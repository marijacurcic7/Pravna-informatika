Posl. br. K. 12/13/13
U IME CRNE GORE
OSNOVNI SUD U KOTORU, kao nadležni prvostepeni krivični sud, po sudiji Sanji
Čakanović, uz učešće namještenika suda Jadranke Golub, kao zapisničara, u
krivičnom predmetu protiv okrivljenog B B iz K, zbog krivičnog djela
nedozvoljeno držanje oružja i eksplozivnih materija iz čl. 403 st.1. Krivičnog
zakonika, koji se vodi po optužnom predlogu Osnovnog državnog tužilaštva u
Kotoru Kt. br. 37/13 od 16.01.2013 godine, nakon glavnog i javnog pretresa
održanog dana 04.03.2013 godine, u prisustvu okrivljenog i zamjenika Osnovnog
državnog tužioca u Kotoru Žarka Pajkovića donio je i istog dana javno objavio
sledeću:
P R E S U D U
Okrivljeni B B sa JMBG , i nadimkom G, od oca V i majke Z, rodjene Đ, rodjen
godine u K, stalno nastanjen u K, D 24, državljanin Crne Gore, razveden, otac
dvoje djece, penzioner, sa završenom Višom školom, srednjeg imovnog stanja,
neosudjivan, protiv koga se ne vodi postupak za drugo krivično djelo
K r i v j e
Što je dana 31.01.2010 godine oko 02,00 časova u K u diskoteci "M", suprotno
odredbi čl. 11 st.1. i 27 Zakona o oružju ( Sl.list CG 49/04 i 49/08), bez
oružanog lista, na javnom mjestu, neovlašćeno držao i nosio pištolj marke "G"
cal. 9 mm fabrički broj sa 12 metaka, a koji je kod njega pronadjen prilikom
ličnog pretresa od strane OSL UP, pri čemu je bio uračunljiv i svjestan svog
djela i njegove zabranjenosti, a čije izvršenje htio
-čime je učinio krivično djelo nedozvoljeno držanje oružja i eksplozivnih materija iz čl.403 st.1. Krivičnog zakonika.
Pa mu sud primjenom navedene krivično pravne odredbe, te čl. 2, 3, 4, 5, l3,
l5, 32, 33, 36, 42, 45, 46.st.1.tač. 5., 52, 53. i 54. KZ CG, te čl. 226,229,
368 i 374. ZKP-a, izriče
USLOVNU OSUDU
Kojom mu utvrdjuje kaznu zatvora u trajanju od 30 (trideset) dana i
istovremeno odredjuje da se ista neće izvršiti ako okrivljeni za vrijeme od 1
(jedne) godine po pravosnažnosti presude ne učini novo krivično djelo.
Dužan je okrivljeni da na ime sudskog paušala uplati ovom sudu iznos od 3o,oo
(trideset) eura u roku od l5 (petnaest) dana od dana pravosnažnosti presude u
korist Buđeta Crne Gore na žiro račun br. 832-16-52 te dokaz o uplati dostavi
ovom sudu s pozivom na br. K.12/13/13
Prema okrivljenom se shodno čl. 67 i 75 KZ CG izriče
MJERA BEZBJEDNOSTI
oduzimanja predmeta krivičnog djela i to: pištolja marke "G " cal. 9 mm fab.
br. ESS 87l sa l2 metaka koji je od okrivljenog oduzet od strane UP Ispostave
K na osnovu potvrde br. 28-03 240/09 od 31.03.2010.g.
O b r a z l o ž e n j e
Osnovni državni tužilac iz Kotora podnio je ovom sudu optužni predlog Kt. br.
37/13 od 16.01.2013 godine protiv okrivljenog B B zbog krivičnog djela
nedozvoljeno držanje oružja i eksplozivnih materija iz čl. 403 st.1. KZ-a.
Postupajući po podnijetom optužnom predlogu sud je zakazao i održao glavni
pretres dana 04.03.2013 godine u prisustvu zamjenika ODT Kotor, Žarka
Pajkovića, koja je u završnoj riječi ostao pri podnijetom optužnom predlogu i
predložio da mu sud odredi kaznu propisanu zakonom za navedeno krivično djelo
te da mu izrekne mjeru bezbjednosti oduzimanja predmeta.
U svojoj odbrani na glavnom pretresu okrivljeni je naveo da je tačno da mu je
kritičnog dana u diskoteci M oduzet pištolj marke glock a koji je nosio jer
ima službenu legitimaciju a s obzirom da je od 1981 godine bio u policiji i
nosio kao službeno oružje različite vrste pištolja a da je predmetni pištolj
dobio od Kluba , tačnije od zamjenika komandanta specijalne jedinice koji je
bio sekretar kluba, V D, i da ga je a kada ga je zadužio na revers pokazao
svom tadašnjem šefu D M zajedno sa reversom te da mu je on rekao da ga može
nositi kao službeni a što je on i činio i to sigurno 8 godina i to u svim
akcijama koje je preduzimao kao službenik policije. Dalje je naveo da je tačno
da navedeni pištolj nije prenio na svoje ime jer to ni nije mogao i da za
njega nije imao oružani list te da je kupio još jedan sličan pištolj koji je
kupio od svojih sredstava i držao ga kao svoj iako nije ni taj pištolj preveo
na svoje ime. Na posebno pitanje suda da li je kritične prilike bio na zadatku
okrivljeni je izjavio da je te večeri bio u diskoteci i da smatra da je
policija uvijek na zadatku.
Sud je u dokaznom postupku radi utvrđenja činjeničnog stanja i krivice
okrivljenog proveo sljedeće dokaze: pročitao potvrdu o privremenom oduzimanju
predmeta UP Ispostave K broj 28-03 broj 240/09 od 31.01.2010 godine, revers
br. 7/4 od 17.04.2002 godine, dopis UP PJ B br. 03/1240-708 od 15.02.2010
godine, rješenje Uprave Carine br. 0271 UP/I-478/1-02 od 17.04.2002 godine i
izvod iz KE za okrivljenog UP Ispostave K br. 245/13-231 od 22.01.2013 godine
a na izvedene dokaze nije bilo primjedbi.
Iz potvrde o privremeno oduzetim predmetima UP Ispostave K 28-03 broj 240/08
od 31.01.2010 godine utvrdjeno je da je ovlašćeni policijski službenik
ispostave K od okrivljenog privremeno oduzeo pištolj marke G fab.br. sa
okvirom od 12 metaka i službenu legitimaciju br. 05172 na ime B B. Potvrda je
potpisana od strane okrivljenog i OPS.
Iz reversa br. 7/4 od 17.04.2002 godine proizilazi da je okrviljeni od Kluba
praktičnog streljaštva "13 M" iz P primio na upotrebu za trening i takmičenje
u praktičnom streljaštvu pištolj marke G 17 cal. 9 mm fab.br. .
Iz dopisa UP PJ B broj 03/1-240-708 od 12.02.2010 godine proizilazi da
okrivljeni kao službenik PJ B nije bio u toj Područnoj jedinici zadužen sa
službenim naoružanjem.
Iz Rješenja Uprave Carina Crne Gore 02/I broj Up/I-478/1-02 od 17.04.2002
godine proizilazi da je K "13 M" (KPS) iz P oslobodjen od plaćanja carine,
izmedju ostalog, i za pištolj marke G, kalibra 9x19, fabrički broj i da se KPS
obratio toj Upravi sa zahtjevom radi oslobodjenja od plaćanja carine za
navedenu robu jer se radi o robi koja će se koristiti za obavljanje sportske
djelatnosti korisnika a na osnovu st. II istog rješenja utvrđeno je da se roba
koja je predmet povlastice ne može otudjiti, dati drugome na upotrebu, ili
upotrjebiti u druge svrhe, a ne u svrhe zbog kojih je korisnik bio oslobodjen
od plaćanja carine i drugih uvoznih dažbina, u roku od 3 godine od dana uvoza.
Iz izvoda iz KE UP Ispostave K je utvrdjeno da okrivljeni ranije nije
osudjivan.
Na osnovu rezultata cjelokupnog postupka, cijeneći sve provedene dokaze, kako
pojedinačno tako i u njihovoj međusobnoj povezanosti i uslovljenosti, a u
odnosu na odbranu okrivljenog, sud je utvrdio da su se u radnjam istog
ostvarila bitna obilježja krivičnog djela nedozvoljeno držanje oružja i
eksplozivnih materija iz čl. 403.st.1 KZ-a.
Ovo zbog toga što je za ovo krivično djelo potrebno da neko neovlašćeno nosi
ili drži vatreno oružje, municiju ili eksplozivne materije a okrivljeni je
dana 31.01.2010 godine oko 02,00 časova u K u diskoteci M, suprotno odredbi
čl. 11 st.1. i 27 Zakona o oružju ( Sl.list CG 49/04 i 49/08), dakle na javnom
mjestu, bez bez oružanog lista - neovlašćeno držao i nosio pištolj marke "G"
cal. 9 mm fabrički broj sa 12 metaka, a koji je kod njega pronadjen prilikom
ličnog pretresa od strane OSL UP.
Naime, okrivljeni u svojoj odbrani ne spori da mu je kritične prilike u
diskoteci M oduzet predmetni pištolj, dakle da ga je kritične prilike nosio uz
službenu legitimaciju, i da za isti nema oružani list a iz reversa i
priloženog Rješenja Uprave Carine proizilazi da je predmetni pištolj K "13 M"
iz P kupio u S i isti uvezao u C G za obavljanje sportske djelatnosti, i da je
isti dao na upotrebu okrivljenom za trening i takmičenje u praktičnom
streljaštvu pa s tim u vezi sud nije prihvatio odbranu okrivljenog da je
predmetni pištolj nosio kao službeni uz službenu legitimaciju jer iz samog
reversa i rješenja Uprave Carine proizilazi da je taj pištolj uvezlo KPS 13 M
kao sportsko društvo za obvaljanje sportske djelatnosti tako da taj pištolj
okrivljeni nije mogao koristiti kao službeni pištolj.
Nije sporno da policijski službenik u izvršavanju službenih zadataka nosi
vatreno oružje i koristi sredstva prinude pod uslovima utvrdjenim zakonom
medjutim u konkretnom predmetni pištolj, a kako to proizilazi iz izvedenih
dokaza, nije službeni pištolj, već pištolj koji je okrivljeni dobio na revers
kao čaln KPS i to na upotrebu za trening i takmičenje u praktičnom
streljaštvu.
Navedeno se potvrđuje i proizilazi i iz dopisa UP PJ B u kojem stoji da njihov
službenik, ovdje okrivljeni, nije bio zadužen sa službenim naoružanjem u toj
Područnoj jedinici.
Osim toga okrivljeni nije bio na službenom zadatku a navode njegove odbrane da
je policija uvjek na zadatku sud nije prihvatio.
Odredbom čl. 11 Zakona o oružju (Sl.list RCG br. 49/2004 i Sl.list CG br.
49/2008) stavom 1 propisano je da je zabranjeno nošenje oružja na javnom
mjestu dok je odredbom čl. 27 istog Zakona propisano da se oružani list izdaje
za držanje oružja ili za držanje i nošenja oružja, te da se isti za držanje
oružja izdaje fizičkom licu koje posjeduje oružje za ličnu bezbjednost,
vlasniku trofejnog oružja, kao i da se oružani list za držanje i nošenje
oružja izdaje fizičkom licu radi bavljenja streljaštvom i lovom te da se isti
izdaje na ime vlasnika i da se za jedno isto lovačko i sportsko oružje može
izdati oružani list sa najviše tri lica ( zajednički korisnici oružja).
Imajući u vidu navedeno okrivljeni je suprotno navedenim odredbama Zakona o
oružju držao i nosio predmetni pištolja sa 12 metaka, bez oružanog lista, na
javnom mjestu, u diskoteci M, koja u smislu Zakona o oružju predstavlja javno
mjesto (ugostiteljski objekat u kojem je svakom slobodan pristup), tako da su
se kao što je već navedeno u njegovim radnjama stekli svi bitni elementi
krivičnog djela stavljenog mu na teret.
Okrivljeni je kao službenik policije, znao da je držanje i nošenje oružja, bez
oružanog lista, na javnom mjestu zabranjeno i njegova svijest je obuhvatala
saznanje da neovlašćeno, bez oružanog lista, drži i nosi oružje na javnom
mjestu, tako da je kritične prilike postupao sa umišljajem, svjestan svog
djela i njegove zabranjenosti, a čije izvršenje je htio .
Prilikom odluke o vrsti i visini krivične sankcije sud je imao u vidu da je za
krivično djelo koje je okrivljenom stavljeno na teret zakonikom propisana
kazna zatvora od 3 mjeseca do 3 godine pa je okrivljenom vodeći računa o
odredbi čl. 42 KZ-a, te shodno čl. 45 i 46 KZ-a a cijeneći kao olakšavajuće
okolnosti na strani okrivljenog njegove porodične prilike kao i činjenicu da
ranije nije osudjivan, koje okolnosti predstavljaju po mišljenju ovog suda
naročito olakšavajuću okolnost dok otežavajućih okolnosti nije bilo, kaznu
ublažio na način što je istu utvrdio u trajanju od 30 dana a istovremeno je
određeno da se ista neće izvšiti ukoliko okrivljeni za vrijeme od jedne godine
od dana pravosnažnosti presude ne učini novo krivično djelo.
Sud je smatrao a s obzirom na navedene olakšavajuće okolnosti da će se
uslovnom osudom ostvariti svrha izricanja, odnosno da će se upozorenjem uz
prijetnju kaznom dovoljno uticati na okrivljenog da ubuduće ne čini krivična
djela te da nije nužno da se kazna primijeni radi krivično pravne zaštite a
pri tom je sud kao olakšavajuće okolnosti na strani okrivljenog cijenio
njegove porodične prilike kao i činjenicu da ranije nije osudjivan, koje
okolnosti predstavljaju po mišljenju ovog suda naročito olakšavajuću okolnost
a otežavajućih okolnosti nije bilo.
S obzirom na navedeno sud je na osnovu naprijed navedenih krivičnopravnih
odredbi i čl. 2, 3, 4, 5, 13, 15, 32, 33, 36, 42, 45, 46, 52, 53 i 54, čl. 403
st.1.KZ-a , te odredbi čl. 368 i 374 ZKP odlučio kao u izreci.
Okrivljeni je obavezan i na plaćanje sudskog paušala a koji je odmjeren shodno
čl. 226 i 229 ZKP-a a imajući u vidu imovinske prilike istog te složenost i
trajanje postupka.
Takođe je shodno čl. 67, i 75 KZ-a sud okrivljenom izrekao mjeru bezbjednosti
oduzimanja predmeta i to pištolja marke G cal.9 mm, fab.br. Gsa 12 metaka koji
su oduzeti od istog uz potvrdu o privremenom oduzimanju predmeta Uprave
policije Ispostave K 28-03 broj 240/09 od 31.01.2010 godine, imajući u vidu da
je isti predmet izvršenja krivičnog djela.
Na iznijetom sud je zasnovao svoju odluku.
OSNOVNI SUD U KOTORU
Dana, 04.03.2013 godine
Zapisničar S U D I J A
Jadranka Golub Sanja Čakanović
PRAVNA POUKA: Protiv ove presude ima se pravo žalbe u roku od 8 dana od dana
prijema iste, Višem sudu u Podgorici, a preko ovog suda.
DNA: ODT Kotor
Okr. B B
UP ISPOSTAVA K
U spise