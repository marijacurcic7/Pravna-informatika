Posl.br.K. 381/08
U I M E C R N E G O R E
OSNOVNI SUD U CETINJU, kao prvostepeni, po sudiji pojedincu Mariji Ćupić, uz
sudjelovanje namještenika suda Aleksandre Martinović, kao zapisničara, u
krivičnom predmetu opt. B. K. sa poslednjim poznatim boravištem u Podgorici i
R. D., iz Podgorice, zbog krivičnog djela nedozvoljeno držanje oružja i
eksplozivnih materija iz člana 403. stav 2 KZ-a, po Optužnici Osnovnog
Državnog Tužioca u Podgorici, Kt.br.579/07 od 08.05.2007.godine, nakon
održanog glavnog i javnog pretresa u prisustvu Zamjenika ODT-a u Cetinju M.
D., optuženog R. D., sa braniocem M. M., adv. iz Podgorice, branioca opt. B.
K., adv. D. K. iz Podgorice, a u odsustvu optuženog B.K. koji je u bjekstvu i
kojem se sudi u odsustvu, donio je dana 12.04.2013.godine i javno objavio, ovu
P R E S U D U
Opt. B.K. od oca M. i majke A., rodjen .....19....godine u Novom Sadu,
državljanin Srbije, sa poslednjim poznatim boravištem u Poddgorici,
nezaposlen, pismen, oženjen, završio srednju školu, lošeg imovnog stanja,
osuđivan Presudom Opštinskog suda u Novom Sadu K 976/94 od 22. 11. 1999.
godine zbog djela iz člana 33. stav 1. Zakona o oružju i municiji na kaznu
zatvora u trajanju od 6 mjeseci uslovno na jednu godinu, koja osuda je brisana
Rješenjem Opštinskog suda u Novom Sadu K. br. 976/94 od 26. 06. 2002. godine
na osnovu člana 93. stav 2. SFRJ.
Opt. R.D. od oca B. i majke J., rodjene M., rodjen .....19....godine u
Podgorici, gdje i prebiva u naselju G. bb, državljanin Crne Gore, pismen,
završio osnovnu školu, srednjeg imovnog stanja, oženjen otac dvoje djece,
neosudjivan
K R I V I S U
Što su:
1.B.K. tokom 2007.godine, pa sve do 15.03.2007.godine u naselju G. bb u
Podgorici, suprotno čl. 28 Zakona o eksplozivnim materijama, zapaljivim
tečnostima i gasovima, neovlašćeno nabavio i držao eksplozivnu materiju čije
držanje gradjanima zabranjeno, na način što je u svojoj kući u spavaćoj sobi
držao eksplozivnu napravu ručne izrade sastavljenu od privrednog eksploziva,
kojem je dodat trinitrotolen (TNT), detonirajuće kapisle i štapina za
aktiviranje obmotanu samolepljivom trakom, čime je bio svjestan svog djela i
htio njegovo izvršenje,
čime je izvršio krivično djelo nedozvoljeno držanje oružja i eksplozivnih
materija iz člana 403.st.2. KZ-a
2.Opt.R.D. tokom 2007.godine pa sve do 15.03.2007.godine u naselju G. bb u
Podgorici, u pomoćnoj prostoriji svoje porodične kuće suprotno čl. 12 i 27
Zakona o oružju neovlašćeno držao vatreno oružje i oružje čije je držanje
gradjanima zabranjeno i to lovačku pušku cal. 12 mm, fabričkog broja 8816 i
automatsku pušku marke „ M 70“, fabričkog broja 316903, kalibra 7,62mm, čime
je bio svjestan svog djela i htio njegovo izvršenje,
-čime je izvršio krivično djelo nedozvoljeno držanje oružja i eksplozivnih materija iz člana 403. st.2. KZ-a
pa im Sud na osnovu citiranih zakonskih propisa, te primjenom čl. 4, 5, 13,
15, 42, 52, 53, 54 i 75 KZ-a i čl. 226-229 i 374 ZKP-a, izriče
USLOVNU OSUDU
Kojom opt.B.K. prethodno utvrdjuje kaznu zatvora u trajanju od šest mjeseci ,a
opt.R.D.u,kaznu zatvora u trajanju od šest mjeseci i istovremeno odredjuje da
se iste neće izvršiti ako optuženi za vrijeme od jedne godine, po
pravosnažnosti presude ne učine novo krivično djelo.
Optuženima se shodno čl. 75 KZ-a izriče mjera bezbjednosti oduzimanja
predmeta, te se od istih ima oduzeti i to od B.K. eksplozivna naprava ručne
izrade sastavljena od privrednog eksploziva kojem je dodat trinitrotolen,
detonirajuće kapisle i štapin za aktiviranje i od R.D.a lovačka puška kalibra
12 mm, fabričkog broja 8816 i automatska puška marke „M 70“ fabričkog broja
316903, kalibra 7,62 mm.
Obavezuju se optuženi da na ime troškova krivičnog postupka u korist budžeta
Crne Gore solidarno uplate iznos od 456,00 eura, te na ime paušala iznos od po
30,00 €, a u roku od 15. dana po pravosnažnosti presude, pod prijetnjom
izvršenja.
O b r a z l o ž e nj e
Osnovno državno tužilaštvo u Podgorici podnijelo je ovom sudu Optužnicu Kt.br.
579/07 od 08.05.2007.godine protiv opt. B.K. i R.D.a, zbog krivičnog djela
nedozvoljeno držanje oružja i eksplozivnih materija iz čl. 403. stav 2 KZ-a. U
završnoj riječi na glavnom pretresu zastupnik optužbe je precizirao činjenični
opis krivičnog djela iz optužnice i predložio sudu da optužene oglasi krivim i
osudi po zakonu.
Odbrana optuženog B.K. na glavnom pretresu je izostala ,dok je u svojoj
odbrani datoj pred Istražnim sudijom Osnovnog suda u Podgorici Kri.br. 509/07,
istakao da dinamit koji su našli je bio u nekoj ugaonoj drvenoj garnituri od
kuhinje na zidu i to je bilo obmotano selotejpom, kao i puška koju je vidio.
To je vidio kada je policajac izvadio. Ova kuhinjska garnitura bila je u
drugom uglu kuće gdje su stanovali on i supruga i koristili su tu sobu, ali
kuhinjske elemente nijesu koristili, jer im je R.D. rekao da to ne diraju, jer
je to njegovo. Inače ova kuća se nalazi posebno nekih 100 metara od kuće R. i
ima samo jedna vrata. Supruga radi, a on je u kući obavlja kućne poslove. Kad
su se doselili prije 5-6 mjeseci primijetili su da im neko ulazi u kuću i
pretura po stvarima, imali su jednog vučjaka i dvorište koga je poslije prodao
da bi platio kiriju. Inače vučjak je bio vezan u dvorište, a on nije bio
stalno kući. Kada je to rekao gazdi isti mu je rekao da promijeni bravu i on
je to uradio. Treći – četvrdi dan primijetio je da se brava pokvarila, ali da
je mogla da se zaključa. Oni nemaju ništa vrijedno bez osnovno da bi se
preživjelo. Pošto se R. bavi ribolovom pretpostavlja da je on taj dinamit tamo
stavio, ali nezna sigurno pa ne može da tvrdi. Došao je iz Novog Sada i jedno
vrijeme je bio u Manastiru Dajbabe, a nakon toga se i oženio. Ističe da je
radio kao izvidjač pri vojsci u P. V.. Nezna koji je broj vojne puške i nezna
kako se zove jedinica u kojoj je bio. Stanovali su u protoriji gdje je
kuhinja, a druga soba gdje su elementi tamo nijesu, mada su je koristili dok
je bilo toplo vrijeme. Ti elementi su bili naslagani jedan na drugi i on to
nikada nije otvarao da vidi šta ima unutra. Da je znao da to ima to bi dao
gazdi. Nikada nije išao u ribolov. Dok je radio u vojsci nije imao kontakt sa
eksplozivom, a sa oružjem i eksplozivom je radila posebna jedinica, gdje su
bili oficiri i zna što je dinamit imao je prilike da ga vidi. Zna samo osnovno
o njemu što svako mora da zna.
Branilac I-optuženog B. K., adv. D. K. iz Podgorice, u završnoj riječi je
istakao da nijesu dokazani navodi optužbe da je optuženi počinio krivično
djelo koje mu je stavljeno na teret. Pravna kvalifikacija čak i u slučaju
postojanja krivice je neadekvatna, jer je nalazom vještaka odgovarajuće struke
utvrdjeno da se radi o privrednom eksplozivu, dok se Zakonom o eksplozivnim
materijama u čl. 31 navodi da privredni eksploziv može biti predmet prometa u
slučaju postojanja odgovarajućeg odobrenja, ali u svakom slučaju nije van
prometa i njegovo držanje nije zabranjeno fizičkim i pravnim licima pod
odredjenim uslovima, pa se u tom slučaju dovodeći u vezu ovu normu sa čl. 403
KZ-a može jedino govoriti o stavu 1. odnosno držanje oružja i eksplozivnih
materija čije posjedovanje je dozvoljeno fizičkim i pravnim licima. U postupku
je sporan identitet optuženog, pa je nejasno dali je lice koje je u
predkrivičnom i prethodnom postupku saslušavano isto lice kao optuženi. kako
je zadnjim nalazom vještaka odgovarajuće struke utvrdjeno, da je nemoguće
ispitati ispravnost predmetnog eksploziva, to primjenom čl. 3 st.3. ZKP-a
predlaže da sud u slučaju sumnje u ovu činjenicu cijeni u korist II-optuženog,
a iz istih razloga ne postoji konstitutivni element bića predmetnog krivičnog
djela u vidu društvene opasnosti, jer neispravan eksploziv ne može izazvati
nikakve štetne posledice, pa se u ovom slučaju radi o nepodobnom pokušaju koji
je takodje razlog za oslobadjanje II-optuženog. Predložio je da sud optuženog
oslobodi optužbe jer u njegovim radnjama nema elemenata krivičnog djela koje
mu se stavlja na teret.
Optuženi R.D. u svojoj odbrani iznijetoj pred Istražnim sudijom Osnovnog suda
u Podgorici Kri.br. 509/07, je istakao da B. K. i njegovu ženu D. B. je primio
kao podstanare i čuo je da ga zovu K., zna mu ženu, njenog oca i brata i zbog
toga ih je primio kao podstanare. Došli su negdje u novembru-decembru
2006.godine. Zna da im je drva nosio, jer nijesu imali da se griju, čak im je
i struju platio. Zna da su njih dvoje stalno bili zatvoreni u kući i da su na
prozoru stavljali neke krpe da se nešto ne vidi. To mu je bilo sumnjivo i tamo
je ulazio poslije mjesec da kontroliše sat. Ulazio je samo onda kada su oni
bili tu da otvore, jer su im vrata uvijek bila zaključana. K. je promijenio
njegovu bravu i ključ, jer mu se žalio da mu neko ulazi u kuću i pretura i da
ga neko plaši noću. Čak je on išao sa jednim komšijom da vidi ko ga plaši, ali
nikoga nijesu vidjelu. Izdao im je kuću i to stari dio samo kuhinju i jednu
sobu. Oni su donosili sami što su imali, a on je u ovoj sobi imao 2-3
kuhinjska elementa stara i to im je dao da tu slažu robu. U kući koja im je
izdata niti on, niti bilo ko nije ulazio, niti je mogao jer je na vratima
brava bila promijenjena. Istu je promijenio nakon mjesec dana nakon što su se
uselili. Nadalje u svojoj odbrani u prisustvu svog branioca adv. M. M., je
istakao da D. B. više ne živi u njegovoj kući, već u selu Mojanovići kod oca
D. Dj.. Poznato mu je bilo da su govorili da su najade bili od B., jer se
svadjao sa svima i prijetio da će joj ubiti unučad i sina. Optuženi je u svemu
prihvatio odbranu svog branioca.
Branilac optuženog R.D.a, adv. M. M., iz Podgorice, u završnoj riječi je
istakao da predmetno krivično djelo opt. R.D. nije izvršio, niti u spisima
predmeta postoji dokaz u tom pravcu. Naime, nesporno je da predmetno oružje
nije pronadjeno kod njega, niti je isti u tom pravcu potpisao potvrdu o
oduzimanju predmeta. Predmetno oružje je pronadjeno u kući njegovog rodjenog
brata sada pok. R. M, koji je predmetno oružje donio sa ratišta 1991.godine. U
tom pravcu su prezentirali dokaze tj. izvod iz matične knjige umrlih i
rješenje o nasledjivanju iz kojeg se utvrdjuje da je kuća u kojoj je
pronadjeno predmetno oružje vlasništvo njegovog brata, a ne njegovo. Dakle
imajući u vidu da ne postoji identitet mjesta gdje je držano oružje, lice koje
ga je eventualno posjedovalo, dokaze da je oružje oduzeto od okr. R.D.a, to
predlaže da ga sud oslobodi od krivično pravne odgovornosti.
Radi razjašnjenja ove krivično-pravne stvari sud je u dokaznom postupku na
glavnom pretresu proveo dokaze: pročitao nalaz i mišljenje vještaka hemijske
struke br. 909/07 od 2007.godine sa dopunom, pročitao izvještaj o balističkom
pregledu br. 910/07 od 21.03.2007.godine- zapisnik o vještačenju sa nalazom i
mišljenjem vještaka fizičke hemije i dopunom istog, nalaz i mišljenje
Forenzičkog centra Danilovgrad 07 broj 244/12-2-2661 od 25. 06. 2012. godine
pročitao zapisnik o pretresanju stana MUP RCG Ku.br. 580/2007 od
16.03.2007.godine, pročitao potvrdu o privremeno oduzetim predmetima Ku.br.
580/2007 od 16.03.2007.godine, izvršio uvid u fotoelaborat MUP-a RCG br.
17-28-050-317/702 od 16.03.2007.godine, fotoelaborat MUP-a RCG br.
17-28-050-318/702 od 16.03.2007.godine, pročitao izvod iz knjige upisivanja
vjenčanih SPC Mitropolije crnogorsko primorske od 18.07.2006.godine, pročitao
Rješenje Osnovnog suda u Podgoricu O.br. 6734/2001 od 16.11.2001.godine,
izvršio uvid u izvod iz matične knjige umrlih za mjesto Podgorica pod tekućim
brojem 115 za 2001.godinu, pročitao izvode iz kaznene evidencije za optužene.
Iz nalaza i mišljenja vještaka hemijske struke P. M. br. 909/07, utvrdjuje se
da je pretresom kuće pronadjena jedna eksplozivna naprava ručne izrade
(909/07) sastavljene od sporogorećeg štapina dužine oko 15 cm kod kojeg je
jedan kraj slobodan, a drugi uvučen u predvidjeni otvor detonatorske kapisle,
detonatorska kapisla je sa cilindričnom čaurom od bakarnog lima koji je u
dijelu otvora u kojem je uvučen sporogoreći štapin mehanički stegnut, čijem je
drugi kraj štapina fiksiran. U masi oko 145 grama privrednog eksploziva
plastične konzistencije tamno braon boje sa emonijum nitratom kao aktivnom
kompomentom kojoj su radi poboljšanja tehničko minerskih karakteristika u
manjem procentu dodati trotil (TNT) i nitroglicerin bila je uvučena
detonatorska kapisla. Sporni privredni eksploziv je sa dijelom štapina i
kompletnim detonatorom umotan širokom amoljepljivom trakom braon boje.
Navedeni eksplozivni materijal je medjusobno ručno povezan u cjelinu koja čini
eksplozivni lanac što ukazuje da se radi o tzv. Improvizovanoj eksplozivnoj
napravi sa tempiranim dejstvom. Vrijeme tempiranja eksplozije osnovnog
punjenja privrednog eksploziva je regulisano dužinom sporogorećeg štapina i
brzinom njegovog sagorijevanja od pripale slobodnog kraja do potpunog
sagorijevanja barutnog jezgra njegovom centralnom dužinom, kada na drugom
kraju plamen sagorjelog baruta aktivira detonator a ovaj daje osnovno
eksplozivno punjenje. Po definiciji hemijska eksplozija je gotovo trenutno
sagorijevanje eksploziva i preobražaj u gasovite produkte eksplozije visoke
temperature i ogromnog pritiska koji imaju tedenciju naglog širenja prilikom
čega se drobi, kida, ruši i rasprskava materijal u neposrednoj i bližoj
okolini nošen vazdušnim udarnim talasom raznosi se u okolni prostor. Navedeni
način aktiviranja eksplozivnog lanca sa efektima eksplozije koji materijal u
neposrednoj i bližoj okolini drobi, kida i nošen vazdušnim udarnim talasom
raznosi u okolni prostor, spornu inprovizovanu eksplozivnu napravu u smislu
važećeg Zakona o oružju, razvrstava se u rasprskavajuće oružje.
Iz Nalaza i mišljenja Forenzičkog centra Danilovgrad 07 broj 244/12-2-2661 od
25. 06. 2012. godine proizilazi da je na analizu dostavljen privredni
eksploziv plastične koenzistencije, mase m=145 gr. i sporogoreći upaljač (spoj
detonatorske kapisle i sporogorećeg štapina) i da dostavljeni uzorci
predstavljaju improvizovanu eksplozivnu napravu. Privredni eksplozivi
predstavljaju grupu eksplozivnih smješa koje su našle primjenu u rudarstvu,
poljoprivredi, vodoprivredi, građevinarstvu i sl, isti eksplozivi su srednje
razorne moći. Ako se pravilno skladište imaju rok trajanja od 3 mjeseca do 2
godine. Detonatorske kapisle broj 8 i sporogoreći štapin spadaju u sredstva za
štapinski način aktiviranja ekspozivnih punjenja. Dostavljena detonatorska
kapisla broj 8 je sa tijelom od bakra, a sporogoreći štapin sa izolacijom crne
boje. Da bi se izjasnili o ispravnosti eksplozivne naprave trebalo bi je
aktivirati, ali u Forenzičkom centru nemaju uslova za izvođenje te radnje.
Detonatorska kapisla i sporogoreći štapin su najvjerovatnije ispravni, jer
sadrže sve sastavne djelove, dok privredni eksploziv u odnosu na stanje u
kojem se nalazi najvjerovatnije nije za upotrebu.
Iz dopunskog nalaza mr. M. P. vještaka iz oblasti trasologije, hemije, požara
eksplozije i havarije od 27. 05. 2011. godine proizilazi da su djelovi
predmetne improvizovane eksplozivne naprave- sporogoreći štapin dužine 15 cm
jednim krajem uvučen i mehanički stegnut u bakarnu košuljicu detonatora,
detonator i glavno eksplozivno punjenje tzv. privrednog eksploziva plastične
konzistencije mase 145 gr i čine elemente tzv. eksplozivnog lanca
improvizovane eksplozivne naprve, koja može funkcionisati – izazvati
eksploziju, isključivo ukoliko ispravno i sinhronizovano funkcionišu sva tri
elementa eksplozivnog lanca, sporogorući štapin, zatim detonator ,a na kraju
detonator aktivira glavno punjenje eksploziva. Drugačije rečeno, ukoliko jedna
od navedenih karika „lanca“ zataji eksplozija se ne može dogoditi. Ispitivanje
ispravnosti bilo kog od tri navedena elementa eksplozivnog lanca zbog proteka
vremena i neadekvatnog čuvanja treba uzeti sa rezervom jer ne odgovaraju onim
iz vremena kada je predmetna eksplozivna naprava pronađena, bolje reći
sastavljena. Kada je u pitanju ispitivanje detonatora, obzirom da se u ovom
nalaze tzv. inicijalni eksplozivi izuzetno osjetljvi na vlagu, udar, trenje,
elektrostatičku varnicu za njihovu proizvodnju i analize moraju postojati
namjenske prostorije i kadar. Prije svega prostorije za izradu i ispitivanje
detonatora moraju imati stalno kontrolisan stepen vlažnosti, sva oprema i
podovi moraju biti od elektroprovodljivog materijala i uzemljeni, osoblje mori
nositi isključivo pamučnu odjeću i elektro- provodljivu obuću. Navedeni uslovi
ne postoje u Forenzičkom centru gdje je vršeno prethodno vještačenje, te se na
ovu okolnost nijesu mogli izjasniti. Vještak je predložio da se sporni
detonator testira na pogodnom terenu, uz prisustvo predstavnika suda i
branioca. Ukoliko se detonator bude aktivirao odgovor će biti jasan. Međutim,
ako se prilikom testiranja detonator ne aktivira, to još uvijek ne znači da
ovaj nije bio ispravan u trenutku formiranja improvizovane eksplozivne naprave
,odnosno njenog pronalaska, jer je moguće da zbog proteka vremena i
neadekvatnog čuvanja izgubi svoje eksplozivne karakteristike.
Iz izvještaja o balističkom pregledu br. 910/07 od 21.03.2007.godine sa
nalazom i mišljenjem vještaka fizičke hemije utvrdjuje se da je automatska
puška „Zastava“ koja je oduzeta od R.D.a „M 70 AB 2“ kalibra 7,62 mm,
fabričkog broja 316903 sa dva okvira bez municije, funkcionalna. Komparacijom
čaura ispaljenih iz dostavljenog oružja sa čaurama iz zbirke po NN počiniocima
koje posjeduju u OKTV nijesu nadjene podudarne karakteristike.
Iz zapisnika o pretresanju stana MUP-a RCG Ku.br. 580/2007 od
16.03.2007.godine, utvrdjuje se da su ovlašćeni policijski službenici po
naredbi Istražnog sudije izvršili pretresanje stana R. D. u Podgorici ul. G.
bb. I to u prizemnoj kući sa dvije prostorije. Prilikom pretresanja pronadjen
je prsluk za pancir maskirane boje, zamotuljak omotan selotejp trakom sa
fitiljom, izvod iz matične knjige vjenčanih br. 8 izdat od strane Srpske
pravoslavne crkve. Pretresanju je bila prisutna D. B., koja je i potpisala
zapisnik.
Iz potvrde o privremeno oduzetim predmetima Ku.br. 580/2007 od 16.03.2007
.godine, utvrdjuje se da je prilikom izvršene naredbe od strane Osnovnog suda
u Podgorici pretresan stan od lica D. B. iz Podgorice ul. G. bb i privremeno
oduzeti sledeći predmeti; pancirni prsluk maskirne boje, izvod iz knjige
vjenčanih dva komada izdati od Srpske pravoslavne crkve na ime .B. K.,
zamotuljak oblijepljen selotejp trakom sa fitiljem, mobilni telefon marke
„Nokia“ IMEI 35134720060035 i kartica br. 067....... vlasništvo B. K., mobilni
telefon marke „Nokia“ IMEI 352955003279188 i kartica br. 067-. vlasništvo D.
B..
Iz fotoelaborata MUP-a RCG br. 17-28-050-317/702 od 16.03.2007.godine, se vidi
da je fotografisano oružje -automatska puška i lovačka puška.
Iz fotoelaborata MUP-a RCG 17-28-050-318/702 od 16.03.2007.godine, se vidi da
su fotografisani predmeti u prostoriji Pj Podgorica i to; pancir košulja, nož,
eksplozivna naprava.
Iz izvoda iz knjige upisivanja vjenčanih SPC Mitropolije crnogorsko primorske
od 18.07.2006.godine proizilazi da su K. B. iz Novog Sada i B. D. iz M.
vjenčani dana 29.07.2004.godine u Crkvi „Sv. Petke“ u Mahali.
Iz Rješenja Osnovnog suda u Podgorici O.br.6734/2001 od 16.11.2001.godine,
utvrdjuje se da je raspravljana zaostavština iza smrti R. B. M. i da je
rješenjem dana 16.11.2001.godine na njegovoj zaostavštini proglašen zakonski
naslednik R.D., brat ostavioca.
Iz izvoda iz matične knjige urmlih za mjesto Podgorica pod tekućim brojem 1115
za 2001.godinu, utvrdjuje se da je M. R. umro 22.11.1999.godine u Podgorici.
Iz izvoda iz kaznene evidencije za optuženog B.K. proizilazi da je osuđivan
Presudom Opštinskog suda u Novom Sadu K 976/94 od 22. 11. 1999. godine zbog
djela iz člana 33. stav 1. Zakona o oružju i municiji na kaznu zatvora u
trajanju od 6 mjeseci uslovno na jednu godinu, koja osuda je brisana Rješenjem
Opštinskog suda u Novom Sadu K. br. 976/94 od 26. 06. 2002. godine na osnovu
člana 93. stav 2. SFRJ,dok iz izvoda iz kaznene evidencije za opt.r. D.
proizilazi da nije osuđivan.
Sud je prihvatio predlog zastupnika optužbe i odustao od saslušanja svjedoka
D. B. ,obzirom da je data krivičnopravna stvar u dovoljnoj mjeri rasvijetljena
za donošenje meritorne odluke,pa bi saslušanje iste vodilo odugovlačenju
postupka,a nebi uticalo na donošenje drugačije odluke.
Analizirajući rezultate provedenog dokaznog postupka, te na osnovu savjesne i
brižljive ocjene svih provedenih dokaza pojedinačno i u svojoj ukupnosti, sud
je utvrdio da su rezultati dokaznog postupka podkrijepili navode optužnice da
su opt. B.K. i R.D. počinili krivično djelo nedozvoljeno držanje oružja i
eksplozivnih materija iz člana 403. stav 2. KZ-a, činjenično opisano u
dispozitivu ove presude, a ovo iz sledećih razloga:
Naime, B.K. tokom 2007.godine pa sve do 15.03.2007.godine u naselju G. bb u
Podgorici, suprotno čl. 28 Zakona o eksplozivnim materijama, zapaljivim
tečnostima i gasovima, neovlašćeno nabavio i držao eksplozivnu materiju čije
držanje gradjanima zabranjeno, na način što je u svojoj kući u spavaćoj sobi
držao eksplozivnu napravu ručne izrade sastavljenu od privrednog eksploziva,
kojem je dodat trinitrotolen (TNT), detonirajuće kapisle i štapina za
aktiviranje obmotanu samolepljivom trakom, a optuženi R.D. tokom 2007.godine
pa sve do 15.03.2007.godine u naselju Goričani bb u Podgorici, u pomoćnoj
prostoriji svoje porodične kuće suprotno čl. 12 i 27 Zakona o oružju
neovlašćeno držao vatreno oružje i oružje čije je držanje gradjanima
zabranjeno i to lovačku pušku cal. 12 mm, fabričkog broja 8816 i automatsku
pušku marke „ M 70“, fabričkog broja 316903, kalibra 7,62mm, čime su izvršili
krivično djelo nedozvoljeno držanje oružja i eksplozivnih materija iz člana
403. st.2 KZ-a.
Navedeno činjenično stanje utvrdjeno je iz nalaza i mišljenja vještaka
hemijske struke br. 909/07 od 02.04.2007.godine, izvještaja o balističkom
pregledu br. 910/07 od 21.03.2007.godine sa nalazom i mišljenjem vještaka
fizičke hemije,Forenzičkog centra u Danilovgradu , zapisnikom o pretresanju
stana MUP-a RCG Ku.br. 580/2007 od 16.03.2007.godine, potvrde o privremeno
oduzetim predmetima Ku.br. 580/2007 od 16.03.2007.godine, te iz fotoelaborata
MUP-a RCG br. 17-28-050-317-702 od 16.03.2007.godine i fotoelaborata MUP-a RCG
br. 17-28-050-318/702 od 16.03.2007.godine.
U tom pravcu, nesumnjivo je utvrđeno da je optuženi B.K. prekršio čl. 28
Zakona o eksplozivnim materijama u kome je navedeno da eksplozivne materije
izmedju ostalog mogu nabavljati i punoljetni gradjani samo po odobrenju
Republičkog Sekretarijata za unutrašnje poslove – Područna organizaciona
jedinica na čijoj teritoriji treba da se upotrijebe, a koji zakon je važio u
vrijeme kada je optuženi počinio navedeno krivično djelo. Tokom postupka
utvrdjeno je da je optuženi u porodičnoj kući koja je bila vlasništvo R.D.a
neovlašćeno držao eksplozivnu napravu ručne izrade sastavljenu od privrednog
eksploziva kojem je dodat trinitrotolen /TNT/ detonirajuće kapisle i štapina
za aktiviranje obmotanu samoljepljivom trakom, koja je prilikom pretresa od
strane ovlašćenih policijskih službenika pronadjena u spavaćoj sobi koju je
optuženi koristio. Optuženi je u svojoj odbrani istakao da je dinamit koji je
pronadjen bio u nekoj ugaonoj drvenoj garnituri od kuhinje na zidu i to je
bilo obmotano selotejpom, kao i puška, medjutim pretpostavlja da kako je bio
podstanar kod R.D.a i isti se bavio ribolovom da je on taj dinamit tamo
stavio. Navodi i to da su stanovali u prostoriji gdje je kuhinja, a druga soba
gdje su elementi tamo nijesu stanovali, mada su je koristili i on nikada nije
otvarao da vidi ima li što unutra. Sud ovakvoj njegovoj odbrani nije
povjerovao iz razloga što je ista u suprotnosti sa ostalim provedenim
dokazima, već je njegovu odbranu cijenio kao sračunatu na umanjenje krivice i
krivičnopravne odgovornosti, jer samim tim i ako je bio podstanar u ovoj kući
na raspolaganju su mu bile stavljene sve prostorije, koje je mogao da koristi,
a samim tim i da zna šta se u svakoj prostoriji nalazi.
Optuženi R.D. je prekršio čl. 12 Zakona o oružju kojim je propisano da je
zabranjena nabavka, držanje, nošenje, proizvodnja, popravljanje i
prepravljanje, promet i prevoz oružja i municije, ako ovim zakonom nije
drugačije odredjeno i čl. 27 Zakona o oružju kojim je propisano da se oružni
list izdaje za držanje oružja ili za držanje i nošenje oružja. Nesumnjivo je u
postupku utvrdjeno da je optuženi R.D. u pomoćnoj prostoriji svoje porodične
kuće neovlašćeno držao vatreno oružje i to lovačku pušku kalibra 12 mm,
fabričkog broja 8816 i automatsku pušku marke “M 70” fabričkog broja 316903,
kalibra 7,62 mm. Isti u svojoj odbrani i navodi da je u navedenoj kući držao
kao podstanara B. K. i njegovu suprugu D.B. i da u kući koju je izdao nije
ulazio, jer je na vratima brava bila promijenjena. Predmetno oružje koje je
pronadjeno u kući, istakao je da je vlasništvo njegovog rodjenog brata pok.
R.M., koje je isto donio sa ratišta 1991.godine i u tom pravcu je pružio
dokaze tj. izvod iz matične knjige umrlih, kao i rješenje o nasledjivanju koje
je sud u toku postupka cijenio, a iz kojih se utvrđuje da je iza smrti R.M. za
jedinog naslednika proglašen R.D., pa je samim tim isti i naslijedio
nepokretnosti – porodičnu kuću pa je njegovu odbranu sud cijenio kao sračunatu
na umanjenje krivice i krivičnopravne odgovornosti,jer je kao vlasnik objekta
bio upoznat sa enterijerom istog ,tj.najbolje je bio upoznat sa rasporedom u
kući..
Krivično djelo nedozvoljeno držanje oružja i eksplozivnih materija iz čl. 403
st. 2 čini onaj ko neovlašćeno drži i nosi, izradjuje, popravlja, preradjuje,
prodaje, nabavlja, vrši razmjenu, prevozi ili na drugi način stavlja u promet
vatreno oružje, municiju, eksplozivne materije, rasprskavajuće ili gasno
oružje, čije držanje je gradjanima zabranjeno. Nesumnjivo je u postupku
utvrđeno da su optuženi nedozvoljeno držali oružje i eksplozivne materije iako
za to nisu imali oružni list a ni dozvolu za upotrebu eksplozivnih materija.,
pa se u ovakvim  radnjama optuženih i nastupjelim posledicama stiču sva
objektivna obilježja bića krivičnog djela nedozvoljeno držanje oružja i
eksplozivnih materija iz člana 403. stav 2 KZ-a, pri čemu je sud, određujući
subjektivan odnos optuženih prema izvršenom krivičnom djelu utvrdio umišljaj,
jer su optuženi bili svjesni svog djela i htijeli njegovo izvršenje, što je
manifestovao i činjenicom samog posjeda oružja i eksplozivnih materija.
Prilikom utvđivanja vrste i visine krivične sankcije koje će sud izreći
optuženom, cijenjene su okolnosti iz čl. 42 KZ-a, pa je Sud od olakšavajućih
okolnosti na strani optuženog B.K. utvrdio da se radi o porodičnom čovjeku,
protek vremena od izvršenja djela , dok oteževajućih okolnosti van bitnih
obilježja krivičnog djela na njegovoj strani nije bilo, dok je na strani opt.
R.D.a utvrdio takodje da se radi o porodičnom čovjeku, ocu dvoje djece, raniju
neosudjivanost, protek vremena od izvršenja djela, dok otežavajućih okolnosti
van bitnih obilježja krivičnog djela na njegovoj strani nije bilo, pa je sud
cijeneći tako utvrdjene okolnosti i imajući u vidu svrhu kažnjavanja optuženim
utvrdio kaznu zatvora u trajanju od po šest mjeseci i istovremeno našao da su
ispunjeni uslovi za izricanje uslovne osude, odredjujući da se navedena kazna
neće izvršiti u koliko optuženi u vremenskom periodu od jedne godine od dana
pravosnažnosti presude ne počine novo krivično djelo, uz uvjerenje suda da će
se i sa uslovnom osudom uz prijetnju kazne, postići svrha njenog izricanja
predvidjena čl. 53 KZ-a.
Shodno članu 75. KZ-a opt.je izrečena mjera bezbjednosti oduzimanje predmeta
shodno kojoj se od opt. B.K. ima oduzeti eksplozivna naprava ručne izrade
sastavljena od privrednog eksploziva kojem je dodat trinitrotolen,
detonirajuće kapisle i štapin za aktiviranje ,a od R.D.a lovačka puška kalibra
12 mm, fabričkog broja 8816 i automatska puška marke „M 70“ fabričkog broja
316903, kalibra 7,62 mm.
Dužni su optuženi shodno čl. 226-229 ZKP-a da na ime troškova krivičnog
postupka u budžet Crne Gore uplatiti solidarno iznos od 456,00 eura, a koji
iznos se odnose za dati nalaz i mišljenje vještaka fizičke hemije M. P. sa
dopunom, kao i iznos od po 30,00 eura, na ime sudskog paušala, koji iznos je
Sud odredio uzimajući u obzir konkretan slučaj, trajanje postupka i imovne
prilike optuženih.
Na temelju izloženog u smislu čl. 374. ZKP-a valjalo je odlučiti kao u izreci.
OSNOVNI SUD U CETINJU,
Dana 12.04.2012.godine.
Zapisničar, S U D I J A,
Aleksandra Martinović, Marija Ćupić,
PRAVNA POUKA:
Protiv ove presude dozvoljena je žalba,
u roku od 15. dana od dana prijema iste,
Višem sudu u Podgorici, a preko ovog Suda