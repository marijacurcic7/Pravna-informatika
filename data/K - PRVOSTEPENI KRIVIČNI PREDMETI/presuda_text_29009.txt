K.br. 79/2013
U IME CRNE GORE
VIŠI SUD U PODGORICI, kao prvostepeni krivični u vijeću sastavljenom od sudije
Tabaš Predraga, kao predsjednika vijeća i sudija Jočić Vesne i Sekulić Verice,
kao članova vijeća, uz učešće Novčić Slobodanke, kao zapisničara, u predmetu
protiv optuženog E. Š., koga brani M. R., advokat iz Podgorice, zbog krivičnog
djela neovlašćena proizvodnja, držanje i stavljanje u promet opojnih droga iz
čl. 300. st. 2. Krivičnog zakonika, odlučujući po optužnici VDT u Podgorici
Kt.br. 217/06 od 21.03.2008. godine, koju je na glavnom pretresu zastupao T.
Ž.-zamjenik VDT u Podgorici, nakon održanog glavnog i javnog pretresa, dana
12.09.2013. godine, u prisustvu zastupnika optužbe, optuženog i njegovog
branioca, nakon tajnog vijećanja i glasanja dana 12.09.2013. godine, donio je
i istog dana javno objavio
P R E S U D U
I. STAVLJA se van snage pravosnažna presuda Višeg suda u Podgorici, K.br.
97/2008 od 05.05.2010. godine, kojom je optuženi E. Š. oglašen krivim zbog
krivičnog djela neovlašćena proizvodnja, držanje i stavljanje u promet opojnih
droga iz čl. 300. st. 2. Krivičnog zakonika i osudjen na kaznu zatvora u
trajanju od 2 (dvije) godine.
II. Prema optuženom E. Š., od oca I. i majke I., rodjenog .... godine u S., sa
prebivalištem u S.-ul. J., broj 172, državljanin republike M., po zanimanju
trgovac, oženjen, otac dvoje maloljetne djece, završio osnovnu školu, vojsku
nije služio, ne vodi se u vojnoj evidenciji, srednjeg imovnog stanja,
neosudjivan.
Na osnovu čl. 372. st. 1. tačka 1. Zakonika o krivičnom postupku,
OPTUŽBA SE ODBIJA
Da je:
Početkom avgusta 2006. godine, neovlašćeno unio iz Republike Makedonije u Crnu
Goru 2,73 grama marihuane-supstance proglašene za opojnu drogu Rješenjem o
utvrdjivanju opojnih droga (Sl. list SRJ r. 44/02), od koje količine je dana
12.08.2006. godine, u Ulcinju pronadjeno i oduzeto 2,03 grama marihuane
upakovane u kutiji cigareta prilikom pregleda putničkog motornog vozila marke
“S... V...”, reg. br. ..., u kojem vozilu se nalazio kao suvozač, izvršenog od
strane ovlašćenih službenika MUP-a, dok je istog dana prilikom njegovog ličnog
pretresa pronadjeno i oduzeto 0,70 grama marihuane upakovane u plastičnu
kesicu,
čime bi izvršio krivično djelo neovlašćena proizvodnja, držanje i stavljanje u
promet opojnih droga iz čl. 300. st. 2. Krivičnog zakonika.
Troškovi krivičnog postupka padaju na teret budžetskih sredstava suda.
O b r a z l o ž e nj e
Presudom Višeg suda u Podgorici, K.br. 97/2008 od 05.05.2010 godine, optuženi
E. Š. je u odsustvu oglašen krivim zbog izvršenja krivičnog djela neovlašćena
proizvodnja, držanje i stavljanje u promet opojnih droga iz čl. 300. st. 2.
Krivičnog zakonika i osudjen na kaznu zatvora u trajanju od 2 (dvije) godine.
Presuda je postala pravosnažna dana 29.06.2010. godine.
Pravosnažnim rješenjem Vanraspravnog vijeća Višeg suda u Podgorici, Kv. br.
395/13 od 16.05.2013. godine, dozvoljeno je ponavljanje krivičnog postupka po
optužnici Višeg državnog tužilaštva u Podgorici, Kt.br. 217/06 od 21.03.2008.
godine, okončan pravosnažnom presudom Višeg suda u Podgorici, K.br. 97/2008 od
05.05.2010. godine. Istim rješenjem odredjeno je održavanje novog glavnog
pretresa.
Optuženi E. Š. je u ponovljenom postupku na glavnom pretresu održanom dana
12.09.2013. godine, priznao izvršenje krivičnog djela stavljenog mu na teret
predmetnom optužnicom i u svojoj odbrani naveo, da je u Ulcinj došao sa tri
druga, te da je sa sobom iz Skoplja ponio i odredjenu količinu marihuane za
lično uživanje, da je jedan dio te marihuane konzumirao, dok je ostatak koji
se nalazio u džepu i kutiju od cigareta pronašla policija prilikom pretresa
vozila u kojem se on nalazio, pritom izražavajući iskreno kajanje zbog
izvršenja krivičnog djela.
Sud je u dokaznom postupku pročitao službenu zabilješku Uprave policije PJ
Ulcinj od 12.08.2006. godine, potvrdu Uprave policije PJ Ulcinj od 12.08.2006.
godine o privremeno oduzetim predmetima od optuženog E. Š., izvještaj o
vještačenju br. 2995/06 Centra za kriminalističku tehniku, te izvršio uvid u
fotodokumentaciju koja je sastavni dio izvještaja i pročitao dopis Zavoda za
izvršenje krivičnih sankcija Podgorica, KPD-N-2458 od 11.09.2013. godine.
Zastupnik optužbe je na glavnom pretresu u završnoj riječi izjavio da odustaje
od podignute optužnice protiv optuženog E. Š., za krivično djelo neovlašćena
proizvodnja, držanje i stavljanje u promet opojnih droga iz čl. 300. st. 2.
Krivičnog zakonika, jer tokom postupka nije dokazano da je optuženi opojnu
drogu marihuanu unio u Crnu Goru radi dalje prodaje, a imajući u vidu
činjenicu da je nakon izvršenja predmetnog krivičnog djela, odnosno,
pravosnažnosti presude izmijenjen krivični zakonik, na način, što se stav 2
čl. 300. Krivičnog zakonika, vezuje za stav 1 istog člana, odnosno, da je
neophodno, da okrivljeno lice opojnu drogu unese u Crnu Goru radi dalje
prodaje, a koja odredba se u konkretnom slučaju mora primijeniti.
Imajući u vidu činjenicu, da je zastupnik optužbe u završnoj riječi odustao od
optužnice, to se sud nije upuštao u meritorno odlučivanje, već je donio
presudu kojom je stavio van snage pravosnažnu presudu Višeg suda u Podorici
K.br. 97/2008 od 05.05.2010. godine, kojom je optuženi E. Š. oglašen krivim
zbog krivičnog djela neovlašćena proizvodnja, držanje i stavljanje u promet
opojnih droga iz čl. 300. st. 2. Krivičnog zakonika i osudjen na kaznu zatvora
u trajanju od 2 (dvije) godine, a potom primjenom odredbe čl. 372. st. 1.
tačka 1. Zakonika o krivičnom postupku, prema optuženom E. Š. odbio optužbu,
da je počinio krivično djelo neovlašćena proizvodnja, držanje i stavljanje u
promet opojnih droga iz čl. 300. st. 2. Krivičnog zakonika.
Odluka o troškovima donijeta je shodno čl. 230. st. 1. Zakonika o krivičnom
postupku.
Sa izloženog, odlučeno je kao u izreci presude.
Zapisničar PREDSJEDNIK VIJEĆA-SUDIJA
Novčić Slobodanka Tabaš Predrag
DN-a, po primjerak:
- VDT Podgorica,
- Optuženom,
- Braniocu optuženog.
Postupljeno, dana __ godine.