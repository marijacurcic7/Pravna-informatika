K.br. 140/2012
U IME CRNE GORE
VIŠI SUD U PODGORICI, kao prvostepeni krivični, po sudiji Tabaš Predragu, uz
učešće Novčić Slobodanke, kao zapisničara, u krivičnom predmetu protiv
optuženog P. M., koga brani K. R., advokat iz P., zbog krivičnog djela
neovlašćena proizvodnja, držanje i stavljanje u promet opojnih droga iz čl.
300 st. 1 Krivičnog zakonika, odlučujući po optužnici Višeg državnog
tužilaštva u Podgorici Kt.br.27/2011 od 21.04.2011. godine, koju je na glavnom
pretresu zastupala S. M.-zamjenik Višeg državnog tužilaštva u Podgorici, nakon
održanog glavnog i javnog pretresa, dana 12.03.2013. godine, u prisustvu
zastupnika optužbe, optuženog i branioca adv. J. Ć., po zamjeničkom punomoćju
branioca optuženog adv. K. R., dana 12.03.2013. godine donio je, dana
14.03.2013. godine, javno objavio
P R E S U D U
Optuženi: P. M., JMBG ..., od oca M. i majke A., rodjene M., rodjen ....
godine u K., sa prebivalištem u T...-S..., ulaz ..., stan broj ...,
državljanin Crne Gore, brodski tehničar, nezaposlen, neoženjen, otac jednog
djeteta od 7 godina, završio srednju brodskomašinsku školu, osudjivan i to:
presudom Osnovnog suda u Kotoru, K.br. 320/05 od 20.07.2007. godine, zbog
krivičnog djela teška kradja iz čl. 240. st. 1. tačka 1. Krivičnog zakonika i
osudjen na kaznu zatvora u trajanju od 3 (tri) mjeseca, presudom Višeg suda u
Podgorici, K.br. 200/2005 od 29.05.2007. godine, zbog krivičnog djela
neovlašćena proizvodnja, držanje i stavljanje u promet opojnih droga iz čl.
300. st. 3. Krivičnog zakonika i osudjen na kaznu zatvora u trajanju od 1
(jedne) godine, presudom Osnovnog suda u Cetinju, K.br. 40/07 od 26.03.2007.
godine, zbog krivičnog djela nasilje u porodici ili porodičnoj zajednici iz
čl. 220. st. 1. Krivičnog zakonika i osudjen na 30 (trideset) dana zatvora,
uslovno na 1 (jednu) godinu, presudu Osnovnog suda u Kotoru, K.br. 389/07 od
22.02.2008. godine, zbog krivičnog djela ugrožavanje sigurnosti iz čl. 168.
st. 2. Krivičnog zakonika i osudjen na 6 (šest) mjeseci zatvora, uslovno na 1
(jednu) godiinu i 6 (šest) mjeseci, presudom Opštinskog suda u Novom Sadu,
K.br. 653/06 od 05.12.2007. godine, zbog krivičnog djela dogovor za izvršenje
iz čl. 345. Krivičnog zakonika i izrečena mu je novčana kazna u iznosu od
100.000,00 dinara, presudom Višeg suda u Podgorici, K.br. 148/07 od
14.04.2008. goidne, zbog krivičnog djela neovlašćena proizvodnja, držanje i
stavljanje u promet opojnih droga iz čl. 300. st. 1. Krivičnog zakonika i
krivično djelo bjekstvo lica lišenog slobode iz čl. 393. Krivičnog zakona i
osudjen na 4 (četiri) godine i 6 (šest) mjeseci zatvora, presudom Osnovnog
suda u Cetinju, K.br. 71/07 od 26.06.2007. godine, zbog krivičnog djela
nasilje u porodici ili porodičnoj zajednici iz čl. 220. st. 1. Krivičnog
zakonika i osudjen na kaznu zatvora u trajanju od 30 (trideset) dana, presudom
Osnovnog suda u Kotoru, K.br. 440/08 od 27.01.2010.godine, zbog krivičnog
djela teško djelo protiv bezbjednosti javnog saobraćaja iz čl. 348. st. 3. u
vezi st. 1. Krivičnog zakonika i krivično djelo ugrožavanje javnog saobraćaja
iz čl. 339. st. 3.u vezi st. 1. Krivičnog zakonika i osudjen na novčanu kaznu
u iznosu od 1.200,00 eura i presudom Višeg suda u Podgorici, K.br. 11/2012 od
04.10.2012. godine, zbog krivičnog djela omogućavanje uživanja opojnih droga
iz čl. 301. st. 2. u vezi st. 1. Krivičnog zakonika i osudjen na kaznu zatvora
u trajanju od 2 (dvije) godine.
KRIV JE
Zato što je:
Dana 13.02.2011. godine u mjestu Vilusi, Opština Nikšić, neovlašćeno radi
prodaje kupio 139,30 grama marihuane-supstance proglašene za opojnu drogu
Rješenjem o utvrdjivanju opojnih droga ("Sl. list SRJ" br. 44/02) koju je
platio 200 eura i istu sa područja Opštine Nikšić, neovlašćeno prenosio radi
prodaje ka Tivtu, skrivenu ispod sjedišta suvozača u vozilu marke "O... a..",
reg. oznaka ..., vlasništvo P. M., kojim je upravljao M. V., u čemu je
otkriven od strane ovlašćenih policijskih službenika Područne jedinice Herceg
Novi, istog dana u mjestu Kamenari, Opština Herceg Novi, na trajektnom
prelazu,
- čime je izvršio krivično djelo neovlašćena proizvodnja, držanje i
stavljanje u promet opojnih droga iz čl. 300. st. 1. Krivičnog zakonika.
Pa mu sud primjenom citirane zakonske odredbe, te odredbi čl.
4,5,6,7,8,14,15,32,36,42, 48. st. 1. i 50. st. 1. Krivičnog zakonika,
prethodno
u t v r đ u j e:
- za krivično djelo neovlašćena proizvodnja, držanje i stavljanje u promet
opojnih droga iz čl. 300. st. 1. krivičnog zakonika, kaznu zatvora u trajanju
od 2 (dvije) godine,
- kao utvrdjenu uzima kaznu zatvora izrečenu presudom Višeg suda u Podgorici,
K.br. 11/2012 od 17.04.2012. godine, koja je postala pravosnažna dana
04.10.2012. godine, kojom je optuženi P. M. oglašen krivim i osudjen na kaznu
zatvora u trajanju od 2 (dvije) godine, zbog izvršenja krivičnog djela
omogućavanje uživanja opojnih droga iz čl. 301. st. 2. u vezi st. 1. Krivičnog
zakonika.
Pa ga sud primjenom citiranih zakonskih odredbi, te odredbi čl. 48. st. 2.
tačka 2. i čl. 51. Krivičnog zakonika, i odredbi čl. 226,229. i 374. Zakonika
o krivičnom postupku,
O S U Đ U J E
Na jedinstvenu kaznu zatvora u trajanju od 3 (tri) godine i 8 (osam) mjeseci,
u koju kaznu mu se uračunava vrijeme provedeno u pritvoru, počev od
13.02.2011. godine do 15.02.2011.godine, kao i vrijeme provedeno na
izdržavanju kazne po pravosnažnoj presudi Višeg suda u Podgorici, K.br.
11/2012 od 17.04.2012. godine, počev od 15.12.2012. godine, pa nadalje.
Dužan je optuženi da na ime troškova krivičnog postupka-sudskog paušala plati
ovom sudu novčani iznos od 50,00 eura, te dana ime ostalih troškova krivičnog
postupka plati ovom sudu novčani iznos od 44,00 eura, sve u roku od 15 dana po
pravosnažnosti presude, pod prijetnjom prinudne naplate, dok će o ostalim
troškovima krivičnog postupka, Sud odlučiti naknadno, posebnim rješenjem, po
pribavljanju podataka o njihovoj visini.
II.
Na osnovu čl. 75 i čl. 300 st. 7. Krivičnog zakonika, sud optuženom i z r i č
e :
MJERA BEZBJEDNOSTI
ODUZIMANJE PREDMETA
I to: 139,30 grama opojne droge marihuane koja droga se ima uništiti, nakon
pravosnažnosti presude.
O b r a z l o ž e nj e
Optužnicom Višeg državnog tužilaštva u Podgorici Kt.br. 27/11 od 21.04.2011.
godine, optuženom P. M. stavljeno je na teret izvršenje krivičnog djela
neovlašćena proizvodnja, držanje i stavljanje u promet opojnih droga iz čl.
300 st. 1 Krivičnog zakonika, pri kojoj optužnici je njen zastupnik ostao u
cjelosti do završetka glavnog pretresa, predlažući sudu u zaršnoj riječi, da
optuženog oglasi krivim i osudi po zakonu.
Optuženi P. M. u pretkrivičnom postupku, pred ovlašćenim službenicima Uprave
policije PJ Herceg Novi nije iznosio svoju odbranu, branio se ćutanjem.
Usvojoj odbrani pred istražnim sudijom ovog suda, optuženi je naveo, da je dva
dana prije kritičnog dogadjaja zamolio svog poznanika V. M. da mu pomogne oko
iznajmljivanja vozila, pa je V. od M. P. iznajmio vozilo marke „O.l A.“ za
iznos novca od 100 eura, nakon čega je sa V. istog dana sa vozilom krenuo za
Nikšić, s tim što V. nije znao pravi razlog njihvog odlaska, misleći da idu
kod nekih djevojaka, kako mu je to upravo optuženi na poslasku saopštio.
Dolaskom u mjestu Vilusi, sastao se sa jednim momkom, a po prethodnom dogvoru
sa svojim prijateljem iz Nikšića, gdje je od tog momka kupio jedno pakovanje
od 150 grama marihuane, za iznos novca od 200 eura. Za to vrijeme V. je bio u
vozilu i nije mogao da vidi trenutak kada je od tog momka preuzeo marihuanu.
Po povratku u automobil saopštio je V. da neće ići u Nikšić, jer je navodno
njegov prijatelj odustao da ide sa njima kod djevojaka, a da oni sami ne mogu
ići, nakon čega su krenuli nazad u pravcu Tivta. Tokom puta zaustavili su se
na jednom stajalištu na benzinskoj pumpi i dok je V. unio vodu za
vjetrobranska stakla, optuženi je marihuanu koja mu se do tada nalazila ispod
jakne, stavio ispod sjedišta suvozača na kojem je on sjedio. Nakon ukrcavanja
na trajekt u mjestu Kamenari, prišli su im policijski inspektori, izvršili
pretres vozila i ispod sjedišta suvozača pronašli marihuanu, za koju je
optuženi naveo da je kupio za lične potrebe, navodeći da je mislio da ga
policija neće dirati, ukoliko radi sa "marihuanom". Objašnjavajući razloge
zbog čega je kupio veću količinu marihuane, optuženi je naveo da je
svakodnevno pušio po petnaestak cigara marihuane, da je od novembra 2010.
godine, kada je izašao iz zatvora, konzumirao isključivo marihuanu, da je radi
kupovine te droge po 5-6 puta odlazio za Nikšić, gdje je kupovao manje
količine za iznos novca od 20-50 eura. Optuženi je dalje objasnio, da je novac
za kupovinu marihuane dobio od prodaje vozila, s tim što su ga članovi
porodice finansijski pomagali (majka, sestra i brat), kao i djevojke sa kojima
se zabavljao i kojima je pružao dobar seks.
U svojoj odbrani na glavnim pretresima na zapisnicima od 29.06.2011. godine i
16.03.2012. godine, optuženi je ponovio svoju odbranu iz prethodnog postupka,
s tim što je dodao i pojasnio, da je predmetnu količnu opojne droge kupio
isključivo za svoje potrebe, a ne radi dalje prodaje, te da je prilikom
saslušanja kod istražnog sudije pogrešno upotrijebio termin "radio", a da je
mislio da kaže, a ako bude kkonzumirao marihuanu, da ga policija neće dirati,
jer to nije kažnjivo, da je tokom 2005. godine, nekih 6-8 mjeseci konzumirao
heroin ušmrkavanjem u količinama od pola grama dnevno, te da je u istom
periodu konzumirao i marihuanu, da se nikada nije javljao ljekaru, niti je
liječen od bolesti zavisnosti, sve dok nije otišao na izdržavanje zatvorske
kazne, gdje mu je prilikom dolaska od strane zatvorskog ljekara prepisana
terapija zbog ranije konzumiranja narkotika. U odbranu na glavnom pretresu od
01.03.2013. godine, optuženi je ponovio prethodno citirane odbrane, s tim što
je dodao, da je od 2001-2002 godine, marihuanu koristi u emnornim količinama
oko 12 džointa dnevno, da više voli marihuanu nego majku i oca, da je svaku
djevojku sa kojom je bio izgubio zbog marihuane i da je čitav život podredio
marihuani, da se u ranijem periodu bavio fudbal, da je branio za Partizan iz
Beograda, ali je jednom prilikom donio malo marihuane, zbog čega ga je neko od
kolega prošpijao kod trenera Z. V., koji ga je vratio nazad, što je značilo
kraj njegove karijere. Još jednom je ponovio, da marihuana koja je pronadjena
u vozilu nije bila namijenjena daljoj prodaji, već za njegovo lično
konzumiranje, te da marihuanu nije skrivao u automobilu ispod sjedišta, već je
samo bacio na to mjesto.
Branilac optuženog u završnoj riječi je naveo, da provedenim dokazima nije
utvrdjeno da je optuženi predmetnu opojnu drogu marihuanu kupio radi dalje
prodaje, već isključivo za svoje lične potrebe, zbog čega je predložio da sud
optuženog oslobodi od optužbe.
Optuženi je u cjelosti prihvatio završnu riječ svog branioca i ostao pri
navodima iznijete odbrane na glavnom pretresu.
Sud je u dokaznom postupku na saglasan predlog stranaka pročitao iskaz
svjedoka M. V. sa zapisnika o saslušanju svjedoka Ki.br. 22/10 od 04.03.2011.
godine i zapisnika o glavnom pretresu od 12.07.2011. godine, pročitao Zapisnik
Uprave polije PJ Herceg Novi o pretresanju prevoznog sredstva putnika i
prtljaga br. 27-03/3 br. 240/11-782/5 od 13.02.2011 godine, Potvrdu Uprave
policje PJ Herceg Novi o privremeno oduzetim predmetima od optuženog P. M. br.
27-03/3 br. 240/11-782 od 13.02.2011. godine, Potvrdu Uprave policje PJ Herceg
Novi o privremeno oduzetim predmetima 27-03/3 br. 240/11-782/4 od 13.02.2011.
godine, na saglasan predlog stranaka pročitao Izvještaj o vještačenju br.
645/11 Forenzičkog centra u Danilovgradu, te usmeno izjašnjenje vještaka sa
glavnog pretresa i izvršio uvid u fotodokunetaciju koja je sastavni navedenog
izvještaja o vještačenju, izvršio uvid u Fotodokumentaciju Uprave policje PJ
Herceg Novi br. 61/11 od 13.02.2011. godine, na saglasan predlog stranaka
pročitao nalaz i mišljenje stalnog sudskog vještaka medicinske struke
nuropsihijatra prof. dr S. M., datog na zapisniku o glavnom pretresu od
12.07.2011. godine, te njegovo usmeno izjašnjenje, izvršio uvid u zdrastveni
karton ZIKS-a Podgorica na ime optuženog i izvještaj ljekara specijaliste JZU
Opšte bolnice Kotor od 15.03.2012. godine, pročitao izvod iz KE za optuženog
Uprave policje Ispostava Kotor od 07.03.2011. godine, izvršio uvid u presudu
Višeg suda u Podgorici, K.br. 11/12 od 07.04.2012. godine i presudu
Apelacionog suda Kž.br. 298/12 od 04.10.2012. godine i pročitao dopis ZIKS-a
Podgorica od 12.03.2013. godine.
Svjedok M. V. je u svom iskazu pred istražnim sudijom, tako i na glavnom
pretresu naveo, da je kritičnog dana po pozivu optuženog došao u stan gdje
optuženi živi sa svojom djevojkom, kada mu je rekao da namjerava da podje kod
druga u Nikšić i predložio mu da, u tu svrhu iznajmi vozilo, objašnjavajući mu
da on ne može iznajmiti vozilo, jer mu je policija nekoliko dana oduzela
vozačku dozvolu. Pristao je i pozvao svoju majku koja radi u renta-car
agenciji, ali mu ona nije mogla iznajmiti vozilo, nakon čega je pozvao M. P.,
koji mu je rekao da će mu za 50 eura dati svoje vozilo, za koji novac treba da
uradi servis što je bilo neophodno da bi se vozilo koristilo. Istog dana
popodne, pošao je do kafe bara "Era" gdje mu je M. predao predmetno vozilo a
on M. 50 eura, koje mu je prethodno dao optuženi P., rekavši M. da će mu
vozilčo vratiti sjutradan oko 13,00 sati. Potom je pošao je do stana optuženog
da mu preda vozilo, kada ga je optuženi pitao bi li pošao sa njim u Nikšić, na
šta mu je odgovorio da ne može jer treba iste večeri u 21,00 sat da se vidi sa
djevojkom. Medjutim, ubrzo je pristao jer je optuženi insistirao, govoreći da
će se vratiti istog dana oko 20 časova. Optuženi mu je rekao da u Nikšić treba
da podju po nekog njegovog druga koji će se vratiti sa njima u Tivat, nakon
čega su predmetnim vozilom kojim je on upravljao krenuli za Nikšić, nakon čega
mu je optuženi rekao da zaustavi vozilo jer će tu doći njegov drug. Dok su
stajali ispred zaustavljenog vozila, iz pravca Nikšića, ablendujući naišlo je
vozilo "Golf IV" karavan, tamne boje. Tada mu je optuženi rekao, da ostane da
sjedi u vozilu i da ga sačeka, dok je ovo drugo vozilo u medjuvremenu prošlo
pored njih, okrenulo se na cesti i parkiralo iza jedne stijene, na desetak
metara iza njegovog vozila. Optuženi P. je pošao prema tom vozilu, dok je on
ostao u njihovom vozilu da ga čeka, da bi se nakon nekih pola minuta optuženi
vratio u vozilo, a zatim mu rekao da će se njih dvojica vratiti nazad u Tivat,
da njegov drug neće ići sa njima, jer sumnja da će ga policija pratiti. Po
povratku optuženog u vozilo, primijetio je da ima nešto ispod jakne, ali ga
nije pitao šta je to, jer nije bio dovoljno blizak sa njim, mada je
pretpostavio da je u pitanju droga. Na povratku za Tivat krenuli su drugim
putem, a ne preko Risna i usput su se zaustavili kod jedne kafane, kako bi
natočili vodu za pranje vjetrobranskih stakala, da dolaskom u mjestu Lipci na
zahtjev optuženog skrenuli desno, kako bi išli na trajekt. Po ukrcavanju na
trajekt u mjestu Kamenjari, obojica su izašli iz vozila, kada su im prišli
inspektori koji su pretresli vozilo i ispod mjesta suvozača pronašli jedan
zamotuljak u kojem je bila marihuana.
Iz zapisnika Uprave policije PJ Herceg Novi o pretresanju prevoznog sredstva
putnika i prtljaga br. 27-03/3 br. 240/11-782/5 od 13.02.2011 godine,
proizilazi da su ovlašćeni policijski službenici navedenog dana u mjestu
Kmenarima bb, izvršili pretres unutrašnjosti pmv "O. A.", reg. oznaka ...,
vlasništvo Renta Car Tivat, kojim vozilom je upravljao M. V. i tom prilikom na
patosu ispod mjesta suvozača, pronašli jedan veći zamotuljak, oblijepljen pvc
kesom sa sadržajem biljne materije, tamno zelene boje, te ispod volana u
kaseti za dokumenta manju količinu rasute suve biljne materije, tamno zelene
boje, za koju se pretpostavljalo da je opojna droga marihuana, a što je sve
prikazano i u fotodokumentaciji, koja je sastavni dio tog zapisnika, u koji je
sud izvršio uvid na glavnom pretresu.
Iz potvrde Uprave policije PJ Herceg Novi o privremeno oduzetim predmetima od
optuženog P. M. br. 27-03/3 br. 240/11-782 od 13.02.2011. godine, prozilazi,
da su ovlašćeni policisjki službenici navedenog dana od P. M. privremeno
oduzeli jedan veći zamotuljak oblijepljen pvc kesom sa sadržajem biljne
materije, tamno zelene boje, koji je pronadjen na patosu ispod mjesta suvozača
predmetnog vozila a koja potvrda je uredno potpisana od strane optuženog.
Iz potvrde Uprave policije PJ Herceg Novi o privremeno oduzetim predmetima
27-03/3 br. 240/11-782/4 od 13.02.2011. godine, prozilazi da su ovlašćeni
policisjki službenici od lica M. V. privremeno oduzeli vozilo marke "O. A."
reg. oznaka ..., sa saobraćajnom dozvolom B.... ... i ključ crne boje,
vlasništvo Renta Car agencije a koja potvrda je uredno potpisana od strane M.
V..
Iz izvještaja o vještačenju, Uprave policije – Forenzički centar Danilovgrad,
br. 645/11, utvrđuje se da je tom centru na vještačenje dostavljen : 1. a)
jedna plastična folija; b) plastična kesa sa natpisom "Roda", sa sadržajem
sasušene biljne materije zelene boje, neto mase m=139,30 grama, 2. rasuta
biljna materija zelene boje, neto mase m=0,03 grama, koji uzorci su izuzeti
prilikom pretresa unutrašnjosti pmv "O... A..." kojim je upravljao M. V. dok
se na mjestu suvozača nalazio optuženi P. M.. U izvještaju se dalje navodi, da
je detaljnim mikroskopskim pregledom dostavljenog biljnog materijala,
konstatovano prisustvo smole kao i bodlji u obliku „medveđih“ kandži, da je na
osnovu karakteristične morfološke građe istih utvrđeno, da potiču od biljke
čiji je botanički naziv Cannabis sativa L, iz familije Cannabaceae-kanabis,
dok je hemijskom analizom navedenog uzorka radjenom metodom tankoslojne
hromatografije, utvrdjeno prisustvo psihoaktivne komponente
tetrahidrokanabiola (THC) u koncentraciji iznad 0,3 posto, koja utiče na
centralni nervni sistem, izaziva stanje zavisnosti i nalazi se na listi
opojnih droga (Sl.list SRJ br.44/2002). Supstanca koja je bila predmet
vještačenja prikazana je u fotodokumentaciji koja je sastavni dio nalaza, a u
koju je sud izvršio uvid na glavnom pretresu.
Iz usmenog izjašnjenja vještaka hemijske struke N. G. sa glavnog pretresa
proizilazi, da se shodno praksi labaratorije Forenzičkog centra u
Danilovgradu, sadržaj kanabisa u jednom džointu kreće od 0,25 grama do 0,60
grama, pa je vještak na osnovu takvih podataka, zaključio, da se od mase
139,30 grama marihuane, može napraviti minimum 232 a maksimum 557 "džointa".
Dalje je navela, da broj "džointa" ne zavisi od vrste kanabisa, već da li se
upotrebljava manja ili veća količina kanabisa koja se kreće u razmjerama od
250 ili 600 mg. Dalje je navela, da se "džoint" pravi od cigaret papira tzv.
"rizle", čija je standadna veličina fabrički odredjena, s tim što postoji
razlika u dimenzijama ovog papira za pakovanje, tj. postoje manji i veći
"džoint", to broj istih zavisi i od načina pravljenja cigarete.
Sud je nalaz i mišljenje kao i usmeno izjašnjenje vještaka hemijske struke,
cijenio kao stručan, jasan, objektivan, zasnovan na pravilima struke i nauke,
pa je isti u cjelosti i prihvatio.
Iz sadržine nalaza i mišljenja stalnog sudskog vještaka medicinske struke –
nuropsihijatra dr S. M. i njegovog usmenog izjašnjenja na glavnom pretresu od
09.11.2012. godine, datog na osnovu podataka iz spisa predmeta, neposrednog
psihijatrijskog pregleda optuženog i zdrastvenog kartona ZIKS-a Podgorica na
ime optuženog, utvrdjuje se, da se kliničkim pregledom optuženog ne može
negirati uzimanje marihuane na nivou habitacije odnosno povremenog
konzumiranja, i ako u konkretnom slučaju ne postoji medicinska dokumentacija
da je optuženi ranije liječen, koja dokumentacija je osnovno uporište za
tvrdnju da postoji zavisnost ili adikcija tj. kontinuirano uzimanje neke
droge. Nadalje, iz nalaza se utvrdjuje, da prilikom pregleda optuženog vještak
nije ustanovio postojanje spoljašnjih znakova koji bi upućivali na uzimanje
heroina venskim putem, što je i optuženi negirao. Vještak je pojasnio, da se
kod konzumiranja marihuane, jedino neposredno nakon uzimanja, mogu primjetiti
psihičke promjene, što u konkretnom slučaju pregledom optuženog, vještak nije
bio u mogućnosti da primjeti. Iz nalaza i mišljenja se dalje utvrdjuje, da je
optuženi P. M. osoba prosječnih intelekualnih potencijala, ne boluje od
trajnih duševnih oboljenja, niti se radi o osobi zaostalog duševnog razvoja
ali da pokazuje simptome neurotski formirane ličnosti sa karekteristikama
emocionalne nestabilnosti tj. promjena raspoloženja od deprisivnog vladanja do
euforije raspoloženja, koje stanje je karekteristično za osobe koje uzimaju
marihuanu. Vještak je naveo, da je mišljenja da se zbog nedostatka medicinske
dokumentacije ne može tvrditi da kod optuženog postoji zavisnost od marihuane
po tipu adikcije, ali se ne može ni isključiti povremeno konzumiranje
marihuane na nivou habitacije. Ogovarajući na pitanja, vještak je naveo da su
logične tvrdnje optuženog, da se prilikom uzimanja marihuane osjeća smirenije,
što je sasvim uobičajno kod osoba koje uzimaju marihuanu, koja spada u
kategoriju droga usled čijeg uzimanja dolazi do psihičke zavisnosti, pa se
neraspoloženje smiruje uzimanjem marihuane. Vještak je dalje naveo, da se ne
može decidno utvrditi koja je to dnevna količina marihuane koju narkomani
konzumiraju, jer je individualna i zavisi od niza specifičnosti, kao npr.
psihičkih smetnji koje takva osoba rješava.
Nakon što je upoznat sa izvještajem ljekara specijaliste psihijatra JZU Opšte
bolnice Kotor od 15.03.2012. godine, u kojem je konstatovano da je P. M. imao
prvi kontakt sa marihuanom sa 12 godina i da je još uvijek uzima, te da je
heroin uzimao od 21 do 23 godine, vještak je ostao u svemu kod osnovnog nalaza
i mišljenja, pojašnjavajući da sadržina citiranog izvještaja u potpunosti
podržava navode koje mu je optuženi saopštio prilikom pregleda. Vještak je
dodao, da su psihoterapija tj. razgovor pacijenta sa psihijatrom, blagi
sedativi i antidepresivi, u koju grupu ljekova spada "xanaks i paretin", koji
su optuženom pripisani citiranim izvještajem, neophodno terapija kojom se
saniraju psihičke smetnje koje dovode do konzumiranja marihuane, ističući da
usled konzumiranja marihuane dolazi do psihičke a ne i fizičke zavisnosti.
Sud je nalaz i mišljenje vještaka kao i njegovo usmeno izjašnjenje na glavnom
pretresu cijenio kao stručno, jasno, objektivno, zasnovan na pravilima struke
i nauke, pa je isti u cjelosti prihvatio.
Iz sadržine presude Višeg suda u Podgorici, K.br. 11/12 od 17.04.2012. godine,
utvrdjuje se da je optuženi P. M., pod stavom jedan izreke presude, oglašen
krivim za krivično djelo omogućavanje uživanja opojnih droga iz čl. 301 stav 2
u vezi stava 1 Krivičnog zakonika i osudjen na kaznu zatvora u trajanju od 2
(dvije) godine, dok je pod stavom dva izreke navedene presude oslobodjen od
optužbe, da je izvršio krivično djelo neovlašćena proizvodnja, držanje i
stavljanje u promet opojnih droga iz čl. 300 stav 1 Krivičnog zakonika.
Iz sadržine presude Apelacionog suda Crne Gore Kž.br. 298/12 od 04.10.2012.
godine, utvrdjuje se da je tom presudom u stavu I odbijena kao neosnovana
žalba Višeg državnog tužilaštva u Podgorici i potvrdjena presuda Višeg suda u
Podgorici K.br. 11/12 od 17.04.2012. godine, za krivično djelo omogućavanje i
uživanje opojnih droga iz čl. 301. st. 2. u vezi st. 1. Krivičnog zakonika,
dok je u odnosu na dio prvostepene presude, kojom je optuženi osobodjen od
optužbe za krivično djelo iz čl. 300. st. 1. Krivičnog zakonika, ukinut i
predmet vraćen prvostepenom sudu na ponovno sudjenje.
Iz sadržine dopisa ZIKS-a, Podgorica od 12.03.2013. godine, proizilazi da se
optuženi P. M. nalazi na izdržavanju kazne u KPD – Podgorica od 05.12.2012.
godine, po presudi Apelacionog suda Crne Gore Kž.br. 298/12 od 04.10.2012.
godine, kojom je potvrdjena presuda Višeg suda u Podgorici, K.br. 11/12 od
17.04.2012. godine, a kojom je optuženi oglašen krivim zbog izvršenja
krivičnog djela omogućavanje uživanja opojnih droga iz čl. 301 stav 2 u vezi
stava 1 Krivičnog zakonika i osudjen na kaznu zatvora u trajanju od 2 (dvije)
godine.
Iz izvoda iz kaznene evidencije za optuženog Uprave policije Ispostava Kotor
od 07.03.2011. godine, proizilazi da je optuženi P. M. osudjivan i to:
presudom Osnovnog suda u Kotoru, K.br. 320/05 od 20.07.2007. godine, zbog
krivičnog djela teška kradja iz čl. 240. st. 1. tačka 1. Krivičnog zakonika i
osudjen na kaznu zatvora u trajanju od 3 (tri) mjeseca, presudom Višeg suda u
Podgorici, K.br. 200/2005 od 29.05.2007. godine, zbog krivičnog djela
neovlašćena proizvodnja, držanje i stavljanje u promet opojnih droga iz čl.
300. st. 3. Krivičnog zakonika i osudjen na kaznu zatvora u trajanju od 1
(jedne) godine, presudom Osnovnog suda u Cetinju, K.br. 40/07 od 26.03.2007.
godine, zbog krivičnog djela nasilje u porodici ili porodičnoj zajednici iz
čl. 220. st. 1. Krivičnog zakonika i osudjen na 30 (trideset) dana zatvora,
uslovno na 1 (jednu) godinu, presudu Osnovnog suda u Kotoru, K.br. 389/07 od
22.02.2008. godine, zbog krivičnog djela ugrožavanje sigurnosti iz čl. 168.
st. 2. Krivičnog zakonika i osudjen na 6 (šest) mjeseci zatvora, uslovno na 1
(jednu) godiinu i 6 (šest) mjeseci, presudom Opštinskog suda u Novom Sadu,
K.br. 653/06 od 05.12.2007. godine, zbog krivičnog djela dogovor za izvršenje
iz čl. 345. Krivičnog zakonika i izrečena mu je novčana kazna u iznosu od
100.000,00 dinara, presudom Višeg suda u Podgorici, K.br. 148/07 od
14.04.2008. goidne, zbog krivičnog djela neovlašćena proizvodnja, držanje i
stavljanje u promet opojnih droga iz čl. 300. st. 1. Krivičnog zakonika i
krivično djelo bjekstvo lica lišenog slobode iz čl. 393. Krivičnog zakona i
osudjen na 4 (četiri) godine i 6 (šest) mjeseci zatvora, presudom Osnovnog
suda u Cetinju, K.br. 71/07 od 26.06.2007. godine, zbog krivičnog djela
nasilje u porodici ili porodičnoj zajednici iz čl. 220. st. 1. Krivičnog
zakonika i osudjen na kaznu zatvora u trajanju od 30 (trideset) dana, presudom
Osnovnog suda u Kotoru, K.br. 440/08 od 27.01.2010.godine, zbog krivičnog
djela teško djelo protiv bezbjednosti javnog saobraćaja iz čl. 348. st. 3. u
vezi st. 1. Krivičnog zakonika i krivično djelo ugrožavanje javnog saobraćaja
iz čl. 339. st. 3.u vezi st. 1. Krivičnog zakonika i osudjen na novčanu kaznu
u iznosu od 1.200,00 eura i presudom Višeg suda u Podgorici, K.br. 11/2012 od
04.10.2012. godine, zbog krivičnog djela omogućavanje uživanja opojnih droga
iz čl. 301. st. 2. u vezi st. 1. Krivičnog zakonika i osudjen na kaznu zatvora
u trajanju od 2 (dvije) godine.
Cijeneći rezultate cjelokupnog dokaznog postupka, navode optužbe i odbranu
optuženog, te svih provedenih dokaza, kako pojedinačno, tako i u njihovoj
medjusobnoj povezanosti, ovaj sud je nesumnjivo utvrdio da je optuženi P. M.
izvršio krivično djelo neovlašćena proizvodnja, držanje i stavljanje u promet
opojnih droga iz čl. 300 st.1 Krivičnog zakonika, na način, mjesto i u
vrijeme, kako je to predstavljeno u izreci presude.
Naime, u postupku je nesumnjivo utvrdjeno, da je optuženi P. M. dana
13.02.2011 godine, u mjestu Vilusi, Opština Nikšić, za iznos novca od 200
eura, od nepoznatog momka kupio 139,30 grama opojne droge marihuane, koja je
bila zapakovana u jednoj pvc kesi, koju opojnu drogu je potom sakrio ispod
sjedišta suvozača u vozilu "O. A.", reg. oznaka ..., sa kojim se iz Tivta
dovezao u mjesto Vilusi i kojim je upravljao svjedok M. V., a zatim navedenu
opojnu drogu marihuanu neovlašćeno radi dalje prodaje prenosio do Tivta, u
čemu je otkriven od strane ovlašćenih policijskih službenika PJ Herceg Novi u
mjestu Kamenari, koji su izvršili pretres navedenog vozila i u unutrašnjosti
istog na patosu ispod sjedišta suvozača pronašli i od optuženog oduzeli
navedenu količinu opojne droge marihuane.
Naprijed utvrdjeno činjenično stanje, ovaj sud je nesumnjio utvrdio, kako iz
odbrane optuženog koji nije sporio činjenicu da je kritičnog dana zamolio svog
poznanika-svjedoka M. V. da negdje iznajmi vozilo, za šta mu je dao 100 eura,
da bi potom M. V. od izvjesnog P. M. iznajmio vozilo "O. A.", sa kojim su se
odvezli u pravcu Nikšića, gdje je optuženi rekao svjedoku M. koji je upravljao
vozilom, da se zaustavi u mjestu Vilusi i da ga sačeka u automobilu, dok je on
izašao iz vozila i od jednog nepoznatog momka za iznos novca od 200 eura kupio
oko 150 grama marihuane, koju je potom stavio ispod jakne, a zatim se vratio
do vozila gdje ga je čekao svjedok M. V., nakon čega su krenuli nazad za
Tivat, s tim što je optuženi tokom puta na jednom proširenju, gdje su se
zaustavili opojnu drogu marihuanu sakrio ispod sjedišta suvozača, da bi im
dolaskom u mjestu Kamenari na trajektu prišli inspektori policije koji su
izvršili pretres vozila i tom prilikom ispod sjedišta suvozača pronašli opojnu
drogu marihuanu.
Navodi odbrane optuženog u ovom dijelu potvrdjeni su i iskazom svjedoka M. V.,
koji je u prethodnom postupku i na glavnom pretresu naveo, da je na zahtjev
optuženog P. M. kritičnog dana kod P. M. iznajmio vozilo marke "O." za iznos
novca od 50 eura, koje mu je prethodno dao optuženi, a zatim na zahtjev
optuženog sa tim vozilom i optuženim krenuo za Nikšić, jer mu je optuženi
prethodno rekao, da mu je policija nekoliko dana ranije oduzela vozačku
dozvolu i da ne može upravljati automobilo, da nije znao pravi razlog odlaska
za Nikšić, da bi dolaskom u blizini Nikšića u mjesto Vilusi zaustavio vozilo i
to u retnutku kada je iz suprotnog smjera naišlo vozilo marke "Golf IV", koje
im je amblendovalo i zaustavilo se iza njih, kada je optuženi izašao iz vozila
i prišao tom vozilu, dok je on ostao u automobilu, da bi se optuženi ubrzo
vratio, nakon čega obojica kreću za Tivat, ali ne istim putem kojim su se
dovezli, s tim što je vidio da optuženi prilikom ulaska u automobil ima neki
predmet ispod jakne, za koji nije znao što je, niti se raspitivao kod
optuženog, nakon čega ih je na trajektu u mjestu Kamenari kontrolisala
policija, kojom prilikom su izvršili pretres vozila u kojem su se nalazili i
ispod sjedišta suvozača pronašli jedno pakovanje opojne droge marihuane.
Odbranu optuženog P. M., te iskaz svjedoka M. V. u citiranim djelovima sud je
u cjelosti prihvatio,obzirom da takva njihova kazivanja nijesu dovedena u
sumnju ni jednim dokazom provedenim u postupku, naprotiv, potvrdjeni su i
materijalnim dokazima i to sadržinom Zapisnika Uprave policje PJ Herceg Novi o
pretresanju prevoznog sredstva putnika i prtljaga br.27-03/3 br. 240/11-782/5
od 13.02.2011. godine, iz kojeg se nesumnjivo utvrdjuje, da su ovlašćeni
policijski službenici navedene područne jedinice, dana 13.02.2011 godine, u
Kamenarima u Herceg Novom izvršili pretres unutrašnjosti pmv „O. A.“ reg.
oznaka ..., vlasništvo Renta Car Tivat, kojim vozilom je upravljao Marković
Vasilije i tom prilikom na patosu ispod mjesta suvozača pronašli jedan veći
zamotuljak, oblijepljen pvc kesom sa sadržajem biljne materije, tamno zelene
boje, a koja materija je prvremeno oduzeta od optuženog, što se utvrdjuje i
sadržinom potvrde Uprave policije PJ Herceg Novi o privremeno oduzetim
predmetima od optuženog P. M. br. 27-03/3 br. 240/11-782 od 13.02.2011.
godine.
Vrstu i količinu opojne droge koja je pronadjena u navedenom vozilu, ispod
sjedišta suvozača i oduzeta od optuženog, sud je utvrdio iz Izvještaja o
vještačenju br. 645/11 Forenzičkog centra u Danilovgradu i usmenog izjašnjenja
vještaka na glavnom pretresu, iz koga nesumnjivo proizilazi, da je sasušena
biljna materija zelene boje, karakterističnog opojnog mirisa, sadržana u
jednoj plastičnoj kesi sa natpisom “Roda“, predstavlja opojnu drogu marihuanu
u količini od 139,30 grama, a da je hemijskom analizom te biljne materije
utvrdjeno da ista u sebi sadrži psihoaktivnu komponentu tetrahidrokanabinol
(THC) u koncentraciji iznad 0,3 %, a koja supstanca se nalazi na listi opojnih
droga.
Da je optuženi opojnu drogu koja mu je pronadjena i oduzeta od njega prilikom
pretresa navedenog vozila, neovlašćeno kupio i prenosio radi dalje prodaje,
sud nesumnjivo zaključuje iz same količine opojne droge marihuane od 139,30
grama, koja po ocjeni ovog suda nije zanemarljiva, a imajući u vidu
izjašnjenje vještaka hemijske struke, te činjenice da je optuženi po
sopstvenom kazivanju istu sakrio ispod sjedišta suvozača. Nadalje, na ovakav
zaključak suda upućuje i činjenica koja proizilazi iz same odbrane optuženog u
fazi istrage, u kojoj je naveo, da je u novembru mjesecu 2010 godine, izašao
iz zatvora i da od tada više nema nikakve veze sa heroinom, zbog čije
neovlašćene prodaje i davanja na uživanje je osudjen na kaznu zatvora u
trajanju od četiri godine i šest mjeseci, te da je mislio da ukoliko bude
"radio" sa marihuanom, da ga policija neće dirati. Po ocjeni suda navedeno,
ukazuje na nesumnjiv zaključak, da termin "radio", koji je optuženi
upotrijebio u svojoj odbrani u istražnom postupku, nesumnjivo ukazuje na
namjeru optuženog da opojnu drogu marihuanu prodaje i time ostvari ekonomsku
dobit, a posebno kod činjenice da je optuženi specijalni povratnik, odnosno
lice koje je ranije osudjivano za istovrsno krivično djelo, te da se od 139,30
grama marihuane, koja je kod optuženog pronadjena i oduzeta, može napraviti
minimum 232, a maksimalno 557 džointa, imajući u vidu praksu labaratorije
Forenzičkog centra u Danilovgradu, da se sadržaj canabisa u jednoj cigareti
(džointa) kreće od 0,25-0,60 grama, a kako to nesumnjivo proizilazi i iz
usmenog izjašnjenja vještaka hemijske struke, pa je samim tim neuvjerljivo i
nelogično objašnjenje optuženog, da je pod terminom "radio" podrazumijevao
konzumiranje opojne droge marihuane. Takodje, po ocjeni suda nelogično je
objašnjenje optuženog koji je pokušao da opravda način na koji je došao do
novca za iznamljivanje vozila i kupovine marihuane, navodeći, da novac potiče
od ranije prodaje automobila, odnosno od strane članova njegove porodice, kao
i djevojaka kojima je pružao seksualne usluge, a sve u smislu izjašnjenja
samog optuženog, da je nezaposlen i da je lošeg imovnog stanja.
Sljestveno naprijed navedenom, za sud su neprihvatljivi navodi odbrane
optuženog, da je kritičnom prilikom kupio veću količinu marihuane za ličnu
upotrebu, odnosno da je dugogodišnji ovisnik o opojnoj drogi marihuani, jer ta
činjenica ne proizilazi ni iz nalaza i mišljenja stalnog sudskog vještaka
medicinske struke psihijatra prof. dr. S. M., niti njegovog usmenog
izjašnjenja na glavnom pretrsu, osim da se ne može isključiti mogućnost, da
optuženi povremeno konzmira opojnu drogu marihuanu na nivou habitacije, a koje
činjenice su utvrdjene na osnovu ljekarske anamneze, odnosno kazivanja samog
optuženog, pa je stoga odbranu optuženog da nije počinio predmetno krivično
djelo sud cijenio kao neosnovano i sračunato na izbjegavanje krivice.
Cijeneći naprijed utvrdjeno činjenično stanje, ovaj sud nalazi, da su se u
radnjama optuženog P. M. stekli svi bitni elementi bića krivičnog djela
neovlašćena proizvodnja, držanje i stavljanje u promet opojnih droga iz čl.
300. st.1 Krivičnog zakonika, obzirom da je u postupku nesumnjivo utvdjeno da
je optuženi P. M. dana 13.02.2011. godine, u mjestu Vilusi, opština Nikšić,
neovlašćeno radi prodaje kupio i prenosio oko 139,30 grama marihuane-supstance
proglašene za opojnu drogu rješenjem o utvrdjivanju opojnih droga ( Sl.list
SRJ 44/02). Sve činjenice utvrdjene u postupku, okolnosti konkretnog slučaja
doveli su ovaj sud do zaključka, da je optuženi predmetno krivično djelo
izvršio sa direktnim umišljajem. Optuženi je bio u potpunosti svjestan da radi
dalje prodaje kupuje i prenosi opojnu drogu marihuanu, te da za to nema
potrebna ovlašćenja a što predstavlja bitno obilježje ovog krivičnog djela a
koja okolnost je morala optuženom biti poznata, a ovo imajući u vidu okolnosti
pod kojima je djelo izvršeno, da je optuženi opojnu drogu sakrio ispod
sjedišta suvozača, te činjenice koja proizilazi iz odbrane optuženog da je
kupio veću količinu marihuane od uobičajne kao i da je optuženi već ranije
pravosnažno osudjivan za istovrsno krivično djelo, što sve znači da je kod
optuženog postojala svijest o svim obilježjima predmetnog krivičnog djela i
htjenje njegovog izvršenja.
Krivično djelo za koje je optuženi oglašen krivim je krivično djelo sa
blanketnom dispozicijom, pa je kod ovih krivičnih djela, pored navodjenja
činjenica i okolnosti koje čine bitna obilježja ovog krivičnog djela, a o
kojima se sud već izjasnio bilo nužno navesti materijalno pravni propis, od
kojeg zavisi postojanje ovog krivičnog djela. Naime, Rješenjem o utvrdjivanju
opojnih droga ( Sl.list SRJ br. 44/02 ) marihuana je proglašena za opojnu
drogu i nalazi se na spisku opojnih droga.
Sud je cijenio i ostale provedene dokaze u postupku, pa je našao da oni nijesu
od uticaja za drugačije presudjenje u ovoj krivično pravnoj stvari.
Odlučujući o kazni za optuženog, sud je najprije, u smislu čl. 42. Krivičnog
zakonika, cijenio sve okolnosti od kojih zavisi da kazna bude manja ili veća
(olakšavajuće i otežavajuće okolnosti), pa je od olakšavajućih okolnosti na
strani optuženog cijenio njegove lične prilike, da je otac jednog mldb.
djeteta, dok je kao otežavajuću okolnost cijenio njegov raniji život tj.
osudjivanost za istovrsno krivično djelo, a što je utvrdjeno iz izvoda iz KE
za optuženog, pa je cijeneći naprijed navedene olakšavajuće i otežavajuće
okolnosti na strani optuženog, istom najprije shodno čl. 48. st. 1. Krivičnog
zakonika, prethodno utvrdio kaznu zatvora u trajanju od 2 (dvije) godine, za
krivično djelo neovlašćena proizvodnja, držanje i stavljanje u promet opojnih
droga iz čl. 300. st. 1. Krivičnog zakonika, dok je uzeo kao utvrdjenu kaznu
zatvora izrečenu presudom Višeg suda u Podgorici, K.br. 11/2012 od 17.04.2012
godine, koja je postala pravosnažna dana 04.10.2012. godine, kojom je optuženi
oglašen krivim i osudjen na kaznu zatvora u trajanju od 2 (dvije) godine, zbog
izvršenja krivičnog djela omogućavanja uživanja opojnih droga iz čl. 301. st.2
u vezi st. 1 Krivičnog zakonika, a što je sud utvrdio uvidom u navedenu
presudu Višeg suda u Podgorici i Apelacionog suda Vrne Gore, Kž. br. 298/12 od
04.10.2012. godine, nakon čega ga je primjenom odredbe čl. 48. st. 2. tačka 2.
Krivičnog zakonika, osudio na jedinstvenu kaznu zatvora u trajanju od 3 (tri)
godine i 8 (osam) mjeseci. Ovaj sud nalazi da je ovako odmjerena kazna,
srazmjerna stepenu krivice optuženog i težini počinjenih krivičnog djela i da
predstavlja onu mjeru, koja je neophodno potrebna za postizanje svrhe
kažnjavanja iz čl. 32. Krivičnog zakonika, da optuženi ubuduće ne vrši
krivična djela, u okviru opšte svrhe propisivanja i izricanja krivičnih
sankcija iz čl.4 st.2 Krivičnog zakonika.
Na osnovu člana 51 Krivičnog zakonika, sud je optuženom P. M., u izrečenu
jedinstvenu kaznu zatvora, uračunao vrijeme provedeno u pritvoru, počev od
13.02.2011. godine do 15.02.2011. godine, kao i vrijeme provedeno na
izdržavanju kazne po pravosnažnoj presudi Višeg suda u Podgorici, K.br.
11/2012 od 17.04.2012. godine, počev od 15.12.2012. godine, pa nadalje, a što
je sud utvrdio iz dopisa ZIKS-a Podgorica od 12.03.2013. godine.
Na osnovu člana 75. u vezi čl. 300. stav 7. Krivičnog zakonika, sud je
optuženom izrekao mjeru bezbjednosti oduzimanja 139,30 grama opojne droge
marihuane, kao predmeta izvršenja krivičnog djela, koja se ima uništiti, nakon
pravosnažnosti presude i za koju zakon predvidja obavezno oduzimanje.
Kako je optuženi oglašen krivim, to ga je sud shodno čl. 226. i 229. Zakonika
o krivičnom postupku, obavezao na plaćanje troškova krivičnog postupka-sudskog
paušala u iznosu od 50,00 eura, koji iznos je odredjen shodno složenosti
krivičnog postupka, dužini njegovog trajanja i imovinskim prilikama optuženog,
te da na ime ostalih troškova krivičnog postupka, plati novčani iznos od 44,00
eura, koji se odnosi na usmeno izjašnjenja vještaka hemijske struke na glavnom
pretresu od 12.04.2012. godine, a sve u roku od 15 dana po pravosnažnosti
presude, dok će o ostalim troškovima krivičnog postupka sud odlučiti naknadno
posebnim rješenjem, po pribavljanju podataka o njihovoj visini.
Na osnovu izloženog, odlučeno je kao u izreci presude.
VIŠI SUD U PODGORICI
Dana 14.03.2013. godine
Zapisničar S U D I J A
Novčić Slobodanka Tabaš Predrag
DN-a, po primjerak
-VDT Podgorica,
- Optuženom,
- Braniocu optuženog,
- A/A.
Postupljeno, dana_godine