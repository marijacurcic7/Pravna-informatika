K.br. 323/2001
U IME CRNE GORE
VIŠI SUD U PODGORICI, u vijeću saatavljenom od sudije Tabaš Predraga, kao
predsjednika vijeća i sudija Đurđić Katarine i Vuksanović Biljane, kao članova
vijeća, uz učešće namještenika Novičić Slobodanke kao zapisničara, u predmetu
protiv optuženog V. M., koga brani B. S. advokat iz N., zbog krivičnog djela
ubistvo u pokušaju iz čl. 30. st. 1. Krivičnog zakona Republike Crne Gore, u
vezi čl. 19. Krivičnog zakona Savezne Republike Jugoslavije, odlučujući po
optužnici Višeg državnog tužilaštva u Podgorici Kt.br. 376/2001 od 10.11.2011.
godine, koju je na glavnom pretresu zastupala L. M., zamjenik VDT-a u
Podgorici, nakon održanog usmenog, glavnog i javnog pretresa, dana 20.02.2013.
godine, u prisustvu zastupnika optužbe i branioca optuženog V. M. kome se sudi
u odsustvu, adv. B. S., nakon tajnog vijećanja i glasanja, dana 20.02.2013.
godine, donio je, a dana 27.02.2013. godine, javno objavio
P R E S U D U
Optuženi:
Optuženi V. M., od oca M. i majke D., rodjene K., rodjen …… godine u …, sa
prebivalištemu …………..,Crnogorac, državljanin SRJ, vojsku nije služio, vodi se
u VE Opštine Nikšić, srednjeg imovnog stanja, osudjivan i to: presudom
Osnovnog suda u Nikšiću K.br.347/2001 od 26.04.2002. godine zbog ktrivičnog
djela iz čl.37 KZ RCG na kaznu 40 dana zatvora uslovno na 1 godinu, presudom
Višeg suda u Podgorici K.br.227/2002 od 04.05.2004. godine zbog krivičnog
djela iz čl. 30 st.1. KZ RCG u vezi čl. 19. KZ SRJ na kaznu 2 godine zatvora,
presudom Višeg suda u Podgorici K.br.486/06 od 23.06.2006. godine zbog
krivičnog djela iz čl. 30 st.1. KZ RCG u vezi čl. 19. KZ SRJ i čl.204. st.1.
KZ RCG, na kaznu 2 godine i 1 mjesec zatvora, presudom Višeg suda u Podgorici
K.br.28/2004 od 21.06.2007. godine zbog krivičnog djela iz čl. 375 st.3 u vezi
st. 2. i 1 KZ RCG, na kaznu 1 godina zatvora i presudom Višeg suda u Podgorici
K.br.188/2007 od 03.09.2009. godine zbog krivičnog djela iz čl. 245 st.1. KZ
SRJ, na kaznu 1 godina i 10 mjeseci zatvora, nalazio se u pritvoru od
13.10.2001. godine do 16.11.2001. godine.
KRIV JE
Zato što je:
Dana 13.10.2001. godine, oko 09,00 časova, u N., u stanu koji se nalazi u
ul………, sa umišljajem, pokušao lišiti života svoga djeda-oštećenog V. B., na
način što je nakon kraće prepirke i svadje, uzeo pepeljaru sa stola i sa istom
ga udario u predjelu glave, a zatim, iz pištolja marke “CZ-PARA”, cal. 9 mm,
fab. broj 25410, koji je nosio ispod pazuha, u njegovom pravcu ispalio više
hitaca, od kojih ga je jedan pogodio u predjelu stomaka, nanoseći mu pri tom
tešku i po život opasnu tjelesnu povredu u vidu prostrelne rane iznad pupka,
oštećenje tankog crijeva i opornjaka crijeva naviše mjesta, te krvni podliv
iza trbušne duplje sa lijeve strane,
- čime je izvršio krivično djelo ubistvo u pokušaju iz čl. 30. st. 1.
Krivičnog zakona Republike Crne Gore, u vezi čl. 19. Krivičnog zakona Savezne
Republike Jugoslavije.
Pa ga sud na osnovu citiranih zakonskih odredbi, te odredbi čl.
3,5,8,13,33,38,41,42,43. i 50. Krivičnog zakona Savezne Republike Jugoslavije,
te odredbi članova 226, 229. i 374. Zakonika o krivičnom postupku
O S U Đ U J E
Na kaznu zatvora u trajanju od 1 (jedne) godine, u koju kaznu mu se uračunava
vrijeme provedeno u pritvoru od 13.10.2001. godine, do 16.11.2001. godine.
Dužan je optuženi da na ime troškova krivičnog postupka-sudskog paušala ovom
sudu, plati novčani iznos od 50,00 eura, te da na ime ostalih troškova
krivičnog postupka plati ovom sudu novčani iznos od 1.191,00 eura, sve u roku
od 15 dana po pravosnažnosti presude, pod prijetnjom prinudne naplate.
Na osnovu čl. 69. Krivičnog Zakonika Savezne Republike Jugoslavije, optuženom
se i z r i č e :
MJERA BEZBJEDNOSTI
ODUZIMANJE PREDMETA
Od optuženog V. M., ODUZIMA SE pištolj marke "CZ M-88-PARA", fab. broja 25410,
kao predmeta upotrijebljenog u izvršenju krivičnog djela.
O b r a z l o ž e nj e
Optužnicom VT-a u Podgorici Kt.br.376/01 od 10.11.2001. godine, optuženom V.
M. stavljeno je na teret izvršenje krivičnog djela ubistvo u pokušaju iz čl.
30. st. 1. KZ RCG u vezi čl. 19 KZ SRJ, pri kojoj optužnici je njen zastupnik
u cjelosti ostao do završetka glavnog pretresa, predlažući sudu u završnoj
riječi da optuženog oglasi krivim i osudi po zakonu.
Rješenjem Vanraspravnog vijeća Višeg suda Kv.br. 458/11 od 12.05.2011. godine,
odredjeno je da se optuženom V. M. sudi u odsustvu, po optužnici Višeg
tužilaštva u Podgorici Kt. br. 376/02 od 10.11.2001. godine, obzirom da isti
nije dostižan državnim organima Crne Gore, a da postoje naročito važni razlozi
da mu se sudi u odsustvu, imajući u vidu činjenicu da se optuženi nalazi u
bjekstvu, da je od izvršenja krivičnog djela proteklo skoro 10 godina kao i
težinu krivičnog djela i zakonom zaprijećenu kaznu za isto.
Optuženi V. M. je u svojoj odbrani u prethodnom postupku naveo, da su mu
roditelji dok je bio u prvom razredu osnovne škole otišli za Njemačku i
ostavili ga kod babe i djeda, koji su ga od tada podizali, da od kad zna za
sebe on i baba su trpjeli matretiranje od strane djeda, koji je njega i babu
psovao, vrijedjao i najčešće im govorio ono što ih najviše zaboli, da je
kretao i da ih udari, ukoliko bi nešto tom prilikom progovorili, te da je
godinu dana prije predmetnog dogadjaja u njegovom prisustvu, đed počeo da bije
babu, zbog čega je on da bi zaštitio babu, nožem ubo đeda, zbog čega se protiv
njega vodio postupak, u kojem je odgovarao kao maloljetnik i u kojem postupku
je oslobodjen od odgovornosti. Nakon toga nastavio je da živi sa babom i
đedom, s tim što je izbjegavao konflikte sa đedom. Objasnio je da je đed bio
naročito težak kad popije, da je vikao na njega i kad nije bio pijan, ali da
je u tim prilikama bilo lakše sa njim, da je đed jedno godinu dana prestao da
pije i to nakon dogadjaja kada ga je ubo nožem, ali da je mjesec dana prije
kritičnog dogadjaja ponovo počeo da pije, zbog čega su on i baba izlazili iz
kuće, kako bi izbjegavali konfliktne situacije sa njim, da je 12. oktobra
2001. godine oko 3-4 sata posle podne đed došao kući pčrilično pijane odmah
počeo da psuje njega i babu, da se baba odmah umiješala braneći ga, govoreći
đedu "ostavi to dijete", ali je tada đed nastavio da psuje babu govoreći joj
"da joj je otac govno, da joj je majka kurva, da je ona kurva". Zbog toga je
otišao u svoju sobu i sa mobilnog telefona pozvao policiju, koja je u stan
došla nakon nekih 5-6 minuta i to dva uniformisana lica, koji su obavili
razgovor sa đedom, ali je on i u prisustvu policajaca nastavio da vrijedja,
nakon čega su policajci ubrzo itišli, s tim što mu je jedan policajac ostavio
broj mobilnog telefona da ga zovne ukoliko se nešto desi. Optuženi je dalje
naveo, da je nakon toga otišao u grad, gdje je ostao do pola noći, a zatim se
vratio kući i odmah otišao u svoju sobu. Sjutradan probudila ga je svadja koja
je dopirala iz kuhinje, čuo je đeda koji galami, nakon čega je ustao, obukao
trenerku i uzeo pištolj marke "Ruski tetejac" sa 11 metaka sa futrolom i
stavio ga ispod pazuha, a zatim otišao u kuhinju kako bi uzeo hranu za psa
kojeg je držao na terasi. Tom prilikom zatekao je babu u kuhinju, koja mu je
spremala doručak, dok se đed nalazio u dnevnoj sobi na kauču u donjem vešu i
majici, gdje je naginjao jednu litarsku flašu rakije. Tada ga je đed pozvao da
popričaju, na što on nije reagovao, već je đedu rekao "samo ti pij", a zatim
se vratio u kuhinju da doručkuje, gdje je sjeo u trpezariju, ledjima okrenut
vratima dnevne sobe, gdje je sjedio đed. Tom prilikom đed je psovao njega i
babu govoreći da će mu pobiti ujčevinu, a babi da je kurva, zbog čega je baba
u jednom trenutku krenula da se raspravlja sa đedom, ali je on zadržao
govoreći babi da ga pusti, da bi potom vidio kako je đedu stao sa kauča, došao
do njega i zagrlio ga otpozadi, govoreći mu pritom da je nesoj, da ga prati,
da zna da se drogira, da će ga ubiti, da je govno od govna, da su mu ujaci
djubrad, da je djubre i da mu je baba djubre, nakon čega se vratio u dnevnu
sobu, odakle mu je rekao da mu je baba kurva i da mu je majka kurva, što ga je
strašno pogodilo. Pitao je đeda "a šta je tvoja majka", nakon čega je đed
ustao, došao tik pored njega i počeo nešto nerazumljivo da priča, pominjući
turke. Tom prilikom đed ga nije udarao, niti se zalijetao ka njemu. Tražio je
od đeda da mu objasni odakle mu to da su mu baba i majka kurve, na što mu je
đed ogovorio da to možda nije htio da kaže, odnosno da mu je to možda rekao
namjerno, nakon čega su uslijedile još neke riječi kojih se optuženi nije
mogao sjetiti, što je bio razlog da uzme pepeljaru i neispuštajući je iz ruke
sa njom udari đeda u glavu, od kog udarca se đed zateturao unazad i pao, oko 1
metar u dnevnu sobu. Potom je izvadio pištolj, ali je baba skočila, uhvatila
ga za ruke i stala ispred njega, kada se nalazio preko puta vrata od dnevne
sobe, a đed u dnevnoj sobi po njegovom pravcu. Tada je ispali prvi metak, s
tim što je baba uspjela da ga malo izgura prema izlazu iz kuhinje, koji vodi u
hodnik, da je sve vrijeme pucao dok ga je baba gurala, ali se đed u tom
trenutku nalazio zaklonjen zidom u dnevnoj sobi i vidio je samo dio lijeve
ruke đeda. Tom prilikom ispalio je 4-5 metaka u pravcu đedove ruke koju je
vidio, ali je baba uspjela da ga izgura u hodnik do ulaznih vrata, kada je đed
izvirio u trpezarijski dio. Pošto je dobro vidio đeda, odmah je pucao u pravcu
njegovih grudi, nakon čega je đed pao, da bi potom u pravcu đeda pucao još
jednom. Tada je baba počela da kuka, dok je on krenuo u pravcu svoje sobe i
usput iznerviran ispalio jedan metak u plafon hodnika, a zatim obukao patike,
otišao u trpezariju, gdje je zatekao đeda kako kuka, nakon čega je otišao u
policiju, prijavio se i predao pištolj.
Na glavnim pretresima od 19.04.2002. godine i 08.05.2009. godine, optuženi V.
M. je ponovio svoju odbranu iz prethodnog postupka, stim što je dodao, da se u
međuvremenu pomirio sa djedom i da od predmetnog dogadjaja medju njima nije
bilo nesporazuma ili sukoba, da trenutno živi sa djedom, a da povremeno ide i
kod babe koja živi u P. na moru.
Branilac optuženog V. M. je u završnoj riječi predložio sudu da imajući u vidu
odbranu njegovog branjenika, rezultate dokaznog postupka, a naročito nalaz i
mišljenje komisije vještaka, njegovog branjenika oslobodi od optužbe.
Sud je u dokaznom postupku proveo sledeće dokaze: pročitao izvod iz matičnog
registra umrlih Uprave policije PJ Nikšić br. 15-upi-204/12/5067 od
06.04.2012. godine za svjedoka oštećenog V. B., pročitao iskaz svjedoka
oštećenog V. B. sa zapisnika o saslušanju svjedoka Ki.br. 228/2001 od
05.11.2001. godine i zapisnika o glavnom pretresu od 19.04.2002. godine i
08.05.2009. godine, pročitao iskaze svjedoka V. N. sa zapisnika o saslušanju
svjedoka Ki.br.282/11 od 18.10.2001. godine i zapisnika o glavnom pretresu od
19.11.2002. godine i 08.05.2009. godine, pročitao iskaz svjedoka D. M. sa
zapisnika o saslušanju svjedoka pred istražnim sudijom Višeg suda u Podgorici
od 07.11.2001. godine i zapisnika o glavnom pretresu od 19.04.2002. godine,
pročitao zapisnik o uvidjaju Istražnog sudije Višeg suda u Podgorici Kri.br.
303/01 od 13.10.2001. godine, pročitao službenu zabilješku CB Nikšić
Ku.br.9/19 od 15.10.2001. godine, pročitao potvrdu o privremeno oduzetim
predmetima CB Nikšić od 13.10.2001. godine na ime optuženog V. M., pročitao
izvještaj o analizi alkohola u krvi za svjedoka oštećenog V. B. br.1263 od
25.10.2001. godine, pročitao izvještaj o analizi alkohola u krvi za optuženog
V. M. br. 1264 od 25.10.2001. godine, pročitao izvještaj ljekara specijaliste
hirurga na ime oštećenog V. B. broj protokola 61770 od 13.10.2001. godine,
pročitao otpusno pismo JZU Opšta bolnica Nikšić br. 6118 od 26.10.2001.
godine, pročitao izvještaj o vještačenju CB Podgorica br. 07-244-28409 od
23.10.2001. godine, pročitao izvještaj o vještačenju CB Podgorica br. 2645/01,
pročitao nalaz i mišljenje MUP-a RCG Centar za kriminalističku tehniku CB
Podgorica br. 2770/01, na saglastan predlog stranaka pročitao nalaz i
mišljenje stalnog sudskog vještaka dr. B. B., izvršio uvid u fotodokumentaciju
i skicu lica mjesta, pročitao nalaz i mišljenje komisije vještaka Odjeljenja
za psihijatriju Opšte bolnice Nikšić od 11.10.2006. godine, neposredno na
glavnom pretresu od 20.02.2013. godine saslušao predstavnika komisije vještaka
medicinske struke-neuropsihijatra dr. Z. N., pročitao nalaz i mišljenje
komisije vještaka u sastavu prof. dr. S. M., dr. G. Ž. i S.-I. B., neposredno
na glavnom pretresu od 20.02.2013. godine saslušao predstavnika komisije
vještaka medicinske struke dr. G. Ž-psihijatra i pročitao izvod iz KE za
optuženog V. M. Uprave policije PJ Nikšić br. 2402 od 17.12.2010. godine
Iz izvoda iz matičnog registra umrlih Uprave policije PJ Nikšić br.
15-upi-204/12/5067 od 06.04.2012. godine za svjedoka oštećenog V. B.,
utvrdjeno je da je svjedok oštećeni V. B. preminuo dana 17.03.2012. godine u
17 časova, te da je je upis njegove smrti izvršen pod tekućim brojem 172. za
2012. godinu.
Svjedok oštećeni V. B. je u svom iskazu u prethodnom postupku naveo da sve
oprašta i da ne tereti M., da M. voli više od svoja dva sina, da je zajedno sa
suprugom podizao M. od M. prve godine jer su mu roditelji tada otišli u
inostranstvo, da je čitavog sebe posvetio M., da je M. naučio borilačkim
vještinama, lovu i ribolovu, da je prvi konflikt sa M. imao kada je M. bio u
sedmom razredu osnovne škole jer je tada bio kod M. razrednog koji mu se žalio
na M. nestašluke i loše ocjene u školi, da je zatim malo popio i kada je došao
kući odmah počeo da viče i psuje na M., da je tom prilikom ošamario M., da se
nakon toga M. bio vidno izgubio, postao neprirodno blijed i oslabilo mu
disanje, da je tada opipao puls M. i vidio da mu je potpuno smanjen, da se
nakon toga prepao i pozvao komšiju dr. M. J. koji je M. dao injekciju nakon
čega se M. povratio i da se tada zakleo da više nikada neće viknuti niti
udariti M.Dalje je naveo da je nakon nekoliko godina kada je M. bio u drugom
razredu srednje škole opet imao konflikt sa M., jer se kada je otišao u školu
direktor škole žalio da se M. svadja u školi, da je nakon toga došao kući pod
dejstvom alkohola i počeo da viče i psuje M., da je zatim ošamario M., nakon
čega je M. bio potpuno izgubljen i u bunilu nekih pola sata ponavljao "ne
diraj me, ne diraj me", da je nakon toga pošto hitna pomoć nije htjela da
dodje, njegov komšija D. poveo M. u hitnu gdje mu je ukazana pomoć.Svjedok je
dalje naveo da je 15 mjeseci prije predmetnog dogadjaja nakon što je fizički
napao svoju suprugu, M. krenuo da ga odvoji, da je tom prilikom dva puta
udario M., da je od tih udaraca M. pao i tada uzeo nož sa poda i povrijedio
ga, da se zbog tog dogadjaja vodio postupak protiv M. i da se taj postupak
okončao onako kako je trebalo oslobadjaućom presudom, jer M. nije bio kriv.Što
se tiče predmetnog dogadjaja svjedok je naveo da je dan prije predmetnog
dogadjaja tj. u petak 12.10.2001. godine sa društvom popio 2-3 piva, ali da se
nakon toga ničega ne sjeća, da mu je sve izbrisano, da se ne sjeća ni kako je
došao kući, ni ko ga je doveo, ni kako se ponašao u kući, da je tek u bolnici
od sina čuo da je tog dana u njegovu kuću dolazila policija da interveniše, da
misli da je policija sigurno dolazila na poziv njegove supruge i njegovog
unuka M. zbog njegovog ponašanja i vjerovatno maltretiranja.Svjedok je dalje
naveo da što se tiče subote 13.10.2001. godine pamti sliku kada se probudio,
da je kao i uvijek spavao u dnevnoj sobi, da je na podu vidio dvije flaše
rakije prevrnute i prazne, da je kada je spustio noge na tepih osjetio vlagu,
da nezna koliko je od tih rakija popio, ali da je očigledno da je jedan dio
prosuo, da je u tom trenutku vidio u trpezariji unuka M. kako doručkuje, da je
odmah krenuo ka M., da misli da je tada vikao i psovao M., ali da se toga ne
sjeća, da se jedino sjeća M. riječi "jeli mi majka kurva", našta mu je on
odgovorio da "jeste", da su mu kasnije ispričali da ga je M. tada udario
pepeljarom, ali da se on toga ne sjeća.Dalje je naveo da još samo pamti sliku
kada je M. naglo ustao od stola i udaljio se prema kuhinjskim vratima koja
vode u hodnik, da je tada čuo kukakanje, tj. stravičan vrisak njegove supruge
N., da je tom prilikom u M. rukama vidio pištolj, odnosno vidio je samo cijev
pištolja, da je pištolj bio usmjeren ka njemu, da ga prva tri ispaljenja
sigurno nisu pogodila, te da se još samo sjeća detalja kada se sapleo u nivou
vrata izmedju dnevne sobe i trpezarije i pao, da je tada pogodjen i da više
ništa nezna. Na kraju je naveo da je siguran da o kritičnom dogadjaju istinu
govore i M. i njegova supruga N. i još jednom ponovio da sve oprašta M., da ne
traži da se M. kazni, da želi da M. bude oslobodjen, te da nakon svega
prevazidju problem i nastave da žive kao porodica.
Na glavnim pretresima od 19.04.2002. godine i 08.05.2009. godine, svjedok
oštećeni V. B. je ponovio svoj iskaz iz prethodnog postupka s tim što je dodao
da je on kriv za predmetni dogadjaj, da je kritičnog dana velika količina
alkohola dovela do toga da vrijedja i fizički nasrne na M., da je sledja
"ščepao" M., da je takvo njegovo ponašanje kod M. izazvalo osjećaj straha i
zbunjenosti, da ga je samo jedan metak pogodio i to samo zato što se sapleo,
da on treba da odgovara i da treba njemu da se sudi za predmetni dogadjaj, te
da se ne pridružuje krivičnom gonjenju, niti postavlja imovinsko pravni
zahtjev prema M..
Svjedok V. N. je u svom iskazu kako u prethodnom postupku tako i na glavnom
pretresu navela da je unuka M. praktično podigla od kad se rodio, da je od M.
sedme godine M. bio ostavljen njoj na čuvanje, jer su mu roditelji otišli za
Njemačku, da je njen suprug B. teško iskompleksiran čovjek i da se sa njim kad
je trijezan nekako moglo, ali da kad popije nastupala su nepodnošnjiva
maltretiranja, da je njoj govorio da je kurva, podrumarka, ciganka sa kojom se
oženio i krv otrovao, dok je unuku M. govorio da je djubre od djubreta kojeg
će ubiti jer ga je podnjivio, da je godinu dana prije predmetnog dogadjaja
došlo do incindenta izmedju B. i M. jer je B. u pijanom stanju krenuo nju da
bije, da je tom prilikom M. skočio da je odbrani i nožem povrijedio B., da
nakon tog incidenta B. nekih godinu dana nije pio, da je i u tom periodu vikao
i upućivao im uvrede, ali da je to bilo podnošljivio.Svjedok je dalje navela
da je u petak 12. oktobra 2001. godine, B. došao pijan sa posla i sjeo u
dnevnu, da je tada pitala B. jeli pio, na šta joj je B. rekao da nije, da ga
je i M. pitao "djede jesi li se napio jesi", našta mu je B. odgovorio "ne sine
ja se nikad ne mogu napiti", da je zatim B. iz regala uzeo flašu rakije, počeo
da naginje i da vrijedja nju i M., da je M. odjednom otišao do svoje sobe, da
su se nakon nekog vremena na vratima pojavila dva policajca i pitali jesmo li
ih zvali, da im je ona odgovorila da nijesu, ali da je tada prišao M. i rekao
da je on zvao policiju, da su nakon toga policajci obavili razgovor sa B. i
rekli mu da se smiri i da ne maltretira nju i M., uzeli podatke od B. i M.,
nakon čega su otišli i pritom rekli M. da ih obavezno pozove ako B. nastavi sa
problemima.Nakon što su otišli policajci i M. je izašao iz kuće, dok je B.
sjeo na kauč u dnevnoj sobi gdje inače i spava i počeo da naginje iz flaše sa
rakijom, da je ona tada izašla iz kuće i otišla do prodavnice da kupi limune
kako je B. ne bi vrijedjao, da je kada se vratila iz prodavnice sat vremena
stajala ispred ulaznih vrata osluškujući jeli B. zaspao, a zatim lagano
povirila u kuću i vidjela B. naslonjenog na kauč sa zabačenom glavom, ali da
ljulja nogom, iz čega je zaključila da iako je zaspao da još nije učvrstio
san, da je zatim na prste pošla ka svojoj sobi i virila sve dok se B. nije
umirila noga, nakon čega je pogasila svijetla, zatvorila vrata od dnevne sobe
i hodnoka i otišla da spava. Dalje je navela da se sjutradan tj. u subotu 13.
0ktobra probudila oko 05 časova izjutra, ali da nije htjela da ustaje kako bi
B. što duže spavao i što više otrijeznio, da je ustala oko pola osam izjutra i
vidjela B. kako leži na kauču u dnevnoj sobi, da je otišla u kunjinju i lagano
popila kafu, a potom otišli da kupi novine, hljeb i mlijeko, da je kad se
vratila tiho ušla u kuću i sjela da prelasta novine i tada čula B. kako govori
"baba otvori vrata", da je zatim otvorila vrata od trpezarije ka dnevnoj sobi
i vratila se u trpezariju, da je tada vidjela da B. leži i pored njega tri
flaše rakije na tepihu, od kojih je jedna bila oborena i prazna, jedna prazna,
a jedna tek načeta možda dva psta popijeno, da je zatim prišla uzela onu flašu
koja je bila obaljena i popijena, bacila je u smeće i vratila se u trpezariju,
da je tom prilikom B. počeo da viče na nju tražeći da kaže ko je zvao
policiju, a zatim počeo da je psuje i naziva kurvom i govnarom.Nakon nekog
vremena došao je M. uzeo hranu da nahrani štene, a zatim se vratio sjeo za sto
sa njom i zamolio je da mu napravi doručak.Napravila je M. doručak i dok je M.
jeo, B. je iz dnevne sobe nastavio sa uvredama i govorio njoj i M. da su
djubrad.Dalje je navela da je u jednom trenutku B. prišao i naslonio ruku na
M. rame, da mu je M. tada rekao "ne diraj me", da je zatim B. stojeći tik do
M. rekao "kako da ne diram djubre od djubreta, majka ti je kurva, baba ti je
kurva podrumarka, oženio sam se cigankom", da je nakon toga M. ustao uzeo
keramičku pepeljaru sa stola prislonio je B. na glavu, udario ga i istovremeno
mu rekao "odakle znaš da je moja majka kurva", da je tada ona skočila izmedju
njih i gurnula B. prema dnevnoj sobi, a zatim se okrenula ka M. i počela da ga
gura prema frižideru i izlazu iz kunjinje i uspjela da ga odgura skroz do
sudopere, tj. do radnog stola koji se nalazio izmedju frižidera i sudopere.
Nadalje je navela da je u tom trenutku vidjela da M. ispod trenerke izvlači
pištolj i odmah preko nje počinje da puca, da je nastavila da gura M. kroz
kunjinska vrata prema hodniku, da je M. bio blijed u lice kao kreč sa
iskolačenim očima, da je čitavo vrjeme dok ga je gurala M. pucao, da joj se u
jednom trenutku učinilo da je milan stao da puca, da se tada okrenula prema
trpezariji da vidi ima li B. i u tom trenutku vidjela da B. pada na pločice,
da je zatim čula još jedan pucanj koji je M. ispalio u staklo prema hodniku
suprotno od mjesta gdje je B. ležao, da je zatim M. izašao iz kuće, dok je ona
prišla B. i vidjela da B. ječi, da je nakon toga prvo pozvala sina, a zatim
policiju koja je pozvala hitnu, te da je policija došla odmah, a hitna pomoć
nakon nekih pola sata.
Svjedok D. M. je u svom iskazu kako u prethodnom postupku, tako i na glavnom
pretresu naveo da je dana 12.10.2001. godine sa kolegom S. M. bio u dnevnoj
smjeni koja traje od 07 do 19 u dežurnoj službi CB Nikšić, da je negdje oko 16
časova kolega S. dobio telefonski poziv u kojem ga je jedno lice obavijestilo
da ga djed uznemirava i tražilo intervenciju policije, da su zatim on i kolega
S. otišli na adresu……, da se sjeća da je u pitanju bio stan V. B., da su kad
su ušli u stan zatekli B., B. suprugu i njihovog unuka po imenu M., da je
vidio da su B. i B. supruga iznenadjeni njihovim dolaskom, da on i kolega S.
nisu htjeli da otkriju zašto su došli, da ne bi bilo kakvih problema, već su
rekli da su ih obavijestile komšije i pitali ima li kakvih problema i jeli se
B. sa kim svadjao, da se sjeća da je B. tada rekao ma kakvih problema, zbog
čega ste vi došli, ko vas je zvao, da je tom prilikom zapazio da je B. u vidno
pijanom stanju, ali da pred njima nije ispoljavao bilo kakvu agresivnost.Dalje
je naveo da su tada shvatili da ih je M. pozvao mobilnim telefonom krijući se
od ostalih ukućana, da su nakon toga diskretno obavili razgovor sa M., da im
je M. tom prilikom rekao rekao da ih djed kad popije stalno maltretira i
uznemirava, ali da im je na njihovo pitanje jeli ih djed tukao ili prijetio M.
odgovorio da nije, da su zatim na fin način rekli B. da se odspava, da se
odmori i da se nesvadja, a M. skrenuli pažnju da bi bilo najbolje da izadje
dok se djed ne otrijezni, nakon čega su otišli, jer po njihovoj procjeni nije
bilo razloga ni za podnošenje prijave, niti za privodjenje u stanicu.
Iz zapisnika o uvidjaju Istražnog sudije Višeg suda u Podgorici Kri.br. 303/01
od 13.10.2001. godine, utvrdjuje se da je sa uvidjajem započeto odnosnog dana
u 11,45 časova, da je lice mjesta predmetnog dogadjaja dvosobni stan na trećem
spratu stambene zgrade u ul…… vlasništvo V. B., da se sa ulaznih vrata stana
najprije stupa u pravougaoni hodnik, da se preko puta ulaznih vrata i nešto
lijevo nalaze vrata koja vode ka kuhinji u čijem je produžetku trpezarija koja
se završava trokrilnim prozorom konstruisanim čitavom širinom zida, da se na
lijevoj i desnoj strani gledano sa ulaznih vrata na užim stranama hodnika
konstruisana vrata od kojih ona na lijevoj strani vode u dnevnu sobu a na
desnoj strani u predsoblje iz koga se ulazi u dvije spavaće sobe i kupatilo,
da se u kuhinju ulazi kroz vrata koja se otvaraju prema kuninji, da se uz
lijevi zid kuhinje gledano sa ovih vrata nalazi šporet za drva prekriven
stolnjakom, da se do šporeta za drva nalazi električni šporet sa četiri ringle
pored koga se nalaze vrata koja vode u dnevnu sobu i otvaraju se prema dnevnoj
sobi, da se uz desni zid kuhinje nalazi dvodjelna sudopera do koje je radna
površina sa dva krila a do nje frižider, da se u produžetku neposredno ispod
trokrilnog prozora nalazi sto prekriven stolnjakom širom stranom okrenut
prozoru sa čije se desne strane nalazi jedna stolica a druga sa njegove šire
strane koja je okrenuta ulazu u kuhinju.Iz zapisnika se dalje utvrdjuje da su
u dijelu kuhinje i trpezarije na podu pronadjene četiri čaure označene
brojevima 0,2,3,4 dok je deformisani projektil nadjen u blizini čaure br. 0,
označen kao trag 1, da je nakon povlačenja stolice koja je bila za širom
stranom trpezarijskog stola i bila uvučena ispod stola na sjedištu pronadjen
još jedan deformisani projektil koji je označen brojem 20, da je na stolnjaku
kojim je prekriven šporet za drva u ćošku koji je u kontaktu sa električnim
šporetom i bliže prednjoj strani šporeta za drva vidno oštećenje koje po
mišljenju vještaka balističara potiče od prolaska projektila, da je u nastavku
tog oštećenja koje je označeno strelicom na lijevoj bočnoj strani električnog
šporeta u nivou ispod prednje lijeve ringle nalazi oštećenje u vidu rupe (trg
br.8) oko koje je skinut emajl, da je na desnoj ringli šporeta koja se nalazi
pri zidu, sa njene lijeve strane u dnu oboda ringle nalazi se oštećenje u vidu
rupe (trag br.9) sa blago ispucalim emalnom oko nje, da se sa desne bočne
strane šporeta poprečno odprilike po sredini i u gornjem dijelu u nivou donje
strane table sa dugmadima za paljenje šporeta konstatuje ispupčenje lima u
polje sa ispucalim emajlom na ispupčenom dijelu (trag br.10), da se sa desne
strane šporeta na podu konstatuju bijeli sitni tragovi koji očigledno potiču
od oštećenja pločice izviše njih, da se sa desne strane električnog šporeta
gledano prema šporetu na drugoj pločici sa desne strane u prvom redu odozgo a
u donjem desnom uglu te pločice konstatuje se da je pločica polomljena (trag
br.11), da se na lijevoj lajsni vrata koja vode ka dnevnoj sobi iz trpezarije
konstatuje oštećenje te lajsne na strani prema trpezariji (trag br.12), da su
vrata koja iz trpezarije vode ka dnevnoj sobi jednokrilna, da se otvaraju
prema dnevnoj sobi i da su napravljena od dva stakla povezana drvenom lajsnom
po sredini i okolo njih, da na okviru ovih vrata koji se nalazi blizu šarki u
dijelu neposredno iznad lajsne koja odvaja dva stakla konstatuje se oštećenje
u vidu udubljenja koje po mišljenju vještaka balističara očigledno potiče od
udara projektila i u kom udubljenju se vidi projektil (trag br.13), da se na
trpezarijskom stolu koji je prekriven stolnjakom u njegovom lijevom uglu
bližem prozoru nalazi dnevna štampa "Pobjeda" od (12.10.2001. godine), da je
stolnjak ispred ovih novina oštećen u vidu nervnog manjeg cijepanja koje se
podužno prostire ka prozoru u kom pravcu su slična oštećenja na novinama što
je označeno strelicama i fotografisano, da se u produžetku vako postavljenih
strelica a na zidu ispod trokrilnog prozora konstatuje oštećenje zida u vidu
manjeg udubljenja (trag br.16), da se na podu ispod ovog traga nalazi Pobjeda
od 13.10.2001. godine koja je oštećena u vidu neravnog cijepanja u dijelu
naslova i to slova "P", da se na staklu lijevog krila trokrilnog prozora
(gledano prema njemu) u njegovom donjem dijelu konstatuju dva oštećenja u vidu
okruklog otvora oko kojih su zrakasta naprsnuća stakla(trag br. 14. i 15.), da
se u nivou oštećenja na staklu br.14 na sobnoj biljci "san severia" koja se
nalazi neposredno ispod prozora sa lijeve strane trpezarijskog stola
konstatuje na jednom listu oštećenje u vidu okruglog otvora koje se podužno
poklapa sa otvorom na staklu br.14, da se na trpezarijskom stolu od vinas
pločica u nivou vrata koja vode ka dnevnoj sobi konstatuje sasušena mrlja
crvene boje u vidu brisotine koja podsjeća na krv(trag br.17), da se uhodniku
u uglu koji čini zid na kome se nalaze ulazna vrata i zid na kome se nalaze
vrata ka predsoblju nalati kartonska kutija u kojo je pronadjen jedan
projektil (trag br.5), da se na staklu zv. "svetlarnik" iznad vrata koja vode
ka predsoblju konstatuje u donjem desnom dijelu oštećenje u vidu otvora oko
kog je staklo zrakasto naprslo (trag br.18), da se na zidu predsoblja preko
puta ovih vrata izmedju vrata koja vode u sobu i kupatilo a neposredno ispod
plafona konstatuje oštećenje zida (trag br.19), da su u predsoblju lijevo od
vrata koja iz hodnika vode ka predsoblju a u blizini spavaće sobe koja se
nalazi sa lijeve strane (gledano sa vrata hodnika) na podu konstatuju dva
projektila (trag br.6 i 7.), da se u dnevnoj sobi uz zid preko puta vrata koja
iz hodnika vode u tu sobu konstatuje uzdignut kauč prekriven bijelim čaršavom
na kojem se nalazi zgužvan drugi čaršav, da se pored tog kauča nalaze dvije
flaše sa etiketom "lozova rakija" od kojih je jedna prazna i začepljena a
druga otvorena i puna skoro do vrha, da se čep od ove flaše nalazio na stolici
koja je takodje pored kauča i na kojoj se nalazi mobilni telefon i daljinski
upravljač za televizor.Iz zapisnika nadalje proizilazi da je istražni sudija
naložio da krim. tehničari sve konstatovane tragove nakon što su brojno
označeni skicira sa mjernim elementima i da svaki trag špojedinačno
fotografiše kao i ukupan izgled lica mjesta, da je istražni sudija vještaku
balističaru naložio da nakon što mu se dostavi pištolj koji je osumnjičeni
predao policiji opredijeli da li je iz tog pištolja pucano, da li je ispravan
i da li su čaure nadjene na licu mjesta i projektili ispaljeni iz tog
pištolja.Takodje istražni sudija je naložio da se osumnjičenom skinu
parafinske rukavice i dostave na vještačenje I. A., da se od osumnjičenog i
oštećenog uzme uzorak krvi radi analize prisustva alkohola, kao i da se sa
traga br. 17 koji predstavlja osušenu mrlju u vidu brisotine koja podsjeća na
krv sastruže jedan dio kako bi se uputio vještaku F. R. na okolnost
identifikacije tog traga i utvrdjivanja krvne grupe ako se utvrdi da je u
pitanju krv ljudskog porijekla.
Bliži izgled lica mjesta i navedeni tragovi predstavljeni su u
fotodokumentaciji i skici lica mjesta u koju je sud izvršio uvid na glavnom
pretresu.
Iz službene zabilješke CB Nikšić Ku.br.9/19 od 15.10.2001. godine, proizilazi
da je ista sačinjena od strane ovlašćenih službenika CB Nikšić u vezi izlaska
na lice mjesta a povodom upotrebe vatrenog oružja kojom prilikom je
povrijedjen V. B. iz Nikšića nastanjen u ulici ….., da se lice mjesta nalazi u
stambenoj zgradI u ul…. na trećem spratu, da je stan površine oko 70 m2, da se
iz hodnika ulazi pravo u kuhinju, da se po desnoj strani kuhinje nalazi
dvodjelna sudopera zatim radni sto i frižider, da se sa lijeve strane nalazi
šporet na drva zatim električni šporet a da se tu nalaze i vrata gdje se ulazi
u dnevni boravak, da se naspram ulaznih vrata od kuhinje nalazi sto sa dvije
stolice a iznad trokrilni prozor, da je na podu kuhinje pronadjeno šest
ispaljenih čaura i tri deformisana projektila, da je na podu na udaljenosti od
0,40 metara od vrata dnevne sobe vidljiva jedna mrlja krvi dimenzija 20 cm x
10 cm, da je na vratima izmedju kuhinje i dnevnog boravka na visini od jedan
metar vidljivo oštećenje okvira vrata gdje je izvadjen projektil iz istog, da
je na električnom špioretu koji se nalazi sa lijeve strane kuhinje vidljivo
oštećenje od projektila i da je na prozoru kuhinje koji se nalazi naspram
ulaznih vrata vidljivo oštećenje od dva projektila.Iz službene zabilješke
nadalje proizilazi da su deformisani projektili i projektil iz štoka od vrata
kao i pištolj marke "CZ" kalibra 9 mm fabr. br. 25410 poslati na vještačenje
Centru za krim. istraživanje i vještačenje MUP-a RCG, da je u prostorijama CB
Nikšić krim. tehničar od Vidić Milana skinuo parafinske rukavice koje su
takodje poslate na vještačenje u MUP RCG, kao i da je krim tehničar
fotografisao i skicirao lice mjesta.
Iz potvrde o privremeno oduzetim predmetima CB Nikšić od 13.10.2001. godine,
na ime optuženog V. M., proizilazi da je dana 13.10.2001. godine, ovlašćeni
službenik CB Nikšić od optuženog V. M. privremeno oduzeo: 1) pištolj marke CZ-
PARA kal. 9 mm fabr. br. 25410 sa 1 metkom u cijevi, 2) okvir sa 1 metkom.
Iz izvještaja o analizi alkohola u krvi za svjedoka oštećenog V. B. br.1263 od
25.10.2001. godine, proizilazi da je krv svjedoku oštećenom V. B. izvadjena
dana 13.10.2001. godine u 11,25 časova, da je analiza krvi izvršena po metodi
Widmark, da je tom prilikom kod svjedoka oštećenog V. B. nadjeno 1,87 pro
mille apsoplutnog alkohola u krvi, te da se kod koncetracije od 1,87 pro mille
apsolutnog alkohola u krvi većina ljudi nalazi u pijanom stanju.
Iz izvještaja o analizi alkohola u krvi za optuženog V. M. br. 1264 od
25.10.2001. godine, proizilazi da je krv optuženom uzeta na analizu, dana
13.10.2001. godine u 11,55 časova, da je analiza krvi izvršena po metodi
Widmark, kojom nije utvrdjeno prisustvo alkohola u krvi.
Iz izvještaja o vještačenju CB Podgorica br. 2645/01, utvrdjuje se da su tom
centru na vještačenje dostavljeni pištolj, šest čaura i tri projektila, da je
vještačenjem dostavljenog pištolja utvrdjeno da se radi o pištolju marke
"CZ"-M 70 A kal. 9mm, fabr. br. 25410 sa dva metka u šaržeru, da je kapacitet
šaržera 9 metaka, da pištolj ima gumene korice rukohvata, da je optičkim
pregledom brisa cijevi konstatovano prisustvo barutne gareži, da je difenil-
aminskim testom izazvana kolor reakcija i potvrdjeno prisustvo nitrata, da je
ispitana funkcionalnost pištolja na način što je iz njega ispaljena odredjena
količina municije odgovarajućeg kalibra i da u toku tih radnji nije došlo do
bilo kakvih zastoja.Vještačenjem dostavljenih šest čaura utvrdjeno je da svih
šest čaura nadnu ima utisnutu oznaku PPU 01-9-D, da su kal. 9mm-D, da su
medjusobnom komparacijom spornih (S) sa probnim (P) čaurama ispaljenim iz
predmetnog pištolja pronadjene podudarne karakteristike od udarne igle, čela
zatvarača i izbacivača nastale ispaljenjem projektila, a što je predstavljeno
na sl. (1,2,3 i 4) fotoelaborata koji čini sastavni dio izvještaja o
vještačenju.Vještačenjem dostavljena tri projektila utvrdjeno je da je
projektil obilježen br. 7 znatno deformisan (spljošten), da mu hvali dio
košuljice na vrhu priojektila, da je geometrijskim i težinskim mjerenjem (7,57
gr) utvrdjeno da je kalibra 9 mm-D, da je projektil obilježen br. 13 blago
deformisan po čijem obimu postoje sitne ogrebotine i da je geometrijskim i
težinskim mjerenjem (7,57 gr) utvrdjeno da je kalibra 9 mm-D, da je kod
projektila obilježen br. 20 dio košuljice znatno deformisan i da je ukupne
mase 1,34 gr.Iz izvještaja se nadalje utvrdjuje da su sporni projektili
komparirani sa probnim projektilima ispaljenim iz predmetnog pištolja, da je
rezultat ispitivanja bio pozitivan što znači da su na spornim (S) i probnim
(P) pronadjene podudarne karakteristike od prolaska kroz ožljebljenu cijev
vatrenog oružja, a što je predstavljeno na sl. (5,6,7 i 8) fotoelaborata koji
čini sastavni dio izvještaja o vještačenju. Na osnovu svega navedenog vještak
je dao mišljenje da je iz predmetnog pištolja pucano nakon čega njegova cijev
nije čišćena ni podmazivana, da je predmetni pištolj ispravan, da je kočioni
mehanizam predmetnog pištolja ispravan, da je šest spornih čaura ispaljeno iz
predmetnog pištolja i da su tri sporna projektila ispaljena iz predmetnog
pištolja.
Iz nalaza i mišljenja MUP-a RCG Centar za kriminalističku tehniku CB Podgorica
br. 2770/01 utvrdjeno je se da su tom centru na vještačenje dostavljene
parafinske rukavice skinute sa šaka V. M., da je na samolepljivim folijama
skinutih sa šaka V. M. izvršen difenilaminski test kojim se utvrdjuje
prisustvo nitrata, a koji nastaju sagorijevanjem baruta kod opaljenja metka iz
vatrenog oružja i kojim testom se barut posredno dokazuje. Iz izvještaja je
nadalje utvrdjeno, da je na samoljepljivim folijama skinutih sa šaka V. M.
dokazano prisustvo nitratnih čestica u rasporedu i koncetraciji kako je to
peredstavljeno na skici koja čini sastavni dio izvještaja o vještačenju.
Iz nalaza i mišljenja stalnog sudskog vještaka dr. B. B. utvrdjeno je, da je
pomenuti vještak na osnovu medicinske dokumentacije iz spisa predmeta na ime
svjedoka oštećenog V. B. u koju je sud na glavnom pretresu izvršio uvid
konstatovao jednu strijelnu povredu, prostrelinu, nanešenu projektilom
vatrenog oružja u momentu kad je povrijedjeni svojim prednjim dijelom tačnije
predjelom prednje strane trbuha bio okrenut ka otvoru usta cijevi vatrenog
oružja iz kojeg je projektil ispaljen, da je projektil na svom putu oštetio
najprije kožu prednje strane trbuha povrijedjenog tačnije na nekoliko
santimetara iznad pupka, a zatim kroz prednji trbušni zid i trbušnu maramicu
ušao u trbušnu duplju, a zatim oštetio zid tankog crijeva na više mjesta i
opornjak ovog crijeva dovodeći do oštećenja kako samog zida crijeva tako i
krvnih sudova crijeva i njegovog opornjaka a zatim kroz trbušnu maramicu
zadnjeg zida trbušne duplje i sam zid trbušne duplje na kraju kože ledja u
predjelu pored kičmenog stuba nešto više sa lijeve strane izašao napolje.Smjer
ove strijelne povrede je od naprijed i blago u desno ka pozadi i blago u
lijevo horizontalno.Obzirom da ljekari u mediciniskoj dokumentaciji ne pominju
čišćenje same ulazne rane ni prisustvo barutnih čestica ili tragova baruta i
barutnih gasova te plamena, može se uzeti u obzir mogućnost da je ova
strijelna povreda nanešena iz daljine odnosno sa sa ostojanja više od 150
santimetara od kože i ulazne rane povrijedjenog do otvora usta cijevi vatrenog
oružja iz kojeg je projektil ispaljen. Nakon djelovanja projektila vatrenog
oružja na tijelo povrijedjenog došlo je do obilnog gubitka krvnog sadržaja iz
krvotoka povrijedjenog i nastupanja stanja šoka uz tendenciju pogoršanja
odnosno produbljenosti ovog stanja šoka sa prijetećim nastupanjem smrti zbog
zakazivanja osnovnih vitalnih funkcija organizma povrijedjenog.Pored toga
postojala je i opasnost od razvijanja infekcije trbušne duplje i njene
maramice sa mogućnošću nastupanja smrti i zbog infekcije organizma u cjelini.
Stoga je vještak na osnovu svega navedenog mišljenja da se u konkretnom
slučaju radi o jednoj povredi tijela tačnije strijelnoj povredi-prostrelini
trbuha koja je dovela do nastajanja stanja šoka usljed krvarenja i koja
povreda je mogla dovesti do nastupanja smrti kod povrijedjenog.Takodje vještak
je mišljenja da se u konkretnom slučaju radi o teškoj i po život opasnoj
tjelesnoj povredi.
Sud je nalaz i mišljenje vještaka medicinske struke cijenio kao stručan,
jasan, objektivan i zasnovan na pravilima struke i nauke.
Iz nalaza i mišljenja komisije vještaka Odjeljenja za psihijatriju Opšte
bolnice Nikšić od 11.10.2006. godine utvrdjuje se, da optuženinema
psihopatoloških smetnji, elemenata duševne poremećenosti,niti primarne
intelektualne ličnosti, da je psihološkom eksploracijom ličnosti procijenjeno
da isti ima poremećaj ličnosti, koji se karakteriše tendencijom ka impulsivnim
radnjam, bez razmišljanjima o posledicama, hirovitost i ćudljivost, sa
sklonošću ka izbijanju ljutnje i teškoćama u kontrolama impulsivnim postupaka.
Nije utvrdjeno postojanje pokazatelja koji bi ukazivali na izmijenjeno
psihičko stanje oputženog u vrijeme izvršenja krivičnog djela, a da je samo
izvršenje bila afektivno-impulsivna radnja izazvana porodičnom konfliktnom
situacijom i ponašanjem đeda, koje je moguće bilo uslovljeno prethodnom
kumulacijom afekta i ljutnje u mnogo sličnih situacija koje su se dešavalo
tokom M. odrastanja. Stoga su vještaci zaključili, da je optuženi u vrijeme
izvršenja krivičnog djela bio u stanju da shvati značaj učinjenog djela, a da
je njegova sposobnost za upravljanje svojim postupcima bila smanjena, ali ne i
bitno.
Predstavnik komisije vještaka Opšte bolnice u Nikšiću dr. N. Z. se na glavnom
pretresu je u cjelosti ostala pri pisanom nalazu i mišljenju, s tim što je
objasnila, da je dijagnostikovani poremećaj ličnosti kod optuženog utvrdjen
psihološkim testiranjem, ukazuje na odredjene osobine ličnosti, koje ta osoba
nosi od rodjenja. Prvenstveno ličnost agresije hirovitno raspoloženje i
ćudljivost. Takve osobe u incidentnim situacijama, slabo kontrolišu
razmišljanja. Dalje je navela, da komisija vještaka prilikom davanja nalaza
nije imala u vidu podatak, da je noć uoči izvršenja krivičnog djela optuženi
pozivao policiju, zbog slične situacije u kojoj se našao pri izvršenju djela,
a što bi bio značajan činilac za procjenu njegovog ponašanja, jer je takvo
ponašanje društveno prihvatljivo, jer je optuženi u toj situaciji uspio da
iskontroliše svoju ljutnju. Kod procjene duševnog stanja optuženog,
predstavnik komisije se izjasnio, da se komisija prvenstveno rukovodila
psihopatskom strukturom ličnosti optuženog, koji se ogleda u činjenici, da je
optuženi uzeo pištolj i počeo da puca na đeda, te da je u deliktnoj situaciji
rekonstukcijom dogadjaja utvrdjena, da je svijest optuženog bila očuvana, da
nije postojalo stanje sumračne svijesti, ali da je postojao odredjeni afekat
straha u smislu da će oštećeni-đed optuženog eventualno ugroziti babu, a koji
afekat se imajući u vidu okolnosti dogadjaja može procijeniti kao afekat jakog
inteziteta.
Sud je cijenio nalaz i mišljenje, te usmeno izjašnjenje predstavnika komisije
vještaka, pa je našao, da je nalaz komisije nepotpun, a da je usmeno
izjašnjenje predstavnika komisije na glavnom pretresu kontradiktorno sa
osnovnim nalazom komisije, obzirom, da se predstavnik komisije na glavnom
pretresu izjasnila, da je kod optuženog u vrijeme izvršenja krivičnog djela
postojao afekat jakog inteziteta, nasuprot zaključku iz pisanog nalaza i
mišljenja, pa kako se navedeni nedostaci i kontradiktornosti nijesu mogli
otkloniti, sud je donio naredbu i odredio novo sudsko-psihijatrijsko
vještačenje optuženog.
Iz nalaza i mišljenja komisije vještaka u sastavu prof. dr. S.
M.-neuropsihijatar, dr. G. Ž.-psihijatar i S.-I. B.-psiholog, utvrdjuje se da
su vještaci na osnovu sudskih spisa prilikom procjene duševnog stanja
optuženog analizirali životni put okrivljenog, zatim dobijene podatke koji se
odnose na njegovo psihičko stanje prije i u vrijeme izvršenja krivičnog djela,
kao i forenzičko pshijatrijski odnos prema krivičnom djelu koje mu se stavlja
na teret.Tako iz analize životnog puta optuženog proizilazi da je rani
psihomotorni razvoj kod optuženog protekao uredno, da je djetinjstvo proveo uz
oca i djeda koji su pili alkohol, da su mu se u sedmoj godini roditelji
razveli i otišli u Njemačku, a da je on ostao sa djedom i stricem, da je
kasnije završio automehaničarski zanat, da je bio miran i povučen, da nije
imao ličnih prijatelja mada se družio sa djecom iz starijeg razreda, da je
kasnije imao kratke veze sa djevojkama, da je u djetinjstvu imao zbog povreda
glave i padova tri puta potres mozga, da vojsku nije služio, da je trenirao
bodi-bilding i boks, da roditelje godinama nije vidjao, da ga je majka obišla
jednom u drugom razredu srednje škole, da je tokom 2003 godine proveo u
zatvoru u Švajcarskoj oko godinu dana navodno zbog ilegalnogulaska, da mu je
majka nedostajala ali da nema dobar odnos sa njom, da se sa ocem takodje ne
slaže i da najviše voli babu i djeda jer su brinuli o njemu.Kod psihološkog
testiranja imajući u nalaz prethodnih vještaka proizilazi da rezultati upućuju
na očuvane intelektualne potencijale optuženog, da se na testu ličnosti nalazi
emocionalna nestabilnost sa agresivnim crtama, da je zbog slabe snage Ega
slabija i kontrola unutrašnjih impulsa i integracija, te da nema znakova
duševne bolesti niti primarne intelektualne oštećenosti (spada u kategoriju
prosječnosti).Tokom neposrednog psihijatrijskog pregleda optuženog od strane
tima prethodnih vještaka proizilazi da u misaonom sadržaju nema sumanutog, da
je očuvan test realnosti, da je afekat labilan, da se lako uznemiri uz
povremenu slabiju kontrolu afekta, da je emocionalno siromašnijeg kolorita i
slabije emocionalne rezonance, da su očuvani voljni nagonski dinamizmi, te da
opisana karakterološka svojstva ličnosti spadaju u kategoriju emocionalno
nestabilnog poremećaja ličnosti u čemu se i oni slažu.Analizom deliktne
situacije vještaci su imali u vidu iskaze optuženog, svjedoka a posebno iskaz
svjedoka oštećenog koji ne negira agresivno ponašanje u stanju akutne
intoksikacije alkoholom koje usmjerava prema supruzi sa čestim fizičkim
nasiljem a prema okrivljenom pretežno na verbalnom planu sa uvredljivim
sadržajem govoreće "majka ti je kurva" koje je ponavljao u više navrata, pa su
zaključili da se optuženi nalazio u stanju kumuliranog stresa sa simptomima
straha od nepredvidivog ponašanja djeda, te da je u kritično vrijeme delikta
provokativno ponašanje oštećenog na verbalnom planu sa pretećeom agresijom kod
optuženog generisalo stanje afekta straha, razdraženosti i bijesa jakog
inteziteta.Takodje psihičko stanje optuženog upućuje na kvalitativne
poremećaje svijesti na stepenu pomućenja svijesti koje se ispoljava
djelimičnim nesjećanjem detalja krivičnog djela, dok agresivno ponašanje
optuženog polazi iz efektivno nagonskih slojeva ličnosti, zaobilazeći svesni
diio ličnosti, pri čemu je po mišljenju vještaka krivično djelo psihopatološki
motivisano patološkim afektom jakog inteziteta i poremećajem ličnosti.Stoga su
vještaci na kraju zaključili, imajući u vidu prosječne intelektualne
sposobnosti optuženog, karakterološke crte ličnosti koje su klasifikovane kao
karakterološka svojstva emocionalno nestabilnog poremećaja ličnosti, zatim
stanje afekta straha, razdražljivosti i bijesa jakog inteziteta u vrijeme
izvršenja krivičnog djela, kao i činjenicu da je kivično djelo psihopatološki
motivisano, da je sposobnost shvatanja značaja djela optuženog i mogućnost
upravljanja svojim postupcima u vrijeme izvršenja krivičnog djela bili bitno
smanjeni.
Predstavnik komisije vještaka stalni sudski vještak - psihijatar dr.Ž. G. je
na glavnom pretresu od 20.02.2012. godine u cjelosti ostao pri osnovnom nalazu
i mišljenju s tim što je objasnio da je provokativno ponašanje oštećenog u
dužem vremenskom periodu a pogotovo okolnost kada se oštećeni nalazio u fazi
pijanstva i ispoljavao verbalnu i fizičku agresiju put optuženog i njegove
babe, te da je upravo ta okolnost kao i činjenica da se radi o specifičnoj
strukturi ličnosti u smislu emocionalno nestabilne ličnosti, uticala da
komisija prilikom procjene afekta, da mišljenje da se optuženi u deliktnoj
situaciji nalazio u stanju afekta straha, razdražljivosti i bijesa jakog
inteziteta.Dalje je objanio da iako je optuženi imao pištolj kod sebe a
prethodno čuo vebalni sukob izmedju oštećenog i njegove babe, upravo ta
okolnost ako se prihvati od strane suda da se oštećeni agresivno na verbalnom
i fizičkom planu ponašao prema optuženom, u toj situaciji bi se komisija
opredijelila da se optuženi nalazio u stanju afekta jakog inteziteta.Vještak
je nadalje objasnio da je afektivno stanje tzv. "zadnje kapi" nastalo u
periodu kada je optuženi gadjao pepeljarom oštećenog, da do rasterećenja
afekta nije moglo doći u momentu kada je optuženi pucao u pod, jer je do
pucanja od strane optuženog došlo u kratkom intervalu, nakon što je gadjao
pepeljarom oštećenog, te da bi do rasterećenja moglo doći u situaciji da je
optuženi poslije gadjanja pepeljarom izašao iz kuće obavljao eventualno neku
radnju, pa se vratio.
Iz izvoda iz KE za optuženog V. M. Uprave policije PJ Nikšić br. 2402 od
13.12.2010. godine, utvrdjeno je da je optuženi V. M. osudjivan presudom
Osnovnog suda u Nikšiću K.br.347/2001 od 26.04.2002. godine zbog ktrivičnog
djela iz čl.37 KZ RCG na kaznu 40 dana zatvora uslovno na 1 godinu, presudom
Višeg suda u Podgorici K.br.227/2002 od 04.05.2004. godine zbog krivičnog
djela iz čl. 30 st.1. KZ RCG u vezi čl. 19. KZ SRJ na kaznu 2 godine zatvora,
presudom Višeg suda u Podgorici K.br.486/06 od 23.06.2006. godine zbog
krivičnog djela iz čl. 30 st.1. KZ RCG u vezi čl. 19. KZ SRJ i čl.204. st.1.
KZ RCG, na kaznu 2 godine i 1 mjesec zatvora, presudom Višeg suda u Podgorici
K.br.28/2004 od 21.06.2007. godine zbog krivičnog djela iz čl. 375 st.3 u vezi
st. 2. i 1 KZ RCG, na kaznu 1 godina zatvora i presudom Višeg suda u Podgorici
K.br.188/2007 od 03.09.2009. godine zbog krivičnog djela iz čl. 245 st.1. KZ
SRJ, na kaznu 1 godina i 10 mjeseci zatvora.
Cijeneći rezultate dokaznog postupka, navode optužbe, odbrane optuženog, te
svih provedenih dokaza kako pojedinačno tako i u njihovoj medjusobnoj
povezanosti, ovaj sud nalazi, da je optuženi V. M. izvršio krivično djelo
ubistvo u pokušaju iz čl. 30. st. 1. KZ RCG u vezi čl. 19 KZ SRJ, na način,
mjesto i u vrijeme, kako je to predstavljeno u izreci presude.
Naime, u postupku je nesumnjivo utvrdjeno, da je optuženi V. M., dana
13.10.2001. godine, oko 09,00 časova u stanu koji se nalazi u ulici….., sa
umišljajem pokušao lišiti svoga djeda-oštećenog V. B., na način što je nakon
kraće prepirke i svadje, uzeo pepeljaru sa stola i sa istom ga udario u
predjelu glave, a zatim iz pištolja marke "CZ-PARA", cal. 9 mm, fabr. br.
25410, koji je nosio ispod pazuha, u njegovom ispalio više hitaca, od kojih ga
je jedan pogodio u predjelu stomaka, nanoseći mu pri tom tešku i po život
opasnu tjelesnu povredu u vidu prostrelne rane iznad pupka, oštećenje tankog
crijeva i opornjaka crijeva na više mjesta, te krvni podliv iza trbušne duplje
sa lijeve strane.
Naprijed utvrdjeno činjenično stanje sud je nesumnjivo utvrdio prvensrveno iz
odbrane optuženog V. M..Naime, optuženi V. M. je u svojoj odbrani naveo da ga
je u subotu ujutro 13.10.2001. godine, probudila svadja koja je dopirala iz
kuhinje, da je čuo djeda da galami, da je zatim ustao obukao trenerku i uzeo
pištolj sa futrolom i stavio ga ispod pazuha, da se radilo o pištolju marke"
ruski tetejac" u kojeg staje 11 metaka i da se tog jutra u šanžeru nalazilo 11
metaka, da je zatim otišao u kuhinju da bi uzeo hranu da nahrani psa kojeg je
držao na terasi, da je tom prilikom babu zatekao u kuhinji kako mu sprema
doručak, dok je djeda vidio u dnevnoj sobi kako sjedi na kauču u donjem vešu
sa majicom navučenom gore i kako naginje iz jedne litarske flaše rakiju, da ga
je tada djed zvao da popričaju, ali da nije reagovao već je samo djedu rekao
"samo ti pi", da se nakon što je nahranio psa vratio u kunjinju da doručkuje i
sje za sto u trpezariju, ledjima okrenut vratima dnevne sobe gdje je sjedio
djed, da je tom prilikom djed psovao njega i babu, da je njemu govorio da zove
ujčevinu i da će mu pobiti ujčevinu, dok je babi govorio da je kurva, da je
baba u jednom trenutku krenula da se raspravlja sa djedom ali da ju je tada
zadržao i rekao pusti ga, da je zatim vidio kako djed ustaje i dolazi do njega
grli ga od pozadi i govori mu da je nesoj, da ga prati, da zna da se drogira,
da će ga ubiti, da je govno od govna, da su mu ujaci djubrad, da je djubre i
da mu je baba djubre, da se zatim djed vratio u dnevnu sobu i odatle mu rekao
da mu je baba kurva i da mu je majka kurva, da ga je to strašno pogodilo i da
je tom prilikom pitao djeda "a šta je tvoja majka", da je nakon toga djed
ustao i došao tik uz njega i pričao nešto nerazumljivo i pominjao Turke, da ga
djed tom prilikom nije udarao niti se zalijetao ka njemu, da je tada tražio od
djeda da mu objasni odakle mu takav zaključak za njegovu babu i majku, našta
mu je djed odgovorio da možda to nije htio da mu kaže, a da mu je možda to
rekao i namjerno, da mu je nakon toga djed opet nešto rekao, ali da ne može da
se sjeti šta mu je rekao, da je nakon toga uzeo pepeljaru i ne ispuštajući je
iz ruke prislonio je uz djedovu glavu i udarao ga, nakon čega je bacio
pepeljaru, dok se djed zateturao unazad i pao zalazeći oko metar u dnevnu
sobu.Dalje je naveo da je u tom trenutku izvadio pištolj, da je baba tada
skočila i uhvatila ga za ruke i stala ispred njega negdje do visine njegove
brade, da se tada nalazio preko puta vrata od dnevne sobe, dok se djed nalazio
po njegovom pravcu u dnevnoj sobi, da ga je baba prije nego što je ispalio
prvi metak uspjela malo da izgura prema izlazu kuhinje koji vodi u hodnik, da
je pucao dok ga je baba gurala, da se djed u tom trenutku nalazio zaklonjen
skroz iza zida koji dijeli kuhinju i dnevnu sobu i da mu se vidio samo dio
lijeve ruke, da je tom prilikom ispalio 4-5 metaka u dio koji je vidio u
pravcu djedove ruke, da ga je nakon toga baba uspjela izgurati u hodnik do
ulaznih vrata, da je tada djed izvirio u trpezarijski dio, da je tom prilikom
djeda vidio čitavog nakon čega je odmah pucao ka djedu, jer je djed bio izašao
raširenih ruku kao da će da nastavi svadju, da jer pištolj biio usmjerio prema
djedovim grudima koliko je to mogao jer ga je baba čitavo vrijeme gurala, da
je djed od ispaljenog metka pao, te da je dok je djed padao u pravcu djeda
pucao još jednom.Dalje je naveo da ga je nakon toga baba pustila i počela da
kuka, da je tada otišao do svoje sobe i usput onako iznerviran ispalio jedan
metak u pravcu plafona hodnika, da je zatim obukao patike i otišao do mjesta
gdje je djed ležao u trpezariji, da je tom prilikom vidio da je djed živ i da
kuka, da je nakon toga otišao u policiju prijavio se i predao policiji
pištolj, da je potpuno siguran da je kritičnog jutra u pištolju imao 11
metaka, da su mu u policiji rekli čuo da su u pištolju ostala dva metka, te da
nijednu čauru sa lica mjesta nije uzeo.
Ovakva odbrana optuženog V. M., u kojoj je priznao da je iz pištolja pucao i
tom prilikom nanio povrede oštećenom V. B., potvrdjena je i sadržinom iskaza
oštećenog V. B., te iskazom svjedoka V. N. očevidca predmetnog dogadjaja.
Naime, svjedok oštećeni V. B. je u svom iskazu naveo da što se tiče subote
13.10.2001. godine, pamti sliku kada se probudio, da je kao i uvijek spavao u
dnevnoj sobi, da je na podu vidio dvije flaše rakije prevrnute i prazne, da je
kada je spustio noge na tepih osjetio vlagu, da nezna koliko je od tih rakija
popio, ali da je očigledno da je jedan dio prosuo, da je u tom trenutku vidio
u trpezariji unuka M. kako doručkuje, da je odmah krenuo ka M., da misli da je
tada vikao i psovao M., ali da se toga ne sjeća, da se jedino sjeća M. riječi
"jeli mi majka kurva", našta mu je on odgovorio da "jeste", da su mu kasnije
ispričali da ga je M. tada udario pepeljarom, ali da se on toga ne sjeća.
Dalje je naveo, da još samo pamti sliku kada je M. naglo ustao od stola i
udaljio se prema kuhinjskim vratima koja vode u hodnik, da je tada čuo
kukakanje, tj. stravičan vrisak njegove supruge N., da je tom prilikom u M.
rukama vidio pištolj, odnosno vidio je samo cijev pištolja, da je pištolj bio
usmjeren ka njemu, da ga prva tri ispaljenja sigurno nisu pogodila, te da se
još samo sjeća detalja kada se sapleo u nivou vrata izmedju dnevne sobe i
trpezarije i pao, da je tada pogodjen i da više ništa nezna.
Svjedok V. N. je u svom doslednom iskazu posvjedočila da se u subotu 13.
0ktobra probudila oko 05 časova izjutra, ali da nije htjela da ustaje kako bi
B. što duže spavao i što više otrijeznio, da je ustala oko pola osam izjutra i
vidjela B. kako leži na kauču u dnevnoj sobi, da je otišla u kunjinju i lagano
popila kafu, a potom otišli da kupi novine, hljeb i mlijeko, da je kad se
vratila tiho ušla u kuću i sjela da prelasta novine i tada čula B. kako govori
"baba otvori vrata", da je zatim otvorila vrata od trpezarije ka dnevnoj sobi
i vratila se u trpezariju, da je tada vidjela da B. leži i pored njega tri
flaše rakije na tepihu, od kojih je jedna bila oborena i prazna, jedna prazna,
a jedna tek načeta možda dva psta popijeno, da je zatim prišla uzela onu flašu
koja je bila obaljena i popijena, bacila je u smeće i vratila se u trpezariju,
da je tom prilikom B. počeo da viče na nju tražeći da kaže ko je zvao
policiju, a zatim počeo da je psuje i naziva kurvom i govnarom.Nakon nekog
vremena došao je M. uzeo hranu da nahrani štene, a zatim se vratio sjeo za sto
sa njom i zamolio je da mu napravi doručak.Napravila je M. doručak i dok je M.
jeo, B. je iz dnevne sobe nastavio sa uvredama i govorio njoj i M. da su
djubrad.Dalje je navela da je u jednom trenutku B. prišao i naslonio ruku na
M. rame, da mu je M. tada rekao "ne diraj me", da je zatim B. stojeći tik do
M. rekao "kako da ne diram djubre od djubreta, majka ti je kurva, baba ti je
kurva podrumarka, oženio sam se cigankom", da je nakon toga M. ustao uzeo
keramičku pepeljaru sa stola prislonio je B. na glavu, udario ga i istovremeno
mu rekao "odakle znaš da je moja majka kurva", da je tada ona skočila izmedju
njih i gurnula B. prema dnevnoj sobi, a zatim se okrenula ka M. i počela da ga
gura prema frižideru i izlazu iz kunjinje i uspjela da ga odgura skroz do
sudopere, tj. do radnog stola koji se nalazio izmedju frižidera i sudopere.
Nadalje je navela da je u tom trenutku vidjela da M. ispod trenerke izvlači
pištolj i odmah preko nje počinje da puca, da je nastavila da gura M. kroz
kunjinska vrata prema hodniku, da je M. bio blijed u lice kao kreč sa
iskolačenim očima, da je čitavo vrjeme dok ga je gurala M. pucao, da joj se u
jednom trenutku učinilo da je milan stao da puca, da se tada okrenula prema
trpezariji da vidi ima li B. i u tom trenutku vidjela da B. pada na pločice,
da je zatim čula još jedan pucanj koji je M. ispalio u staklo prema hodniku
suprotno od mjesta gdje je B. ležao, da je zatim M. izašao iz kuće, dok je ona
prišla B. i vidjela da B. ječi, da je nakon toga prvo pozvala sina, a zatim
policiju koja je pozvala hitnu, te da je policija došla odmah, a hitna pomoć
nakon nekih pola sata.
Odbrana optuženog V. M. potvrdjena je i sadržinom materijalnih dokaza i to
potvrde o privremeno oduzetim predmetima iz koje nesumnjivo proizilazi, da je
dana 13.10.2001. godine ovlašćeni policijski službenik CB Nikšić od optuženog
V. M. privremeno oduzeo: 1) pištolj marke CZ-PARA kal. 9 mm fabr. br. 25410 sa
1 metkom u cijevi, 2) okvir sa 1 metkom. Da je optuženi kritičnom prilikom
pucano iz pištolja koji je privremeno oduzet od njega, sud je nesumnjivo
zaključio iz izvještaja o vještačenju CB Podgorica br. 2645/01, iz kojeg
nesumnjivo proizilazi da je iz predmetnog pištolja pucano, nakon čega njegova
cijev nije čišćena ni podmazivana, da je predmetni pištolj ispravan, te da je
šest spornih čaura, koje su pronadjene na licu mjesta, a kako to nesumnjivo
proizilazi iz zapisnika o utvidjaju Istražnog sudije Višeg suda u Podgorici,
upravo ispaljenih iz predmetnog pištolja, a sa čime je i saglasan izvještajem-
nalaza i mišljenja Centar za kriminalističku tehniku CB Podgorica br. 2770/01,
iz kojeg nesumnjivo proizilazi da je na samoljepljivim folijama skinutih sa
šaka optuženog V. M. dokazano prisustvo nitratnih čestica, što ne isključuje
mogućnost da je optuženi bio u vezi sa ispaljenjem projektila iz ručnog
vatrenog oružja.
Vrstu, težinu i mehanizam nastanka tjelesnih povreda kod oštećenog V. M. sud
je utvrdio iz stručnog i objektivnog nalaza i mišljenja stalnog sudskog
vještaka medicinske struke dr. B. B., iz kojeg se nesumnjivo utvrdjuje, da je
oštećeni V. u predmetnom dogadjaju zadobio jednu strijelnu povredu,
prostrelinu, nanešenu projektilom vatrenog oružja u momentu kad je
povrijedjeni svojim prednjim dijelom tačnije predjelom prednje strane trbuha
bio okrenut ka otvoru usta cijevi vatrenog oružja iz kojeg je projektil
ispaljen, da je projektil na svom putu oštetio najprije kožu prednje strane
trbuha povrijedjenog tačnije na nekoliko santimetara iznad pupka, a zatim kroz
prednji trbušni zid i trbušnu maramicu ušao u trbušnu duplju, a zatim oštetio
zid tankog crijeva na više mjesta i opornjak ovog crijeva dovodeći do
oštećenja kako samog zida crijeva tako i krvnih sudova crijeva i njegovog
opornjaka a zatim kroz trbušnu maramicu zadnjeg zida trbušne duplje i sam zid
trbušne duplje na kraju kože ledja u predjelu pored kičmenog stuba nešto više
sa lijeve strane izašao napolje, da je smjer ove strijelne povrede od naprijed
i blago u desno ka pozadi i blago u lijevo horizontalno, da je nakon
djelovanja projektila vatrenog oružja na tijelo povrijedjenog došlo je do
obilnog gubitka krvnog sadržaja iz krvotoka povrijedjenog i nastupanja stanja
šoka uz tendenciju pogoršanja odnosno produbljenosti ovog stanja šoka sa
prijetećim nastupanjem smrti zbog zakazivanja osnovnih vitalnih funkcija
organizma povrijedjenog.Pored toga postojala je i opasnost od razvijanja
infekcije trbušne duplje i njene maramice sa mogućnošću nastupanja smrti i
zbog infekcije organizma u cjelini, pa je vještak na osnovu svega navedenog
mišljenja da se u konkretnom slučaju radi o jednoj povredi tijela tačnije
strijelnoj povredi-prostrelini trbuha koja je dovela do nastajanja stanja šoka
usljed krvarenja i koja povreda je mogla dovesti do nastupanja smrti kod
povrijedjenog, a koja povreda se u vrijeme nanošenja kvalifikuje kao teška
tjelesna povreda opasna po život.
Cijeneći naprijed utvrdjeno činjenično stanje, ovaj sud nalazi da su se u
radnjama optuženog V. M. stekli svi bitni elementi bića krivičnog djela
ubistvo u pokušaju iz čl. 30. st. 1. KZ RCG u vezi čl. 19 KZ SRJ, obzirom da
je u postupku nesumnjivo da je optuženi V. M. dana 13.10.2001. godine, oko
09,00 časova, u N., u stanu koji se nalazi u ulic……, pokušao da liši života
svoga djeda - oštećenog Vidić Božidara, na način što je nakon kraće prepirke i
svadje, uzeo pepeljaru sa stola i sa istom ga udario u predjelu glave, a zatim
iz pištolja marke "CZ-PARA", cal. 9 mm, fabr. br. 25410, koji je nosio ispod
pazuha, u njegovom pravcu ispalio više hitaca, od kojih ga je jedan pogodio u
predjelu stomaka, nanoseći mu pri tom tom tešku i po život opasnu tjelesnu
povredu u vidu prostrelne rane iznad pupka, oštećenje tankog crijeva i
opornjaka crijeva na više mjesta, te krvni podliv iza trbušne duplje sa lijeve
strane.
Cijeneći okolnosti konkretnog slučaja, ovaj sud nalazi da je optuženi V. M.
predmetno krivično djelo izvršio sa direktnim umišljajem.Optuženi je bio
svjestan da postupajući na način kako je to prethodno opisano, pucajući iz
pištolja u pravcu svoga djeda - oštećenog V. B., na taj način oštećenog može
lišiti života, pa je to i htio, a kako to nesumnjivo proizilazi iz okolnosti
konkretnog slučaja, pa i same odbrane optuženog dok se izostanak posledice ne
može pripisati volji i htjenju optuženog, već sticaju drugih okolnosti, a što
sve znači da je optuženi bio svjestan svih elemenata bića krivičnog djela i
htio njegovo izvršenje.
Pri ocjeni stanja svijesti optuženog u vrijeme izvršenja krivičnog djela, sud
je imao u vidu nalaze i mišljenja komisija vještaka o obavljenom sudsko
psihijatrijskom vještačenju optuženog, da je optuženi osoba prosječnih
intelektulanih sposobnosti koja ne boluje od trajnog duševnog oboljenja.
Medjutim, sud nije mogao prihvatiti zaključak komisije vještaka u sastavu
prof. dr S. M., dr G. Ž. i B.S. I., da je izvršenje krivičnog djela od strane
optuženog, psihopatološki motivisano, afektom , straha, razdraženosti i
bijesa, jakog inteziteta, zbog čega je sposobnost optuženog da shvati značaj
djela i upravlja svojim postupcima bila bitno smanjena, a sa čim se saglasio i
predstavnik komisije vještaka Opšte bolnice u Nikšiću na glavnom pretresu. Ovo
sa razloga što je tokom postupka nesumnjivo utvrdjeno, da je optuženi pištolj
koji je koristio za izvršenje krivičnog djela, uzeo i stavio u fotrolu ispod
pazuha i još dok se nalazio u svojoj sobi a nakon što se probudio, kako to
proizilazi iz odbrane optuženog, a zatim se sa pištoljem zaputio u dio stana
gdje se nalazio oštećeni, kojeg je zatekao u vidno alkoholisanom stanju sa
dvije boce rakije pored kauča gdje je oštećeni spavao, a što je tokom postupka
nesumnjivo utvrdjeno kako iz odbrane optuženog, tako i iz iskaza svjedoka V.
N. Stoji činjenica da je neposredno prije upotrebe vatrenog oružja od strane
optuženog, postojalo provokativno ponašanje od strane oštećenog, na način što
je optuženom uputio nesumnjivo uvredljive riječi za njegovu majku i babu-
svjedoka V. N., ali na te uvrede optuženi u poćetku nije reagovao, da bi na
navodnu provokaciju od strane oštećenog o kojoj se ni optuženi nije mogao
izjasniti, reagovao tako što je oštećenog pepeljarom udario u predjelu glave,
a zatim izvadio pištolj iz pojasa i počeo da puca u pravcu oštećenog, kojom
prilikom je oštećenog jedan projektil pogodio, o čemu se sud već u presudi
izjasnio. Kod takvog stanja stvari, sud nije mogao prihvatiti zaključak
vještaka pa samim tim ni stav odbrane dat u završnoj riječi, da je krivično
djelo psihopatološki motivisano afektom straha, razdražljivosti i bijesa jakog
inteziteta, jer je optuženi u prostoriju gdje se nalazio oštećeni došao
naoružan sa pištoljem, a da pritom u svojoj odbrani nije znao da objasni
razloge za to, te da je zatekao oštećenog u vidno alkoholisanom stanju, pa je
optuženi sa razlogom mogao očekivati provokacije od strane oštećenog, jer mu
je ponašanje oštećenog u takvom stanju od ranije bilo poznato u čemu se upravo
optuženi u svojoj odbrani izjašnjavao, navodeći da je djed (oštećeni) bio
naročito težak kad popije. Imajući navedeno u vidu, te opšte poznatu činjenicu
da se predmetno krivično djelo mora svakako izvršiti sa odredjenim stepenom
afekta, posebno imajući u vidu liičnost optuženog kako to prizilazi iz nalaza
i mišljenja komisije vještaka, nameće se nesumnjiv zaključak, da je namjera
optuženog kritičnom prilikom bila da se razračuna sa oštećenim, a na šta
upućuju okolnosti predmetnog dogadjaja o čemu se sud prethodno izjasnio,
odnosno da izvršenje krivičnog djela nije posljedica afektivnog stanja u kome
se optuženi našao, usljed provokativnog ponašanja oštećenog.
Sud je cijenio i druge dokaze provedene u postupku pa je našao da oni nijesu
od uticaja za drugačiju odluku u ovoj krivično pravnoj stvari.
Odlučujući o kazni za optuženog, sud je najprije u smislu čl. 41. Krivičnog
Zakona Savezne Republike Jugoslavije, cijenio sve okolnosti od kojih zavisi da
kazna bude manja ili veća (olakšavajuće i otežavajuće okolnosti), pa je od
olakšavajućih okolnosti cijenio njegove lične prilike, da se radi o osobi koja
je u vrijeme izvršenja krivičnog djela imala navršenih 19 godina života, što
znači da je optuženi bio mladje punoljetno lice, činjenicu da je krivično
djelo za koje je optuženi oglašen krivim ostalo u pokušaju, a da se za pokušaj
krivičnog djela shodno čl. 19 KZ SRJ, učinilac može blaže kazniti, okolnosti
pod kojima se djelo desilo, te protek vremena od izvršenja krivičnog djela,
koji se ne može pripisati krivici optuženog, njegov odnos prema oštećenom
nakon izvršenog krivičnog djela, koji se ogleda u činjenici da su se optuženi
i oštećeni pomirili, nastavili zajedno da žive u istom domaćinstvu bez novih
konflikata dok raniju osudjivanost optuženog, a što je utvrdjeno iz izvoda iz
KE, sud nije cijenio kao otežavajuću okolnost obzirom da se radi o osudama
koje su uslijedile u postdeliktnom periodu - nakon izvršenja predmetnog
krivičnog djela, pa je sud naprijed navedene olakšavajuće okolnosti u svojoj
ukupnosti cijenio kao naročito olakšavajuće i optuženom shodno čl. 42. i 43.
KZ SRJ, ublažio kaznu ispod zakonom propisanog minimuma za predmetno krivično
djelo, osudivši ga na kaznu zatvora u trajanju od 1 (jedne) godine, nalazeći
da je tako odmjerena kazna srazmjerna stepenu krivice i težini počinjenog
krivičnog djela i da predstavlja onu mjeru koja je neophodno potrebna za
postizanje svrhe kažnjavanja iz čl. 33. KZ SRJ, da optuženi ubuduće ne vrši
krivična djela u okviru opšte svrhe propisivanja i izricanja krivičnih
sankcija iz čl. 5. st. 2. KZ SRJ.
Sud je optuženom, shodno čl. 50. Krivičnog Zakona Savezne Republike
Jugoslavije u izrečenu kaznu zatvora, uračunao i vrijeme provedeno u pritvoru,
počev od 13.10.2001. godine, do 16.11.2001. godine.
Na osnovu čl. 69. Krivičnog Zakona Savezne Republike Jugoslavije sud je
optuženom V. M. izrekao mjeru bezbjednosti oduzimanje predmeta i to pištolja
marke "CZ M-88-PARA", fabr. broja 25410, kao predmeta izvršenja krivičnog
djela.
Kako je optuženi oglašen krivim, to ga je sud, shodno odredbama čl. 226. i
229. Zakonika o krivičnom postupku, obavezao na plaćanje troškova krivičnog
postupka i to sudskog paušala u iznosu od 50,00 eura, koji paušal je odmjeren
shodno složenosti krivičnog postupka, dužini njegovog trajanja i imovinskim
prilikama optuženog, te da na ime ostalih troškova krivičnog postupka plati
ovom sudu novčani iznos od 1.191,00 eura, a koji troškovi se odnose na nagradu
i nužne izdatke komisije vještaka Opšte bolnice Nikšić i nagradu i nužne
izdatke komisije vještaka Kliničkog centra Crne Gore, koji su izvršili sudsko
psihijatrijsko vještačenje optuženog, sve u roku od 15 dana po pravosnažnosti
presude, pod prijetnjom prinudne naplate.
Na osnovu izloženog, odlučeno je kao u izreci presude.
VIŠI SUD U PODGORICI
Dana, 27.02.2013. godine
Zapisničar PREDSJEDNIK VIJEĆA-SUDIJA
Novčić Slobodanka Predrag Tabaš
DN-a, po primjerak:
1. VDT Podgorica,
2. Za optuženog istaći na oglasnoj tabli suda,
3. Braniocu optuženog,
4. a/a.
Postupljeno, dana ___ godine