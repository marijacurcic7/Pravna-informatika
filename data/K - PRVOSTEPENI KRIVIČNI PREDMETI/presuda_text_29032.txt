K.br.258/12
U IME CRNE GORE
OSNOVNI SUD U Cetinju, kao prvostepeni, krivični po sudiji Mariji Ćupić, kao
sudiji pojedincu, uz učešće Martinović Aleksandre, kao zapisničara u krivičnom
predmetu protiv okrivljenog T.S. zbog krivičnog djela nasilje u porodici ili u
porodičnoj zajednici iz čl.220.st.1. Krivičnog zakonika, odlučujući po
optužnom predlogu ODT u Cetinju Kt.br.156/12 od 06.11.2012. godine, kojeg je
na glavnom pretresu zastupala P. K. zamjenik ODT-a Cetinje, nakon održanog
glavnog i javnog pretresa dana 24.12.2012. godine u prisustvu zamjenika ODT-a
P. K. okr. T.S. i oštećene Z. D. donio je i istog dana javno objavio
P R E S U D U
Okrivljeni:
T.S. JMBG .....od oca J. i majke M. rodjene A. rodjen .......godine u Cetinju
,gdje i prebiva ,naselje Podgranicom b.b.državljanin Crne Gore ,po zanimanju
mašinbravar ,neoženjen, otac jednog mldb.djeteta,pismen sa završenom srednjom
školom ,srednjeg imovnog stanja,istom je odlukom Osnovnog suda u Cetinju Km.
11/96 od 31.01.1997.godine zbog krivičnog djela iz čl.145 st.1.t.1.KZ RCG
izrečena mu je vaspitna mjera pojačan nadzor organa socijalnog staranja
,odlukom Osnovnog suda u Cetinju Km. 1/94 od 09.02.1996.godine zbog krivičnog
djela iz čl.144.st.1.KZ RCG i čl.145.st.1.t.1.KZ RCG pojačan nadzor nadležnog
organa socijalnog staranja ,osudjivan presudom Višeg suda u Podgorici Km.26/00
od 21.09.2003.godine zbog krivičnog djela iz čl.145 .st.1.t.3 KZ RCG i
čl.146.st.1.KZ RCG na kaznu zatvora u trajanju od jedne godine ,uslovno na
jednu godinu, presudom Osnovnog suda u Cetinju K.br. 410/05 od
09.02.2006.godine ,zbog krivičnog djela iz čl.399.st.2.u vezi st.1.KZ-a u vezi
čl.49.st.1.KZ-a,na kaznu zatvora u trajanju od jednog mjeseca,presudom
Osnovnog suda u Cetinju K.161/06 od 28.03.2007.godine zbog krivičnog djela iz
čl.399.st.2.u vezi st.1.u vezi čl.23. KZ-a na kaznu zatvora u trajanju od 30
dana, presudom Osnovnog suda u Kotoru K.186/05 od 18.04.2006.godine zbog
krivičnog djela iz čl.207.st.3.u vezi st.1.KZ RCG na kaznu zatvora u trajanju
od 6 mjeseci ,presudom Osnovnog suda u Cetinju K.br.267/05 od
05.12.2006.godine zbog krivičnog djela iz čl.327.st.3.u vezi st.1.KZ-a u
sticaju sa krivičnim djelom iz čl.403.st.1.KZ-a u vezi čl.48.st.1.KZ-a na
kaznu zatvora u trajanju od jedne godine i dva mjeseca ,uslovno na tri
godine,presudom Osnovnog suda u Cetinju K.br.290/05 od 26.10.2007.godine zbog
krivičnog djela iz čl.244.st.3.u vezi st.1.KZ-a na kaznu zatvora u trajanju od
jedne godine,uslovno na tri godine i presudom Osnovnog suda u Cetinju
K.br.13/10 od 11.06.2010.godine zbog krivičnog dela iz čl.384.st.3.u vezi
st.1.KZ-a na kaznu zatvora u trajanju od 30 dana (kaznu izdržao).
K R I V JE
Zato što je:
Dana 10.septembra 2012.godine ,oko 00,10 časova ,u parku pored hotela “G”,u
Cetinju ,iako svjestan da primjenom grubog nasilja prema oštećenoj Z.D.iz
Cetinja ,sa kojom živi u vanbračnoj zajednici u istom porodičnom domaćinstvu
kao članu svoje porodične zajednice ,narušava njen tjelesni i duševni
integritet ,nakon kraće prepirke sa oštećenom,istoj voljno zadao jedan udarac
otvorenom šakom u predjelu lijeve strane lica ,a zatim i u tjemenom predjelu
glave govoreći joj “Kome ćeš ti zvati policiju,jebaću vam majku tebi i
policiji,sve ću vas pobit i zaklat’’,nakon čega je oštećenoj zadao više
udaraca otvorenim šakama u predjelu glave,od kojih udaraca je oštećena Z.D.
zadobila laku tjelesnu povredu u vidu krvnih podliva u sljepoočnom lijevom
predjelu glave.
Čime je izvršio krivično djelo nasilje u porodici ili u porodičnoj zajednici
iz čl.220 st.1. Krivičnog zakonika
Pa ga sud primjenom citiranih zakonskih odredbi te čl. 4,5,13,15,32,33,39 i
42. Krivičnog zakonika, kao i čl.226- 229,239 i 374 Zakonika o krivičnom
postupku
O S U D J U J E
Na novčanu kaznu u iznosu od 600,00 eura koju je dužan platiti u roku od 3
(tri) mjeseca po pravosnažnosti presude.
Ako izrečenu novčanu kaznu ne plati u odredjenom roku sud će novačnu kaznu
zamijeniti kaznom zatvora, tako što će za svakih započetih 25,00 eura, novčane
kazne odrediti jedan dan kazne zatvora, s tim da kazna zatvora ne može biti
duža od 6 (šest) mjeseci.
Obavezuje se okrivljeni da na ime troškova krivičnog postupka uplati iznos od
38,50 eura,te na ime sudskog paušala iznos od 30,00(trideset) €, u roku od 15
dana po pravosnažnosti presude, pod prijetnjom prinudne naplate.
Oštećena se radi ostvarenja svog imovinskopravnog zahtjeva upućuje na redovnu
parnicu.
O b r a z l o ž e n j e
Osnovno državno tužilaštvo u Cetinju podnijelo je ovom sudu optužni predlog
Kt.br.156/12 od 06.11.2012.godine protiv okr. T.S. iz Cetinja, zbog krivičnog
djela nasilje u porodici ili u porodičnoj zajednici iz čl.220. stav 1. KZ -a.
U završnoj riječi na glavnom pretresu zastupnik optužbe je ostao pri
podnijetom optužnom predlogu i zatražio od suda da okrivljenog oglasi krivim i
osudi po zakonu.
Okrivljeni T.S. je priznao u cjelosti izvršenje krivičnog djela koje mu je
stavljeno na teret,pritom prihvatajući krivicu i krivičnopravnu odgovornost za
isto. Pojasnio je da je tačno da je dana 10.septembra 2012.godine ,oko 00,10
časova ,u parku pored hotela “G”,u Cetinju ,iako svjestan da primjenom grubog
nasilja prema oštećenoj Z.D. iz Cetinja ,sa kojom živi u vanbračnoj zajednici
u istom porodičnom domaćinstvu, kao članu svoje porodične zajednice ,narušava
njen tjelesni i duševni integritet nakon kraće prepirke sa oštećenom,istoj
voljno zadao jedan udarac otvorenom šakom u predjelu lijeve strane lica ,a
zatim i u tjemenom predjelu glave govoreći joj “Kome ćeš ti zvati
policiju,jebaću vam majku tebi i policiji,sve ću vas pobit i zaklat’’,nakon
čega je oštećenoj zadao više udaraca otvorenim šakama u predjelu glave,od
kojih udaraca je oštećena Z.D. zadobila laku tjelesnu povredu u vidu krvnih
podliva u sljepoočnom lijevom predjelu glave.
Napomenuo je da mu je žao što se tako ponašao prema svojoj nevjenčanoj supruzi
,te da su dobili dijete.
Radi razjašnjenja ove krivično-pravne stvari sud je u dokaznom postupku na
glavnom pretresu proveo dokaze: saslušao svjedoka oštećenu Z.D., pročitao
nalaz i mišljenje sudskog vještaka medicinske struke dr. R. S. dat na
zapisniku u ODT Cetinje Kt.br.156/12 od 26.10.2012.godine ,sa Izvještajem
ljekara Jedinice za hitnu medicinsku pomoć u Cetinju ,o vrsti i težini
tjelesnih povreda za oštećenu Z.D. te pročitao izvod iz kaznene evidencije UP
Ispostave Cetinje br.02-245-4470 od 14.11.2012.godine za okrivljenog.
Oštećena Z.D. u svom iskazu je u bitnom navela da su dana 10.09.2012.godine
ona i njen nevjenčani suprug T.S.izašli da prošetaju po parku ,te kada su bili
u blizini hotela „G“ sjeli su na jednu klupu.S. je pipkao po telefonu ,te
nakon njenog pitanja što radi,udario je jednom otvorenom šakom u predjelu lica
- sa lijeve strane,a zatim otvorenom šakom u tjemenom predjelu glave.Nakon što
ga je upozorila da je ne udara,te da će zvati policiju počeo je da je psuje i
govorio joj „Kome ćes ti zvati policiju, jebaću Vam majku ,tebi i policiji,sve
ću vas pobit i zaklat“,a potom je nastavio da je udara otvorenim šakama po
glavi. Nakon toga je pozvala policiju ,a potom je odvedena u bolnicu radi
ukazivanja pomoći. Nije se pridružila krivičnom gonjenju,ali je postavila
imovinskopravni zahtjev.
Iz nalaza i mišljenja sudskog vještaka medicinske struke dr.R. dat na
zapisniku u ODT Cetinje Kt.br.156/12 od 26.10.2012.godine ,sa Izvještajem
ljekara Jedinice za hitnu medicinsku pomoć u Cetinju ,o vrsti i težini
tjelesnih povreda za oštećenu Z.D. proizilazi da je istoj nakon ukazane pomoći
postavljena dijagnoza krvni podliv u sljepoočnom predjelu lijevo.Povrede su
nanesene udarcima tupe zamahnute sile –šamar,otvoreni dlan.Vještak je
mišljenja da je oštećena kritične prilike zadobila laku tjelesnu povredu.
Iz izvoda iz kaznene evidencije UP Ispostave Cetinje br.02-245/4470 od
14.11.2012.godine proizilazi da je okrivljenom odlukom Osnovnog suda u Cetinju
Km. 11/96 od 31.01.1997.godine zbog krivičnog djela iz čl.145 st.1.t.1.KZ RCG
izrečena vaspitna mjera pojačan nadzor organa socijalnog staranja ,odlukom
Osnovnog suda u Cetinju Km. 1/94 od 09.02.1996.godine zbog krivičnog djela iz
čl.144.st.1.KZ RCG i čl.145.st.1.t.1.KZ RCG pojačan nadzor nadležnog organa
socijalnog staranja ,da je osudjivan presudom Višeg suda u Podgorici Km.26/00
od 21.09.2003.godine zbog krivičnog djela iz čl.145 .st.1.t.3 KZ RCG i
čl.146.st.1.KZ RCG na kaznu zatvora u trajanju od jedne godine ,uslovno na
jednu godinu, presudom Osnovnog suda u Cetinju K.br. 410/05 od
09.02.2006.godine ,zbog krivičnog djela iz čl.399.st.2.u vezi st.1.KZ-a u vezi
čl.49.st.1.KZ-a,na kaznu zatvora u trajanju od jednog mjeseca,presudom
Osnovnog suda u Cetinju K.161/06 od 28.03.2007.godine zbog krivičnog djela iz
čl.399.st.2.u vezi st.1.u vezi čl.23 KZ-a na kaznu zatvora u trajanju od 30
dana presudom Osnovnog suda u Kotoru K. 186/05 od 18.04.2006.godine zbog
krivičnog djela iz čl.207.st.3.u vezi st.1.KZ RCG na kaznu zatvora u trajanju
od 6 mjeseci ,presudom Osnovnog suda u Cetinju K.br.267/05 od
05.12.2006.godine zbog krivičnog djela iz čl.327.st.3.u vezi st.1.KZ-a u
sticaju sa krivičnim djelom iz čl.403.st.1.KZ-a u vezi čl.48.st.1.KZ-a na
kaznu zatvora u trajanju od jedne godine i dva mjeseca ,uslovno na tri
godine,presudom Osnovnog suda u Cetinju K.br.290/05 od 26.10.2007.godine zbog
krivičnog djela iz čl.244.st.3.u vezi st.1.KZ-a na kaznu zatvora u trajanju od
jedne godine,uslovno na tri godine i presudom Osnovnog suda u Cetinju
K.br.13/10 od 11.06.2010.godine zbog krivičnog dela iz čl.384.st.3.u vezi
st.1.KZ-a na kaznu zatvora u trajanju od 30 dana (kaznu izdržao).
Analizirajući rezultate provedenog dokaznog postupka, te na osnovu savjesne i
brižljive ocjene svih provedenih dokaza pojedinačno i u svojoj ukupnosti, sud
je utvrdio da su rezultati dokaznog postupka podkrijepili navode optužnog
predloga da je okrivljeni T.S. počinio krivično djelo nasilje u porodici ili u
porodičnoj zajednici iz čl.220. stav 1. KZ -a, činjenično opisano u
dispozitivu ove presude, a ovo iz sledećih razloga:
Utvrđujući činjenice radi pravilnog određenja materijalno pravnog odnosa u
ovoj krivično pravnoj stvari sud je nesumnjivo utvrdio da je okrivljeni dana
10.septembra 2012.godine ,oko 00,10 časova ,u parku pored hotela “G”,u Cetinju
,iako svjestan da primjenom grubog nasilja prema oštećenoj Z.D.iz Cetinja ,sa
kojom živi u vanbračnoj zajednici u istom porodičnom domaćinstvu ,kao članu
svoje porodične zajednice ,narušava njen tjelesni i duševni integritet ,nakon
kraće prepirke sa oštećenom,istoj voljno zadao jedan udarac otvorenom šakom u
predjelu lijeve strane lica ,a zatim i u tjemenom predjelu glave govoreći joj
“Kome ćeš ti zvati policiju,jebaću vam majku tebi i policiji,sve ću vas pobit
i zaklat’’,nakon čega je oštećenoj zadao više udaraca otvorenim šakama u
predjelu glave,od kojih udaraca je oštećena Z.D.zadobila laku tjelesnu povredu
u vidu krvnih podliva u sljepoočnom lijevom predjelu glave.
U ovakvim se radnjama okrivljenog, koje se sastoje u primjeni grubog nasilja
prema članu svoje porodice, oštećenoj Z.D. sa kojom živi u istom porodičnom
domaćinstvu kao pasivnom subjektu, i nastupjelim posljedicama koje se sastoje
u narušavanju njenog tjelesnog i duševnog integriteta, stiču sva objektivna i
subjektivna obilježja bića krivičnog djela nasilje u porodici ili u porodičnoj
zajednici iz čl.220. stav 1. KZ -a, pri čemu je sud određujući okrivljenikov
subjektivan odnos prema djelu utvrdio umišljaj, jer je okrivljeni bio svjestan
svog djela, i htjeo je njegovo izvršenje.
Cijeneći dokaze u datoj krivično-pravnoj stvari, sud je našao da su isti u
skladu sa odbranom okrivljenog koji je priznao izvršenje predmetnog krivičnog
djela. Dakle, dovedeni u vezu sa odbranom okrivljenog, predmetni dokazi kod
suda stvaraju jasan zaključak da se dogadjaj odigrao na način kako su to
predstavili sudionici istog , pa je sud njihove navode u potpunosti prihvatio
kao isitnite, logički skladne i neprotivurječne, i kao takve od presudne
važnosti za razjašnjenje date krivične stvari.
Na osnovu svega izloženog sud je nesumnjivo utvrdio da je okrivljeni počinio
krivično djelo nasilje u porodici ili u porodičnoj zajednici iz čl.220. stav
1. KZ -a , u vremenu , mjestu i na način bliže opisan dispozitivom ove
presude, a za koje djelo je sud okrivljenog oglasio krivim i osudio kao u
izreci presude.
Prilikom odlučivanja o krivičnoj sankciji za okrivljenog sud je najprije
cijenio sve okolnosti iz čl. 42. Krivičnog zakonika, koje su od uticaja da
kazna bude manja ili veća, pa je od olakšavajućih okolnosti na strani
okrivljenog cijenio činjenicu da se oštećena nije pridružila krivičnom
gonjenju,da je priznao izvršenje krivičnog djela stavljenog mu na teret
,izraženo kajanje zbog počinjenog krivičnog djela,da se radi o ocu jednog
mldb.djeteta ,dok je od otežavajućih okolnosti našao njegovu raniju
osudjivanost.Imajući uz navedeno u vidu i imovinske prilike okrivljenog ,da je
po sopstvenom izjašnjenju u mogućnosti da plati novčanu kaznu u iznosu kako mu
sud odredi, sud je istom izrekao novčanu kazne u iznosu od 600,00 €, nalazeći
da je ovakva kazna adekvatna stepenu krivice okrivljenog za izvršeno krivično
djelo, te da će se ovakvom kaznom ostvariti svrha kažnjavanja iz čl. 32.
Krivičnog zakonika, da okrivljeni u buduće ne vrše krivična djela, a u okviru
opšte svrhe propisivanja i izricanja krivičnih sankcija iz čl. 4. st.2.
Krivičnog zakonika.
Shodno čl. 39. st. 5. Krivičnog zakonika sud je okrivljenom za plaćanje
novčane kazne odredio rok od 3 (tri) mjeseca po pravosnažnosti presude, stim
što je, shodno čl. 39. st. 6. Krivičnog zakonika, odredio da, ukoliko
okrivljeni ne plati novčanu kaznu u navedenom roku, ista će se zamijeniti
kaznom zatvora, tako što će se za svakih započetih 25,00 eura novčane kazne
odrediti 1(jedan) dan kazne zatvora, odredjujući da kazna zatvora ne može biti
duža od 6 mjeseci.
Shodno odredbama čl.226-229 Zakonika o krivičnom postupku, sud je okrivljenog
obavezao na paćanje troškova krivičnog postupka u iznosu od 38,50 eura ,na ime
troškova vještačenja,po sudskom vještaku medicinske struke,te na ime sudskog
paušala u iznosu od 30,00 €, a koji je odmjeren shodno dužini trajanja
postupka, složenosti predmeta i imovinskim prilikama okrivljenog.
Shodno čl.239.Zakonika o krivičnom postupku oštećena je radi ostvarenja svog
imovinskopravnog zahtjeva upućena na redovnu parnicu.
Sa izloženog shodno čl. 374. ZKP-a valjalo je odlučiti kao u izreci.
OSNOVNI SUD U CETINJU
Dana, 24.12.2012.godine
Zapisničar, S U D I J A,
Aleksandra Martinović Marija Ćupić
PRAVNA POUKA:
Protiv ove presude može
se izjaviti žalba u roku
od 8 dana od dana prijema
iste Višem sudu u Podgorici,
a preko ovog suda.