Posl.br.K. 266/12
U I M E CRNE GORE
OSNOVNI SUD U CETINJU, kao prvostepeni krivični, po sudiji Mariji Ćupić,kao
sudiji pojedincu uz sudjelovanje sudskog namještenika M. A. kao zapisničara, u
krivičnom predmetu protiv opt.V.M.iz Cetinja zbog krivičnog djela teško djelo
protiv bezbjednosti javnog saobraćaja iz čl.348. st. 1. u vezi čl. 339. st. 1.
Krivičnog zakonika, a po optužnici Osnovnog državnog tužilaštva u Cetinju
Kt.br. 153/12 od 26. 11. 2012. godine, nakon održanog glavnog i javnog
pretresa dana 21.02.2013. godine, u prisustvu zamjenika ODT-a M. D. opt.
V.M.,oštećenih V.V.i Đ.F.donio je ,a dana 25.02.2013.godine javno objavio
P R E S U D U
Optuženi V.M., zv. "M.", JMBG ..... od oca L. i majke D. rođene J. rođen
........godine, u Cetinju, gdje i prebiva, državljanin Crne Gore, student,
neoženjen, pismen, sa završenom Srednjom školom, srednjeg imovnog stanja,
neosuđivan,
K r i v j e:
Zato što je:
Dana 02.juna 2012.godine, oko 05,40 časova, na magistralnom putu Cetinje-
Podgorica, u mjestu zv. "Belveder", opština Cetinje, upravljajući u saobraćaju
putničkim motornim vozilom marke "Mercedes", registarskih oznaka .........
vlasništvo njegovog oca V.M.iz Cetinja, ne pridržavajući se saobraćajnih
propisa iz čl.27 st.2. čl. 31. st.1., čl.32. st.3. tač.3. i čl. 200 st.1.
Zakona o bezbjednosti saobraćaja na putevima, ugrozio saobraćaj i doveo u
opasnost život i tijelo ljudi, na način što iako je znao da vozilo u kretanju
treba da drži na tolikoj udaljenosti od desne ivice kolovoza, da s obzirom na
brzinu kretanja vozila, koja treba da je prilagođena okolnostima,
karakteristikama i stanju puta, vidljivosti, preglednosti i drugim
saobraćajnim uslovima, ne ugrožava druge učesnike u saobraćaju i da se na
javnom putu van naselja ne smije kretati brzinom većom od 80km/h, te znao da u
alkoholisanom stanju nije sposoban za bezbjedno upravljanje vozilom u
saobraćaju i da može izazvati saobraćajnu nezgodu, odnosno dovesti u opasnost
živote i tijela ljudi, pa je pristao na takvu posledicu, time što je preduzeo
radnju upravljanja i kretanja vozilom u alkoholisanom stanju, pri koncetraciji
ne manjoj od 1,82 ‰ (pro milla) apsolutnog alkohola u krvi, iz pravca
Podgorice u pravcu Cetinja, da bi dolaskom u mjesto zv. „Belveder“, krećući se
vozilom lijevom saobraćajnom trakom desne kolovozne trake, nedozvoljenom i
nebezbjednom brzinom kretanja vozila, u dijapazonu od 83-91km/h, na potezu
puta koji se prostire u obliku desne krivine, gdje je dozvoljena brzina
kretanja vozila iznosila 80km/h, a bezbjedna brzina kretanja vozila 79km/h, ne
držeći vozilo u kretanju na bezbjednoj udaljenosti od desne ivice kolovoza, i
ne prilagođavajući brzinu kretanja vozila, vidljivosti i preglednosti i stanju
puta, naglo preduzeo radnju korekcije putanje kretanja vozila u desno, iako je
bio svjestan da preduzimanjem te radnje pri postojećem položaju i postojećoj
brzini vozila, može ugroziti živote i tijela njegovih saputnika, ali je olako
držao da do toga neće doći ili da će to moći spriječiti, što je uslovilo da
dođe do destabilizacije i nekontrolisanog kretanja vozila prema desnoj ivici
puta u smjeru kretanja, nakon čega je vozilom udario u kamenu kosinu zasjeka
stijene koja se nalazila van desne ivice puta, gledano iz pravca njegovog
kretanja, od kojeg udara je došlo do odbijanja vozila od stijene i prevrtanja
istog po kolovoznoj površini, gdje se potom i zaustavilo na krovu između
kolovoznih traka, kojom prilikom su saputnici u njegovom vozilu - oštećeni
M.V. Đ.F.i V.V svi iz Cetinja, zadobili teške tjelesne povrede i to oštećeni
M.V. tešku tjelesnu povredu u vidu: nagnječenja glave u predjelu sljepočnice i
čela, kontuzije ustiju i lica, istegnuća vrata, višestrukih rana oguljotina
tijela, kontuzije mozga, kontuzije i rane razderotine glave, lica i ustiju,
pukotine prednjeg nastavka lijevog maksilarnog sinusa i istegnuća vrata;
oštećeni Đ.F. tešku tjelesnu povredu u vidu: preloma rebara, rane oguljotine
podlaktice i šake, koljena, rane razderotine uha, kontuzije-nagnječenja
tijela, istegnuća vrata, kontuzije-nagnječenja glave, kontuzije desne šake sa
oguljotinom, kontuzije lijevog ramena sa oguljotinom, kontuzije glave,
rupture-prskavanja slezine, rane razderotine lijeve ušne školjke i preloma
devetog rebra lijevo, i oštećeni V.V.tešku tjelesnu povredu u vidu; rane
razderotine glave, rane oguljotina u predjelu oka desnog kuka i desnog
koljena, kontuzije glave, rane razderotine desnog kosmatog dijela glave, rana
oguljotina predjela lakta, grudnog koša, desnog kuka i lijevog koljena,
- čime je izvršio krivično djelo teško djelo protiv bezbjednosti javnog
saobraćaja iz čl.348.st.1 u vezi čl.339.st.1 Krivičnog zakonika.
- pa mu Sud primjenom citiranog zakonskog propisa, te primjenom članova 4, 5,
13, 15,17, 42, 52, 53, 54,74 KZ -a i čl. 226 – 229, i 374 ZKP-a izriče
USLOVNU OSUDU
Kojom optuženom utvrdjuje kaznu zatvora u trajanju od jedne godine i
istovremeno odredjuje da se navedena kazna neće izvršiti ukoliko optuženi u
vremenskom periodu od tri godine od dana pravosnažnosti presude ne počini novo
krivično djelo.
Dužan je optuženi da na ime troškova krivičnog postupka uplati ovom sudu
ukupan iznos od 152,29 eura, te na ime sudskog paušala iznos od 30,00
(trideset) eura, u roku od 15 dana po pravosnažnosti presude pod prijetnjom
prinudnog izvršenja u korist budžeta Crne Gore.
Optuženom se izriče mjera bezbjednosti –Zabrana upravljanja motornim vozilom i
to putničkim motornim vozilima B kategorije,zbog težine učinjenog djela,te
usled okolnosti pod kojima je djelo izvršeno koje pokazuju da je opasno da on
upravlja motornim vozilima B kategorije ,a koja ima trajati 1 godinu
računajući od dana pravosnažnosti odluke .
Ukoliko optuženi prekrši zabranu upravljanja motornim vozilima precizirane
vrste i kategorije uslovna osuda se ima opozvati.
O b r a z l o ž e n j e
Osnovno državno tužilaštvo u Cetinju, podignutom optužnicom Kt. br.153/12 od
26. 11. 2012. .godine stavilo je na teret opt. V.M.iz Cetinja da je izvršio
krivično djelo, teško djelo protiv bezbjednosti javnog saobraćaja iz čl. 348.
st. 1. u vezi čl. 339. st. 1. Krivičnog zakonika. U završnoj riječi na glavnom
pretresu zastupnik optužbe je uz manje činjenično preciziranje predložio da se
nakon sprovedenog dokaznog postupka optuženi oglasi krivim za predmetno
krivično djelo ,te da se isti osudi po zakonu. Takođe je predložio sudu da
optuženom izrekne mjeru bezbjednosti zabrane uprvljanja motornim vozilom u
skladu sa članom 74 Krivičnog zakonika.
Optuženi V.M. je u svojoj odbrani naveo da je istina da se dana 02. 06. 2012.
godine oko 05,40 časova kretao putničkim motornim vozilom marke "Mercedes"
reg. oznaka ... 041 iz pravca Podgorice, u pravcu Cetinja. Sa njim u vozilu su
bili M.V., koji je sjedio na mjestu do njega, odnosno na mjestu suvozača, dok
su na zadnjem sjedištu vozila sjedjeli Đ.F.i V.V.. Svi su oni njegovi dobri
prijatelji. Kada su prolazili kroz mjesto Belveder, koje je nadomak Cetinja,
njemu se u jednom trenutku prispavalo, odnosno zaklopio je na sekundu oči i
kako je baš u tom trenutku iz suprotnog prvca naišlo neko vozilo, farovi od
tog vozila su ga probudili i on je misleći da idu u susret ovom vozilu, u
cilju izbjegavanja direktnog sudara naglo skrenuo udesno i tu su udarili u
stijenu, koja se nalazi van desne ivice puta, u smjeru kojim su se kretali. Od
udara se vozilo prevrnulo i ponovo vratilo na kolovoznu površinu, gdje su se i
zaustavili i to na krovu vozila. Pojasnio je da dionica puta kojom su se
kretali je podijeljena na dvije saobraćajne trake za kretanje vozila iz
njihovog pravca ,a da se kretao desnom saobraćajnom trakom, desne kolovozne
trake. Misli da se kretao vozilom brzinom većom od 80 km/h. Nakon nezgode, ne
sjeća se stvarno koja lica, su ih transportovala radi ukazivanja ljekarske
pomoći prvo u Cetinjsku bolnicu, a zatim i u Klinički centar Podgorica, jer su
svi zadobili tjelesne povrede. Dodao je i to da je imao namjeru da ostane na
selo, a ne da se vraćaju te večeri na Cetinje, ali je na insistiranje drugova
prihvatio da ih prebaci do Cetinja. Da je znao da se vraćaju odmah ujutro
sigurno nebi pio, s tim što je napomenuo da je put do sela Gađi seoski put,
koji je dosta ruiniran i bukvalno nije imao ni jednu grešku u vožnji, kako u
doslasku tako i u povratku, ali je premor učinio svoje. Naveo je da mu je
strašno žao što je došlo do ove saobraćajne nezgode i strašno mu je žao što su
njegovi prijatelji zadobili tejesne povrede. On je zajedno sa svojim
prijateljima, a koji su bili i saputnici u vozilu kojim je upravljao prethodne
večeri oko 21, 30 časova počeo da pije alkoholno piće - pivo. Pili su u selo
Gađi, koje se nalazi na otprilike 30 minuta vožnje od Cetinja, prema
Podgorici. Popio je te večeri između 10 i 15 čaša od 03,00 Nikšićkog piva.
Poslednju čašu je popio oko 04,00 časova narednog dana, dakle neposredno prije
saobraćajne nezgode. Te večeri su i pravili roštilji i dobro su večerali.
Visok je oko 1,87 a težak 68 kg. Vozački ispit je položio 2006. godine i od
tada neprestalno vozi, tako da do sada nije imao saobraćajnih nezgoda. Vozilo
"Mercedes" kojim je kritične prilike upravljao je vlasništvo njegovog oca V.
L., a vozilo je godišne 1992. godine i njegova približna vrijednsot je oko
2.000,00 eura. Vozilo je bilo tehnički ispravno u potpunosti. U završnoj
riječi je istakao da prihvata krivicu i krivičnopravnu odgovornost za
počinjeno djelo
Radi razjašnjenja ove krivično pravne stvari sud je u dokaznom postupku proveo
sledeće dokaze: saslušao oštećene V.V.a, Đ. F.,na saglasan predlog stranaka
umjesto neposrednog saslušanja pročitao iskaz oštećenog M. V., pročitao
zapisnik o uviđaju saobraćajne nezgode Uprave policije-Ispostave Cetinje,
br.50 od 14.06.2012.godine, Obavještenje Uprave policije-Ispostave Cetinje
br.23-03-231/12-4432 od 08.11.2012 godine, nalaz i mišljenje sudskog vještaka
saobraćajne struke ing.Š. M. od 05.11.2012.godine, sa dopunom datog nalaza i
mišljenja od 15.11.2012.godine, nalaz i mišljenje sudskog vještaka medicinske
struke dr. R. S., datog na zapisniku kod Osnovnog državnog tužilaštva u
Cetinju, dana 26.10.2012. godine,sa medicinskom dokumentacijom: uvjerenjem
Kliničkog centra Crne Gore-Urgentnog centra br.03/01-1335011 od 08.10.2012
godine, istorije bolesti Kliničkog centra-Odjeljenja za neurohirurgiju
br.11609/336 i otpusne liste sa epikrizom Kliničkog centra br.11609/336 za
oštećenog Marković Vasilija,uvjerenja Kliničkog centra Crne Gore-Urgentnog
centra br.03/01-1335011 od 08.10.2012 godine , istorije bolesti Kliničkog
centra-Odjeljenja za neurohirurgiju br.11721/337/614 i otpusne liste sa
epikrizom Kliničkog centra br.11721/337/614 za oštećenog Đ.F.i uvjerenja
Kliničkog centra Crne Gore-Urgentnog centra br.03/01-1335011 od 08.10.2012
godine za oštećenog V.V.a, izvještaj Kliničkog centra Crne Gore-Odjeljenja za
sudsku medicinu A.br.600 od 11.06.2012.godine, izvršio uvid u skicu lica
mjesta saobraćajne nezgode Uprave policije-Ispostave Cetinje od
02.06.2012.godine, i foto-dokumentaciju Uprave policije-Ispostave Cetinje
br.72/12 od 02.06.2012.godine, pročitao izvještaj Uprave policije-Ispostave
Cetinje, br.02-245/12-4390/2 od 06.11.2012 godine, iz kaznene evidencije za
okrivljenog V. M.
Iz iskaza oštećenog M.V.proizilazi da se dana 02. 06. 2012. godine oko 05,40
časova nalazio na mjestu suvozača u putničkom motornom vozilu marke "Mercedes"
kojim je upravljao njegov prijatelj V.M., dok su na zadnjem sjedištu u vozilu
sjedjeli Đ.F.i V.V.. Kada su prolazili kroz mjesto Belveder, u blizini
Cetinja, kucao je na telefon poruku i sjeća se nekih farova od vozila koje je
nailazilo sa suprotne strane i baš u tom trenutku Milo je skrenuo naglo
udesno, tako da su vozilom udarili u stijenu, koja se nalazila van desne ivice
kolovoza, gledano iz pravca njihovog kretanja. Iz pravca njihovog kretanja
bile su dvije saobraćajne trake, koje su namijenjene za kretanje vozila iz
pravca Podgorice u pravcu Cetinja, a oni su se kretali desnom saobraćajnom
trakom. Od udara u stijenu nastupilo je prevrtanje vozila po kolovoznoj
površini i tom prilikom je zadobio tjelesne povrede. Medicinska pomoć mu je
prvo ukazana u Hitnoj službi i na Hiruškom odeljenju Cetinjske bolnice, a
nakon toga je transportovan u Klinički centar Podgorica gdje je zadržan na
liječenje na odeljenju Neurohirurgije i to pet dana. Pojasnio je da su prije
ove saobraćajne nezgode boravili u selu Gađi u blizini Cetinja, tu su pravili
roštilj i pili pivo, a koliko je Milo popio to stvarno nezna i najbolje će on
to reći. Nije se pridružio krivičnom gonjenju protiv okrivljenog V.M, i nije
postavio imovinskopravni zahtjev.
Iz iskaza oštećenog V.V.proizilazi da se u ranim jutarnjim časovama dana 02.
06. 2012. godine nalazio na zadnjem sjedištu vozila marke "Mercedes" reg.
oznaka ...... 041 kojim je upravljao njegov prijatelj V.M.. Do M. u vozilu na
mjestu suvozača sjedio je M.V., dok je do njega sjedio Đ.F.. Kada su bili
nadomak Cetinja, on je zaspao tako da se ne sjeća kako je došlo do saobraćajne
nezgode. Sjeća se samo da je u jednom trenutku ležao na kolovozu. Ne sjeća se
ni kolikom brzinom su se kretali. Njemu je ljekarska pomoć ukazana u Hitnoj
službi bolnice u Cetinju i na Hiruškom odeljenju, a nakon toga je
transportovan zajedno sa svojim drugovima u Klinički centar Podgorica, gdje je
još istog dana pušten na kućno liječenje. U večernjim časovima prethodnog dana
u odnosu na saobraćajnu nezgodu bili su u selu Gađi, koje je udaljeno od
Cetinja otprilike 25 km i pravili su roštilj. Misli, ali nije siguran da je M.
pio pivo, a koliko je stvarno popio on će najbolje reći. Nije se pridružio
krivičnom gonjenju protiv okrivljenog V.M, i nije postavio imovinskopravni
zahtjev.
Iz iskaza oštećenog Đ.F.proizlazi da se sa drugovima u ranim jutarnjim
časovama dana 02. 06. 2012. godine vraćao iz sela Gađi i da su se kretali
magistralnim putem Podgorica - Cetinje. Vozilom je upravljao V.M., dok je M.V.
sjedio do njega, a na zadnjem sjedištu su sjedjeli on i V.V.. Kada su bili
blizu Cetinja, neko auto iz suprotnog pravca se mimoilazilo sa vozilom kojim
je upravljao M., da bi u tom trenutku M. iznenada skrenuo vozilom udesno i
udarili su u stijenu, koja se nalazila van desne ivice puta, gledano iz smjera
njihovog kretanja, nakon čega je nastupila destabilizacija vozila i prevrtanje
istog po kolovoznoj površini. Tom prilikom je zadobio tjelesne povrede i
ljekarska pomoć mu je ukazana u Hitnoj službi i Hiruškom odeljenju Cetinjske
bolnice, nakon čega je transportovan za Klinički centar Podgorica, gdje je
zadržan na bolničkom liječenju, nekoliko dana na Digestivoj hirurgiji.
Pojasnio je da M. nije htio da vozi za Cetinje, već je ististirao da
prespavaju u Gađima, međutim, na njihov nagovor pristao je da vozi za Cetinje.
Kretali su se brzinom većom od 70 km/h. Gađima su pravili roštilj i ostali da
jedu i piju sve dokle nijesu u jutarnjim časovima krenuli za Cetinje. M. je
pio pivo, a koliko je popio stvarno nezna. Nije se pridružio se krivičnom
gonjenju protiv okrivljenog V.M, i nije postavio imovinskopravni zahtjev.
Iz zapisnika o uviđaju saobraćajne nezgode Uprave policije-Ispostave Cetinje,
br.50 od 14.06.2012.godine proizilazi da je lice mjesta saobraćajne nezgode
magistrali put Cetinje – Podgorica mjesto Belveder i to desna nepregledna
krivina sa uzdužnim nagibom gledano od pravca Podgorice. Na lice mjesta
saobraćajne nezgode zatečeno je putničko motorno vozilo marke "Mercedes", reg.
oznaka ..... 041 na sredini kolovoza, okrenuto prednjim dijelom u pravcu
Cetinja, prevrnuto na krov tako što mu je zadnji lijevi točak udaljen od
mjesta udara (brda) 48,50 m dok mu je zadnji desni točak udaljen od lijeve
ivice kolovoza 2,00 metra, a prednji lijevi točak od lijeve ivice kolovoza
4,20 metra. Na lice mjesta su pronadjeni tragovi zanošenja vozila ...... 041 i
to lijevog točka L.65,00 m i desnog točka L.29,40 m, kao i tragovi stakla i
plastike koji su razasuti po cijelom kolovozu od mjesta udara ,do samog
vozila. Odbojna greda (bankina) je oštećena u dužini od 4,00 metra, a sa čime
je upoznat radnik „CrnaGoraput“ M. R. Službena zabilješka je sačinjena dana
02. 06. 2012. godine u prostorijama Ispostave Cetinje gdje je evidentirano da
je pomenutog dana, oko 07,00 časova na odeljenje hirugije bolnice „D. I“
dovedena lica iz saobraćajne nezgodei to Đ.F., M.V., V.M. i V.V., a koji su
nakon ukazane ljekarske pomoći transportovani za KC Podgorica radi dalje
hospitalizacije, o čemu je obaviještena dežurna služba. Od vozača
V.M.prethodna smjena je uzela krv na analizu, dok Dr. Sorat nije u potpunosti
ispunio izvještaj o vađenju krvi na analizu od vozača izjašnjavajući se
navodno da nezna određene podatke o čemu je takođe obavijestio dežurnu službu.
Navedenu zabilješku je sačinio ovlašćeni policijski službenik H. E.
Iz Obavještenja Uprave policije-Ispostave Cetinje br.23-03-231/12-4432 od
08.11.2012 godine proizilazi da je rukovodilac Ekspoziture policije Ispostave
Cetinje Raičević Ivan shodno usmenom zahtjevu Zamjenika ODT-a Cetinje
obavijestio istog da su kroz sistem AOP-a Uprave policije utvrdili da lice
V.M. je učestvovalo u saobraćajnoj nezgodi koja se dogodila dana 02. 06. 2012.
godine u mjestu Belveder, Opština Cetinje i da isti posjeduje vozačku dozvolu
broj 10754 (serijskog broja CG00434227) izdatu dana 18. 05. 2006. godine od
strane OB Cetinje sa rokom važenja do 12. 05. 2028. godine.
Iz nalaza i mišljenja sudskog vještaka saobraćajne struke ing.Š. M. od
05.11.2012.godine, proizilazi da je do ove nezgode došlo usled propusta u
vožnji od strane vozača putničkog motornog vozila marke "Mercedes" reg.
Oznaka..... 041. Ovo se ogleda u tome što isti nije održavao bezbjedan smjer
kretanja vozila desnom stranom kolovoza na bezbjednoj distanci od desne ivice
puta u smjeru kretanja, i istovremeno nije prilagodio brzinu kretanja vozila
usovima saobraćaja – zakrivljenosti puta i dubini vidnog polja, koje uslove je
mogao da predvidi, usled čega je došlo do izlijetanja vozila preko desne ivice
puta, a zatim udara vozila u kosinu zasjeka puta, po desnoj strani kolovoza
nakon čega je nastupila jaka destabilizacija, a zatim prevrtanje vozila na
krov školjke, kojom prilikom su Đ.F., V.V.i M.V. koji su se nalazili kao
saputnici u vozilu zadobili tjelesne povrede. Imajući u vidu odvijanje toka
nezgode realno je zaključiti da je pažnja ovog vozača prilikom upravljanja
vozilom u prostornoj zoni nezgode bila ispod potrebnog nivoa i da nije bila
adekvatna sa aspekta prostora i vremena. Vještak je pojasnio da prema
tragovima zanošenja proizilazi da se vozač sa vozilom kretao lijevom
saobraćajnoj trakom desne kolovozne trake u smjeru kretanja, te da je
pribjegao usporenju vozila putem kočenja i da se sa vozilom kretao u granicama
bezbjedne brzine isti je mogao zaustaviti vozilo na prostornoj distanci od 57
metara, dok je isti morao održavati bezbjedni smjer kretanja vozila desnom
saobraćajnom trakom desne kolovozne trake na bezbjednoj distanci od desne
ivice puta, a isti je defekt reagovao na prostornoj distanci oko 13 metara
prije početka tragova zanošenja i to u zoni ekstrema krivine. Putničko motorno
vozilo marke "Mercedes" reg. Br. ..... 041 voženo je brzinom u dijapazonu 83
do 91 km/h na početku tragova zanošenja a bezbjedna brzina kretanja bila je do
79 km/h,što znači da je ova brzina manja od dozvoljene brzine,i koja se
utvrđuje na osnovu tehničkih parametara, dok je granična brzina kretanja bila
do 88 km/h. Vještak je mišljenja da prema utvrđenim parametrima putničko
motorno vozilo je voženo većom od dozvoljene bezbjedne i prilagođene brzine
kretanja. Vještak je mišljenja i da pod pretpostavkom i da se vozač vozilom
kretao u granicama dozvoljene i bezbjedne brzine došlo bi do nezgode jer
zaustavni put vozila pri bezbjednoj brzini kretanja iznosio je 57 metara, ako
imamo u vidu liniju prostiranja tragova zanošenja desnih točkova i putanju
reakcije oko 13 metara prije tragova zanošenja rezultira da je vozač reagovao
prije nalijetanja desnih točkova na desnu ivicu puta manjoj od 57 metara, te
nije mogao zaustaviti vozilo na ovoj prostornoj distanci i da je brzina
kretanja vozila bila u granicama bezbjedne brzine.
Iz dopune datog nalaza i mišljenja od 15.11.2012.godine proizilazi da je do
ove nezgode došlo usled propusta u vožnji od strane vozača putničkog motornog
vozila marke "Mercedes" reg. oznaka .... 041. Ovo se ogleda u tome što isti
nije održavao bezbjedan smjer kretanja vozila desnom stranom kolovoza na
bezbjednoj distanci od desne ivice puta u smjeru kretanja, već je prilikom
savlađivanja kritičnog poteza puta, koji se prostire u obliku desne krivine,
gledano u smjeru kretanja, a usled neprilagođene brzine kretanja vozila,
uslovima saobraćaja koje je mogao da predvidi, nastupila destabilizacija
vozila, pa je isti pribjegao nagloj korekciji putanje kretanja vozila na
desno, što je dovelo do izlijetanja vozila preko desne ivice puta, udara
vozila u kosinu zasjeka, a zatim prevrtanja vozila na krov školjke, na
prostoru kolovoza kojom prilikom su Đ.F., V.V.i M.V. koji su se nalazili kao
saputnici u vozilu zadobili tjelesne povrede.
Iz nalaza i mišljenja sudskog vještaka medicinske struke dr. R. S., datog na
zapisniku kod Osnovnog državnog tužilaštva u Cetinju,date na osnovu priložene
medicinske dokumentacije dana 26.10.2012. godine proizilazi da je kod
M.V.prilikom saobraćajnog udesa došlo do kontuzije mozga, kontuzije i
rezderotine glave, lica i ustiju,pukotine prednjeg nastavka lijevog
maksilarnog sinusa i istegnuća vrata ,te da je M.V. kritičnom prilikom zadobio
teške tjelesne povrede. Iz nalaza i mišljenja navedenog vještaka,datog na
osnovu priložene medicinske dokumentacije u spisima predmeta proizilazi da su
kod Đ.F.konstatovane povrede u vidu rupture slezine koja je teška tjelesna
povreda sa direktnom opasnošću po život (ista je morala biti operativno
riješena odstranjenjem prsnute slezine),preloma devetog rebra lijevo koja je
teška tjelesna povreda, ali bez opasnosti po život. Ostale povrede koje je
oštećeni zadobio -povrede uha i oguljotine su lake tjelesne povrede. U zbiru
navedene tjelesne povrede koje je zadobio oštećeni Đ. N. pretstavljaju tešku
tjelesnu povredu sa direktnom opasnošću po život. Takođe, iz datog nalaza i
mišljenja za oštećenog V. V. na osnovu priložene medicinske dokumentacije
proizilazi da je isti kritičnom prilikom zadobio sledeće povrede: razderotinu
glave, oguljotine u predjelu oka, desnog kuka i desnog koljena, kontuziju
glave, razderotine kosmatog dijela glave desno, kontuziju glave, oguljotine
lakta, grudnog koša, desnog kuka i koljena lijevo. Ove povrede su po mišljenju
vještaka svaka za sebe lake tjelesne povrede, ali se u zbiru mogu tretirati
kao teška tjelesna povreda.
Vještaku je prezentirana sledeća medicinska dokumentacija : uvjerenje
Kliničkog centra Crne Gore-Urgentnog centra br.03/01-1335011 od 08.10.2012
godine, iz kojeg proizilazi da je V.V.dana 02. 06. 2012. godine u 11, 50
časova pregledan od dežurnih ljekara Dr. Ž., Dr. P., Dr. A., Dr. A. i da su
konstatovali da je kod imenovanog konstatovana DG: VLC reg. capitis, exoriatio
reg. bulbi, coxae dex et geni dewx, contusio capitis, VLC capitis reg. pariet.
L. Dex. VLC capitis. Contusio capitis. Exoriatio regio cubiti thoracis. Coxae
dex et genuts.Nadalje,iz istorije bolesti Kliničkog centra-Odjeljenja za
neurohirurgiju br.11609/336 i otpusne liste sa epikrizom Kliničkog centra
br.11609/336 za oštećenog M. V., proizilazi da je isti u Kliničkom centru
Podgorica na Neurohirurgiji liječen od 02. 06. 2012. godien do 06. 06. 2012.
godine zbog povreda zadobijenih u saobraćajnom udesu u kome je učestvovao kao
suvozač u ranim jutarnjim časovima na dan prijema i da je isti upućen iz Opšte
bolnice Cetinje. Kratkotrajno nakon prijema je bio ošamućen. Na ordirniranu
antiedemotoznu terapiju i drugu simpomatsku terapiju stanje pacijena se
stabilizovano nakon čega je pacijent optušten na kućno liječenje.
Iz uvjerenja Kliničkog centra Crne Gore-Urgentnog centra br.03/01-1335011 od
08.10.2012 godine proizilazi da su dana 02. 06. 2012. godine u 12.00 časova
pod brojem protokola 9208 dežurni ljekari Dr. Ž.ć, Dr A., Dr. A. kod
Đ.F.konstatovali povrede pod DG: SAH. Fractura costae. Escoriatio reg.
Antebrachi et mani. Exoriatio geni. VLC auriculae, Contusio corporis.
Dystensio colli. Contusio capitis. Contusio mani dex cum. Excoriatio. Contusio
ommaris sin. Excoriatio te da je isti primljen na Neurohirurgiju.Iz istorije
bolesti Kliničkog centra-Odjeljenja za neurohirurgiju br.11721/337/614 i
otpusne liste sa epikrizom Kliničkog centra br.11721/337/614 za oštećenog
Đ.F.proizilazi da je isti u Kliničkom centru Podgorica – Hiruška klinika
Centar za digestivnu hirurgiju liječen od 03. 06. 2012. godine do 08. 06.
2012. godine. Isti je primljen kao hitan slučaj zbog povreda zadobijenih u
saobraćajnom udesu zbog komocionog sindroma na Kliniku za neurohirurgiju.
Nakon preoperativne pripreme u OET anesteziji urađena je gornja medijalna
laparatomija, nađen linearni kapsularni rascjep na slezini koja je venski
krvarila, te je urađena splenektomija,lavaža i drenaža trbuha. Nakon što je
postoperativni tok uredan isti je otpušten kući sa datim savjetom.Iz uvjerenja
Kliničkog centra Crne Gore-Urgentnog centra br.03/01-1335011 od 08.10.2012
godine za oštećenog V.V.proizilazi da su dana 02. 06. 2012. godine u 11.50
časova pod brojem protokola 9206 dežurni ljekari Dr. Ž., Dr A., Dr. A. i Dr.
P. kod V.V.Filipa konstatovali povrede pod DG: VLC reg. Capitis. Exoriatio
reg. Bulbi. Coxae dex. Et. Geni dex. Contusio capitis. VLC capitis reg.
Pariet. L. Dex. VLC capitis. Contusio capitis. Exoriatio regio cubiti,
thoracis. Cocae dex gtenuts.
Iz izvještaja Kliničkog centra Crne Gore-Odjeljenja za sudsku medicinu A
br.600 od 11.06.2012.godine proizilazi da je kod V.M. pronađena koncentracija
39, 512 mmola/l, 1,82 pro mille aspolutnog alkohola u krvi i kod ove
koncentracije većina ljudi se nalazi u pijanom stanju, uz napomenu da u
zapisniku koji prati uzorak krvi nema upisanog datuma, ni vremena uzimanja
krvi.
Uvidom u skicu lica mjesta saobraćajne nezgode Uprave policije-Ispostave
Cetinje od 02.06.2012.godine proizilazi da je lice mjesta skicirano povodom
saobraćajne nezgode koja se dogodila dana 02. 06. 2012. godine u 05, 40 časova
u mjestu Belveder. Po legendi na skici lica mjesta obilježeno je mjesto udara
vozila reg. oznaka ..... 041 u brdo, zatečeni položaj vozila ......041-
prevrnuto na krov, trag zanošenja vozila ......041 L=65 metara (L. Točka),
trag zanošenja vozila ..... 041 L = 29, 40 metara (D. Točka), tragovi stakla i
plastike, oštećenja bankine u dužini od 4,00 metra, i fiksna tačka početak
ivičnjaka.Skicu lica mjesta je izradio ovlašćeni policijski službenik P. R..
Iz foto-dokumentacije Uprave policije-Ispostave Cetinje br.72/12 od 02.06.2012
.godine proizilazi da je ista izrađena povodom saobraćajne nezgode koja se
dogodila dana 02. 06. 2012. godine oko 05, 45 časova na magistralnom putu
Cetinje – Podgorica u mjestu Belveder .Putničkom motornim vozilom marke
„Mercedes“ reg. oznaka ..... 041 je upravljao V.M. rođen 1988. godine iz
Cetinja. Na fotografijama je prikazan izgled lica mjesta saobraćajne nezgode,
fotografisano u pravcu magistralnog puta Cetinje Podgorica i zatečeno stanje,
izgled lica mjesta saobraćajne nezgode u pravcu magistralnog puta Podgorica
Cetinje i zatečeno stanje, bliži izgled, izgled traga, mjesto kontakta
putničkog motornog vozila marke „Mercedes“ ,reg. oznaka ...... 041 sa kosinom
pored kolovozne površine fotografisano iz pravca Podgorice u pravcu
Cetinja,kao i bliži izgled, izgled traga -mjesto kontakta putničkog motornog
vozila marke „Mercedes“, reg. oznaka ..... 041 sa kosinom pored kolovozne
površine fotografisano iz pravca Cetinja u pravcu Podgorice, izgled putničkog
motornog vozila marke „Mercedes“, reg. oznaka ..... 041 prevrnutog na krovu
fotografisano iz pravca Cetinja u pravcu Podgorice, izgled putničkog motornog
vozila marke „Mercedes“ reg. oznaka ..... 041 prevrnutog na krovu
fotografisano u pravcu Cetinja ,kao i bliži izgled lijeve bočne strane
putničkog motornog vozila marke „Mercedes“ ,reg. oznaka ..... 041
fotografisano iz pravca Cetinja, izgled desne bočne strane putničkog motornog
vozila marke „Mercedes“, reg. oznaka ..... 041,izgled početka tragova
zanošenja putničkog motornog vozila marke „Mercedes“, reg. oznaka ...... 041
fotografisano iz pravca Podgorice u pravcu Cetinja i bliži izgled početka
tragova zanošenja putničkog motornog vozila marke „Mercedes“ reg. oznaka .....
041 fotografisano u pravcu Podgorice iz pravca Cetinja, izgled početka traga
zanošenja putničkog motornog vozila marke „Mercedes“ ,reg. oznaka ....... 041
fotografisano iz pravca Podgorice,izgled početka traga zanošenja putničkog
motornog vozila marke „Mercedes“ reg. oznaka ......041 fotografisano u pravcu
Podgorice ,izgled početka traga zanošenja putničkog motornog vozila marke
„Mercedes“ ,reg. oznaka ......041 fotografisano u pravcu Cetinja.,izgled
početka traga zanošenja putničkog motornog vozila marke „Mercedes“ reg. oznaka
......041 fotografisano iz pravca Cetinja, kao i bliži izgled. tragova
plastike na licu mejsta saobraćajne nezgode po kolovoznoj površini
magistralnog puta Cetinje-Podgorica u mjestu Belveder, fotografisano iz pravca
Cetinja,izgled tragova plastike na licu mjesta saobraćajne nezgode po
kolovoznoj površini magistralnog puta Cetinje-Podgorica u mjestu Belveder i
oštećenja na odbojnoj gredi – bankini fotografisano u pravcu Cetinja, kao i
bliži izgled oštećenja na odbojnoj gredi – bankini fotografisano iz pravca
Cetinja.
Iz izvještaja Uprave policije-Ispostave Cetinje, br.02-245/12-4390/2 od 06.11.
2012.godine, iz kaznene evidencije za okrivljenog V.M.proizilazi da isti nije
upisan u kaznenu evidenciju Ispostave Cetinje.
Cijeneći navode optužbe,odbrane optuženog,te provedene dokaze kako
pojedinačno, tako u njihovoj međusobnoj povezanosti,sud nalazi da je optuženi
počinio krivično djelo stavljeno mu na teret,na način,vrijeme i mjesto kako je
to bliže postavljeno izrekom ove presude,pa ga je sud oglasio krivim.
Naime, sud je nesumnjivo utvrdio da je optuženi dana 02.juna2012.godine, oko
05,40 časova, na magistralnom putu Cetinje-Podgorica, u mjestu zv. "Belveder",
opština Cetinje, upravljajući u saobraćaju putničkim motornim vozilom marke
"Mercedes", registarskih oznaka ......041, vlasništvo njegovog oca V.M.iz
Cetinja, ne pridržavajući se saobraćajnih propisa iz čl.27 st.2. čl. 31.
st.1., čl.32. st.3. tač.3. i čl. 200 st.1. Zakona o bezbjednosti saobraćaja na
putevima, ugrozio saobraćaj i doveo u opasnost život i tijelo ljudi, na način
što iako je znao da vozilo u kretanju treba da drži na tolikoj udaljenosti od
desne ivice kolovoza, da s obzirom na brzinu kretanja vozila, koja treba da je
prilagođena okolnostima, karakteristikama i stanju puta, vidljivosti,
preglednosti i drugim saobraćajnim uslovima, ne ugrožava druge učesnike u
saobraćaju i da se na javnom putu van naselja ne smije kretati brzinom većom
od 80km/h, te znao da u alkoholisanom stanju nije sposoban za bezbjedno
upravljanje vozilom u saobraćaju i da može izazvati saobraćajnu nezgodu,
odnosno dovesti u opasnost živote i tijela ljudi, pa je pristao na takvu
posledicu, time što je preduzeo radnju upravljanja i kretanja vozilom u
alkoholisanom stanju, pri koncetraciji ne manjoj od 1,82 ‰ (pro milla)
apsolutnog alkohola u krvi, iz pravca Podgorice u pravcu Cetinja, da bi
dolaskom u mjesto zv. „Belveder“, krećući se vozilom lijevom saobraćajnom
trakom desne kolovozne trake, nedozvoljenom i nebezbjednom brzinom kretanja
vozila, u dijapazonu od 83-91km/h, na potezu puta koji se prostire u obliku
desne krivine, gdje je dozvoljena brzina kretanja vozila iznosila 80km/h, a
bezbjedna brzina kretanja vozila 79km/h, ne držeći vozilo u kretanju na
bezbjednoj udaljenosti od desne ivice kolovoza, i ne prilagođavajući brzinu
kretanja vozila, vidljivosti i preglednosti i stanju puta, naglo preduzeo
radnju korekcije putanje kretanja vozila u desno, iako je bio svjestan da
preduzimanjem te radnje pri postojećem položaju i postojećoj brzini vozila,
može ugroziti živote i tijela njegovih saputnika, ali je olako držao da do
toga neće doći ili da će to moći spriječiti, što je uslovilo da dođe do
destabilizacije i nekontrolisanog kretanja vozila prema desnoj ivici puta u
smjeru kretanja, nakon čega je vozilom udario u kamenu kosinu zasjeka stijene
koja se nalazila van desne ivice puta, gledano iz pravca njegovog kretanja, od
kojeg udara je došlo do odbijanja vozila od stijene i prevrtanja istog po
kolovoznoj površini, gdje se potom i zaustavilo na krovu između kolovoznih
traka, kojom prilikom su saputnici u negovom vozilu - oštećeni M.V., Đ.F.i
V.V.svi iz Cetinja, zadobili teške tjelesne povrede i to oštećeni M.V. tešku
tjelesnu povredu u vidu: nagnječenja glave u predjelu sljepočnice i čela,
kontuzije ustiju i lica, istegnuća vrata, višestrukih rana oguljotina tijela,
kontuzije mozga, kontuzije i rane razderotine glave, lica i ustiju, pukotine
prednjeg nastavka lijevog maksilarnog sinusa i istegnuća vrata; oštećeni Đ.F.
tešku tjelesnu povredu u vidu: preloma rebara, rane oguljotine podlaktice i
šake, koljena, rane razderotine uha, kontuzije-nagnječenja tijela, istegnuća
vrata, kontuzije-nagnječenja glave, kontuzije desne šake sa oguljotinom,
kontuzije lijevog ramena sa oguljotinom, kontuzije glave, rupture-prskavanja
slezine, rane razderotine lijeve ušne školjke i preloma devetog rebra lijevo,
i oštećeni V.V.tešku tjelesnu povredu u vidu; rane razderotine glave, rane
oguljotina u predjelu oka desnog kuka i desnog koljena, kontuzije glave, rane
razderotine desnog kosmatog dijela glave, rana oguljotina predjela lakta,
grudnog koša, desnog kuka i lijevog koljena.
Sud je prihvatio uvidjajnu dokumentaciju,u sklopu sa nalazom i mišljenjem
vještaka saobraćajne sruke, te dopunom istog koji nalaz je sud cijenio kao
jasan stručan i objektivan, izradjen po pravilima struke,pritom imajući u vidu
da je i optuženi prihvatio krivicu i krivičnopravnu odgovornost za počinjeno
djelo,odn. kao dokaz od presudne važnosti za razjašnjenje ove krivično pravne
stvari, zasnovan na egzaktnim matematičkim proračunima i pravilima saobraćajne
nauke i struke. Sud je datom nalazu i mišljenju vještaka medicinske struke dr.
R. S. u sklopu sa priloženom medicinskom dokumentacijom poklonio punu vjeru .
Postupajći na prednje opisani način optuženi je prekršio odredbe iz čl.27
st.2. Zakona o bezbjednosti saobraćaja na putevima kojim je predviđeno da je
vozač dužan da vozilo u kretanju drži što bliže desnoj ivici kolovoza i na
tolikoj udaljenosti od nje da,s obzirom na brzinu kretanja vozila ,uslove
saobraćaja i stanje i karakteristike puta ,ne ugrožava druge učesnike u
saobraćaju i ne izlaže sebe opasnosti , čl. 31. st.1., Zakona o bezbjednosti
saobraćaja na putevima, kojim je odredjeno da je vozač dužan da brzinu
kretanja vozila prilagodi okolnostima,karakteristikama i stanju
puta,vidljivosti ,preglednosti,atmosferskim prilikama,stanju vozila i
tereta,frekvenciji saobraćaja i drugim saobraćajnim uslovima, tako da vozilo
može blagovremeno da zaustavi pred svakom preprekom koju, pod datim uslovima
,može da predvidi,čl.32. st.3. tač.3. Zakona o bezbjednosti saobraćaja na
putevima koji predviđa da na putu van naselja vozač ne smije vozilom da se
kreće brzinom većom od 80 km/h (na ostalim putevima) i čl.200.st.1.Zakona o
bezbjednosti saobraćaja na putevima kojim je određeno da vozač ne smije da
upravlja vozilom u saobraćaju na putu ,niti da počne da upravlja vozilom ako
je pod dejstvom alkohola.
Postupajući na način kao u izreci presude optuženi se nije pridržavao
citiranih zakonskih odredbi, a što je imalo za posledicu uzrokovanje predmetne
nezgode u kojoj su oštećeni M.V., Đ.F.i V.V.svi iz Cetinja, zadobili teške
tjelesne povrede i to oštećeni M.V. tešku tjelesnu povredu u vidu: nagnječenja
glave u predjelu sljepočnice i čela, kontuzije ustiju i lica, istegnuća vrata,
višestrukih rana oguljotina tijela, kontuzije mozga, kontuzije i rane
razderotine glave, lica i ustiju, pukotine prednjeg nastavka lijevog
maksilarnog sinusa i istegnuća vrata; oštećeni Đ.F. tešku tjelesnu povredu u
vidu: preloma rebara, rane oguljotine podlaktice i šake, koljena, rane
razderotine uha, kontuzije-nagnječenja tijela, istegnuća vrata, kontuzije-
nagnječenja glave, kontuzije desne šake sa oguljotinom, kontuzije lijevog
ramena sa oguljotinom, kontuzije glave, rupture-prskavanja slezine, rane
razderotine lijeve ušne školjke i preloma devetog rebra lijevo, i oštećeni
V.V.tešku tjelesnu povredu u vidu; rane razderotine glave, rane oguljotina u
predjelu oka desnog kuka i desnog koljena, kontuzije glave, rane razderotine
desnog kosmatog dijela glave, rana oguljotina predjela lakta, grudnog koša,
desnog kuka i lijevog koljena.
Po nalaženju suda optuženi je bio svjestan da može učiniti djelo, pa je na to
i pristao, čime su se u njegovim radnjama i nastupjelim posledicama stekla sva
objektivna obilježja bića krivičnog djela ugrožavanje javnog saobraćaja iz čl.
339. st. 1. KZ-a kao osnovnog djela. Kako su usled osnovnog djela kod
oštećenih, nastupile teške tjelesne povrede ,u odnosu na koje je posljedice
optuženi postupao nehatno stekli su se uslovi za postojanje odgovornosti za
težu posledicu propisanu čl. 17. KZ-a, čime je krivično djelo poprimilo
kvalifikovani vid, poprimajući obilježja bića krivičnog djela teško djelo
protiv bezbjednosti javnog saobraćaja iz čl. 348. st. 1. u vezi čl. 339. st.
1. KZ-a.
Analizirajući odbranu optuženog, nesporno se da zaključiti da isti jasno
prihvata krivicu i krivičnopravnu odgovornost za predmetnu saobraćajnu
nezgodu. Medjutim, navode njegove odbrane o uzroku predmetne saobraćajne
nezgode sud nije mogao prihvatiti jer nijesu potkrijepljeni niti jednim
relevantnim dokazom, dok na drugoj strani vještak je dao obrazloženi nalaz i
mišljenje o uzroku nastanka iste, a na koji nalaz i mišljenje ni sam optuženi
nije imao prigovora.
Sledstveno tome,Sud nije prihvatio ni iskaze oštećenih M.V.i Đ.F. u dijelu u
kojem se izjašnjavaju o načina nastanka nezgode,obzirom da na suprotan način
predstavljaju kako je došlo do iste,što je posve nelogično i nutemeljeno
,odn.takvi njihovi iskazi su opovrgnuti kako uvidjajnom dokumentacijom, tako i
nalazom i mišljenjem vještaka saobraćajne sruke, koji nalaz,kao i dopunu istog
je sud cijenio kao jasan stručan i objektivan, izradjen po pravilima struke.Za
sud je posve jasno da isti slijede odbranu optuženog kako bi olakšali njegov
krivičnopravni položaj obzirom da se radi o prijateljima.
Oštećeni V.V.se nije mogao izjasniti o uzroku nastanka nezgode, obzirom da je
spavao kada je do iste došlo.
Za napomenuti je da je sud cjenio i izvještaj Kliničkog centra –Odjeljenja za
sudsku medicinu A br.600 od 11.06.212.godine,kao i službenu zabilješku UP
Ispostave Cetinje kao sastavni dio Zapisnika o uvidjaju, te podatke koje je
dobio od optuženog da je bio u alkoholisanom stanju,a koji se odnose na zadnju
količinu alkohola u odnosu na trenutak odigravanja saobraćajne nezgode, pa je
mišljenja ,a što je ustaljena procedura da u konkretnom slučaju za analizu
koncentracije apsolutnog alkohola u krvi nije uzeta mokraća, kao ni krv u
drugom vremenskom intervalu ,tako da ustanovljenje koncentracije apsolutnog
alkohola u krvi optuženom nije urađeno na ispravan način ,jer se kod ovakvog
uzimanja uzorka krvi ne može ustanoviti koja je faza metabolizma alkohola
postojala u vrijeme odigravanja same nezgode, odn.nije moguće vršiti
matematičko preračunavanje i dobijanje tačne koncentracije apsolutnog alkohola
u vrijeme odigravanja same nezgode,od strane sudskog vještaka medicinske
struke-iz oblasti sudske medicine,ali se obzirom na dobijene podatke jasno
može izvesti zaključak da koncentracija alkohola u krvi kod optuženog u
vrijeme odigravanja nezgode nije bila manja od 1,82 pro milla apsolutnog
alkohola u krvi,jer je sigurno da je optuženi pio i nema nikakve dileme i da
je u organizmu ustovanljen alkohol naznačene koncentracije.
Prilikom izbora vrste i visine krivične sankcije sud je cijenio sve okolnosti
iz čl. 42. KZ-a, koje su od uticaja da kazna bude manja ili veća, pa je od
olakšavajućih okolnosti na strani optuženog da se radi o osobi ranije
neporočnog načina života,studentu, iskreno izraženo kajanje zbog počinjenog
djela,da je prihvatio krivicu i krivičnopravnu odgovornost za počinjeno djelo,
kao i činjenicu da se oštećeni nijesu pridružili krivičnom gonjenju i da
nijesu postavili imovinskopravni zahtjev, korektno držanje pred sudom, dok
otežavajućih okolnosti na strani optuženog van bitnih obilježja krivičnog
djela u pitanju nije bilo, pa mu je sud utvrdio kaznu zatvora u trajanju od
jedne godine i istovremeno našao da su ispunjeni uslovi iz čl. 53 i 54 KZ-a,
za izricanje uslovne osude, pa je istom izrekao uslovnu osudu kao posebnu
vrstu krivične sankcije odmjerivši je kao u izreci, uz uvjerenje suda da će se
u konkretnom slučaju, a uzimajući u obzir ličnost počinioca , odnos prema i sa
žrtvama krivičnog djela,okolnosti koje su prethodile izvršenju predmetnog
krivičnog djela,da se radi o prijateljima koji su i nakon ove nezgode u
prijateljskim odnosima ,što se odražava i kroz stav istih prema optuženom i sa
tako utvrdjenom kaznom, te dužim rokom provjere postići svrha njenog izricanja
predvidjena čl. 52.KZ-a.
Shodno čl.74 Krivičnog zakonika optuženom je izrečena mjera bezbjednosti
–Zabrana upravljanja motornim vozilom i to putničkim motornim vozilima B
kategorije,koja ima trajati jednu godinu računajući od dana pravosnažnosti
odluke .Istovremeno je odredjeno da ukoliko optuženi prekrši zabranu
upravljanja motornim vozilima precizirane vrste i kategorije uslovna osuda se
ima opozvati.
Sud je izrekao predmetnu mjeru obzirom da težina učinjenog djela, okolnosti
pod kojima je djelo učinjeno,pokazuju da je opasno da optuženi upravlja
motornim vozilima precizirane vrste i kategorije.
Na osnovu čl.226- 229. Zakona o krivičnom postupku obavezan je optuženi da na
ime troškova krivičnog postupka uplati iznos od 152,29 eura, od čega iznos od
57,75 eura, na ime med.vještačenja, po vještaku R. dr.S. i iznos od 94,54,
eura na ime saobraćajnog vještačenja, kao i iznos od 30,00 eura, na ime
sudskog paušala, a koji je odredjen shodno dužini trajanja postupka,
složenosti predmeta i imovinskih prilika optuženog.
Na temelju izlozenog,valjalo je odlučiti kao u izreci shodno čl. 374. ZKP
OSNOVNI SUD U CETINJU
Dana 25.02.2013. godine
Zapisničar, S U D I J A
Aleksandra Martinović Marija Ćupić,s.r.
PRAVNA POUKA:
Protiv ove presude može se izjaviti žalba u
roku od 15 dana od dana prijema Višem sudu
u Podgorici a preko ovog Suda.