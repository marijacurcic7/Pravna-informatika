K.br.30/13
U IME CRNE GORE
Osnovni sud u Pljevljima kao prvostepeni krivični sud po sudiji Ljiljani
Popović uz sudjelovanje zapisničara Zore Leković, u krivičnom predmetu protiv
optuženog J.S. iz sela Kozica, Opština Pljevlja, koga brane advokati Dj. J. i
J. M. iz B. P. a po zamjeničkom punomoćju G.M. advokat iz P., zbog krivičnog
djela laka tjelesna povreda iz čl. 152. st.2. Krivičnog Zakonika po optužnom
predlogu ODT Pljevlja Kt.br.236/12 od 15.10.2012. godine nakon održanog
glavnog i javnog pretresa u prisustvu zamjenika ODT Pljevlja Tomčić Milivoje,
oštećenog T.S., optuženog J. S. i branioca optuženog G.M., dana 17.05.2013.
godine donio je i javno objavio
P R E S U D U
Optuženi  J. S., JMBG ..., od oca M. i majke S. rodjene Š., rodjen u selu K.
opština Pl., dana ....godine, sa prebivalištem u selu K. opština P.,
državljanin CG, oženjen, otac jednog punoljetnog djeteta, nezaposlen-invalid
rada, pismen, završio osnovnu školu, govori srpski jezik, razumije crnogorski
jezik, siromašnog imovnog stanja, neosudjivan.
K R I V J E
Što je:
Dana 04.09.2012.godine oko 16,30 časova u selu K. opština P., sa drvenim
kolcem i nogom obuvenom u obuću sa čvrstim djonom, dakle sredstvima podobnim
da tijelo teško povrijede ili zdravlje teško naruše, lako tjelesno povrijedio
oštećenog T.S. na način što ga je sa drvenim kolcem udario jedan put u
predjelu lijeve šake a zatim drugi put u predjelu glave od kojih udaraca je
oštećeni pao nakon čega ga je u predjelu desne strane grudnog koša udario
nogom 3 -4 puta od kojih udaraca je oštećeni zadobio lake tjelesne povrede u
vidu kontuzije sa krvnim podlivom na licu lijevo, kontuzije lijeve šake i
kontuzije desne strane grudnog koša,
čime je izvršio krivično djelo laka tjelesna povreda iz čl. 152 st. 2 u vezi
st. 1 Kz,
pa ga sud na osnovu citiranog zakonskog propisa, te primjenom čl. 4,5,13,15,
32, 33, 36 i 42 Kz, te čl.226, 229, 239 i 374 ZKP-a
O S U D J U J E
Na kaznu zatvora u trajanju od 30 (trideset) dana.
Optuženi je dužan na ime troškova krivičnog postupka platiti ovom sudu iznos
od 104,50 € kao i na ime paušala iznos od 27,50 €,
a ovo u roku od 15 dana po pravosnažnosti presude pod prijetnjom prinudnog
izvršenja.
Oštećeni T. S. radi ostvarivanja imovinskopravnog zahtjeva upućuje se na
parnicu.
O b r a z l o ž e n j e
Osnovno državno tužilaštvo u Pljevljima, optužnim predlogom Kt.br.236/12 od
15.10.2012.godine, optužilo je J.S. iz P., da je izvršio krivično djelo lake
tjelesne povrede iz čl. 152 st. 2 u vezi st. 1 Kz, a na način, mjesto i
vrijeme bliže opisano izrekom ove presude. U završnoj riječi zamjenik ODT-a
ističući da je u postupku na nedvosmislen način a na osnovu iskaza oštećenog,
iskaza svjedokinje T.S. te nalaza i mišljenja vještaka dr. P. utvrdjeno da je
optuženi počinio krivično djelo lake tjelesne povrede iz čl.152 st.2 u vezi
st.1 Kz kako mu se to javnom optužbom i stavlja na teret predložio je da sud
optuženog oglasi krivim i osudi po zakonu.
Oštećeni T. S. u završnoj riječi je istakao da se pridružuje krivičnom
godnjenju protiv optuženog J. S. i da traži da se optuženi kazni te da
postavlja prema njemu imovinsko pravni zahtjev u iznosu od najmanje 1.500,00 €
.
Optuženi J.S. u svojoj odbrani datoj na glavnom pretresu ne priznajući
izvršenje krivičnog djela ni svoju krivicu kazao je da nijesu tačni navodi
optužbe i oštećenog te da je dana 04.09.2012.godine u jutarnjim časovima
njegova supruga napasala stoku u njihovoj parceli koja je zaogradjena a
oštećeni psovao njegovu suprugu i svašta joj govorio a to radi uvijek kad se
sretne ili vidi njegovu suprugu. Dalje je kazao da je toga dana oko 16,30
časova bio u svom vrtu i brao pasulj a njegova supruga je bila kući i dok je
brao pasulj vidio je da u njegovoj livadi pasu krave oštećenog, oštećeni nije
bio tu pa je krave oštećenog istjerao iz svoje livade i pošao svojoj kući. Kad
je odmakao od livade jedno 100 m iz svoje kuće je izašao S., valjda je iz kuće
primijetio da mu je istjerao stoku iz svoje livade i počeo je da ga psuje, S.
mu je govorio da mu jebe gladnu mater što je istjerao njegovu stoku iz livade
i da će ga ubiti na kućnom pragu. Tada je od S. kuće bio udaljen 100 ako ne i
više metara i otišao je kući i pozvao telefonom kontakt policajca G. I. i
prijavio policajcu da S.psuje njegovu ženu i da napasa stoku u njegovoj
livadi, policajac G. nije dolazio tog dana u K. već je rekao da će doći za dva
dana, medjutim sjutradan su došli iz policije jer ga je S. prijavio da ga je
tukao. Optuženi je tvrdio da kritičnog dana ničim pa ni tojagom ni nogama nije
udarao S. a S. brat je osudjen za pokušaj silovanja brataničine optuženog i
odležao je zatvor a svjedok u tom predmetu je supruga optuženog i S.ga je
prijavio da ga je navodno tog dana tukao kako bi mu se revanširao jer njegov
brat od S. brata traži naknadu štete od 7.000,00 € i kako je S. zaštitnik svog
brata traži da se ta tužba povuče a da bi ih na to primorao izmislio je da ga
je tukao toga dana. Dalje je kazao da je oštećeni imao bika koji se tukao i
tog dana je oštećenog zakačio bik kad je htio da ga sveže i povrede za koje
oštećeni kaže da mu ih je on nanio su povrede od bika oštećenog te da on nije
vidio već čuo da je oštećenom povrede nanio bik. Niko kritičnog dana nije
gledao niti slušao kad je njega oštećeni psovao niti kada je on istjerao iz
svoje livade stoku oštećenog. Toga dana nije ničim udario S. a S. može da
izmišlja šta hoće. Kazao je da je tačno da po sudskom rješenju oštećeni ima
pravo službenosti preko njegove parcele zvane "J. d.". U ponovnom postupku je
kazao da je toga dana negdje oko 15,00 časova zvao na mobilni telefon
pograničnog policajca G. I.i saopštio mu da oštećeni svaki dan maltretira
njegovu ženu i pušta goveda u njegovu livadu a G. mu rekao da će doći kod
njega za dva dana ali nije dolazio. Istog tog dana negdje izjutra oko 10,00
časova S.je psovao njegovu ženu, on je tada bio u vrtu i kad je došao kući
žena mu je kazala da je Simeun psovao i tada je nazvao policajca G. i kazao mu
da S. psuje njegovu ženu.Dodao je da S. stalno psuje njegovu ženu i govori joj
pogrdne riječi ali je fizički ne napada a psuje je zato što je bila svjedok u
postupku protiv njegovog brata koji je osudjen za bludne radnje prema
bratanici optuženog o čemu postoji presuda K.br.212/10 a i parnični postupak
protiv brata oštećenog za naknadu štete je okončan i misli da je njegovoj
bratanici dosudjeno oko 7.000,00 €. Kazao je da je ovo sve klasična
izmišljotina a ovo poznavajući oštećenog koji je više puta, ni broja nema
koliko puta osudjivan i koji se kabadahijski ponašao te da on nikad u svom
životu nikog nije tukao što može moralno i materijalno da dokaže.
Branilac optuženog advokat G.M. u završnoj riječi ističući da ni iz jednog
izvedenog dokaza neproizilazi da je okrivljeni izvršio krivično djelo koje mu
je stavljeno na teret te da oštećeni očigledno pokušava da iskonstruiše
dogadjaj kako bi ostvario osudu okrivljenog i time pokušao da inskonpezira
štetu za svoga brata koji je pravosnažno osudjen zbog krivičnog djela
izvršenog nad maloljetnom sinovicom okrivljenog. T. S., snaha oštećenog svojim
iskazom pokušava da pomogne djeveru tvrdnjom da je sa udaljenosti od 200 m
gledala tuču, medjutim, da je njen iskaz neuvjerljiv govori činjenica da je
kazala da je okrivljeni bio obučen u pristojnim aljinama koje nosi oko kuće
iako isti skoro 20 godina zbog pogibije sina jedinka konstantno nosi crninu.
Predložio je da sud optuženog oslobodi od krivične odgovornosti pošto nije
dokazano da je počinio krivično djelo koje mu je stavljeno na teret.
Optuženi J.S. u završnoj riječi u cjelosti je usvojio odbranu svog branioca.
U dokaznom postupku sud je saslušao svjedoka- oštećenog T. S., saslušao
svjedoka T.S., G.I. i J. K., pročitao nalaz i mišljenje vještaka dr. P.M.,
pročitao izvještaj ljekara jedinice za HMP P., pročitao izvještaj ljekara
specijaliste hirurga broj 4252 od 05.09.2012.godine,pročlitoa izvještaj
ljekara specijaliste ortopeda broj 5325 od 05.09.2012.godine, pročitao
izvještaj ljekara specijaliste za ORL od 06.09.2012.godine, pročitao izvještaj
ljekara specijaliste hirurga broj 4316 od 07.09.2012.godine i pročitao izvod
iz KE za optuženog.
Nakon provedenog dokaznog postupka i ocjene izvedenih dokaza kako svakog
pojedinačno tako i u medjusobnoj povezanosti a pri tom cijeneći odbranu
optuženog J. S. ovaj sud je utvrdio činjenično stanje bliže opisano izrekom
ove presude.
Naime, javna optužba stavlja ne teret optuženom da je na štetu oštećenog T.S.
izvršio krivično djelo lake tjelesne povrede iz čl.152 st.2 u vezi st.1 Kz
tako što ga je dana 04.09.2012.godine oko 16,30 časova dva puta udario drvenim
kolcem i nakon što je oštećeni pao tri do četiri puta ga udario nogom obuvenom
u tvrdu obuću i nanio mu lake tjelesne povrede kako je to bliže opisano
izrekom ove presude. Optuženi J. S. negira izvršenje krivičnog djela tvrdeći
da kritične prilike nije ničim pa ni drvenim kolcem ni nogama udarao oštećenog
već da je oštećeni njega sa rastojanja od 100 i više metara psovao.
Radi utvrdjivanja osnovanosti javne optužbe kao i radi provjere odbrane
optuženog sud je izveo naprijed navedene dokaze. Oštećeni T. S. je kazao da sa
porodicom optuženog više od 30 godina nije u dobrim odnosima, da je tačno da
je njegov brat osudjen da je navodno napao bratanicu optuženog i njegov brat
je izdržao kaznu kao i da je dana 04.09.2012.godine negdje oko 16,30 časova
potjerao odnosno progonio krave preko livade optuženog zvane "J. d." kojim
putem je dobio pravo službenosti progona kod Osnovnog suda u P.. Odnekud se
pojavio optuženi držeći u rukama drveni kolac dužine oko 1,10 m i manje
debljine i tada ga je optuženi nakon što mu je prišao na možda jedan korak
okrenut mu licem u lice udario ga jednaput kolcem po lijevoj šaci sa spoljnje
strane, odmah mu je potekla krv iz šake a onda ga je optuženi jedanput udario
kolcem po glavi tačnije u predjelu lijeve jagodice i slepoočnice od kog udarca
je pao desnom stranom bočno na zemlju oslonivši se desnom rukom na zemlju.
Nakon što je pao optuženi ga je 3 do 4 puta udario nogom u predjelu stomaka i
grudnog koša i desnih rebara. Optuženi je na nogama imao od obuće nešto sa
tvrdim djonom. Svjedokinja T.S. je kazala da joj je oštećeni djever, da je sa
njim u dobrim odnosima a optuženi joj komšija te da J. i T. nijesu u dobrim
odnosima od kad se ona udala u T.. Kritičnog dana negdje oko 4 sata po podne
otišla je da donese sijeno za telad i na parceli optuženog zvanoj "J. d." na
putu vidjela da optuženi nekim drvetom - kolcem tuče S. kao i da ga je obalio
i udara ga po prsima, uhvatio ga je rukom za prsi i udara ga nogom. Od tog
mjesta je bila udaljena 20 a možda i malo više metara, bila je na brdu a
parcela "J. d." je niže od tog brda i sve je mogla dobro da vidi. S.joj je
rekao " ubi me S.". Nakako su se razdvojili i vidjela je da je Simeun krvav po
licu i da mu je šaka krvava a tu gdje je Slavko tukao Simeuna ostao je rasut
Slavkov pasulj. Kazala je da ima 5-toro djece i da je spremna da se zakune u
svoje petoro djece da se desilo sve tako kako je ispričala. Kazala je i to da
su imali zajedničkog bika koga su prodali ali taj bik nikog nije ni udario ni
strašio. Lično je svojim očima vidjela kako je optuženi toga dana tukao
oštećenog a vidjela je i kad ga je optuženi vatao za majicu ispod grla. Bila
je udaljena 100 do 200 m, bila je na brdu a njih dvojica u dolini.Nezna učem
su bili obučeni jer im nije prilazila blizu, bili su u prostim aljinama koje
nose oko kuće.
Kako je oštećeni S. tvrdio da mu je povrede drvenim kolcem i nogama nanio
optuženi te kako je svjedokinja T.S. izjavila da je vidjela da je optuženi
drvenim kolcem i nogama udarao oštećenog kritične prilike na okolnost sredstva
nanošenja povreda oštećenom i njihovu težinu sud je saslušao vještaka dr. P.M.
koji je u svom nalazu i mišljenju datom tužilaštvu a na osnovu medecinske
dokumentacije za oštećenog kazao da se iz medecinske dokumetnacije za
oštećenog- izvještaj ljekara specijaliste iz HMP vidi da je oštećeni imao
povrede i to: natečenu lijevu jagodicu sa malo svježe krvi, na lijevoj šaci
tri krvna podliva 2 x 2 cm, da se žali ali da se vidi otok u predjelu desnih
donjih rebara kao i da u dijagnozi stoji kontuzija sa krvnim podlivom na licu
lijevo, kontuzija lijeve šake i kontuzija desne strane grudnog koša. U
izvještaju ljekara specijaliste hirurga broj 4252 od 05.09.2012. godine stoji:
na licu jagodično lijevo oguljotina kože sa nekoliko sitnih hematoma i jednim
većim krvnim podlivom u predjelu lijeve jagodične kosti veličine 5 x 5 cm i
nekoliko sitnih oguljotina kože u predjelu donjih rebara desno, u izvještaju
ljekara specijaliste ortopeda od 05.09.2012.godine stoji dijagnoza kontuzija
sa površnom oguljotinom lijeve šake dok u izvještaju ljekara specijaliste za
ORL od 06.09.2012.godine u dijagnozi stoji kontuzija glave, oguljotina kože u
lijevoj jagodičnoj regiji. Vještak dr. P. u svom mišljenju navodi da se radi o
lakim tjelesnim povredama te da su povrede na glavi ( lijeva jagodica) i na
spoljašnoj strani lijeve šake najvjerovatnije nastale od udaraca tupom silom,
tupim tvrdim predmetom moguće i drvenim kolcem - tojagom. Povrede na grudnom
košu ( donji dio desne strane rebara) najvjerovatnije su nastale od udarca
tupe sile (nogom, pesnicom) a moguće i tupim tvrdim predmetom. Na glavnom
pretresu ostajući pri nalazu i mišljenju datom tužilaštvu vještak je istakao
da povreda šake kod oštećenog odgovara da je nastala od drvenog kolca kako ga
opisuje oštećeni i da je nastala kritičnog dana jer se po ožiljku vidi,
obzirom da je još uvijek ružičaste boje i nije se izgubio trag povrede pa po
tome se može odrediti starost povrede, odgovara da je nastala prije od prilike
2 mjeseca.Povreda u predjelu jagodice se u medjuvremenu povukla a inače
povrede lica brže gube trag. Vještak je kazao da prema medecinskoj
dokumentaciji i povreda u predjelu jagodice kao i povreda šake su mogle
nastati od drvenog kolca manje debljine te da je veća vjerovatnoća da su ove
dvije povrede nastale od dva udarca nego od jednog udarca, udarci su bili
srednjeg inteziteta. Dalje je kazao da su povrede desne strane rebara mogle
nastati udarcima nogom obuvenom u obuću, manja je vjerovatnoća da su ove
povrede nastale udarcima bose noge ako je noga u pitanju obzirom da su povrede
rebara mogle nastati i udarcem pesnicom i nekim drugim tvrdim predmetom.
Povrede u predjelu rebara mogle su nastati od jednog ili više udaraca srednjeg
inteziteta.
Sud je u cjelosti prihvatio kao objektivan i po pravilima struke dat nalaz i
mišljenje vještaka Dr. P. M. koji nalaz i mišljenje su potkrijepljeni
medicinskom dokumentacijom za oštećenog. Cijeneći iskaz oštećenog T. S. i
dovodeći njegov iskaz u vezu sa objektivnim nalazom i mišljenjem vještaka sud
prihvata kao istinit, jasan, kategoričan i veoma detaljan iskaz oštećenog o
načinu i sredstvu zadobijanja povreda u predjelu glave, šake i rebara. Ovo iz
razloga što se iskaz oštećenog u cjelosti poklapa kako sa medecinskom
dokumentacijom gdje su opisane povrede tako i sa nalazom i mišljenjem vještaka
dr. Pupovića o vremenu i sredstvu nanošenja ovih povreda.
Sud je cijenio i iskaz svjedokinje T.S.. Ova svjedokinja je snaha oštećenog
ali bez obzira na tu činjenicu sud je mišljenja da je svjedokinja bila krajnje
istinita i nepristrasna u svom kazivanju, da je posvjedočila samo ono što je
kritične prilike lično vidjela bez namjere da svojim iskazom pomaže oštećenom-
djeveru a na ovakav zaključak suda upućuje i to odnosno nalaz i mišljenje
vještaka dr.P. koji je kazao da su povrede kod oštećenog u predjelu lica -
lijeve jagodice i šake vjerovatnije nastali od drvenog kolca a povrede rebara
od udarca nogom obuvenom u obuću ili nekog drugog tvrdog predmeta a
svjedokinja S. je izjavila da je vidjela da optuženi oštećenog tuče nekim
drvetom - kolcom a kad ga je obalio da ga udara i nogama. Sud prihvat u
cjelosti kao istinit iskaz svjedokinje Tomašević Stane.
Optuženi J. tvrdi da kritične prilike ničim nije udarao oštećenog te da je čuo
a nije vidio da je oštećenog udario bik koji se tukao i to kada ga je oštećeni
htio da sveže. Provjeravajući ove navode optuženog sud je i na ovu okolnost
saslušao vještaka dr. P. koji je kazao da je veća vjerovatnoća da su povrede
kod oštećenog u predjelu šake i lijeve jagodice nastale od udarca tupim tvrdim
predmetom nego da su povrede nanese od bika a da je vjerovatnije da su povrede
oštećenog u predjelu desnih rebara nastale od udarca tupim tvrdim predmetom
kao što je noga, pesnica i neki drugi predmet nego od bika. Vještak je kazao
da ne isključuje u potpunosti da su ove povrede mogle nastati od udarca bika,
te da u medecinskoj dokumentaciji nema da je predmet koji je djelovao ostavio
svoj otisak kada bi sa sigurnošću mogli reći koji predmet je dejstvovao ali da
i dalje ostaje pri tome da je mnogo veća vjerovatnoća da su povrede šake i
jagodice nastale udarcima tupim tvrdim predmetom kao što je tojaga, manji
kolac a povrede rebara udarcima nogom obuvenom u obuću, laktom, pesnicom ili
nekim drugim tupim tvrdim predmetom. I ove navode vještaka dr. P. sud u
cjelosti prihvata.
Optuženi J.S. je tvrdio da je kritičnog dana izjutra oštećeni psovao njegovu
ženu Kosu pa je on oko 15,00 časova zvao policajca G. da prijavi da mu je
oštećeni psovao ženu.
Svjedok G.I. je kazao da je zaposlen kao policajac u graničnoj policiji
Pljevlja te da je kontkt policajac za sela M., K. i V.B., kao i da sa terena
poznaje J.S. i T.S.. Dana 04.09.2012.godine imao je slobodan dan i negdje iza
podne nazvao ga je J.S. i rekao da ima problem sa stokom komšije T.S., da Si.a
stoka ulazi u njegovu livadu i da T. prijeti njegovoj ženi kojoj je ugrožena
sigurnost od T.. Rekao je T.da toga dana nije radno angažovan te da za dva sa
T. usaglasi problemom oko stoke a ako je njegovoj ženi ugrožena sigurnost da
to prijavi policiji. Kazao im je i to da će izaći na teren za dva dana i
pokušati da riješi problem oko ulaženja stoke u livadu. Sjutradan je saznao da
je došlo do tuče izmedju S.i S. i da su procesduirane pa nije išao na teren.
Na tom reonu je kontakt policajac od juna mjeseca 2008.godine i nikada prije a
ni poslije 04.09.2012.godine njemu T.i J. nijesu prijavljivali nikakve
probleme izmedju njih dvojice.
Cijeneći iskaz svjedoka G. sud je mišljenja da je ovaj svjedok bio istinit u
svom kazivanju te da je jasno i nepristrasno posvjedočio sve što mu je u
okviru vršenja njegove službene radnje - kontakt policajca za reon gdje žive
optuženi i oštećeni poznato. Iz ovih razloga sud iskaz svjedoka G.u cjelosti
prihvata.
Svjedokinja J. K., supruga optuženog je kazala da sa T. nije ni u lošim ni u
dobrim odnosima te da su ona i suprug dana 04.09.2012.godine htjeli da odu na
groblje da zapale sinu svijeću a ona je prije toga potjerala krave da ih
zatvori u jednu zaogradjenu livadu pa da ona i muž idu na groblje. Na svojoj
livadi je našla oštećenog koji je napasao 4 krave i jednog junca u njenoj
livadi pa pošto taj njegov junac hoće da ubije rekla je oštećenom da ćera
krave i junca sa njene livade a on je odmah počeo da joj prijeti govoreći da
će je ubiti i da dovede ćora, a mislio je na njenog muža, da ga izrešeta.
Vratila je krave kući i otišla na groblje a pošto su zapalili svijeću sinu muž
je otišao u vrt a ona kući. Nezna da je toga dana bila tuča izmedju njenog
muža i oštećenog niti joj je to muž rekao ali joj je rekao da je ponovo našao
stoku oštećenog u njihovoj livadi. Prijetnje T. od tog dana nije prijavila
policiji ali njen muž jeste zvao kontakt policajca Gogića a oštećenog je
prijavila onda kad je on prijavio njenog muža za dogadjaj. Misli da joj se
oštećeni ovim sveti zato što je svjedočila protiv njegovog brata M. koji je
htio da siluje kćerku njenog djevera staru 9 godina i ona je to vidjela i
morala da prijavi i M.je zbog ovoga osudjen zatvorom pa S.sad hoće da zatvori
njenog muža i tako se osveti.
Sud je cijenio iskaz svjedokinje J. K. i stekao ubjedjenje da je svjedokinja
bila pristrasna u svom kazivanju a ovo iz razloga što je optuženi njen suprug
pa je svojim iskazom htjela da mu pomogne i olakša njegov položaj pred
sudom.Na ovakav zaključak suda upućuju navodi optuženog da je bio u vrtu kada
je oštećeni kritičnog dana oko 10,00 časova psovao njegovu suprugu a
svjedokinja Kosa navodi da tek nakon što su se vratili sa groblja njen muž je
otišao u vrt. Iz ovih razloga sud ne prihvata iskaz svjedokinje J. K..
Dakle, jasnim i kategoričnim iskazom oštećenog T.S., istinitim iskazom
svjedokinje T. S., na osnovu medecinske dokumentacije za oštećenog kao i na
osnovu objektivnog nalaza i mišljenja vještaka Dr. P.M. koji ima utemeljenje u
medicinskoj dokumentaciji za oštećenog negirana je odbrana optuženog J. S. i
na nesumnjiv način je utvrđeno da je optuženi J.S. dana 04.09.2012.godine oko
16,30 časova u selu K.opština P. oštećenom T. S. nanio lake tjelesne povrede
na način što je oštećenog jedan put udario drvenim kolcem u spoljašnjem
predjelu lijeve šake i jedan put u predjelu glave-lijeve jagodice kao i da
nakon što je oštećeni pao na zemlju optuženi ga je 3 do 4 puta udario nogom
obuvenom u tvrdu obuću u predjelu desne strane grudnog koša- rebara, pri tom
je bio svjestan da drveni kolac kao i noga obuvena u obuću jesu sredstvo
podobno da tijelo teško povrijede ili zdravlje teško naruše, da istim može
oštećenom nanijeti lake tjelesne povrede ali u prkos tome je oštećenog dva
puta udario drvenim kolcem i tri do četiri puta nogom obuvenom u tvrdu obuću,
dakle djelovao je sa direktnim umišljajem i u ovim radnjama optuženog stoje
svi bitni elementi bića krivičnog djela lake tjelesne povrede iz čl. 152 st.2
u vezi st.1 Kz pa ga je sud oglasio krivim i kao umišljajnog izvršioca osudio
po zakonu.
Kako je dakle sud optuženog oglasio krivim i osudio po zakonu za krivično
djelo koje mu se javnom optužbom stavljena na teret to je sud prilikom
odlučivanja o vrsti i visini kazne cjenio sve okolnosti iz čl. 42 KZ koje
utiču kako na vrstu tako i na visinu kazne. Optuženi Joksimović Slavko je
porodičan čovjek, otac jednog djeteta, nezaposlen, invalid rada. Do sada nije
osudjivan što je utvrdjeno iz izvoda iz KE. Ove okolnosti sud mu je uzeo kao
olakšavajuće okolnosti. Oštećeni je čovjek star 75.godine i kritične prilike
nije ničim izazvao optuženog na takvo ponašanje optuženog već je samo progonio
svoju stoku putem kojim je pravo službenosti dobio sudskom odlukom.Optuženi je
izrazio upornost u nanošenju povreda oštećenom jer ga je nakon što ga je dva
puta udario drvenim kolcem i nakon što je oštećeni pao tri do četiri puta
udario i nogama u predjelu grudnog koša. Obzirom na ovo sud je mišljenja da u
konkretnom slučaju a radi krivično pravne zaštite prema ovom optuženom jedina
adekvatna krivična sankcija je kazna zatvora, pa je sud optuženom izrekao
kaznu zatvora u trajanju od 30 dana smatrajući da će se na ovaj način postići
svrha kažnjavanja zakonom predvidjena i dovoljno uticati na optuženog da više
ne vrši krivična djela.
Shodno čl. 226 i 229 ZKP-a sud je obavezao optuženog da na ime troškova
krivičnog postupka koji čine naknada i nagrada za obavljeno medicinsko
vještačenje ovom sudu plati iznos od 104,50 € kao i da na ime paušala plati
iznos od 27,50 € koji iznos je odmjeren obzirom na dužinu trajanja i složenost
krivičnog postupka te imovno stanje optuženog.
Oštećeni T.S. je postavio imovinsko pravni zahtjev prema optuženom u iznosu od
najmanje 1.500,00 €, medjutim kako krivični sud u toku postupka nije
utvrdjivao visinu imovinsko pravnog zahtjeva to je sud oštećenog shodno
odredbama čl. 239 ZKP-a a radi ostvarivanja imovinsko pravnog zahtjeva uputio
na parnicu.
OSNOVNI SUD U PLJEVLJIMA
dana 17.05.2013. godine
Zapisničar,  S u d i j a,
Leković Zora Ljiljana Popović
PRAVNA POUKA: protiv ove presude dozvoljena je žalba u roku od 8 dana po
prijemu iste Višem sudu u Bijelom Polju a preko ovog suda.
DOSTAVLJENO:
1 x ODT Pljevlja
1 x Okrivljenom
1 x Braniocu okrivljenog