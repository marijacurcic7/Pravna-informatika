K.br.131/10-07 
U IME NARODA 
           OSNOVNI SUD U KOLAŠINU,kao prvostepeni krivični, u vijeću
sastavljenom od Predsjednika suda Popović Arsena kao predsjednika vijeća i
sudija porotnika Todorović Milovana i Lakićević Svetozara kao članova vijeća ,
uz učešće zapisničara Mrdak Ljiljane, u krivičnom predmetu protiv optužene
O.M.iz P. , zbog krivičnog djela teška krađa iz čl.240 stav 2 u vezi st.1. u
vezi čl.239 Krivičnog zakonika, postupajući po optužnici ODT Podgorica
Kt.br.2339/07 od l7.02.2009.godine, nakon održanog glavnog javnog pretresa
dana 02.02.2011. godine u prisustvu  ODT iz Kolašina Grujić Vojislava,
optužene O. M. i ovlašćenog predstavnika oštećenog preduzeća AD "V." iz P., te
sprovedenog dokaznog postupka, vijećanja i glasanja, donio je i javno objavio
sledeću-  
P R E S U D U 
      **Optužena:**

           O. M., od oca M. i majke P.rođene B.,rođena ….godine u P.,
gdje i prebiva-Ul….,udata ,do sada neosuđivana,  
K r i v a   j e: 
      **Zato što je:**

      Dana 9.ll.2007.godine oko 11 h u P. u objektu V.centra "K." tuđu pokretnu stvar oduzela drugom u namjeri da njenim prisvajanjem pribavi sebi protivpravnu imovinsku korist, na način što je iskoristila otključanost kancelarije i iz radnog stola oduzela i prisvojila nekoliko koferti u kojima se nalazio novac u iznosu od 6.000,00€, vlasništvo oštećenog preduzeća AD "V." iz P.,

      \- čime je izvršila krivično djelo teška krađa iz čl.240 stav 2 u vezi st.1. u vezi čl.239 Krivičnog zakonika.

      Pa je sud primjenom citirane zakonske odredbe čl.4, 32, 36, 45 i 46 stav l tačka 4  Krivičnog zakonika, te čl.364 ZKP-a

O S U DJ U J E 
      Na kaznu zatvora u trajanju od 3/tri/ mjeseca koja se ima izvršiti po pravosnažnosti presude.

      Obavezuje se okrivljena da na ime imovinskopravnog zahtjeva oštećenom preduzeću AD "V." iz P. plati iznos od 6.000,00€, u roku od l5 dana od dana pravosnažnosti presude pod prijetnjom prinudnog izvršenja.

      Obavezuje se okrivljena da na ime sudskog paušala uplati iznos od 30,00€ na žiro račun br.832-l96-94 koji se vodi na ime Osnovnog suda KOlašin , prednje u roku od l5 dana od dana pravosnažnosti presude.

O b r a z l o ž e nj e 
      Optužnicom ODT iz Podgorice Kt.br.2339/07 od l7.02.2009.godine stavljeno je  na teret okrivljenoj O. M. iz P. da je počinila krivično djelo teška krađa iz čl.240 stav 2  u vezi st.1. u vezi čl. 239.Krivičnog zakonika, na način,mjesto i vrijeme činjenično i pravno opisano izrekom presude.ODT iz  Kolašina  Grujić Vojislav ostao je pri podignutoj optužnici do okončanja glavnog pretresa, u završnoj riječi precizirajući optužnicu u pogledu protivpravno pribavljene imovinske koriste a na iznos od 6.000 €ura, navodeći da je provedenim dokazima utvrdjeno činjenično stanje iz dispozitiva optužnog akta sa kojih razloga je predložio da sud optuženu za predmetno krivično djelo oglasi krivom i osudi po zakonu.  
      Okrivljena je u svojoj odbrani na glavnom pretresu i u istrazi navela da nije počinila krivično djelo koje joj se stavlja na teret , da godinu ipo dana kao inžinjer vrtlarstva radi u cvećari "K." i da sa predmetnim dogadjajem   nema nikakve veze, te da je u policiji priznala izvršenje djela sa razloga što je 5-6 sati bila izložena psihičkoj torturi i presiji od inspektora kako bi priznala djelo.Nakon nekoliko sati ispitivanja priznala je da je otuđila 6.000,00€ i ako to nije tačno.U policiji je bila u šoku pa nije mogla normalno razmišljati niti je shvatala posledice priznanja jer prilikom ispitivanja nije imala advokata.Okrivljena je posebno pojasnila da je dana l0.ll.2007.godine svom ujaku dala novac u iznosu od 3.l00,00€ koji joj je vratila koleginica V. T.,  po osnovu pozajmice, te da joj ista duguje još l.600,00€.Okrivljena je u završnoj riječi  još jednom negirala izvršenje krivičnog djela ponavljajući da je  zbog prijetnji u policiji potpisala priznanje istog te da njenom ispitivanju nije prisustvovao advokat.  
      Sud je na glavnom pretresu shodno čl.23l stav 9 ZKP-a  izvršio uvid u zapisnik o saslušanju osumnjičene dat u Upravi policije - PJ Podgorica od l9.ll.2007.godine gdje je okrivljena priznala izvršenje predmetnog krivičnog djela,te  pojasnila da je od 2006.godine zaposlena u V. centru "K." gdje radi na poslovima brige  o postojećem biljnom materijalu te da je dok je radila u prvoj smjeni negdje poslije llh ušla u kancelariju svog šefa M.Đ. i iz ladice stola uzela četiri a možda i pet koverata u kojima je bio novac.Isti je stavila u svoju tašnu i nastavila da obavlja radne aktivnosti do l4h kada je krenula kući.Kada je stigla kući izvadila je novac iz koverti a da joj je novac bio potreban jer je svom ujaku G.M. dugovala l2.000,00€ tako da mu je od tih para koje je otuđila l0.ll.2007.godine vratila 3.l00,00€.Ostatak novca vratila je jer je dugovala za gardarobu i neke druge stvari.Napomenula je da joj od istog novca ništa nije ostalo kako bi vratila firmi u kojoj je radila, te da se kaje  zbog toga što je otuđila novac u tom preduzeću.

      Sud je u dokaznom postupku po saglasnom predlogu stranaka pročitao iskaze svjedoka  V. T. i V. Z.,  saslušao ovlašćenog predstavnika oštećenog preduzeća AD"V." iz P. , izvršio uvid u zapisnik o uviđaju Uprave policije PJ Podgorica i izvršio uvid u izvode KE izdat na ime okrivljene od strane Uprve policije - PJ Podgorica od l0.04.2009.godine.  
      Ovlašćeni predstavnik oštećenog preduzeća AD"V." iz P. na glavnom pretresu održanom 02.02.2011. godine u svom iskazu je istakao da se pridružuje krivičnom gonjenju protiv optužene O. M. i da postavlja imovinsko-pravni zahtjev na iznos od 6.000 €ura, a što je ponovio i u svojoj završnoj riječi.  
      Iz zapisnika o uviđaju Uprave policije - PJ Podgorica od l3.ll.2007.godine   utvrđeno je da je  dolaskom na lice mjesta objekat redovno radio , te da se na spratu prodavnice nalazi kancelarijska prostorija do koje se dolazi unutrašnjim stepenicama.Ulazna vrata kancelarije bila su otvorena i po izjavi M. Đ.ista se nikad ne zaključavaju .U kancelariji nije bilo premetačine a M.je izjavio da je dana l0.ll.2007.godine dolaskom u svoju kancelariju zatekao ključ od fioka u bravi koji inače ostaje uvijek u kancelariji.Tako da na fioci i nigdje u prodavnici nema tragova nasilnog obijanja.U periodu 9.ll.2007.godine od l5,30h do l0.ll.2007.godine do l4h NN počinilac ili više njih ušli su iz prodajnog dijela prodavnice u kancelariju , u kojoj su iz stola za kojim sjedi M.Đ. prisvojili oko 6.000,00€ koji su se nalazili u 8 bijelih i jednoj plavoj koverti koje su bili u fascikli bijele boje.Pregledom lica mjesta nijesu pronađeni tragovi podobni za indetifikaciju počinioca.  
      Svjedok V. T. u svom iskazu je istakla da je zaposlena u preduzeću "V." u V.centru "K." na poslovima aranžera te da je što se tiče spornog događaja u okviru preduzeća saznala da je nestalo oko 6.000,00€ i da su sa tih razloga pošli u policiju da daju izjave.Kako o toj krađi ništa nije znala tek je nakon nekoliko dana od strane policije i direktora firme saznala da je O. M. priznala da je uzela novac.Što se tiče odnosa sa O.M.  pojasnila je da su imale kolegijalano odnos i da su se međusobno pomagale u okviru svojih radnih obaveza te da nije tačno da joj je dugovala bilo kakve pare niti je od iste uzimala pozajmicu u periodu kada se desio sporni događaj u preduzeću.Prije spornog događaja M. je pozajmila 2.000,00€ tako što je od svog šefa koji nije htio da pozajmi M. novac uzela 2.000,00€, dala joj taj novac ali ga je ona kasnije uredno vratila.Nakon spornog događaja ništa nije ukazivalo da je O. M.uzela novac  već su zaposleni u toku radnog vremena međusobno razgovarali o tome i ništa više.  
      Iz iskaza svjedoka adv.V. Z. utvrđeno je da se isti sjeća da je bio prisutan kao branilac po službenoj dužnosti u prostorijama Uprave policije Pj Podgorica kada je okrivljena O. M.davala svoju odbranu i da se pominjao manjak novca u preduzeću "K.".Svjedok je pojasnio da je bio prisutan i kada je diktirana odbrana okrivljene, da je nakon toga izvršio uvid u zapisnik o saslušanju i da je isti svojeručno potpisao, te da nije postojala nikakva prisila od strane pripadnika policije prilikom davanja odbrane , što isti nebi ni dozvolio da se nešto tako desi.  
      Vršeći uvid u izvod iz KE na ime okrivljene izdate od strane Uprave policije PJ Podgorica od l0.04.2009.godine utvrđeno je da O. M.  do sada nije osudjivana.  
      Sud je posebno cijenio odbranu okrivljene datu na glavnom pretresu gdje  ne priznaje izvršenje krivičnog djela navodeći da sa krađom novca nema ništa i takvu odbanu nije prihvatio jer je ista  sračunata na izbjegavanje krivičnopravne odgovornosti a posebno pri  činjenici da je okrivljena priznala izvršenje krivičnog djela pred Upravom policije-PJ Podgorica gdje je u prisustvu branioca po službenoj dužnosti u cjelosti opisala da je novac  uzela iz fioke i da je novac bio u nekoliko koferti koje je otvorila kući i da je isti potrošila na  vraćanje dugova koji je imala. Takvu  odbranu  je sud prihvatio kao objektivno datu a u prisustvu branioca po službenoj dužnosti koji je u svom iskazu na glavnom pretresu potvrdio da je prisustvovao davanju odbrane okrivljene i da je tada odbranu dala bez prisile pripadnika policije. Sud je odbranu orkivljene datu pred Upravom policije PJ Podgorica prihvatio ,a koristeći pravo iz čl.231 st.9 ZKP-a,   što je dovelo  do zaključka da je O.M. počinila krivično djelo teška krađa iz čl.240 st.2 u vezi stava 1.u vezi čl.239 Krivičnog zakonika ,pa je za to djelo oglasio krivom i krivično-pravno odgovornom, jer se u  radnjama okrivljene stiču svi elementi bića krivičnog djela teška krađa iz čl.240 stav 2 u vezi st.1. u vezi čl. 239 Krivičnog zakonika. Naime, na nesumnjiv način je dokazano da je okrivljena dana 9.ll.2007.godine oko ll h u Podgorici u objektu V.centra "K." tuđu pokretnu stvar-novac  oduzela drugom u namjeri da njenim prisvajanjem pribavi sebi protivpravnu imovinsku korist, na način što je u otključanoj kancelariji iz radnog stola oduzela i prisvojila nekoliko koferti u kojima se nalazio novac  vlasništvo preduzeća AD "V." iz P..    
      Ostali provedeni dokazi samo su upotpunili sliku kritičnog dogadjaja, a dovodeći iste dokaze u vezu sa odbranom okrivljene datoj pred Upravom policije – PJ Podgorica.  
      Sud je precizirao pravnu kvalifikaciju krivičnog djela u pitanju a shodno pravnoj praksi – presudi Vrhovnog suda CG KZP.br.7/10 od 1.02.2010. godine.  
      Opredjeljujući se za krivičnu sankciju sud je cijenio sve okolnosti od značaja za individualizaciju iste a tiču se ličnosti okrivljene i djela koje joj se stavlja na teret , pa je od olakšavajućih okolnosti na strani okrivljene našao da je riječ o relativno mladoj  porodičnoj osobi, te da ista do sada nije osuđivana što ukazuje na njeno pozitivno vladanje u društvu.Otežavajućih okolnosti nije bilo.Obzirom  na  naprijed navedene olakšavajuće okolnosti , a primjenjujući odredbe o granici ublažavanja kazne iz čl.46 u vezi čl.45  Krivičnog zakonika sud je okrivljenu osudio na kaznu zatvora u trajanju od 3/tri/ mjeseca.Efektivna kazna zatvora  je po mišljenju suda adekvatna sankcija ličnosti okrivljene i krivičnom djelu koje joj se stavlja na teret, te se sa njom može postići svrha kako specijalne tako i generalne prevencije.

      Kako je ovlašćeni predstavnik oštećenog preduzeća AD"V." iz P. postavio imovinskopravni zahtjev i isti precizirao na iznos od 6.000,00€ sud je shodno čl.2l2 stav 2 u vezi stava l ZKP-a imovinskopravni zahtjev dosudio u cjelosti  u naznačenom iznosu .  
      Sud je okrivljenu shodno čl.l99 ZKP-a obavezao na plaćanje sudskog paušala u iznosu od 30,00€ koji je srazmjeran dužini trajanja postupka i imovinskim prilikama okrivljene.

      Sa svega naprijed izinijetog odlučeno je kao u izreci presude.

OSNOVNI SUD U KOLAŠINU
Dana 02.02.2011.godine. 
Zapisničar,
PREDSJEDNIK VIJEĆA-SUDA, Mrdak Ljiljana s.r.
Popović Arsen s.r.      
PRAVNA POUKA:Protiv ove presude dozvoljena je žalba u roku od 15 dana od dana
prijema iste , Višem sudu u Bijelom Polju,a preko ovog suda.  