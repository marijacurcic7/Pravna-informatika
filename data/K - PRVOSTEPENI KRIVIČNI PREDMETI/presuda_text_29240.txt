HYPERLINK
"http://upload.wikimedia.org/wikipedia/commons/2/23/Coat_of_arms_of_Montenegro.svg"
K.br.35/10
U IME CRNE GORE
Osnovni sud u Pljevljima, kao prvostepeni krivični sud, po sodiji Ljiljani
Popović, uz sudjelovanje zapisničara Zore Leković, u krivičnom predmetu protiv
optuženog Ž.R. iz Foče, koga brani po službenoj dužnosti advokat D. M., zbog
krivičnog djela šumske kradje iz čl.324 st.1 Krivičnog zakonika a po optužnom
predlogu ODT Pljevlja Kt.br.127/09 od 31.12.2009.godine, nakon održanog
glavnog i javnog pretresa u prisustvu zamjenika ODT Pljevlja Gačević Božidarke
i branioca po službenoj dužnosti optuženog advokata D.M. a u odsutnosti
optuženog Ž.R.,dana 02.08.2012.godine, donio je i javno objavio
P R E S U D U
Optuženi Ž. R., od oca M., sa prebivalištem u F.Ul.C.D. bb,.BiH-R. S.,
neosudjivan.
K R I V J E
Što je :
aprila mjeseca 2009.godine u državnoj šumi zvanoj "O." - B., opština P., radi
kradje oborio 2 stabla smrče, prečnika na panju 62 cm i 30 cm, ukupne drvne
mase 2,71 m3, oštetivši na taj način U. za š. P.za iznos od 234,04 €,
čime je izvršio krivično djelo šumske kradje iz čl.324 st.1 Krivičnog
zakonika,
pa mu sud na osnovu već citiranog zakonskog propisa te primjenom članova 4,13,
15,32, 36 ,39,42, 52,53 i 54 KZ te čl.226,229,239 i 374 ZKP-a, i z r i č e
USLOVNU OSUDU
Sa kojom se optuženom utvrdjuje kazna zatvora u trajanju od 30 (trideset) dana
i istovremeno odredjuje da se ista neće izvršiti ako optuženi u roku od jedne
godine dana ne izvrši novo krivično djelo.
Istovremeno sud optuženom izriče novčanu kaznu u iznosu od 200 (dvesta) € koja
će se u slučaju nenaplativosti zamijeniti kaznom zatvora tako što će se za
svakih započetih 25,00 € novčane kazne odrediti jedan dan zatvora.
Izrečenu novčanu kaznu optuženi je dužan platiti u roku od 3 (tri) mjeseca po
pravosnažnosti presude.
Optuženi je dužan platiti ovom sudu na ime paušala iznos od 30,00 € kao i na
ime troškova krivičnog postupka iznos od 150,00 €,
a ovo u roku od 15.dana po pravosnažnosti presude pod prijetnjom prinudnog
izvršenja.
Optuženi je dužan oštećenoj U. za š. na ime imovinsko pravnog zahtjeva platiti
iznos od 234,04 €.
O b r a z l o ž e nj e
Osnovni tužilac u Pljevljima optužnim predlogom Kt.br.127/09 od 31.12.2009.
godine, optužio je Ž. R. iz F., da je izvršio krivično djelo šumske kradje iz
čl.324 st.1 Krivičnog zakonika a na način, mjesto i vrijeme bliže opisano
izrekom ove presude.Zamjenik ODT Pljevlja nakon što je precizirao optužni
predlog na glavnom pretresu u završnoj riječi predložio je da sud optuženog
oglasi krivim i osudi po zakonu za krivično djelo stavljeno mu na teret.
Oštećena U. za š. PJ P. i ako je uredno pozvana nije pristupila na glavni
pretres a u prethodnom postupku je postavila peko svog punomoćnika imovinsko
pravni zahtjev u iznosu od 234,04 €.
Kako optuženi Ž.R. nije bio dostupan državnim organima C.G.to je krivično
vijeće ovog suda rješenjem Kv.br.100/12 od 19.07.2012.godine odlučilo da se
optuženom sudi u odsutnosti a Predsjednik suda rješenjem K.br. 35/10 od
19.07.2012.godine optuženom je postavio branioca po službenoj dužnosti
advokata D.M. iz P..
Branilac po službenoj dužnosti optuženog Ž.R. u završnoj riječi predložio je
da sud optuženog oslobodi od optužbe jer nema dokaza da je izvršio krivično
djelo stavljeno mu na teret kao i da mu naknadi troškove postupka.
U dokaznom postupku sud je saslušao svjedoka J. Ž. i pročitao prijavu za
šumsku krivicu U. za š. PJ P. broj 149 od 21.04.2009.godine.
Nakon provedenog dokaznog postupka i ocjene izvedenih dokaza i to kako svakog
pojedinačno tako i u medjusobnoj povezanosti ovaj sud je utvrdio činjenično
stanje bliže opisano izrekom ove presude.
Naime, javna optužba stavlja na teret optuženom da je na štetu U. za š.
P.izvršio krivično djelo šumske kradje iz čl.324 st.1 Kz tako što je aprila
mjeseca 2009.godine u državnoj šumi zv."O." posjekao dva stabla smrče ukupne
drvne mase 2,71 m3 i time oštetio U. za š.za iznos od 234,04 €.
Svjedok J. Ž., radnik U. za š.i to na radnom mjestu lugar - reonski lugar u
reonu broj 25 GJ B. je kazao da je dana 15.04.2009.godine obilazio reon i u
šumi zv."O." koja pripada opštini P. našao da su bespravno posječena dva
stabla smrče i to jedno sirovo stablo prečnika na panju 62 cm i jedno stablo
sušike prečnika na panju 30 cm. Tragom je našao da su stabla odvučena do
gatera koji se nalazi pored kuće Ž.R., Ž. B. i Ž.R.. Vidio je na gateru da je
skorije rezana gradja i pronašao nekoliko sirovih smrčevih okoraka. Sreo je
Ž.B. i pitao ga ko je posjekao stabla, B. mu je rekao da nezna pa je onda
mobilnim telefonom pozvao Ž.R. i pitao ga ko je u šumi "O." posjekao smrčeva
stabla a optuženi R.amu rekao da pravi kuću u F.i da mu je trebala gradja te
da nije imao vremena da čeka da mu se izda dozvola. Svjedok J.je kazao da mu
je optuženi priznao da je bespravno posjekao ta dva smrčeva stabla kao i nudio
novac da plati ta stabla a on mu rekao da se ne može na taj način platiti već
da mora podnijeti prijavu. Svjedok Jelovac je kazao i to da od mjesta gdje su
posječena stabla do granice BiH ima oko 600 m a stabla su posječena na
teritoriji C.G. i u blizini kuće optuženog i njegove braće kao i da je
optuženi tražio da mu se odobri sječa u državnoj šumi radi popravke kuće u
selu G. koje je na teritoriji C.. izgradnji kuće u F.ali kako U. za š. nije
odlučila po tom njegovom zahtjevu optuženi mu je u telefonskom razgovoru rekao
da nije mogao da čeka to rješenje već da je posjekao ta dva stabla. Do ovog
dogadjaja sa optuženim je bio u dobrim odnosima a optuženi se na njega
naljutio što mu je pisao krivičnu prijavu za ta dva stabla a sada kad se vide
pozdravljaju se. Dodao je da optuženi povremeno dolazi iz F. u G. gdje drži
pčele i da zna za ovaj postupak i da je znao za datume pretresa ali je govorio
da nema dokumenta da bi došao na sud. Svjedok Jelovac je tvrdio da mu je
optuženi u telefonskom razgovoru rekao da je posjekao ta dva stabla jer da mu
to nije rekao nebi mogao ni podnijeti krivičnu prijavu.
Sud u cjelosti prihvata kao istinit i nepristrasan iskaz svjedoka J.
smatrajući da je svjedok kazao samo ono što mu je lično poznato kao reonskom
lugaru.Navodi svjedoka J. nijesu u suprotnosti sa prijavom za šumsku krivicu
broj 149 od 21.04.2009.godine.
Dakle,na osnovu jasnog i nepristrasnog iskaza svjedoka reonskog lugara J.i na
osnovu prijave za šumsku krivicu od 21.04.2009.godine u postupku je nesumnjivo
utvrdjeno da je optuženi Ž. R. izvršio krivično djelo šumske kradje iz čl.324
st.1 Kz koje mu se javnom optužbom i stavlja na teret, da je djelo izvršio sa
direktnim umišljajem jer i ako je znao da mu je za sječu stabala u državnoj
šumi potrebna doznaka-dozvola,čak je i podnio zahtjev za izdavanje dozvole, on
je ipak bez doznake posjekao 2.stabla smrče prečnika na panju 62 i 30 cm
ukupne drvne mase 2,71 m3, dakle djelovao je sa direktnim umišljajem, u kojim
radnjama optuženog se stiču svi bitni elementi bića krivičnog djela šumske
kradje iz čl.324 st.1 Kz pa ga je sud kao umišljajnog učinioca oglasio krivim
i osudio po zakonu.
Prilikom odlučivanja o vrsti i visini kazne sud je cijenio sve okolnosti koje
utiču kako na vrstu tako i na visinu kazne pa je u okviru opšte svrhe
krivičnih sankcija sud optuženom utvrdio kaznu zatvora u trajanju od 30
(trideset) dana i istovremeno odredio da se ista neće izvršiti ako optuženi u
roku od jedne godine dana ne izvrši novo krivično djelo jer je sud stekao
ubjedjenje da će se i samim upozorenjem uz prijetnju kaznom dovoljno uticati
na ovog optuženog da više nevrši krivična djela i na taj način postići svrha
kažnjavanja.Ovo sa razloga što je optuženi ta stabla posjekao radi izgradnje
kuće. Kako sud od SUP-a Foča nije mogao pribaviti izvod iz KE sud je
primijenio načelo "u sumnji blaže po okrivljenog" pa je uzeo da optuženi Ž. R.
do sada nije osudjivan.Ove činjenice su na strani optuženog uzete kao
olakšavajuće okolnosti. Kako je za ovo krivično djelo predvidjena i novčana
kazna to je sud optuženom izrekao novčanu kaznu u iznosu od 200,00 € koja
predstavlja minimalnu novčanu kaznu smatrajući ovaj iznos adekvatnim.U smislu
čl.39 Kz sud je odredio da optuženi ovu novčanu kaznu plati u roku od
3.mjeseca po pravosnažnosti presude.
Shodno čl.226 i 229 ZKP-a sud je obavezao optuženog da na ime paušala plati
ovom sudu iznos od 30,00 € koji iznos je odmjeren obzirom na dužinu trajanja i
složenost krivičnog postupka te imovno stanje optuženog kao i da na ime
troškova krivičnog postupka koji se odnose na odbranu po braniocu po službenoj
dužnosti plati iznos od 150,00 €, i to za odbranu na glavnom pretresu u iznosu
od 75,00 € i razgledanje spisa takodje iznos od 75,00 € a ovo prema propisanoj
tarifi AT.
Oštećena U. za š. je postavila imovinsko pravni zahtjev u iznosu od 234,04 €
pa je sud optuženog u smislu čl.239 ZKP-a obavezao optuženog da taj iznos i
naknadi Upraviu za šume Pljevlja.
OSNOVNI SUD U PLJEVLJIMA ,
Dana 02.08.2012.godine.
Zapisničar, S u d i j a,
Zora Leković Ljiljana Popović
PRAVNA POUKA:
Protiv ove presude dozvoljena je žalba u roku od 8.dana po prijemu
iste Višem sudu B. Polje, a preko ovog suda.
DOSTAVITI :
1 x ODT Pljevlja
1 x Braniocu optuženog