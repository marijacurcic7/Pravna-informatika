HYPERLINK
"http://upload.wikimedia.org/wikipedia/commons/2/23/Coat_of_arms_of_Montenegro.svg"
K.br.57/13
U IME CRNE GORE
Osnovni sud u Pljevljima,kao prvostepeni krivični sud, po sudiji Ljiljani
Popović, uz sudjelovanje zapisničara Leković Zore,u krivičnom predmetu protiv
optuženog L. N. iz P.koga brani K.R. advokat iz P. zbog krivičnog djela
nedozvoljene polne radnje iz čl.208 st.1 Krivičnog zakonika a po optužnom
predlogu ODT Pljevlja Kt.br.74/13 od 10.04.2013. godine,nakon održanog glavnog
i javnog pretresa, u prisustvu zamjenika ODT Pljevlja Gačević Božidarke,
oštećene M. M., optuženog L.N. i njegovog branioca advokata K.R., dana
24.05.2013. godine, donio je i javno objavio
P R E S U D U
Optuženi L. N., JMBG ...,  od oca I. i majke G.rodjene P., rodjen u Pljevljima
dana 11.05.1993.godine, sa prebivalištem u P. naselje G., državljanin CG,
neoženjen, bez djece, nezaposlen, pismen, završio srednju školu za zavarivača,
govori crnogorskim jezikom, srednjeg imovnog stanja, neosudjivan.
Na osnovu čl.373 st.1 tačka 2 ZKP-a
OSLOBADJA SE OD OPTUŽBE
Da je :
Dana 02.03.2013.godine u poslepoodnevnim časovima u naselju G., opština P., u
stanu oštećene M. M. u cilju zadovoljenja svog polnog nagona oštećenu je rukom
uhvatio za butinu dok je prolazila pored njega pa kada mu je rekla da izadje
iz njenog stana stao je ispred nje i sa rukama u džepovima trljao se u
predjelu polnog organa gledajući je direktno u oči nakon čega se oštećena
sagela da iz fioke šporeta uzme šipku da bi se odbranila tada je okrivljeni
snažno uhvatio rukom u predjelu zadnjice i stegao,
čime bi izvršio krivično djelo nedozvoljene polne radnje iz čl.208 st.1
Krivičnog zakonika ,
jer u postupku nije dokazano da je optuženi izvršio krivično djelo koje mu je
stavljeno na teret.
Troškovi krivičnog postupka padaju na teret budžetskih sredstava.
Oštećena M.M. radi ostvarivanja imovinsko pravnog zahtjeva upućuje se na
parnicu.
O b r a z l o ž e nj e
Osnovno državno tužilaštvo u Pljevljima optužnim predlogom Kt.br.74/13 od
10.04.2013. godine,optužilo je L. N. iz P. da je izvršio krivično djelo
nedozvoljene polne radnje iz čl. 208 st.l Krivičnog zakonika, a na način,
mjesto i vrijeme bliže opisano izrekom ove presudu.U završnoj riječi ODT
Pljevlja predložio je da sud optuženog oglasi krivim i osudi po zakonu jer je
izvedenim dokazima na glavnim pretresima utvrdjeno da je počinio krivično
djelo koje mu je stavljeno na teret.
Oštećena M. M.u završnoj riječi pridružila se krivičnom gonjenju protiv
optuženog i postavila imovinsko pravni zahtjev u iznosu koliko je optuženi
povrijedio duševno i svakako.
Optuženi L.N. u odbrani navodi da živi u naselju G.i da se početkom marta
mjeseca 2013. godine šetao sa svojim drugom C. M. i da su sreli Dj.B. iz Š. i
tada ga B. pitao da li zna da li B. M. prodaje svoje auto pa mu je rekao da
prodaje i da je B. u P. a B. ga zamolio da ode do B. majke kući da vidi cijenu
auta. Zvonio je i kucao na vrata pa pošto je bio upaljen TV ona nije čula pa
se izuo i ušao unutra i pitao M. da li B. prodaje auto i pošto ga prodaje pa
je M. nazvala B.a telefonom i on joj rekao da auto košta 300,00 € pa je njemu
dala telefon da razgovara na telefon i kada je završio razgovor sa B. rekao je
da će to da prenese Dj. i da nezna da li će on da prihvati tu cijenu i da se
kasnije čuje sa njim.M. mu je nasula sok koji je popio pa joj je te prilike
rekao da vozilo nevrijedi 300,00 € i koliko mu se čini da se ona tada
uvrijedila na te njegove riječi i uzela je žarač koji se nalazio ispred
šporeta i dva puta ga udarila u predjelu nogu-koljena i rekla mu"šta vi znate
o vrijednosti auta, on te poslao da smanjiš cijenu autu, izlazi napolje" i on
je otišao svojoj kući.Optuženi je dalje kazao da kada je otišao kući M. sin je
nazvao njegovog oca telefonom i rekao da je on hvatao njegovu majku za
zadnjicu, da je hvatao za grlo da je davi i da je napravio haos po kući i da
li njegov otac zna da li on pije ili se drogira. Rekao je ocu da to nije
istina i nakon 15 minuta u njihovu kuću je došla M.M.i pravo sa vrata krenula
put njega sva uzrujana govoreći mu" dje si fukaro,lažovčino"a onda je svratila
na sudoperu i umivala se.Tu su bili prisutni njegova majka,stariji brat i
snaha i tada je M. rekla njegovoj majci da je počeo da je davi i da je hvata
rukama za zadnjicu a on je tada rekao majci i bratu da to nije istina i da
pozovu policiju. Majka je odmah nazvala policiju i ispričala šta se desilo a
M. je na to rekla da ne zovu policiju, da su dokazi u kući i otišla.Kasnije je
njen sin nazvao njegovog oca koji je bio na poslu i rekao mu da ne zove
policiju da se nebi pričalo po G. i da je njegova majka povukla prijavu. Kazao
je i to da vidnih povreda u predjelu nogu nije imao kao i da je do tada sa M.
M. i njenin sinovima bio u dobrim odnosima. Tvrdio je da kritičnog dana nije
oštećenu kad je bio u njenoj kući hvatao rukama u predjelu zadnjice i stiskao
dok se ona nalazila ispred šporeta niti da je sa tom namjerom otišao kod nje,
nije je dohvaćao za butinu kad je prolazila pored njega niti je sa rukama u
džepovima stajao ispred M. i trljao se u predjelu polnog organa.Toga dana
nikakvu ružnu riječ ni postupak nije preduzeo prema oštećenoj.Na glavnom
pretresu ne priznajući izvršenje krivičnog djela ni krivicu i ostajući pri
odbrani datoj tužilaštvu istakao je da je poštovao oštećenu i njene godine a
da je ona ovo slagala na njega,ona bi mu mogla biti baba i kako da je hvata za
zadnjicu a nezna zbog čega je ovo izmislila na njega.Nema sklonosti prema
starijim ženama,ima djevojku koja ima kao i on 19.godina. Ovo je bilo prvi put
da udje u kuću oštećene a nesjeća se da li je oštećena dolazila kod njegovih
roditelja. Dodao je da kada ga je udarila žaračem u predjelu nogu toga dana
nije je pitao zašto ga je udarila već je odmah izašao iz njene kuće te da je
oštećena izjavila da je on dva puta toga dana dolazio kod nje, da je navodno
posle dogadjaja vraćao se kod nje a kako je mogao to da uradi kada je oštećena
izjavila da je navodno zaključala vrata kada je on prvi put izašao iz kuće.
Oštećena je poznata da je sklona da izmisli i naturi na ljude ali nezna i nije
mu poznato da je do sada oštećena nekom izmislila nešto u vezi seksa i
seksualnog uznemiravanja.
Branilac optuženog u završnoj riječi nakon analize izvedenih dokaza predložio
je da sud primjenom čl.373 st.1 tač. 2 ZKP-a optuženog oslobodi od optužbe jer
izvedenim dokazima nije utvrdjeno da je optuženi izvršio djelo koje mu je
stavljeno na teret.Troškove postupka je tražio po pravosnažnosti presude.
Optuženi L. N. u završnoj riječi usvajajući u cjelosti odbranu svog branioca
naveo je da nije počinio krivično djelo koje mu se stavlja na teret i da
oštećena laže.
U dokaznom postupku sud je saslušao svjedoka-oštećenu M.M., saslušao svjedoke
L.G.,M. B.,L. I. i M.M., izveo dokaz suočenjem optuženog L.N. i oštećene M. M.
i pročitao izvod iz KE za optuženog.
Nakon provedenog dokaznog postupka i ocjene izvedenih dokaza kako svakog
pojedinačno tako i u medjusobnoj povezanosti a pri tom cijeneći i odbranu
optuženog sud je utvrdio činjenično stanje bliže opisano izrekom ove presude.
Naime, javna optužba stavlja na teret optuženom L.N. da je izvršio krivično
djelo nedozvoljene polne radnje iz čl.208 st.1 Kz a na način, mjesto i
vrijeme, bliže opisano izrekom ove presude.Optuženi L.N. negira izvršenje
krivičnog djela i krivicu navodeći da kritičnog dana nije oštećenu M. M.
hvatao rukama za butinu niti da je stajao ispred nje sa rukama u džepovima i
trljao se u predjelu polnog organa niti je pak kad se oštećena sagela kod
šporeta uhvatio je rukama u predjelu zadnjice i stegao te da to oštećena laže
a da je tačno da ga je oštećena kritične prilike udarila dva puta u predjelu
koljena žaračem jer se uvrijedila njegovim riječima da auto koje prodaje njen
sin ne vrijedi 300,00 €.
Provjeravajući odbranu optuženog L. N. sud je izveo predložene dokaze pa je
tako svjedok-oštećena M. M. kazala da već 5 godina živi sama u G.i da je dana
02.03.2013. godine bila u svom stanu i plela kada je u njen stan ušao bez
kucanja i zvonjenja L.N. koga je od ranije poznavala kao dobro i fino dijete.
Sjeo je a ona mu nasula sok i on je pitao da li njen sin B. prodaje auto jer
ga je poslao njegov drug B. Dj.sa Š. da pita za auto pa je N. dala svoj
telefon da zovne B. i da ga pita i B. mu je tada rekao da prodaje kola za
300,00 €. N. je pitao i to da li B. prodaje ljetnje gume sa drugog auta jer bi
ih kupio njegov brat a ona mu rekla što ga nije sad pitao i davala mu telefon
a on je rekao da to ostane pa kad B. dodje da će ga pitati. Kad su završili
razgovor N. je i dalje sjedio što je njoj bilo sumnjivo pa mu je rekla "što
sjediš, zašta si došao ti si meni sumnjiv" a N. je nešto razgledao po kući a
onda direktno gledao u nju ne govoreći ništa. Ustala je do sudopere da naspe
vode i dok je prolazila pored njega uhvatio je za butinu bliže zadnjici a ona
kad je sjela na kauč rekla mu da izlazi iz kuće, mršakala ga i tada je N.
ustao i stao ispred nje, stavio ruke u džepove i počeo da se trlja u predjelu
polnog organa gledajući je direktno u oči. Shvatila je da on ima zlu namjeru
pa je ustala i pošla put šporeta i sagela se da uzme šipku iz fioke od šporeta
kako bi se šipkom branila ako je napadne i u tom momentu dok je bila okrenuta
zadnjim dijelom prema njemu snažno je uhvatio rukom u predjelu zadnjicei
stegao.Okrenula se i počela povišenim tonom da ga mrška iz kuće i da ga gura
prema vratima i tada ga je dva puta udarila tom šipkom u predjelu noge. On je
počeo da je moli da ćuti ponavljajući to više puta govoreći joj da će joj
prodati kola. Nakon što ga je izgurala zaključala je vrata i u tom šoku
pozvala sina B. na telefon i sve mu ispričala šta se dogodilo a njen mladji
sin M.nakon što mu je B. sve ispričao odmah je nazvao N. oca I.i rekao mu da
je N.napadao i hvatao za zadnjicu i butinu, da ga je jedva izgurala iz kuće i
da ga je dva put udarila metalnom šipkom kojom grće lug iz šporeta. Oštećena
je dalje kazala da joj je M. nakon razgovora sa I.rekao da je N. sve poricao i
da nevjeruju u to što je ona ispričala pa joj je M. rekao da ode kod njih u
kuću i ispriča kako je bilo. Odmah je otišla u njegovu kuću gdje je N. majka
dočekala riječima "zar moj sin nema djevojaka da vata nego da vata stare
babetine" a ona je tada N.povišenim tonom rekla "dede pričaj šta se desilo,
jesi li me hvatao za zadnjicu i butinu, jesi li me molio da ćutim da nikom ne
pričam, da ćeš mi prodati auto" a N. počeo da viče na nju govoreći da to nije
istina i da nije dolazio u njenu kuću a ona ga pitala jeli majci rekao da ga
je dva puta gadjala sa šipkom u predjelu nogu i zbog čega a onda je njegov
brat rekao da njihova majka pozove policiju zbog toga što je ona rekla da je
N. udarila metalnom šipkom. N. majka je pozvala policiju a onda je ona otišla
svojoj kući i nazvala policiju. U medjuvremenu je N. otac zvao njenog sina i
molio da ona povuče prijavu jer su oni svoju povukli i da nebi bilo više
svadje izmedju djece jer su do tada bili u dobrim odnosima. Poslušala je sina
i nazvala policiju i rekla da odustaje od prijave jer je smatrala da je N. bio
pijan ili je nagovoren od nekoga, da se nebi svadjali i da nebi njen sin
kretao sa kolima iz P.. Dana 21 ili 22 marta kad je pošla da podigne penziju
ugledala je N. majku G. i kad je prišla blizu G. je stala ispred nje i sa
kažiprstom joj zaprijetila riječima "jebaću ti majku, ubiću te, odrobijaću
te,nećeš hodati ovom zemljom"našta joj je ona rekla"mrš,izvoli,ja te se
nebojim", produžila i podigla penziju a nakon što se vratila kući pozvala
policiju i prijavila G. za prijetnje i aktivirala krivičnu prijavu protiv N..
Kune se u boga da je sve to istina.
Prilikom suočenja sa optuženim svjedok-oštećena je bila kategorična da je
kritične prilike optuženi dva puta uhvatio za butinu i zadnjicu i stegao te da
je stavljao ruke u svoj džep i trljao se po polnom organu.
Svjedok M.B. je kazao da ga je dana 02.03.2013.godine u poslepodnevnim
časovima pozala majka na telefon i rekla da je došao L.N. i da želi da sa njim
razgovara u vezi prodaje njegovog auta jer ga je zamolio jedan njegov drug.
Majka mu je dala N. na telefon pa je rekao N. da prodaje auto za iznos od
300,00 € i da svom drugu ako pristaje da broj njegovog mobilnog telefona.
Nakon deset minuta pozvala ga je majka na telefon, bila je vidno uzbudjena, po
njenom glasu koji je drhtao je to primijetio i rekla mu je da je L.N. napao,
da je hvatao rukom u predjelu butine bliže zadnjici a zatim i u predjelu
zadnjice i jako je stegao, da je ona reagovala i uzela metalni žgarač iz fioke
šporeta i istim ga dva puta udarila u predjelu noge i jedva ga izgurala
napolje a on je tada molio da ćuti i da će joj prodati kola. Iznerviran otišao
je u sobu i o svemu upoznao mladjeg brata M. i rekao mu da pozove N.oca i da
mu ispriča šta se desilo.Uveče kad se vratio kući brat ga je upoznao da je
razgovarao sa N. ocem i da je N. sve negirao.Majka je rekla M. da ne dolazi i
da je sve prijavila policiji ali je ipak odustala od krivične prijave da nebi
došlo do veće zavadje pošto su do tada bili u dobrim odnosima.Nakon dvadesetak
dana pozvala ga je majka i rekla da je prijavila u policiju N. majku G.jer joj
je toga dana uputila više prijetnji i uvreda i da je zbog toga aktivirala
prijavu protiv N. koju je bila povukla. Svjedok M.M. je kazao da živi u P.a
njegova majka-oštećena M.u G.,da poznaje optuženog i njegovu porodicu i do
ovog slučaja njihovi odnosi su bili odlični. Misli da je bio 02. mart ove
godine, bio je u svojoj sobi u kući u P. kada ga je na mobilni telefon pozala
majka i rekla "nijesam htjela tebe već B." pa joj je rekao da će on dati
telefon bratu i pitao je šta je u pitanju a ona mu rekla da je došao L.N.da
pita za bratovo auto koje navodno hoće da kupi N.drug Dj.. Prešao je u drugu
sobu i dao bratu mobilni telefon da razgovara sa majkom a on se vratio u svoju
sobu da bi nakon desetak minuta brat ušao kod njega i rekao mu "zamisli šta je
ono N. L. uradilo,uhvatio je majku za zadnjicu".To ga je šokiralo pa je odmah
pozvao majku i pitao je šta je bilo a ona mu rekla da je došao N., sjeo i
popio sok i kako je u jednom trenutku dok je prolazila pored njega uhvatio u
predjelu butine. Rekla mu je da nije bila sigurna da je to zla namjera pa je
prošla i sjela na kauč, pitala ga što ne izlazi pošto joj je njegovo ponašanje
bilo sumnjivo a on je ustao, posmatrao je i razgledao kuću, čudno gledao u
nju, stavio ruke u džepove i trljao polni organ i ona je tada pošla do šporeta
da stavi kao drvo u šporet i vidi da li su tu mašice i kad se sagela N. je
uhvatio čvrsto za zadnjicu i stegao.Majka mu je rekla da je tada počela da
viče na N. i da ga je dva puta udarila žgaračem a on joj govorio "ćuti,ćuti,
prodaću ti kola". Prvo što mu je nakon toga palo na pamet je da pozove N. oca
I. koji mu se javio i rekao da je na poslu pa ga je pitao znali šta je N.
uradio,on je rekao da nezna i pitao ga šta je bilo a on mu rekao da je N. ušao
u stan njegove majke i napao je. Ivan je rekao da će vidjeti o čemu se radi i
posle par minuta ga nazvao i rekao mu da nije bilo nikakvih problema i da je
N.otišao samo da pita za auto a on pitao I. " kako nije bilo ništa kad je
uhvatio za zadnjicu" a I. mu rekao da to nema šanse govoreći "znaš N." a on je
tada I. rekao " znam kakav je ali šta je u pitanju, da li je pijan ili
drogiran kad je to uradio". I. mu je rekao da ne priča tako na čemu se
razgovor završio da bi ga poslije par minuta nazvala na telefon N. majka i
rekla da to N. nikad nebi uradio, kako ona njih cijeni a on je rekao da i oni
njih cijene ali da je to N. uradio a ako ne vjeruje da podje kod njegove majke
da pita. N. majka G. je rekla da ona neće da ide kod njegove majke a on joj
rekao da će onda majka doći kod nje i reći joj šta je bilo.G. mu je tada dala
na telefon N.koji se kleo u O. da to nije uradio i da bi volio da njegova
majka dodje i vidi šta je u pitanju. N. je to rekao hladno a on znajući ga kao
dobrog dečka uplašila ga je ta hladnoća u N. glasu. Svjedok M. je dalje kazao
da je njegova majka M. otišla kod L. kući nakon čega se čuo sa majkom koja mu
je rekla da su tamo bili N. i njegova majka i brat i da je N. sve negirao i
kada je ona pomenula da je N. udarila mašicama N.brat je rekao G. da pozove
policiju.Znajući kakav je komšiluk u G. pozvao je L. I. ponovo i predložio mu
da se priča ne širi sa čime se I. složio i rekao da će zvati policiju da
povuče prijavu što je M. udarila N. mašicama. Nakon toga on je pozvao majku
koja mu je rekla da je i ona zvala policiju i prijavila slučaj a zbog majčinog
zdravlja i zbog toga što će I. zvati policiju da povuče prijavu rekao je majci
da i ona povuče prijavu protiv N. a sve cijeneći da N. to više neće ponoviti.
Majka je povukla prijavu protiv N.. Medjutim kako je N.majka počela sa pričama
po naselju i kako je M. prijetila da će je ubiti i odrobijati kad je M. pošla
za penziju njegova majka je aktivirala prijavu. Do tog dogadjaja N. je znao
kao veoma dobrog dečaka sa kojim nikad nije imao problem ni on ni njegova
porodica i lakše bi mu bilo da je to uradio neki baksuz nego N. koji je bio
miran i dobar dečko.
Cijeneći iskaz oštećene M. M. sud je stekao ubjedjenje da je bila istinita i
objektivna u svom kazivanju, da je posvjedočila istinito sve što se kritičnog
dana dogodilo u njenom stanu. Svjedoci M.B. i M.M. su sinovi oštećene,
medjutim, uprkos toj činjenici sud je mišljenja da su bili i istiniti i
nepristrasni u svom kazivanju i da su vjerno prenijeli sve ono o čemu su
razgovarali telefonom kritičnog dana sa majkom -oštećenom M. i sa ocem
optuženog. Sud u potpunosti prihvata iskaze svjedoka-oštećene M.M.i svjedoka
M.B. i M.M..
Svjedok L. G.je kazala da sa porodicom živi u G. i negdje početkom marta
2013.godine bila je kući kada je nazvao muž I. na telefon i pitao gdje je
njihov sin N. a ona mu rekla da je N.izašao napolje i tada joj muž rekao da ga
je zvao sin M. M. i rekao da je Nemanja otišao kod M., da je napadao i hvatao
rukama za vrat i zadnjicu. Odmah je pozvala N. i pitala ga šta je to bilo i je
li išao kod M.a on joj je rekao da ga je zamolio Dj.B. sa Š. da ode do M. i
pita da li njen sin prodaje auto. N. joj je pojasnio da je kucao na vrata, da
ga M. nije čula pa je ušao u kuhinju i pitao je u vezi kola a ona ga pozvala
da udje unutra i nasula mu sok i tada se on čuo sa sinom oštećene koji je
rekao da je cijena auta 300,00 € a on kasnije rekao oštećenoj da vozilo ne
vrijedi toliko te da je to njoj vjerovatno bilo krivo pa je uzela metalni
žarač ispred šporeta i sa istim ga udarila u predjelu nogu i istjerala ga
napolje. U medjuvremenu je M. pozvala svoga sina i rekla mu da je N. hvatao za
vrat i zadnjicu.Uzela je od muža broj mobilnog telefona M. sina i pozvala ga
na telefon i pitala šta je bilo i tada joj M.sin rekao da je N. dolazio kod
njegove majke i napadao je, hvatao je za zadnjicu i vrat i zamolio je da ode
kod M.i vidi šta je bilo a ona mu odgovorila da neće jer može M. sjutra reći
da je i ona napala. M. sin je tada rekao da će on nazvati M. i reći joj da
dodje kod njih da bi poslije jedan sat vremena M. došla kod njih i čim je ušla
u stan odmah preko stola nasrnula na N. govoreći mu "šta je bilo fukaro, jesi
li me hvatao za zadnjicu i vrat i govorio prodaću ti kola" i dva puta si
dolazio na stan.Pokušala je da smiri M. koja je rekla da je N. da dodje kod
nje najvjerovatnije nagovorio B. Dj. i N. je nakon toga rekao da zovne
policiju što je ona i učinila i to još dok je M. bila kod njih u kući. Nakon
razgovora sa policajcem rekla je policajcu da ne podnosi nikakvu krivičnu
prijavu a u medjuvremenu je i njenog muža zvao M.sin i rekao da ništa ne
prijavljuju u policiju kako se nebi širila bruka.Kazala je da je njen sin N.a
dobro dijete koje nepije,nepuši i nedrogira se i nije joj jasno zbog čega je
M. prijavila njenog sina a sve do tada sa M. i njenim sinovima je bila u
dobrim komšijskim odnosima, išla je da je šiša a N. joj je ubacivao ugalj.
Njen sin nije znao kod kakve je žene toga dana otišao niti čemu je sve ona
sklona. Kazala je i to da je znala da je oštećena sklona svadji ali je tek
posle ovog dogadjaja čula da je sklona da izmisli na djecu od 20 i 30 godina i
ljude od 50 godina. Svjedok L.I. je kazao da poznaje oštećenu i da nikad nije
imao nikakav problem sa njom i njenom djecom, više puta joj je za novac čistio
odžak. Kritičnog dana otišao je na posao u drugu smjenu i ubrzo nakon početka
posla zazvonio mu je mobilni telefon pa se javio, bio je to sin oštećene M.
koji mu je rekao da ga je malo prije zvala majka i rekla mu da je N.ušao u
njen stan i uhvatio je za vrat i htio da je bije a on nevjerujući u to
prekinuo je M. vezu i odmah pozvao suprugu i pitao je gdje je N.i zašto je
išao da bije M. jer ga je zvao M. i to mu rekao. Supruga mu je rekla da je N.
išao kod oštećene jeg ga je neki B. iz Š. poslao da pita za auto kao i da je
N.rekao oštećenoj da je auto skupo i kad je izlazio iz stana oštećene da ga je
oštećena udarila mašicama po nozi.Nakon razgovora sa suprugom odmah ga je
nazvao ponovo M. i zamolio da pita suprugu zašto se N. drugi put vraćao kod M.
i tada mu je M. rekao" moja majka je čučala pored šporeta da naloži vatru kada
je tvoj N. uhvatio rukama za zadnjicu, šta se dešava sa njim, jeli on pijan
ili drogiran". M. mu je tada rekao da ide put G. a on je M. zamolio da u
slučaju da prije njega dodje u G. nepravi probleme već da sačeka njega.Ponovo
je nazvao suprugu i dok je razgovarao sa suprugom u stan je došla oštećena,
histerisala i supruga mu je rekla da je na nagovor starijeg sina zvala
policiju a oštećena tada rekla da ne zove policiju i otišla kući. M. ga je
nazvao i treći put i zamolio ga da njegova supruga ne zove policiju i da se
nediže bruka u G. a on mu rekao da je supruga već zvala policiju našta je
M.njemu rekao da će i on preduzeti neke korake. Kad je došao kući pitao je N.
šta je bilo i N. mu rekao da ga je zamolio B.Dj. da ode kod oštećene i pita je
za vozilo jer je čuo da sin oštećene prodaje vozilo pa je lupao na vrata ali
ga oštećena nije čula pa je ušao i oštećena kad ga je vidjela pozvala ga
unutra da sjede i nasula mu sok a on joj ispričao zbog čega je došao da bi
oštećena zovnula sina B. pa onda dala N. telefon da priča sa B.i kad je
završio razgovor sa B. i pošao da izadje iz stana rekao da vozilo ne vrijedi
toliko da bi na to oštećena uzela mašice i mašicama ga udarila po nozi i on je
izašao iz stana a drugi put se nije vraćao u stan oštećene.
Sud je cijenio iskaz svjedoka L. G. i L. I., roditelja optuženog i sud je
mišljenja da ovi svjedoci nijesu bili istiniti i nepristrasni u svom kazivanju
već naprotiv da su ovakvim svojim iskazom htjeli da pomognu svome sinu kako bi
izbjegao odgovornost za počinjeno krivično djelo. Osim što su po mišljenju
suda ova dva svjedoka bila pristrasna u svom kazivanju njihovi iskazi su i
kontradiktorni. Naime,svjedok I.je kazao da nakon što ga je nazvao sin
oštećene M., M. mu je rekao da je njegov sin N. ušao u stan njegove majke i
uhvatio je za vrat i htio da je bije a on nakon toga nazvao suprugu G. i pitao
je zašto je N. htio da bije M.. Medjutim, svjedokinja G. je kazala da je
suprug nazvao i rekao joj da ga je zvao M. sin M. i rekao mu da je Nemanja
hvatao M.za vrat i zadnjicu. Navodi ovih svjedoka kao i navodi optuženog da ga
je kritične prilike oštećena udarila žaračem-mašicama po nogama iz razloga što
je navodno optuženi rekao da auto koje sin oštećene prodaje ne vrijedi 300,00
€ nijesu logični. Naprotiv,navodi oštećene da je zbog toga što je optuženi
kritične prilike hvatao za butine i zadnjicu i što se trljao po polnom organu
i da ga je zbog toga udarila mašicama po nogama i to dva puta su logični i po
mišljenju suda to je reakcija oštećene koja je bila primjerena situaciji
odnosno ponašanju optuženog.
Dakle,na osnovu jasnog i po mišljenju suda istinitog iskaza oštećene M.
M.,objektivnih iskaza svjedoka M.M. i B.a sud je u postupku utvrdio da je
optuženi L. N. dana 02.03.2013.godine u poslepodnevnim časovima u naselju G.
došao u stan oštećene i nakon što je sa sinom oštećene razgovarao telefonom u
vezi prodaje auta, oštećenu M.M. uhvatio rukom za butinu dok je oštećena
prolazila pored njega, stao je ispred nje sa rukama u džepovima i trljao se u
predjelu polnog organa gledajući u oči oštećenu a nakon što se oštećena sagela
da iz fioke šporeta uzme šipku da bi se odbranila ako bi je okrivljeni napao,
okrivljeni je snažno uhvatio u predjelu zadnjice i stegao nakon čega ga je
oštećena izgurala iz stana pri čemu optuženi nije pružao otpor.
Javna optužba stavlja na teret optuženom L.N. izvršenje krivičnog djela
nedozvoljene polne radnje iz čl.208 st.1 Kz. Krivično djelo nedozvoljene polne
radnje iz čl.208 st.1 Kz čini onaj ko prinudi drugog na obljubu ili sa njom
izjednačen čin upotrebom sile ili prijetnjom da će neposredno napasti na život
ili tijelo tog ili drugog lica ili ako je djelo učinjeno prijetnjom da će se
za to ili drugo lice otkriti nešto što bi škodilo njegovoj časti ili ugledu
ili prijetnjom drugim teškim zlom (čl.204 st.1 i 2 Kz), ovo krivično djelo
čini i onaj ko nad drugim izvrši obljubu ili sa njom izjednačen čin
iskoristivši duševno oboljenje,zaostali duševni razvoj, drugu duševnu
poremećenost,nemoć ili kakvo drugo stanje tog lica usled kojeg ono nije
sposobno za otpor odnosno ako je usled toga nastupila teška tjelesna povreda
nemoćnog lica ili ako je djelo izvršeno od strane više lica ili na naročito
svirep ili naročito ponižavajući način ili je učinjeno prema maloljetniku ili
je djelo imalo za posledicu trudnoću (čl.205 st.1 i 2 Kz). Krivično djelo
nedozvoljene polne radnje iz čl.208 st.1 Kz čini i onaj ko izvrši obljubu ili
sa njom izjednačen čin sa djetetom (čl.206 st.1 Kz) kao i onaj ko zloupotrebom
svog položaja navede na obljubu ili sa njom izjednačen čin lice koje se prema
njemu nalazi u odnosu kakve podredjenosti ili zavisnosti, zatim
nastavnik,vaspitač,staralac,usvojilac,roditelj,očuh,maćeha ili drugo lice koje
zloupotrebom svog položaja ili ovlašćenja izvrši obljubu ili sa njom
izjednačen čin sa maloljetnikom koji mu je povjeren radi učenja, vaspitanja,
staranja ili njege i ako je to učinjeno prema djetetu (čl.207 st.1 do 3 Kz).U
konkretnom slučaju sud nije mogao na pouzdan način utvrditi da je radnje koje
mu se stavljaju na teret javnom optužbom optuženi izvršio upotrebom sile ili
prijetnjom da će neposredno napasti na život ili tijelo oštećene ili nekog
drugog lica a na ovaj zaključak suda upućuju i navodi oštećene da se ona
sagela da iz fioke šporeta uzme žarač da se brani ukoliko je optuženi napadne
što upućuje na zaključak da je optuženi nije fizički napaoodnosno upotrijebio
silu, oštećena ni jednog momenta nije rekla da joj je optuženi prijetio. U
konkretnom slučaju se ne radi ni o iskorišćavanju nemoćnog lica niti
zloupotrebi odredjenih odnosa.Dakle, izvedenim dokazima se nije moglo na
pouzdan način utvrditi da su u navedenim radnjama optuženog L.N.ostvareni svi
elementi nekog od krivičnih djela iz čl.204 do 207 Kz čije postojanje je
neophodno da bi postojalo krivično djelo nedozvoljene polne radnje iz čl.208
st.1 Kz koje se optuženom stavljaja na teret pa je sud optuženog L.N. shodno
čl.373 st.1 tačka 2 ZKP-a oslobodio od optužbe da je izvršio krivično djelo
nedozvoljene polne radnje iz čl.208 st.1 Kz kako mu je to javnom optužbom
stavljeno na teret.
Shodno čl.230 ZKP-a sud je odlučio da troškovi krivičnog postupka padaju na
teret budžetskih sredstava a o istim će biti u smislu čl.227 ZKP-a odlučiti
posebnim rješenjem.
U smislu čl.239 ZKP-a sud je oštećenu radi ostvarivanja imovinsko pravnog
zahtjeva uputio na parnicu iz razloga što oštećena nije precizirala visinu
istog a sud u postupku nije utvrdjivao visinu imovinsko pravnog zahtjeva.
OSNOVNI SUD U PLJEVLJIMA , dana 24.05.2013.godine.
Zapisničar, S ud i j a,
Leković Zora Ljiljana Popović
PRAVNA POUKA:
Protiv ove presude dozvoljena je žalba u roku od 8.dana po
prijemu iste Višem sudu B.Polje, a preko ovog suda.
DOSTAVITI:
1 x ODT Pljevlja
1 x Oštećenoj
1 x Optuženom
1 x Braniocu optuženog