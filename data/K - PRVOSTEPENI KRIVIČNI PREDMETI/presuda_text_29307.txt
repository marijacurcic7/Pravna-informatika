K.br.73/13
U IME CRNE GORE
Osnovni sud u Pljevljima, kao prvostepeni krivični sud, po sudiji Ljiljani
Popović uz sudjelovanje zapisničara Zore Leković, u krivičnom predmetu protiv
optuženog S. S.iz P. koga brani D. M. advokat iz P. zbog krivičnog djela
falsifikovanje isprave iz čl.412 st.1 Krivičnog zakonika a po optužnom
predlogu ODT Pljevlja Kt.br.45/10 od 26.05.2010. godine, nakon održanog
glavnog i javnog pretresa u prisustvu zamjenika ODT Pljevlja Gačević
Božidarke,oštećenog B. B., optuženog S.S.i njegovog branioca advokata D.
M.dana 01.08.2013.godine donio je i javno objavio
P R E S U D U
Optuženi S. S., JMBG ..., od oca M.a i majke B.e rodjene . rodjen u mjestu
P.opština P. dana .... godine, sa prebivalištem u P. mjesto S.G., državljanin
CG, oženjen, otac jednog djeteta, bravar, pismen, završio III stepen srednje
škole, preduzetnik, srednjeg imovnog stanja, osudjivan.
K R I V JE
Što je:
Dana 10.06.2008.godine u P. lažne isprave-Ugovore o radu na neodredjeno
vrijeme navodno potpisane i zaključene izmedju DOO "J."P. i radnika
M.A.-šumarskog inženjera i V.V.-šumarskog tehničara iz P., R. S. upotrijebio
kao prave i predao na konkurs za dodjelu koncesija U.z. š. C. G.,
čime je izvršio krivično djelo falsifikovanje isprave iz čl.412 st.1 Krivičnog
zakonika.
pa ga sud na osnovu već citiranog zakonskog propisa te primjenom članova
4,5,13, 15, 32, 33,39 i 42 Krivičnog zakonika te čl.226, 229,239 i 374 ZKP-a
O S U DJ U J E
Na novčanu kaznu u iznosu od 1.200 (hiljadudvjesta) € koja će se u slučaju
nenaplativosti zamijeniti kaznom zatvora tako što će se za svakih započetih
25,00 € novčane kazne odrediti jedan dan zatvora.
Izrečenu novčanu kaznu optuženi je dužan platiti u roku od 3 mjeseca po
pravosnažnosti presude.
Optuženi je dužan platiti Budžetu Crne Gore na ime paušala iznos od 27,50 €,
a ovo u roku od 15.dana po pravosnažnosti presude pod prijetnjom prinudnog
izvršenja.
Oštećeni B. B. radi ostvarivanja imovinsko pravnog zahtjeva upućuje se na
parnicu.
O b r a z l o ž e nj e
Osnovno državno tužilaštvo u Pljevljima optužnim predlogom Kt.br.45/10 od
26.05.2010.godine optužilo je S. S.iz P., da je izvršio krivično djelo
falsifikovanje isprave iz čl.412 st.1 Krivičnog zakonika a na način, mjesto i
vrijeme bliže opisano izrekom ove presude. Na glavnom pretresu zamjenik ODT
Pljevlja nakon što je precizirao optužni predlog ostajući pri preciziranom
optužnom predlogu protiv optuženog predložio je da ga sud oglasi krivim i
osudi po zakonu.
Oštećeni B. B. u završnoj riječi priduržio se krivičnom gonjenju protiv
optuženog ističući da će imovinsko pravni zahtjev ostvarivati u parnici.
Oštećeni V. V. i M. A. iako je uredno pozvani nijesu pristupili na glavni
pretres a na ranijem glavnom pretresu su istakli da ne postavljaju imovinsko
pravni zahtjev.
Optuženi S. S.u odbrani u prethodnom postupku navodi da je vlasnik i izvršni
direktor DOO "J." P. koje se bavi primarnom i finalnom preradom drveta,
K.R.poznaje od ranije, K. je vlasnik preduzeća DOO "R." iz P. i često
saradjuju u poslu a tokom 2008.godine kada je izašao konkurs za koncesiju šuma
preduzeća U. z. š. iz P. 6 preduzeća medju kojim i preduzeće K.a su se
dogovorili da njemu -optuženom St. daju u zakup svoja preduzeća tj.osnovna
sredstva tih preduzeća i da on preuzme njihove radnike kako bi jedinstveno
nastupili i učestvovali na konkursu za dodjelu koncesija. Dodao je da su kod
njega u preduzeću radili radnici i to šumarski tehničar V.V. i šumarski
inženjer M. A.,radili su u periodu od 01.06.2008.godine do 01.10.2008.godine i
u tom periodu im je obračunavat i isplaćen lični dohodak mada nisu radili niti
su dolazili iz P.. Optuženi S. dalje u odbrani navodi da M.i V. kod njega
nijesu potpisivali nikakvu dokumentaciju već je to njemu sve spremno donio . U
periodu od 01.06.2008.godine pa do 01.10.2008.godine M.i V.a uopšte nije vidio
niti su oni dolazili kod njega a svu dokumetnaciju mu je donio i to već
potpisanu K.. Bio je ubijedjen da su M.i V. legalno potpisali svu
dokumentaciju kod K.u Pr.. Optuženi tvrdi da je samo potpisao sporazum sa K. o
preuzimanju tih radnika i da je mislio da je K.to prethodno sa njima završio i
da su oni K. potpisali sve što je bilo potrebno ali on nije vidio da su
potpisivali niti uopšte zna da li su oni to potpisivali. Krajem 2008.godine
odlučeno je da dobiju te koncesije od U. z. š. pa su tek u 2009.godini
potpisali Ugovor sa U. z. š.. Na glavnom pretresu optuženi S.S.ne priznajući
izvršenje krivičnog djela ni krivicu i ostajući pri odbrani iz prethodnog
postupka pojasnio je da je sa firmama sklapao Ugovor o preuzimanju radnika kao
i da je njemu Ugovor o radu sa oštećenim V. i M. donio . kad mu je K.donio taj
Ugovor, Ugovor je bio potpisan od strane V.i M. pa je onda on stavio pečat
svoje firme i potpisao taj Ugovor, V. i M. su tada radnici K. koje je on na
ovaj način kao i druge radnike preuzeo od . Sve firme su za svoje radnike
donijeli ovakve Ugovore koje je on potpisao jer čim kupi ili zakupi neku firmu
radnici te firme ostaju u toj firmi i jedino prestaju da rade u koliko sami
žele da napuste posao. Kazao je da ako je upotrijebio lažne Ugovore onda nije
bio u saznanju da su lažni. Rješenja o prestanku radnog odnosa V.i M. dao je
K. da im on da da potpišu i K.mu je to vratio potpisano i smatra da su V.i
M.potpisali rješenja o prestanku radnog odnosa. Rješenje o prestanku radnog
odnosa je dao Korugiću a ne oštećenim zato što V.i M. nije uopšte poznavao
niti je znao gdje žive, on ih je preuzeo iz firme K. a tačno je da su V. i M.u
periodu od 01.06.2008.godine do 01.10.2008.godine bili radnici njegove firme.
Poznato mu je da Ugovor o preuzimanju potpisuju dva poslodavca pa je i
potpisan od strane dva poslodavca a nije mu poznato da lično mora potpisati
Ugovor o radu sa radnikom i oštećene nije rasporedio na radne zadatke prema
Ugovoru o radu jer je bilo planirano da u slučaju dobijanja koncesije izvrši
taj raspored. V.i M. nijesu rasporedjeni na radne zadatke nakon dobijanja
koncesije zato što su njih dvojica tražili prestanak radnog odnosa i to su
tražili usmeno preko K.. U to vrijeme on je imao 116 zaposlenih radnika a na
tender je prijavio 100 zaposlenih radnika, prijavio je drugog inženjera i
tehničara tako da je i bez zaposlenja M. i V. imao odnosno ispunjavao uslove
tendera. Sve radnike koje je preuzeo, preuzeo je na isti način kao i V.i M..
Za njih dvojicu isplaćivao je neto plate i taj novac davao K. o čemu posjeduje
i dokumentaciju stim što je oštećenim isplaćivao minimalnu zaradu zato što
nijesu radili a K.je potpisivao isplatne liste za M. i V.. Tvrdio je da nije
znao da oštećeni V.i M. nijesu lično potpisali Ugovore o radu te da nije
učestvovao na konkursu od 18.08.2008.godine već na prvom konkursu koji je
objavljen 24.04.2008. godine pod brojem 1811,otvaranje ponuda je bilo
08.06.2008.godine i tada je taj konkurs poništen. Na konkurs U.z. š.e koji je
raspisan 24.04.2008.godine na taj konkurs je kao svoje radnike prijavio i V. i
M. i to mora biti u junu 2008.godine, misli da je na dan otvaranja ponuda,
nezna jeli to bio 08 ili 10.06.2008.godine, u svakom slučaju nakon
potpisivanja Ugovora o radu DOO "J." sa V. i M. odnosno nakon što je potpisao
Ugovore o radu koje mu je K. donio kao preduzeće koje je on uzeo pod zakup i
koje Ugovore su već bili potpisali V. i M.. Ni jedan jedini dan V. i M. nijesu
radili u DOO "J." bez obzira na ove potpisane Ugovore niti im je pošto nijesu
radili ispaćivao plate. Dalje je u svoju odbranu naveo da je dokumentaciju da
su V.i M. radnici DOO "J." predao na tender U. z. š. CG 10.juna 2008.godine,
istog tog dana je bilo i otvaranje ponuda ali je ovaj tender iako je on bio
izabran kao prvorangirani kasnije poništen a na drugi tender koji je bio
avgusta mjeseca 2008.godine nije predavao dokumentaciju da su V.i M. radnici
DOO "J." već je za prvi tender koji je bio završen 10.juna 2008.godine predao
U. z. š. Ugovore o radu V.i M.zaključene sa DOO "J.". Misli da nije predavao
saglasnost o preuzimanju V.i M. jer to konkursom nije ni traženo a ni na jedan
od ova dva tendera nije predavao rješenja o prestanku radnog odnosa V. i M.u
DOO "J.".
Branilac optuženog S. S. u završnoj riječi nakon analize izvedenih dokaza
predložio je da sud optuženog S. S. oslobodi od optužbe ističući da je
optuženi S.Ugovore o radu i saglasnosti radnika V.i M. upotrijebio prilikom
predaje na konkurs za dodjelu koncesija i predao ih U. z. š. ali da nije znao
da V.i M.nijesu potpisali tu dokumentaciju niti je to mogao da zna, da je znao
nebi ih predavao i to je saznao tek kad je poveden istražni postupak i dalje
na održanim pretresima a i sam optuženi K.je izjavio da S.nije mogao znati ko
je potpisao predmetne Ugovore i saglasnosti jer je optuženi K. iste i to
potpisane od strane M. i V. predao optuženom S.. Predložio je da sud optuženom
naknadi troškove postupka. Predložio je da sud oslobodi optuženog S.S. od
optužbe zbog toga što nije utvrdjeno da je počinio predmetno krivično djelo a
što se tiče ukidnog rješenja Viešeg suda Bijelo Polje istako je da
drugostepeni sud nije sa dovoljno pažnje cijenio odbranu optuženog S. što se
vidi iz obrazloženja presude Višeg suda na strani 3 gdje obrazlažući svoje
pravne zaključke je istakao izmedju ostalog i to da je optuženi u svojoj
odbrani istakao da je znao da Ugovore o radu nijesu potpisali radnici M. A. i
V. V. a osim toga presuda Višeg suda je donešena isključivo na bitne povrede
odredaba krivičnog postupka a ne i povrede Krivičnog zakonika. Troškove
postupka je tražio.
Optuženi Stevanović Savo je u završnoj riječi usvojio odbranu svog branioca.
U dokaznom postupku sud je saslušao svjedoka-oštećenog B.B.,saslušao svjedoka
K.R., pročitao iskaze svjedoka- oštećenih V. V. i M. A.,pročitao iskaz
svjedoka Š. V., pročitao iskaz svjedoka S.J., pročitao nalaz i mišljenje
vještaka N. V.e broj 3943/1 i broj 1123/12, izvršio uvid u Ugovor o radu
zaključen dana 01.04.2008.godine izmedju DOO "R." i M.A., izvršio uvid u
Sporazum o preuzimanju M.A. od DOO "R." u DOO "J.", izvršio uvid u Ugovor o
radu na odredjeno vrijeme od 01.06.2008.godine izmedju DOO "J." i M.A.,
izvršio uvid u rješenje o prestanku radnog odnosa M.A. kod DOO "J." , izvršio
uvid u saglasnost M.A. od 25.05.2008.godine, izvršio uvid u fotokopiju obrasca
M2 za M. A., izvršio uvid u Ugovor o radu od 01.05.2008. godine zaključen
izmedju DOO "R." i V.V., izvršio uvid u Sporazum o preuzimanju V. V. od DOO
"R."u DOO "J.", izvršio u Ugovor o radu na odredjeno vrijeme od 01.06.2008.
godine izmedju DOO "J." i V.V.e, izvršio uvid u rješenje o prestanku radnog
odnosa V.V. kod DOO "J.n", izvršio uvid u saglasnost V.V. od
25.05.2008.godine, izvršio uvid u fotokopiju obrasca M2 za V. V. i pročitao
izvode iz KE za optužene.
Nakon provedenog dokaznog postupka i ocjene izvedenih dokaza i to kako svakog
pojedinačno tako i u medjusobnoj povezanosti a pri tom cijeneći odbranu
optuženog S.S.ovaj sud je utvrdio da je optuženi S. S.izvršio krivično djelo
falsifikovanje isprave iz čl.412 st.1 Krivičnog zakonika kako mu je to
preciziranom javnom optužbom stavljeno na teret pa ga je sud oglasio krivim i
osudio po zakonu.
Ovakvu svoju odluku sud temelji na činjenicama koje su utvrdjene iz dokaza
izvedenih u postupku.
Naime, javna optužba stavlja na teret optuženom S. S.da je kao izvršni
direktor DOO "J." iz P. dana 10.06.2008.godine lažne isprave - Ugovore o radu
na neodredjeno vrijeme navodno potpisane i zaključene izmedju DOO "J." i
oštećenih M. A. i V. V. koje su navodno potpisali ovi oštećeni upotrijebio kao
prave i predao ih na konkurs za dodjelu koncesija Upravi za šume.
Optuženi S. S. negira izvršenje krivičnog djela i svoju krivicu navodeći da je
preduzeće DOO "J." zbog učešća na konkursu za koncesiju šuma U. z. š. tokom
2008.godine uzelo pod zakup 6 preduzeća medju kojima i preduzeće DOO "R."
vlasnika K. R.. Dogovor je bio da mu tih 6 preduzeća daju pod zakup svoja
osnovna sredstva kao i svoje radnike. Oštećeni V. i M. su bili radnici DOO
"J." u periodu od 01.06.2008.godine do 01.10.2008.godine a svu dokumentaciju
za ove radnike i to potpisanu donio mu je i predao K.. Kazao je i to da je on
lično samo sa K. potpisao sporazum o preuzimanju tih radnika smatrajući da su
ti radnici K. potpisali sve što je bilo potrebno. Nije znao da oštećeni nijesu
potpisali Ugovor o radu sa DOO "R." niti da nijesu potpisali saglasnost o
njihovom preuzimanju od DOO "R." u DOO "J.". Oštećene ne poznaje a K.mu je
usmeno rekao da oštećeni traže raskid ugovora o radu pa je donio rješenje o
prestanku radnog odnosa oštećenim. Tačno je da je svu dokumentaciju
upotrijebio na konkursu za dodjelu koncesija dana 10.06.2008.godine.
Radi utvrdjivanja činjenica za donošenje odluke sud je izveo naprijed navedene
dokaze pa je tako oštećeni M.A. kazao da je zaposlen u stalnom radnom odnosu u
preduzeću S. - ŠG P. na radnom mjestu revirnog inženjera kao i da mu je
negdje u proljeće 2008.godine .ekao da mu je potreban stručni konsultant u
preduzeću jer navodno treba da učestvuje na konkursu za dodjelu šuma P.pa je
pristao da bude stručni konsultat stim što mu je Korugić rekao da ga
najvjerovatnije neće prijavljivati kao radnika. Tada mu je K.dao neka dva a
možda i tri papira da potpiše pa je potpisao te papire ali u opšte nezna koji
su to papiri bili. Nije upoznat da je kao radnik ustupan firmi "J.".Tvrdio je
da u periodu od 01.04.2008.godine do 01.06.2008.godine nije primao platu oid
preduzeća DOO "R." niti od preduzeća DOO "J." niti mu je bilo poznato da je u
periodu od 01.06.2008.godine do 01.10.2008.godine bio radnik preduzeća "J.".
Tvrdio je da nije potpisao Ugovor o radu sa DOO "R." od 01.04.2008.godine niti
Sporazum o preuzimanju zaposlenog niti Ugovor na odredjeno vrijeme sa DOO
"J.". Oštećeni V. V.je izjavio da je u stalnom radnom odnosu u preduzeću S. ŠG
P., da radi kao lugar za privatne šume kao i da ga je negdje u toku
2008.godine K.R.u kafani u P. pitao da bude stručni konsultant u K. privatnoj
firmi, pominjao je i da mu treba inženjer i pitao za M.A.. Kazao je tada K.da
ne uradi nešto što bi ga koštalo posla ili nečeg drugog ali da je tu da mu
pomogne jer su uvijek bili dobri prijatelji i da to može da mu odradi posle
radnog vremena u svojoj matičnoj firmi. Tu se razgovor završio i on nikad više
sa K.nije pričao na tu temu sve dok ga negdje toko 2009.godine nije telefonom
pozvao B. B.. i pitao ga na te okolnosti. Oštećeni V.navodi da apsolutno
nikada ništa nije potpisivao, nikakve papire niti je znao da je navodno
angažovan kao radnik preduzeća "R." vlasništvo K. u periodu od
01.04.2008.godine do 01.06.2008.godine niti da je navodno angažovan u
preduzeću "J." P. u periodu od 01.06.2008.godine do 01.10.2008.godine niti u
tom periodu dolazio u P. niti od tih preduzeća primao bilo kakvu naknadu.
Tvrdio je da nije potpisao Ugovor o radu sa DOO "R." i DOO "J." niti je
potpisao saglasnost od 25.05.2008.godine niti sporazum o preuzimanju
zaposlenih.K. je kada ga je pitao da bude stručni konsultant rekao da iz
njegove firme uzme njegove podatke koji mu trebaju. Optuženog S. nepoznaje.
Svjedok - oštećeni B.B. je kazao da je vlasnik preduzeća "B. s." i da je
njegova firma učestvovala na konkursu za dodjelu šuma kod U. z. š. CG i osim
njega učesnici su u septembru 2008.godine bili DOO "J." a u junu 2008.godine
osim DOO "J." učesnik je bio i DOO "M.". Uvidom u dokumentaciju DOO "J."
prvorangiranog na konkursu utvrdio je da je DOO "J." P.a priložio
falsifikovana dokumenta državljana S. M. A. i V. V.e to jeste da su u njihovo
ime K. R. i Stevanović Savo potpisali Ugovore o radu, Ugovore o ustupanju
radnika i saglasnost da V. i M. dobrovoljno prelaze u DOO "J." iako nikad
nijesu bili zaposleni u Crnoj Gori niti u preduzeću K. "R." a direktor
"J.a"-optuženi S. da bi ostvario osnovni uslov na konkursu preuzima od K.a
falsifikovana dokumenta, potpisuje Ugovore fiktivno kao i Ugovor o preuzimanju
radnika.
Cijeneći iskaze oštećenih M. i V. sud je njihove iskaze u cjelosti prihvatio
kao istinite i nepristrasne. Njihovi navodi da nijesu potpisali Saglasnost o
preuzimanju iz DOO "R." u DOO "J."kao ni rješenje o prestanku radnog odnosa
kod DOO "J." potvrdjeni su nalazom i mišljenje vještaka grafologa N. V. koja
je u svom nalazu i mišljenju broj 1123/12 od 03.04.2012.godine i to na osnovu
orginalnih Ugovora o radu od 01.05.2008.godine istakla da nijesu konstatovane
sličnosti koje bi upućivale na zaključak da su V.V. i M.A. svojeručno
potpisali Ugovore o radu na odredjeno vrijeme zaključene sa DOO"R.j" i
Saglasnosti za preuzimanje radnika. U svom nalazu i mišljenju br. 3943/11 od
17.10.2011.godine vještak N.V. je istakla da nijesu konstatovane sličnosti
koje bi upućivale na zaključak da su V.V. i M.A. svojeručno potpisali ugovore
o rade na neodredjeno vrijeme zaključene sa DOO "J." dana 01.06.2008.godine
kao ni saglasnosti o sporazumnom preuzimanju radnika od 25.05.2008.godine. Ove
nalaze i mišljenja vještaka grafologa N.V. sud u cjelosti prihvata kao
objektivne, date po pravilima struke a na osnovu nespornih rukopisa oštećenih
M. i V. te originalnih Ugovora o radu i saglasnosti-Sporazuma o preuzimanju
zaposlenih.Ovim nalazom i mišljenjem potvrdjeni su iskazi oštećenih V.i M. kao
istiniti kao i iskaz svjedoka - oštećenog B.B.da su prilikom predaje
dokumenata za oglas za koncesije predata falsifikovana dokumenta za radnike V.
i M.. I iskaz svjedoka-oštećenog B. u ovom dijelu sud u cjelosti prihvata kao
istinit.
Svjedok K.R. tvrdi da su oštećeni V.V. i M.A.bili radnici preduzeća DOO"R."
čiji je on izvršni direktor kao i da su V. i M. lično potpisali Ugovore o radu
sa njegovim preduzećem "R." a da M.i V. saglasnost - sporazum o preuzimanju
zaposlenih kao i rješenje o prestanku radnog odnosa sa preduzećem "J." nisu
potpisali lično jer to niko od radnika nije ni potpisao.Nezna da li su V. i
.ično potpisali Ugovore o radu sa DOO "J.", misli da nisu lično iz razloga što
ni Ugovore o radu sa DOO "R." nijesu potpisali lično već misli njegova služba.
Navode svjedok K.da su oštećeni V.i M. lično potpisali Ugovore o radu sa
njegovim preduzećem DOO "R." sud nije mogao prihvatiti kao istinite a ovo iz
razloga što su oštećeni M. i V. bili kategorični da nijesu potpisali Ugovore o
radu sa preduzećem DOO "R." a ove njihove navode potvrdjuje nalaz i mišljenje
vještaka grafologa N.. Navode svjedok K. da oštećeni V. i M.nijesu lično
potpisali sporazum o preuzimanju zaposlenih kao i rješenje o prestanku radnog
odnosa sa preduzećem DOO "J." sud prihvata kao istinite jer su oštećeni M. i
V. upravo i kazali da nijesu potpisali niti sporazum o preuzimanju zaposlenih
niti Ugovor o radu sa DOO "J." niti rješenje o prestanku radnog odnosa u DOO
"J.".
Dakle, u postupku je na osnovu jasnih i istinitih iskaza oštećenih V. i M. te
oštećenog B.a,djelimično iz iskaza svjedoka K. i nalaza i mišljenja vještaka
grafologa Nikčević utvrdjeno da oštećeni V. i M. nijesu lično potpisali
sporazum - Saglasnost o preuzimanju zaposlenih i Ugovor o prestanku radnog
odnosa u DOO "J." kao ni Ugovor o radu sa DOO "J." niti Ugovor o radu sa DOO
"R.". U postupku je nesporno utvrdjeno i to iz priznanja optuženog S. da je
optuženi S. S. dana 10.06.2008.godine upotrijebio isprave - Ugovore o radu na
neodredjeno vrijeme navodno potpisane izmedju DOO "J." i oštećenih M. i V.
kada ih je predao na konkurs Uprave za šume za dodjelu koncesija. Optuženi
S.S. je znao da Ugovori o radu na neodredjeno vrijeme zaključeni izmedju DOO
"J." P.i radnika M.A. i V.V.nijesu potpisali radnici M.A. i V.V.. Ovakav
zaključak sud izvodi iz činjenice koja nije sporna a naime da M. A. i Vu. V.
nikada nijesu odnosno nijesu ni jedan jedini dan za vrijeme koje su po
navodnim Ugovorima o radu bili radnici DOO "J." došli na posao u DOO"J.".
Uprkos tome optuženi S. navodi u svojoj odbrani da im je isplaćivao lične
dohodke i ako nijesu radili i nijesu dolazili iz P.. Sve ovo upućuje na jedini
logički zaključak da M. i V. nijesu potpisali Ugovore o radu sa DOO "J." niti
znali da su po tim ugovorima radnici DOO "J." a to potvrdjuju i njihovi navodi
da nijesu primali platu ni od DOO "R." ni od DOO "J.". Dakle, optuženi S.je
znao da Ugovore o radu nijesu potpisali oštećeni M. i V.i uprkos tome što je
to znao optuženi S. je Ugovore o radu navodno potpisane i zaključene izmedju
DOO "J." i M. A. i V.V.upotrijebio kao prave kada ih je dana 10.06.2008.godine
predao na konkurs za dodjelu koncesija Upravi za šume CG i u ovim radnjama
optuženog S.S.stiču se svi bitni elementi bića krivičnog djela falsifikovanje
isprave iz čl. 412 st. 1 KZ koje je optuženi izvršio sa umišljajem obzirom da
je bio svjestan da na konkurs predaje lažne isprave - navedene Ugovore o radu
pa ga je sud kao umišljajnog učinioca oglasio krivim i osudio po zakonu.
U okviru opšte svrhe krivičnih sankcija sud je u smislu čl.42 Kz cijenio sve
činjenice odnosno okolnosti od značaja kako za vrstu tako i za visinu kazne.
Optuženi S. je porodičan čovjek, otac jednog maloljetnog djeteta.Privatnik je.
Ove činjenice su u smislu čl.42 Kz uzete kao olakšavajuće okolnosti na strani
optuženog i sud je mišljenja da u konkretnom slučaju nije nužno izricati kaznu
zatvora već da se opravdano može očekivati da će se i novčanom kaznom
djelovati na ovog optuženog da više ne vrši krivična djela i postići se svrha
kažnjavanja zakonom predvidjena pa je sud optuženom izrekao novčanu kaznu
shodno čl.39 Kz u iznosu od 1.200,00 € koja predstavlja minimum novčane kazne
predvidjene za ovo krivično djelo smatrajući da će se novčanom kaznom u ovom
iznosu postići svrha kažnjavanja prema ovom optuženom. U smislu čl.39 Kz
optuženi je obavezan da izrečenu novčanu kaznu plati u roku od 3 mjeseca po
pravosnažnosti presude kako je to bliže opisano izrekom ove presude.
Odluka suda da optuženi na ime paušala plati iznos od 27,50 € koji iznos je
odmjeren obzirom na dužinu trajanja i složenost krivičnog postupka te imovno
stanje optuženog zasniva se na čl.226 i 229 ZKP-a .
Oštećeni B.B. je istakao da će imovinsko pravni zahtjev ostvarivati u parnici
pa ga je sud shodno čl. 239 ZKP-a radi ostvarivanja istog i uputio na parnicu.
Oštećeni V.V. i M.A. su istakli da ne postavljaju imovinsko pravni zahtjev.
Prilikom donošenja ovakve odluke sud je cijenio i iskaze svjedoka S. J. i Š.
V.koji su kazali da nijesu bili radnici DOO "J."u periodu od 09.06.2008.godine
pa do 09.12.2008.godine. Svjedok Š. je kazao da je u to vrijeme bio radnik
Lokalnih puteva Pljevlja. Svjedokinja S.je kazala da nikada nije bila radnik
ni DOO "R." ni DOO "J." ali da je u toku 2008.godine K.O. je pitao da li hoće
da radi u DOO "J." kod S. S. a ona obzirom da je šumarski tehničar i obzirom
da je nezaposlena pristala i predala radnu knjižicu K. da je on preda u DOO
"J." i čekala da je pozovu na posao. Posle 2 mjeseca od radnice Biroa rada
saznala je da joj ne ide radni odnos u DOO "J." pa je provjerila u Fondu PIO i
Fondu Zdravstva i vidjela da joj se ne uplaćuju doprinosi pa je otišla i
podigla radnu knjižicu iz DOO "J.". Nije potpisala Ugovor o radu sa DOO
"J.".Sud iskaze ova dva svjedoka prihata kao istinite i objektivne ali je sud
mišljenja da iskazi svjedoka Š.i S.nijesu od značaja za drugačiju odluku u
ovoj krivično pravnoj stvari.
OSNOVNI SUD U PLJEVLJIMA, dana 01.08.2013.godine.
Zapisničar,  S u d i j a,
Zora Leković  Ljiljana Popović
PRAVNA POUKA:
Protiv ove presude dozvoljena je žalba u roku od 8.dana po prijemu iste
Višem sudu Bijelo Polje, a preko ovog suda.
DOSTAVITI:
1 x ODT Pljevlja
1 x Optuženom
1 x Braniocu optuženog