HYPERLINK
"http://upload.wikimedia.org/wikipedia/commons/2/23/Coat_of_arms_of_Montenegro.svg"
K.br.65/13
U IME CRNE GORE
Osnovni sud u Pljevljima, kao prvostepeni krivični sud, po sudiji Ljiljani
Popović uz sudjelovanje zapisničara Leković Zore u krivičnom predmetu protiv
optuženog T.R. iz P., koga brani N. Z. advokat iz P.a zbog krivičnog djela
ugrožavanje sigurnosti iz čl.168 st.1 Krivičnog zakonika po optužnom predlogu
ODT Pljevlja Kt.br.77/13 od 24.04.2013.godine, nakon održanog glavnog i javnog
pretresa u prisustvu zamjenika ODT Pljevlja Tomčić Milivoja, oštećenog L. J.,
optuženog T. R. i njegovog branioca advokata N.Z.e, dana 29.05.2013.godine,
donio je i javno objavio
P R E S U D U
Optuženi T.R., JMBG ..., od oca M. i majke A. rodjene K., rodjen u P.dana
09.11.1944.godine, sa prebivalištem u P. naselje P. Ul.RVI bb, državljanin CG,
oženjen, otac dvoje punoljetno djece, pismen, završio šumarski fakultet,
penzioner, govori crnogorskim jezikom, srednjeg imovnog stanja,osudjivan
presudom Opštinskog suda P. K.br.378/73 od 29.04.1974 .godine zbog krivičnog
djela iz čl.170 KZ SRCG kažnjen 300 dinara novčano i presudom Osnovnog suda u
P. K.br.172/12 od 10.01.2013.godine zbog krivičnog djela ugrožavanje
sigurnosti iz čl.168 st.1 KZ kažnjen 2 mjeseca zatvora uslovno jednu godinu.
K R I V J E
Što je:
Dana 22.03.2013.godine oko 09,50 časova u zgradi Osnovnog suda u P. ugrozio
sigurnost oštećenom L. J. prijetnjom da će napasti na njegov život i tijelo na
način što je oštećenom uputio riječi prijetnje :" jebem ti majku, jebaću ti
sve po spisku, zaklaću te, ubiću te, zapamtićeš ti mene" koje prijetnje su kod
oštećenog izazvale osjećaj straha,
čime je izvršio krivično djelo ugrožavanje sigurnosti iz čl.168 st.1 Krivičnog
Zakonika,
pa ga sud na osnovu već citiranog zakonskog propisa te primjenom čl.4,5,13,15,
32,33,39 i 42 Krivičnog Zakonika te čl. 226, 229, 239 i 374 Zakonika o
krivičnom postupku
O S U DJ U J E
Na novčanu kaznu u iznosu od 800,00 (osamsto) € koja će se u slučaju
nenaplativosti zamijeniti kaznom zatvora tako što će se za svakih započetih
25,00 € novčane kazne odrediti jedan dan zatvora.
Izrečenu novčanu kaznu optuženi je dužan platiti u roku od 3 (tri) mjeseca po
pravosnažnosti presude.
Optuženi je dužan platiti ovom sudu na ime paušala iznos od 27,50 €,
a ovo u roku od 15.dana po pravosnažnosti presude pod prijetnjom prinudnog
izvršenja.
Oštećeni L. J. radi ostvarivanja imovinsko pravnog zahtjeva upućuje se na
parnicu.
O b r a z l o ž e nj e
Osnovno državno tužilaštvo u Pljevljima optužnim predlogom Kt.br.77/13 od
24.04.2013.godine optužilo je T. R. iz P. da je izvršio krivično djelo
ugrožavanje sigurnosti iz čl.168 st.1 Krivičnog zakonika a na način, mjesto i
vrijeme bliže opisano izrekom ove presude i u završnoj riječi zamjenik ODT
Pljevlja predložio je da ga sud oglasi krivim i osudi po zakonu ističući da je
izvedenim dokazima nesumnjivo utvrđeno da je optuženi počinio krivično djelo
koje mu je stavljeno na teret.
Oštećeni L. J. se pridružio krivičnom gonjenju i postavio imovinsko pravni
zahtjev u iznosu od 20.000,00 €.
Optuženi T. R. u svojoj odbrani datoj tužilaštvu navodi da je dana
22.03.2013.godine u 09,00 časova kod sudije P.B. imao sudjenje po imovinsko
pravnim odnosima sa svojim komšijom L.J. i svjedoci u ovom sporu su bili
njegova supruga M., sinovac D. i komšija H. O..Svi svjedoci nakon davanja
svojih izjava izlazili su iz sudnice i čekali ga u hodniku ispred sudnice a iz
sudnice su zajedno izašli on i njegov branilac advokat N.Z. i L. J. a prilikom
izlaska N. Z. je svratila kod sudije A. S. a L. J. je išao ispred njega,
njegove supruge, sinovca D. i komšije H. O. i sa L. nijesu komunicirali ni
bilo šta razgovarali. Dalje je kazao da se L. J. sa portirnice vratio nazad i
ubrzano otišao uza stepenice na sprat ali on nezna gdje je otišao i on je sa
svojim svjedocima otišao u "J." na piće. Posle jedno sat vremena zvao ga je
inspektor P. i rekao mu da ga je prijavio L.J. da ga je prilikom izlaska sa
sudjenja maltretirao, psovao i upućivao mu pogrdne riječi. Optuženi T. je
tvrdio da kritične prilike sa L.J. nije imao nikakvu komunikaciju jer je L. u
postupku kod sudije P. toga dana bio okrivljeni i predpostavlja da je L. bio
iritiran time što je sudija P. odredio za vještaka Š. D. da vještači u tom
sporu i izadje na lice mjesta pa ga je vjerovatno i zbog toga prijavio i
krenuo protiv njega sa lažnim informacijama.Tvrdio je da su protiv L. J.
podnijete dvije krivične prijave i četiri prekršajne dok protiv njega nije
podnijeta ni jedna krivična prijava niti je krivično odgovarao što se može
provjeriti. Nije tačno da je u hodniku Osnovnog suda u P. toga dana uputio L.
riječi prijetnje "jebem ti majku, jebaću ti sve po spisku, ubiću te zaklaću
te" i da to nije njegov stil života jer nikoga nikad nebi želio da uvrijedi i
sve želi da rješava preko institucija sistema a sa L. Jovanom uvijek je bio u
dobrim komšijskim odnosima kao i sa svim ostalim komšijama. Na glavnom
pretresu ne priznajući izvršenje krivičnog djela i svoju krivicu i ostajući
pri odbrani datoj tužilaštvu kazao je da su on i oštećeni komšije već 30 do 40
godina, da je sa oštećenim bio kao brat, da je oštećeni parkirao svoj traktor
na njegovom zamljištu i da nije mogao fasadu na kući da udari a da ne stane na
njegovo zemljište te da oštećeni nije ni sa kim u komšiluku u dobrim odnosima
a pogotovo kada je u pripitom stanju a često je pijan i sve što radi, radi kad
je pijan. Njihovi dobri odnosi su se prekinuli avgusta mjeseca 2012.godine
kada je rekao oštećenom da je uzurpirao i zaogradio njegovu imovinu i da to
polako odgradi ali oštećeni to nije uradio pa od ograde oštećenog ne može da
ulazi na svoj pljac. Za tu uzurpaciju oštećenog vodi se krivični postupak kod
sudije P. i glavni pretres je bio 22.03.2013. godine. Kazao je da je oštećeni
izmislio da mu je dana 22.03.2013.godine prijetio u zgradu suda nakon
završenog sudjenja i da je gnusna laž to za šta ga oštećeni tereti a oštećeni
je inače poznat po tome da izmišlja stvari. Nemože kući u M. da dodje zato što
se boji da će oštećeni naći i potplatiti nekog svjedoka da je on nešto rekao
oštećenom kao što je potplatio svjedoka u predmetu K.br.172/12 gdje je uslovno
osudjen gdje je isto bio L.J. oštećeni koji je potplatio svjedoka pa je njega
-optuženog sud oglasio krivim i kaznio uslovno.
Branilac optuženog u završnoj riječi predložio je da sud optuženog oslobodi za
krivično djelo ugrožavanje sigurnosti iz čl.168 st.1 Kz na način, vrijeme i
mjesto kako je to navedeno u optužnom predlogu a sa razloga što u ovom
postupku nije dokazano da je okrivljeni počinio krivično djelo koje mu se
stavlja na teret, jedini dokaz je bio iskaz svjedoka-oštećenog koji je u lošim
odnosima sa optuženim koji je sračunat da istog ošteti odnosno dovede do
kažnajvanja optuženog. Da su upućene ovakve riječi prijetnje oštećenom neko bi
čuo jer je toga dana hodnik suda bio pun a svjedok H. O. vjerovatno iz njemu
poznatih razloga ili nije mogao da se sjeti ili nije htio da iznese kako je
bilo tog 22.03.2013.godine. Kazala je da imovinsko pravni zahtjev koji je
podnio oštećeni previsok te da troškove postupka traži.
Optuženi T. R. u završnoj riječi usvajajući u cjelosti odbranu svog branioca
istakao je da je oštećeni uzurpirao njegovo zemljište odnosno dvorište i nakon
što mu je skrenuo pažnju da će mu podnijeti krivičnu prijavu ošećeni mu se na
ovaj način sveti.
U dokaznom postupku sud je saslušao svjedoka–oštećenog L.J., saslušao svjedoke
T. M., T. D., P.B., Dj. M. i H. O. i pročitao izvod iz KE za okrivljenog.
Nakon provedenog dokaznog postupka i ocjene izvedenih dokaza kako svakog
pojedinačno tako i u medjusobnoj povezanosti a pri tom cijeneći odbranu
optuženog ovaj sud je utvrdio činjenično stanje bliže opisano izrekom ove
presude.
Naime, javna optužba stavlja na teret optuženom T. R. da je izvršio krivično
djelo ugrožavanje sigurnosti iz čl.168 st.1 Krivičnog Zakonika na štetu
oštećenog L. J. tako što je dana 22.03.2013.godine u 09,50 časova u zgradi
Osnovnog suda u P. ugrozio sigurnost oštećenom prijetnjom da će napasti na
život i tijelo oštećenog tako što je oštećenom uputio riječi prijetnje "jebem
ti majku, jebaću ti sve po spisku, zaklaću te, ubiću te, zapamtićeš ti mene".
Optuženi T.negira izvršenje krivičnog djela i krivicu tvrdeći da kritičnog
dana nije uputio navedene riječi prijetnje oštećenom te da je oštećeni nakon
završenog sudjenja kod sudije Pejovića išao ispred njega a on išao zajedno sa
suprugom M., sinovcem D. i svjedokom Hodžićem i u opšte nijesu imali
komunikaciju sa L.J..
Radi utvrdjivanja činjenica od značaja za donošenje odluke u ovoj krivično
pravnoj stvari sud je izveo naprijed navedene dokaze.
Oštećeni L.J. u svom iskazu navodi da je dana 22.03.2013.godine u 09,00 časova
imao sudjenje sa T. R. kod sudije P. B. oko imovinsko pravnog spora. U tom
postupku su imali i on i T.. Svjedoci su davali svoje izjave i napuštali
sudnicu i kada su završili sudjenje, možda je bilo oko 09,50 časova iz sudnice
su izašli on, T. R. i njegov advokat N.Z.. Ispred sudnice u hodniku nije bilo
ni njegovih ni T.svjedoka.Dalje je kazao da je išao ispred R. i silazio niz
stepenište prema portirnici i kad je bio na prvoj krivini stepeništa iza njega
je išao R. sam, bez advokata i upućivao mu uvredljive riječi i prijetnje "
jebem ti majku, jebaću ti sve po spisku, zaklaću te, ubiću te, zapamtićeš ti
mene". Od tih riječi prijetnje uplašio se da ga R.može napasti i povrijediti i
odmah se stepenicama vratio nazad kod sudije P. i prenio mu šta mu je R. rekao
a sudija P.mu rekao da je sudjenje završeno i da ide u policiju i prijavi R.
što je on i učinio. Tvrdio je da su on i R. bili sami na stepeništu kada mu je
R. uputio ove riječi prijetnje. To nije prvi put R. da ga na ovakav način
napada i prijeti jer je Radoje u 2012.godini za isto ovo djelo osudjen.
Svjedok P. B. izjavio je da je dana 22.03.2013.godine u 09,00 časova kao
sudeći sudija održao glavni pretres u Osnovnom sudu u P. u predmetu gdje je
okrivljeni L. J. a oštećeni kao tužilac T.R. sa punomoćnikom advokatom N. Z..
Dalje je kazao da je glavni pretres završio u 09,50 časova i obavijestio
stranke da je glavni pretres završen, u sudnici su bili L. J., T. R. i N. Z.
dok su saslušani svjedoci nakon davanja izjava napuštali sudnicu. Svjedok P.je
dalje kazao da nakon što su stranke izašle iz kancelarije i dok je zapisničar
izvlačio zapisnik iz štanpača, nepun minut od izlaska iz sudnice L. J. se
pojavio na vratima sudnice sa suzama u očima i vidno uzbudjen i rekao je "
sudija on meni prijeti" a rekao je i da mu je rekao i" da mi jebe i oca i
majku, da će me ubiti, da će mi jebati majku" a pri tom je Lacman pokazivao da
mu je Terzić prijetio sa prstom. Rekao je L. da je pretres završen i da slučaj
može prijaviti u policiju a tom prilikom je pitao L. jeli bio ko prisutan na
stepeništu kada mu je izgovorio te prijetnje a L. rekao da nije niko bio, da
su bili samo njih dvojica. Svjedok Dj. M. je izjavila da je dana
22.03.2013.godine u 09,00 časova sudija P.B.o imao zakazano sudjenje u
krivičnom predmetu gdje je okrivljen L. J. a oštećeni kao tužilac T. R.sa
svojim punomoćnikom advokatom N. Z. te da je ona zapisničar kod sudije P..
Sudjenje je počelo u 09,00 časova a završeno u 09,50 časova. Sudija je
zaključio sudjenje i odredio datum novog sudjenja i stranke su nakon toga
napustile sudnicu i nije prošao ni jedan minut u sudnicu se povratio L.J. i
obratio se sudiji P. riječima "sudija on meni prijeti da će mi jebati mater i
da će me ubiti" nakon čega je podigla glavu i ugledala uznemirenog L. kome su
oči bile pune suza. Sudija mu je rekao da napusti kancelariju jer je sudjenje
završeno i da slučaj priajvi u policiju i L. je izašao iz kancelarije.
Cijeneći iskaze svjedoka P. i Dj. sud je stekao ubjedjenje da su ovi svjedoci
istinito i nepristrasno posvjedočili sve što im je poznato u okviru vršenja
svojih redovnih radnih zadataka obzirom da je svjedok P. toga dana bio sudeći
sudija u predmetu L.J. i T. R. a svjedok Dj. zapisničar kod sudije P.. Iz
navedenih razloga sud u cjelosti prihvata kao istinite i nepristrasne iskaze
svjedoka P. B. i Dj. M..
Cijeneći iskaz svjedoka oštećenog L. J. i dovodeći ga u vezu sa iskazima
svjedoka P. B. i Dj.M. sud je stekao ubjedjenje da je oštećeni L. bio krajnje
istinit, jasan i nedvosmislen u svom kazivanju i sud njegov iskaz kao takav i
prihvata.
Optuženi T.R. tvrdi da je oštećeni L. išao hodnikom suda nakon završenog
sudjenja ispred njega, njegove supruge M. i sinovca D. te svjedoka H. i da
nije komunicirao sa oštećenim niti mu prijetio.
Provjeravajući ove navode odbrane optuženog T. sud je saslušao svjedoke T.M.,
T.D.i H. O. pa je tako svjedokinja T.M.a, supruga optuženog kazala da je dana
22.03.2013.godine u 12,00 časova njen suprug R.imao spor sa L. J. kod sudije
B.P., da su prvo saslušani svjedoci L.J. a onda je saslušana ona i još dva
svjedoka na strani njenog muža. Prvo je ona dala izjavu i izašla na hodnik i
sjela na klupu a zatim su izašla i druga dva svjedoka T. Dejan i H.O. i svi su
sjeli na klupu ispred sudnice i čekali da izadje R.. Nakon jedno desetak
minuta izašao je Radoje sa advokatom N.Z. koja je odmah skrenula u sudnicu kod
Sanje Aničić a L. J. je sam otišao niz stepenište prema portirnici. Pitala je
R.jeli sudjenje završeno a on joj rekao da je odloćeno za 03.april i da sud
treba da izadje na lice mjesta sa vještakom i tada su se ona, R., D. i O.
dogovorili da odu u "J." na kafu. Dalje je svjedokinja M. kazala da kad su
silazili niz stepenište prema portirnici sreli su J. koji je bio sav zajapuren
u licu i nerevozan da se vraća nazad uza stepenište na sprat i nešto je
gundjao sebi u bradu i niko mu se od njih nije obraćao. Kad su oni silazili
niz stepenište bilo je još stranaka koji su se peli uz stepenište i silazili
niz stepenište a nakon jedno sat vremena pozvao ih je inspektor P. u policiju
da daju izjave navodno da je R. prijetio J. na stepeništu suda. Čista je
izmišljotina da je R. prijetio J. dok su silazili sa sprata suda niza
stepenište i da je to J.sve iscenirao zbog toga što je sud trebao da izadje na
lice mjesta i što je odredjen vještak Š.D.. Na pretresu je kazala da je
pogriješila u vezi satnice i da je tog dana sudjenje počelo u 09,00 a ne u
12,00 časova, te da je na stepenicama bilo još naroda koji je silazio i ulazio
na sprat suda ali nezna koliko je osoba bilo i ko su. Svjedok T. D., bratanić
optuženog je potvrdio da je dana 22.03.2013.godine u 09,00 časova bio svjedok
svom stricu R. T. koji je imao neki imovinsko pravni spor sa L. J. kod sudije
B.P.. On, njegova strina Mi. i H. O. bili su svjedoci u tom sporu i kad su
završili svjedočenje svo vrijeme su bili u hodniku i čekali R. dok završi
sudjenje. Sudjenje je završeno oko 09,40 časova , iz sudnice je prvo izašao L.
a onda R. sa advokatom N. Z. koja je odmah ušla u kancelariju kod sudije A. a
oni su zajedno krenuli sa R. u "J." da popiju kafu. Kad su silazili sa sprata
suda niz stepenište, na prvoj krivini stepeništa susreli su L. J. koji se
vraćao uz stepenište na sprat i koji je nešto govorio tako tiho da nijesu
razumjeli, bio je sav crven i kao da je bio uplakan a takav je bio i u sudnici
kad su davali izjave. Prošli su pored J., niko mu ništa nije govorio i otišli
u "J.". Svjedok T. D. je kazao i to da je na spratu suda bilo još nekih
stranaka a niza stepenište dok su silazili nije bilo nikoga osim njih i J..
Nije tačno da je R.dok su silazili sa sprata suda niz stepenište upućivao
prijetnje J., J. je to sve izmislio.Svjedok H. O. je izjavio da poznaje i
optuženog R. i oštećenog J., da su mu komšije, da je sa R. u govoru dok sa
oštećenim J. nije u govoru zbog nekog saobraćajnog udesa. Prije jedno mjesec
ili dva dana, nezna tačan datum, bio je svjedok u njihovom predmetu kod sudije
P.i nakon što je dao iskaz zajedno sa R. ženom i T. D. je izašao ili ispred
suda ili u hodnik suda na prvom spratu da sačekaju R.da završi sudjenje kako
bi otišli u kafić preko puta suda da popiju kafu. Dalje je kazao da od prilike
5 minuta nakon špto je on završio svjedočenje došao je R. i njih četvoro
otišli na kafu. Nezna kada je iz zgrade suda izašao L. J.. Toga dana nije ni
vidio ni čuo bilo kakvo dešavanje izmedju njih dvojice dok su bili u sudu i
nezna jeli R. prijetio J. samo ga je tog istog dana zvala policija da dodje i
da izjavu. Svjedok H. je kazao da je sa T. M. i D. sjedio na klupi ispred
sudnice sudije P. prije sudjenja a nakon što je svjedočio izašao iz sudnice i
krenuo ka izlazu iz suda na prvi sprat, kad je izašao iz sudnice M. i D.su
bili na klupi i svo troje su krenuli na prvi sprat da izadju iz zgrade. Nije
čuo nikakvu galamu izmedju J. i R. a kazao je i to da su toga dana prvo
svjedočili M.i D. pa tek onda on, da je on bio poslednji svjedok i kad je
izašao iz sudnice u sudnici su ostali R.i J..
Sud je cijenio iskaze svjedoka T. M., T. D. i H.O. i ubjedjenja je da je
svjedok Hodžić bio i istinit i nepristrasan u svom kazivanju, da je
posvjedočio samo ono što mu je lično poznato i bez obzira na činjenicu da sa
oštećenim Lacmanom nije u govoru. Medjutim, sud je mišljenja da su svjedoci
T.M.i T. D. svojim kazivanjem htjeli da pomognu optuženom koji je svjedokinji
M.suprug a svjedoku D. rodjeni stric. Ovo iz razloga što je na osnovu jasnog i
nedvosmislenog iskaza svjedoka H. utvrdjeno da je ovaj svjedok zajedno sa
svjedocima M.i D. nakon što su završili svjedočenje otišao u hodnik na prvom
spratu suda ili ispred zgrade suda gdje su sačekali optuženog R.koji je došao
nekih 5 minuta posle njih. Optuženi, svjedokinja M.i svjedok D. tvrde da su
zajedno sa svjedokom H. izašli iz suda, da je ispred njih izašao oštećeni J.
dakle sve suprotno od onoga što navodi svjedok H. koji je po mišljenju suda
bez obzira na činjenicu da je toga dana bio svjedok optuženom R. i bez obzira
na činjenicu da sa oštećenim nije u govoru bio istinit u svom kazivanju. Iskaz
svjedokinje M. i svjedoka D.se bitno razlikuje u odnosu na činjenicu da li je
na stepeništu suda u momentu kad su oni silazili sa drugog sprata suda bilo
još osoba koje su navodno mogle čuti da optuženi nije upućivao riječi
prijetnje oštećenom. Tako svjedokinja M. navodi da je na stepeništu bilo još
naroda koji je silazio i ulazio na sprat ali da nezna koliko je osoba bilo i
ko su dok je svjedok Dejan kazao da na stepeništu dok su oni silazili nije
bilo nikoga osim njih i Jovana dok je na spratu suda bilo još nekih stranaka.
Nije logično da ova dva svjedoka zajedno silaze niza stepenice i da
svjedokinja M. kaže da je bilo još naroda na stepenicama a svjedok D. da na
stepenicama osim njega, svjedoka Milojke i Osmana i optuženog R. te oštećenog
J. nije bilo nikoga. Smatrajući da su svjedoci T.M. i D. bili pristrasni u
svom kazivanju i da su htjeli da pomognu optuženom a pri tom imajući u vidu po
mišljenju suda istinit, jasan i nepristrasan iskaz svjedoka H. sud iskaze
svjedoka T.M. i D. nije mogao prihvatiti. Da u vrijeme kritičnog dogadjaja na
stepeništu suda nije bilo nikog osim oštećenog L. i optuženog R. upućuje i to
što je oštećeni L. nakon što se vratio u sudnicu rekao sudiji P.kada ga je
ovaj pitao je li to neko čuo da na stepeništu nije bilo nikog osim njega i
optuženog kao i da je oštećeni bio vidno uzbudjen i sa suzama u očima a što je
izjavio svjedok P. kao i svjedokinja Dj.koja je kazala da kad se oštećeni
vratio u sudnicu bio je uznemiren a oči su mu bile pune suza.
Dakle, jasnim i kategoričnim a po mišljenju suda i istinitim iskazom oštećenog
L. J., nepristrasnim iskazom svjedoka P. B., Dj.M. i H.O.negirana je odbrana
optuženog T. R. i na nesumnjiv način je utvrdjeno da je optuženi T.R. dana
22.03.2013.godine oko 09,50 časa u zgradi Osnovnog suda u Pljevljima ugrozio
sigurnost oštećenom L. J. prijetnjom da će napasti na njegov život i tijelo
tako što je oštećenom uputio riječi prijetnje "jebem ti majku, jebaću ti sve
po spisku, zaklaću te, ubiću te, zapamtićeš ti mene" koje riječi su podobne da
izazovu osjećaj straha i nesigurnosti odnosno ugroženosti i oštećeni L. je
zbog ovih prijetnji koje je shvatio ozbiljno, pogotovo što je optuženi već
jednom osudjen za isto krivično djelo izvršeno prema oštećenom, imao osjećaj
ugroženosti zbog čega se sa stepeništa suda vratio usudnicu kod sudije P. i
obavijestio ga o navedenim prijetnjama a nakon toga je dogadjaje prijavio
policiji. Optuženi T.R. je bio svjestan da navedenim riječima prijetnje
ugrožava sigurnost oštećenog L.J., ali je uprkos tome navedene riječi
prijetnje uputio oštećenom,dakle djelovao je sa direktnim umišljajem i u ovim
radnjama optuženog T.R. stoje svi bitni elementi bića krivičnog djela
ugrožavanje sigurnosti iz čl.168 st.1 Krivičnog zakonika pa ga je sud kao
umišljajnog učinioca obzirom da je bio svjestan da na ovaj način ugrožava
sigurnost oštećenog oglasio krivim i osudio po zakonu.
Kako je sud u postupku utvrdio da je optuženi T.R. izvršio krivično djelo
ugrožavanje sigurnosti iz čl.168 st.1 Kz na štetu oštećenog L. J.kako je to
optuženom i stavljeno na teret javnom optužbom to ga je sud oglasio krivim i
osudio po zakonu a prilikom odlučivanja o vrsti i visini kazne sud je u smislu
čl. 42 KZ cijenio sve okolnosti koje utiču kako na vrstu tako i na visinu
kazne. Optuženi je porodičan čovjek, otac dvoje djece, penzioner. Ove
okolnosti sud je uzeo kao olakšavajuće okolnosti na strani optuženog. Kao
otežavajuću okolnost na strani optuženog sud je uzeo činjenicu da je optuženi
do sada dva puta osudjivan što je utvrdjeno iz izvoda iz KE kao i da je
poslednji put pravosnažno osudjen presudom K.br.172/12 i to upravo zbog
krivičnog djela ugrožavanje sigurnosti iz čl.168 st.1 Kz izvršenog na štetu
ošećenog Lacman Jovana pa je ovaj sud mišljenja da se novčanom kaznom koja je
predvidjena za ovo krivično djelo može postići svrha kažnjavanja i dovoljno
uticati na optuženog da više ne vrši krivična djela pa je sa ovih razloga sud
optuženom shodno čl.39 Kz izrekao novčanu kaznu u iznosu od 800,00 €
smatrajući da će se ovim iznosom novčane kazne koji je iznos visok i za
zaposlene ljude a ne za penzionera kao što je optuženi u cjelosti postići
svrha kažnjavanja.U smislu čl.39 Krivičnog Zakonika sud je odredio da optuženi
izrečenu novčanu kaznu plati u roku od 3.mjeseca po pravosnažnosti presude.
Shodno čl.226 i 229 ZKP-a sud je obavezao optuženog da na ime paušala plati
iznos od 27,50 € koji iznos je odmjeren obzirom na dužinu trajanja i složenost
krivičnog postupka te imovno stanje optuženog.
Oštećeni je postavio imovinsko pravni zahtjev prema optuženom u iznosu od
20.000,00 € ali kako krivični sud nije utvrđivao visinu imovinsko pravnog
zahtjeva to je oštećenog shodno čl. 239 ZKP-a radi ostvarivanja istog uputio
na parnicu.
OSNOVNI SUD U PLJEVLJIMA ,
Dana 29.05.2013.godine.
Zapisničar, S u d i j a,
Zora Leković Ljiljana Popović
PRAVNA POUKA:
Protiv ove presude dozvoljena je žalba u roku od 8.dana po
prijemu iste Višem sudu B. Polje, a preko ovog suda.
DOSTAVITI:
1 x ODT Pljevlja
1 x Optuženom
1 x Braniocu optuženog