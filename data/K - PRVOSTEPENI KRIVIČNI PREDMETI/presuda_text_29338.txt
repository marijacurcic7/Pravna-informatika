HYPERLINK
"http://upload.wikimedia.org/wikipedia/commons/2/23/Coat_of_arms_of_Montenegro.svg"
K.br.94/13
U IME CRNE GORE
Osnovni sud u Pljevljima, kao prvostepeni krivični sud po sudiji Ljiljani
Popović, uz sudjelovanje zapisničara Zore Leković, u krivičnom predmetu protiv
optužene A. Lj. iz P. koju brani N.Z. advokat iz P., zbog krivičnog djela
lažno predstavljanje iz čl.383 st.1 Krivičnog Zakonika a po tužbi
supsidijarnog tužioca NVO "A." iz P.koju zastupa zakonski zastupnik Š. A. iz
P.a od 13.03.2012. godine, na glavnom pretresu održanom dana 05.08.2013.
godine u prisustvu zakonskog zastupnika supsidijarnog tužioca Š. A., optužene
A. Lj. i njenog branioca advokata N. Z., donio je i javno objavio
P R E S U D U
Protiv optužene A. Lj. od oca J. i majke S. rodjene P., rodjena u D. dana
21.02.1955.godine, sa prebivalištem u P.a Ul.M.C.a M-1,državljanka CG, udata,
majka 4 djece, zaposlena u Z. z. z. CG P., pismena, završila fakultet
političkih nauka, govori crnogorski jezik, prosječnog imovnog stanja,
neosudjivana.
Na osnovu čl.372 st.1 tačka 3 ZKP-a
OPTUŽBA SE ODBIJA
Da je:
U periodu od 01.08.2008.godine pa do marta mjeseca 2011.godine u P.lažno se
prestavljala kao direktor B. r. u P., i ako je Odlukom broj 02-4802 od
09.07.2008.godine od strane direktora Z. z.z. C. G. J.Z.a za direktora B.rada
P. imenovan S. Ć.,
čime bi izvršila krivično djelo lažno predstavljanje iz čl.383 st.1Krivičnog
zakonika,
jer nema optužbe ovlašćenog tužioca za vodjenje krivičnog postupka.
Troškovi postupka padaju na teret budžetskih sredstava.
O b r a z l o ž e nj e
Supsidijarni tužilac NVO "A." iz P. tužbom od 13.03.2012. godine optužio je A.
Lj. iz Pljevalja da je izvršila krivično djelo lažno predstavljanje iz čl.383
st.1 Krivičnog Zakonika a način, mjesto i vrijeme bliže opisan izrekom ove
presude. U završnoj riječi zakonski zastupnik supsidijarnog tužioca je istakao
da se na pretresu kao i mnogo puta ranije ponovila priča o zaštiti Lj. A. kako
u tužilaštvu tako i u sudu od suda očekuje posle svih odbijenih predloga
dokaza da sud optuženu oslobodi a kao zakonski zastupnik oštećene predlaže da
sud optuženu oglasi krivom i kazni po zakonu za izvršeno krivično djelo lažno
predstavljanje koje joj je stavljeno na teret.
Optužena A.Lj. u svojoj odbrani datoj na glavnom pretresu ne priznajući
izvršenje krivičnog djela ni svoju krivicu navela je da je prvi put za
direktora B. r. u P. postavljena 1993.godine a drugi put 1998.godine, kao i da
je nakon drugog postavljenja iz zdravstvenih razloga tražila od direktora Z.
z.z. da bude premještena sa poslom u B. i to joj je odobreno i donijeto
rješenje o premještaju a u to vrijeme kreće kanpanja za poslaničke kandidature
i u dogovoru sa DPS P. obzirom da se kandiduje za poslanika u R. S.i odustaje
od premještaja u B. o čemu obavještava direktora Z. J. i traži da se stavi van
snage rješenje o njenom premještaju u B. koje je na nekoliko dana prije toga
bilo donijeto. Nastavlja da radi posao direktora B.rada Pljevlja a kako je
rješenje o njenom premještaju bilo donijeto to je na jednom sastanku u
Podgorici lično na ruke, bez zakonske procedure dostavljanja, kolegi iz B. r.
P. Ć. dato rješenje kojim je on postavljen za direktora B. rada P., ona za to
nezna kao što nezna da rješenje o njenom premještaju nije poništeno i
nastavlja da radi posao direktora B. r. P. i skoro godinu ipo dana nije znala
da S.Ć. ima rješenje kojim je postavljen za direktora B.r. P., Ć. joj to nikad
nije rekao niti joj je to rekao neko iz centrale Z. z. z. CG već ona to
saznaje u 2011.godini i to kada je pozvao novinar TV Vijesti S. da da izjavu u
vezi njenog radnog mjesta a S. je valjda u vezi toga obavijestio A.Š..
Optužena je dalje kazala da nije htjela da obavi razgovor sa S. putem
telefona, S. joj je tada rekao da je S.Ć.postavljen za direktora B. r. P. a
nakon par minuta od ovog razgovora u njenu kancelariju dolazi S. Ć. iz sakoa
vadi rješenje o postavljenju za direktora B.r. P. i govori joj da ima problem
da li da on da izjavu S. a ona mu je rekla da je to njegov izbor i Ć. je toga
dana dao izjavu S..Ć. tada pokreće postupak kod A. za mirno rješavanje spora i
10.03.2011. godine A. donosi rješenje o njenom razrješenju sa mjesta direktora
B. r.P. uz napomenu da Ć. odustaje od traženja naknade razlike plate. Ona tada
dobija postavljenje za savjetnika u Z. z. z.P. a od 22.12.2011.godine postaje
poslanik u S. CG. Optužena A. dalje u svoju odbranu navodi da osporava
legitimitet A. Š. da zastupa NVO "A.a" a ovo iz razloga što je, nakon što je
dobila tužbu, išla u M. u. p.C. G. i interesovala se i tamo joj rečeno da u
registru nevladinih organizacija ne postoji NVO "A." P. i tražila je da joj se
izda potvrda o tome ali su joj u MUP-u rekli da zbog duže procedure
najcjelishodnije je da se obrati sud za taj podatak ili ona putem slobodnog
pristupa informacijama. U registru nevladinih organizacija postoji NVO"A."P. a
u 2011.godini je donijet Zakon o nevladinim organizacijama SL.list 39/11 po
kome su sve nevladine organizacije bile dužne da do 22.jula 2012.godine
usklade svoje Statute sa Zakonom i ona smatra da taj dio NVO "Alternativa"
Pljevlja nije završila.
U završnoj riječi branilac optužene je istakao da je u toku dokaznog postupka
izvedenim dokazima utvrdjeno da je Š.A. kao fizičko lice podnio Osnovnom
državnom tužilaštvu u Pljevljima krivičnu prijavu protiv A. Lj., zbog
krivičnog djela lažno predstavljanje iz čl.383 st.1 Kz a nakon što je ODT
Pljevlja odbacilo njegovu krivičnu prijavu nastavio gonjenje ali u ime NVO
"A." te da obzirom i na ukidno rješenje Višeg suda u Bijelom Polju predlaže da
sud presudom odbije optužbu NVO "A." protiv optužene A.Lj. zbog krivičnog
djela lažno predstavljanje iz čl. 383 st.1 Kz. Troškove postupka je tražio.
Optužena A. Lj. u završnoj riječi u cjelosti je usvojila odbranu svog
branioca.
U dokaznom postupku sud je saslušao zakonskog zastupnika oštećene NVO "A." Š.
A., pročitao Odluku direktora Z. z. z. CG broj 02-1813/2 od 10.03.2011.godine,
pročitao Odluku Z. z. z. CG broj 02-1813 od 10.03. 2011.godine o imenovanju
optužene na radno mjesto savjetnika, izvršio uvid u Odluku Z. z. z.CG broj
02-1812 od 10.03.2011.godine,pročitao rješenje Z.z.z.CG broj 02-1852 od
31.03.1998. godine, pročitao akt Z. z. z. CG broj 05-3423/2 od
13.04.2010.godine,izvršio uvid u spise predmeta Osnovnog suda u Pljevljima
K.br.305/10 i izvršio uvid u spise predmeta ODT Pljevlja Kt.br.112/11-rješenje
o odbačaju krivične prijave ODT Pljevlja Kt.br.112/11 od 02.02.2011.godine,
obavještenje o odbačaju krivične prijave ODT Pljevlja Kt.br.112/11 od
02.02.2012.godine te fotokopiju dostavnice o dostavljanju rješenja i
obavještenja ODT Pljevlja Š. A..
Nakon provedenog dokaznog postupka ovaj sud je utvrdio da u konkretnom slučaju
nema optužbe ovlašćenog tužioca pa je optužbu tužitelja NVO "A." iz P. protiv
optužene A. Lj.,zbog krivičnog djela lažno predstavljanje iz čl.383st.1
Krivičnog Zakonika odbio a na osnovu čl.372 st.1 tačka 3 ZKP-a.
Naime, NVO "A." iz P.a je kao supsidijarni tužilac optužnim predlogom od
13.03.2012. godine optužila A. Lj.da je izvršila krivično djelo lažno
predstavljanje iz čl.383 st.1 Krivičnog Zakonika. Iz spisa predmeta ODT
Pljevlja Kt.br.112/11 utvrdjuje se da je A.Š. Osnovnom državnom tužilaštvu u
Pljevljima na glavnom pretresu kod Osnovnog suda u Pljevljima u predmetu
K.br.305/10 dana 23.03.2010.godine usmeno podnio krivičnu prijavu protiv
optužene A. Lj. zbog krivičnog djela lažno predstavljanje iz čl.383 st.1
Krivičnog Zakonika. Rješenjem Kt.br.112/11 od 02.02.2012.godine Osnovno
državno tužilaštvo u Pljevljima je odbacilo krivičnu prijavu Š.A. protiv A.
Lj. zbog krivičnog djela lažno predstavljanje iz čl.383 st.1 Krivičnog
Zakonika.Rješenje Kt.br.112/11 od 12.02.2012.godine o odbačaju krivične
prijave Š. A. od 23.03.2011.godine protiv A.Lj. zbog krivičnog djela lažno
prestavljanje iz čl.383 st.1 Kz i obavještenje ODT Pljevlja Kt.br.112/11 od
02.02.2012.godine dostavljeno je Š. A.i iste lično je potpisao Š. A. što je
utvrdjeno kako iz dostavnice koja se nalazi u spisima predmeta ODT Pljevlja
Kt.br.112/11 tako i iz iskaza samog Š. A.. Dakle, iz spisa ODT Pljevlja
Kt.br.112/11 utvrdjuje se da NVO "A." iz Pljevalja nije dana 23.03.2010.godine
Osnovnom državnom tužilaštvu podnijela krivičnu prijavu protiv A. Lj. za
krivično djelo lažno predstavljanje iz čl.383 st.1 Krivičnog Zakonika već je
tu krivičnu prijavu podnio Š. A. iz P. o čemu je ODT Pljevlja A. Š. dana
14.02.2012.godine dostavilo kako rješenje o odbačaju krivične prijave tako i
obavještenje da je odbacio krivičnu prijavu i da može u roku od 30 dana od
prijema obavještenja nastaviti krivično gonjenje.Medjutim, dana 13.03.2012.
godine krivično gonjenje protiv A. Lj.e zbog krivičnog djela lažno
predstavljanje iz čl.383 st.1 Kz nastavlja NVO "A." a ne A. Š. kao podnosilac
usmene krivične prijave tužilaštvu odnosno lice koje ima zakonsko pravo da
nastavi krivično gonjenje. Obzirom na ovu činjenicu krivično gonjenje nakon
što je ODT Pljevlja odbacilo krivičnu prijavu Š.A. protiv A.Lj. za krivično
djelo lažno predstavljanje iz čl.383 st.1 Kz nije mogao nastaviti NVO "A." iz
P. već samo podnosilac krivične prijave Š.A.pa u konkretnom slučaju nema
optužbe ovlašćenog tužioca.
Prilikom donošenja ovakve odluke sud je cijenio navode zakonskog zastupnika
supsidijarnog tužioca Š.A.da je NVO "A." podnijela krivičnu prijavu protiv
optužene Aranitović Ljubice za krivično djelo lažno predstavljanje iz čl.383
st.1 Kz a da je on u vrijeme usmenog podnošenja prijave za lažno
predstavljanje iz čl.383 st.1 Kz na glavnom pretresu dana 23.03.2011. godine u
predmetu K.br.305/10 Osnovnog suda u Pljevljima istu podnio kao zakonski
zastupnik NVO". komentarišući da je kao jedini zastupnik "A." i u prethodnom
postupku podnio prijavu protiv optužene rekao zamjeniku ODT Pljevlja da
"krivičnu prijavu podnosi i danas" te da nije išao u tužilaštvo iako ga je
tada na glavnom pretresu zamjenik ODT Pljevlja uputila da dodje u tužilaštvo
radi podnošenja prijave. Medjutim, ove navode zakonskog zastupnika oštećene
NVO "A." sud nije mogao prihvatiti a ovo iz razloga što je sadašnji zakonski
zastupnik NVO "A." u predmetu K.br.305/10 kao fizički lice optužen za krivično
djelo lažno prijavljivanje iz čl.388 st.1 Kz te da je u završnoj riječi na
glavnom pretresu dana 23.03.2011.godine rekao da je optužena tada oštećena
A.Lj. izvršila krivično djelo lažno predstavljanje kao i da nakon što ga je
postupajući zamjenik ODT Pljevlja uputio da krivičnu prijavu preda u pisarnici
ODT Pljevlja istakao da on neće da preda prijavu pisarnici ODT Pljevlja jer
sumnja da će tužilaštvo postupiti po toj njegovoj prijavi. Dakle, Š.A. je kao
optuženi a ne NVO "A." u predmetu K.br.305/10 usmeno zamjeniku ODT Pljevlja
podnio krivičnu prijavu protiv optužene A. Lj. zbog krivičnog djela lažno
predstavljanje iz čl.383 st.1 Kz. To se u ostalom vidi i iz spisa predmeta ODT
Pljevlja Kt.br.112/11 gdje stoji da je Š. A. na glavnom pretresu pred Osnovnim
sudom u Pljevljima u predmetu K.br.305/10 dana 23.03.2011.godine usmeno podnio
krivičnu prijavu protiv A. Lj. zbog krivičnog djela lažno predstavljanje iz
čl.383 st.1 Kz po kojoj usmenoj krivičnoj prijavi je tužilaštvo postupalo i
rješenjem Kt.br.112/11 od 02.02.2012. godine odbacilo krivičnu prijavu Š.A. od
23.03.2011.godine protiv A.Lj. zbog krivičnog djela lažno predstavljanje iz
čl.383 st.1 Kz a obavještenjem Kt.br.112/11 takodje od 02.02.2012.godine
obavijestilo Š. A. da je odbacilo njegovu krivičnu prijavu protiv A. Lj. zbog
krivičnog djela lažno prestavljanje iz čl.383 st.1 Kz i obavijestilo ga da u
roku od 30.dana od dana prijema obavještenja i rješenja o odbačaju može
nastviti krivično gonjenje pred Osnovnim sudom u Pljevljima. Iz dostavnice kao
i iz navoda Šljuka Alije utvrdjeno je da je rješenje o odbačaju krivične
prijave ODT Pljevlja Kt.br.112/11od 02.02.2012. godine kao i obavještenje od
istog datuma lično primio Š. A. a zatim 13.03.2012.godine ( dakle u roku od 30
dana od dana prijema rješenja o odbačaju Kt.br.112/11 i obavještenja
Kt.br.112/11 oba od 02.02.2012.godine) nastavio krivično gonjenje ali ne u
svoje ime već u ime NVO "A." tako da su navodi zakonskog zastupnika oštećene
Šljuka Alije a na ime da je na glavnom pretresu u predmetu K.br.305/10 dana
23.03.2011.godine NVO"A." odnosno on u ime NVO "A." podnio usmenu krivičnu
prijavu protiv A. Lj.e zbog krivičnog djela lažno predstavljanje iz čl.383
st.1 Kz negirani spisima Osnovnog suda u Pljevljima K.br.305/10 i spisima ODT
Pljevlja Kt.br.112/11 pa ih sud nije mogao ni prihvatiti.
Sud je odbio predlog zakonskog zastupnika supsidijarnog tužioca Š.A. da se
pribavljaju tri odluke Z.z. z. CG iz 2008.godine kao i da se izvrši uvid u
podneske NVO"A."podnijete ODT Pljevlja te akt ODT Pljevlja Kt.br.23/11 od
12.04.2011. godine jer je izvedenim dokazima utvrdjeno činjenično stanje i
nesumnjivo utvrdjeno da je u predmetu K.br.305/10 Osnovnog suda u Pljevljima i
to na glavnom pretresu dana 23.03.2011. godine usmenu krivičnu prijavu protiv
A.Lj. zbog krivičnog djela lažno predstavljanje iz čl.383 st.1 Kz podnio A.Š.
a ne NVO "A." koja je nakon što je ODT Pljevlja odbacilo krivičnu prijavu A.
Š. protiv A. Lj. zbog krivičnog djela lažno predstavljanje iz čl.383 st.1 Kz
nastavilo krivično gonjenje podnošenjem tužbe 13.03.2012.godine te da dakle
nema optužbe ovlašćenog tužioca.
Smatrajući da u konkretnom slučaju nema optužbe ovlašćenog tužioca sud je
odbio optužbu tužitelja NVO "A." protiv optužene A. Lj. zbog krivičnog djela
lažno predstavljanje iz čl.383 st.1 Kz kako je to bliže opisano izrekom ove
presude a ovo shodno čl.372 st.1 tačka 3 ZKP-a.
Shodno čl.230 ZKP-a troškovi krivičnog postupka padaju na teret budžetskih
sredstava o kojim će u smislu čl.227 ZKP-a biti odlučeno posebnim rješenjem.
OSNOVNI SUD U PLJEVLJIMA , dana 05.08.2013.godine.
Zapisničar, S u d i j a,
Zora Leković Ljiljana Popović
PRAVNA POUKA :
protiv ovog rješenja dozvoljena je žalba u roku od 8.dana po prijemu
istog Višem sudu u Bijelo Polje, a preko ovog suda.
DOSTAVITI:
1 x Oštećenoj kao tužiocu
1 x Optuženoj
1 x Braniocu optužene