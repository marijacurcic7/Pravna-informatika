K.br.89/13
U IME CRNE GORE
Osnovni sud u Pljevljima, kao prvostepeni krivični sud, po sudiji Ljiljani
Popović uz sudjelovanje zapisničara Leković Zore u krivičnom predmetu protiv
optuženog H. A. iz P., zbog krivičnog djela ugrožavanje sigurnosti iz čl.168
st.1 Krivičnog zakonika po optužnom predlogu ODT Pljevlja Kt.br.145/13 od
18.06.2013.godine, nakon održanog glavnog i javnog pretresa u prisustvu
zamjenika ODT Pljevlja Gačević Božidarke, oštećenog Ž. S.i optuženog H. A.
dana 16.08.2013.godine, donio je i javno objavio
P R E S U D U
Optuženi H. A. JMBG ..., od oca O. i majke E. rodjene Ć., rodjen u selu B.,
Opština P. dana ....godine sa prebivalištem u P. ul. B.bb, državljanin CG,
oženjen, otac dvoje maloljetne djece, nezaposlen, poljoprivrednik, pismen,
završio osnovnu školu, govori Crnogorskim jezikom, srednjeg imovnog stanja,
osudjivan presudom Osnovnog suda u Pljevljima K.br. 207/09 od
23.02.2010.godine zbog krivičnog djela nezakonit lov iz čl. 325 KZ CG
K R I V J E
Što je:
Dana 11.05.2013.godine oko 13,00 časova u mjestu B., opština Pljevlja, ugrozio
sigurnost oštećenom Ž. S.prijetnjom da će napasti na njegov život i tijelo na
način što je na godišnjem pomenu majke K. M. pred K. B. i B. Ž. uputio
prijetnje oštećenom "dabogda svoje dijete pek'o na ražnju ako neću ubiti Ž. S.
i kad ga sretnem na putu sa vozilom udariću mojim vozilom u njegovo vozilo sa
namjerom da ga ubijem", koje prijetnje su kod oštećenog izazvale osjećaj
straha,
čime je izvršio krivično djelo ugrožavanje sigurnosti iz čl.168 st.1 Krivičnog
Zakonika,
pa ga sud na osnovu već citiranog zakonskog propisa te primjenom čl.4,5,13,15,
32,33,39 i 42 Krivičnog Zakonika te čl. 226, 229, 239 i 374 Zakonika o
krivičnom postupku
O S U DJ U J E
Na novčanu kaznu u iznosu od 600,00 (šesto) € koja će se u slučaju
nenaplativosti zamijeniti kaznom zatvora tako što će se za svakih započetih
25,00 € novčane kazne odrediti jedan dan zatvora.
Izrečenu novčanu kaznu optuženi je dužan platiti u roku od 3 (tri) mjeseca po
pravosnažnosti presude.
Optuženi je dužan platiti ovom sudu na ime paušala iznos od 27,50 €,
a ovo u roku od 15.dana po pravosnažnosti presude pod prijetnjom prinudnog
izvršenja.
Oštećeni Ž. S. radi ostvarivanja imovinsko pravnog zahtjeva upućuje se na
parnicu.
O b r a z l o ž e nj e
Osnovno državno tužilaštvo u Pljevljima optužnim predlogom Kt.br.145/13 od
18.06.2013.godine optužilo je H. A.iz P. da je izvršio krivično djelo
ugrožavanje sigurnosti iz čl.168 st.1 Krivičnog zakonika a na način, mjesto i
vrijeme bliže opisano izrekom ove presude i u završnoj riječi zamjenik ODT
Pljevlja predložio je da ga sud oglasi krivim i osudi po zakonu jer je
izvedenim dokazima utvrdjeno da je optuženi počinio krivično djelo koje mu je
stavljeno na teret a to imajući u vidu izjavu svjedoka - oštećenog Ž. te
svjedoka K. B.i B.Ž.dok su iskazi ostalih saslušanih svjedoka neistiniti,
neobjektivni i sračunati u cilju pomaganja optuženog.
Oštećeni Ž. S. se pridružio krivičnom gonjenju i postavio imovinsko pravni
zahtjev u iznosu od 500,00 €.
Optuženi H.A. u odbrani datoj tužilaštvu navodi da se dana 11.05.2013.godine
nalazio na godišnjem pomenu majke svog komšije K.M., sjeća se da su pomenu
bile prisutne i njegove komšije B.Ž. i K.B.kao i da je na pomenu bio i njegov
brat H. M.. Kazao je da kritične prilike sa B. Ž. i K. B. nije vodio nikakav
razgovor oko dolaska suda njegovoj kući u selu B. i da im je Ž. S. uzeo
traktor. Tvrdio je da konkretne prilike nije uputio prijetnje Ž. S. "dabogda
svoje dijete peko na ražnju ako neću ubiti Ž. S.i kad ga sretnem na putu sa
voziom udariću mojim vozilom njegovo vozilo sa namjerom da ga ubijem" ni pred
B.Ž. ni pred K. B., kao ni predkim niti je on ikada te riječi prijetnje
izgovorio. Sa S. je bio u dobrim odnosima, čak i uoči dana 24.05.2013.godine
kad se dogodila tuča u mjestu B.i sjedio u prodavnici S. Ž.u B. zajedno sa
bratom M. i komšijom V. a tada S.nije bio u prodavnici. Poslije dogadjaja od
24.05.2013.godine sa S. nije u dobrim odnosima i u negovoru su. Na glavnom
pretresu ne priznajući izvršenje krivičnog djela ni svoju krivicu i ostajući
pri odbrani datoj tužilaštvu kazao je da tvrdi da navedene riječi prijetnje
nije izgovorio kritične prilike a tačno je da je kritične prilike govorio da,
je bio prisutan kada je Ž. sjeo u njegov traktor kada je došao da ga odveze po
odluci suda ne bi dao da sjede u traktor već bi ga ubio i ako je to prijetnja
tačno je da je to rekao. Sa K. B. je u ekstra dobrim odnosima i prije
kritičnog dana i nakon kritičnog dana dok sa B. Ž. je bio u dobrim odnosima
sve do momenta kada je svjedočio u tužilaštvu u ovom predmetu iz razloga što
nije istinito svjedočio. Objasnio je da je sud u postupku izvršenja oduzeo
njegovom ocu traktor na ime njegovog navodnog duga prema Ž. S. te da je tačno
da je od Ž.a kupio auto i da mu to auto nije platio u novcu ali je tačno i to
da je taj dug za auto odredio Ž. radeći u šumi za njega - sječom i izvlačenjem
Ž. gradje. U završnoj riječi predložio je da ga sud oslobodi od optužbe jer
nije počinio krivično djelo koje mu se stavlja na teret.
U dokaznom postupku sud je saslušao svjedoka–oštećenog Ž.S., saslušao svjedoke
K. B., B. Ž., B. V., H. M. i K. M. i pročitao izvod iz KE za okrivljenog.
Nakon provedenog dokaznog postupka i ocjene izvedenih dokaza kako svakog
pojedinačno tako i u medjusobnoj povezanosti a pri tom cijeneći odbranu
optuženog ovaj sud je utvrdio činjenično stanje bliže opisano izrekom ove
presude.
Naime, javna optužba stavlja na teret optuženom H. A. da je izvršio krivično
djelo ugrožavanje sigurnosti iz čl.168 st.1 Krivičnog Zakonika na štetu
oštećenog Ž. S.tako što je dana 11.05.2013.godine oko 13,00 časova u B. na
godišnjem pomenu majke K.M.ugrozio sigurnost oštećenom prijetnjom da će
napasti na život i tijelo oštećenog tako što je oštećenom uputio riječi
prijetnje " dabogda svoje dijete peko na ražnju ako neću ubiti Ž.S. i kad ga
sretnem na putu sa vozilom udariću mojim vozilom u njegovo vozilo sa namjerom
da ga ubijem". Optuženi H. negira izvršenje krivičnog djela i krivicu tvrdeći
da je kritičnog dana bio na godišnjem pomenju majke K. M.ali da nije uputio
navedene riječi prijetnje oštećenom.
Radi utvrdjivanja činjenica od značaja za donošenje odluke u ovoj krivično
pravnoj stvari sud je izveo naprijed navedene dokaze.
Oštećeni Ž.S. je kazao da već duži vremenski period je imao probleme sa H.A. i
M. jer su mu dugovali neki novac u iznosu oko 3.000,00 € pa je Osnovni sud u
Pljevljima u izršnom postupku na osnovu tog duga dodijelio mu traktor H. prije
jedno mjesec dana. Od tada pa do danas slušao je razne priče mještana sela B.a
kako njemu i njegovoj porodici prijete braća H.da će ih ubiti i protjerati iz
B. i na te prijetnje nije obraćao pažnju sve do 24.05.2013.godine kada su mu
M. i A. H. na putnom pravcu P. - M. u blizini sela B.prepriječili svoje
vozilo i fizički ga napali što je prijavio policiji. Dalje je kazao da se dana
26.05.2013.godine oko 09,30 časova nalazio u B.gdje mu je B.Ž.ispričao da mu
je H.A.rekao "ispeći ću moje dijete na ražnju ako ne ubijem Ž. S. i da ako
ništa drugo nemognem gadjaću ga namjerno vozilom u njegovu stranu da ga
ubijem", a istog dana oko 06,00 časova kada je došao da poveze majku K. B. u
B. B. mu je ispričao da je njemu H.A. rekao kad su bili na nekoj godišnjici da
kad ga sretne sa vozilom da će udariti u njegovu stranu vozila da ga ubije.
Istog tog dana oko 18.00 časova pozvao ga je novinar lista "D." J.B. i prenio
mu da mu H. A. prijeti govoreći "Ž.S. za 5 dana neće smjeti se pojaviti B.".
Oštećeni Ž. je kazao da ove prijetnje upućene mu od strane H. smatra veoma
ozbiljnim znajući o kakvom licu se radi, osjeća se ugroženim i osjeća strah za
sebe i svoju porodicu. Kada su mu K. B. i B. Ž. ispričali da mu je optuženi na
godišnjici kod K. prijetio i kad su mu prenijeli riječi koje mu je on tada
uputio osjetio se ugroženim i za sebe i za porodicu i te riječi optuženog
shvatio najozbiljnije. U B. posjeduje prodavnicu i svakodnevno u tačno
odredjeno vrijeme vozi robu obično on a voze i članovi njegove porodice tako
da se praktično svakodnevno kreće putem kroz Bukovicu.
Svjedoci K. B. i B. Ž. su posvjedočili da su dana 11.05.2013.godine u selu B.
bili na godišnjem pomenu K.J.i da su na pomenu blili prisutni i braća H. A.i
H. M.. Svjedok K.je kazao da od ranije zna da H. A. ima neke nerazjašnjene
račune sa Ž. S. i da je dolazio sud i zaplijenio H. traktor. Ovaj svjedok je
kazao da je kritične prilike H. A. izmedju ostalog rekao i "da kad sretne
Ž.S.na putu sa kolima udariće ga svojim kolima u namjeri da ga ubije" pa pošto
Ž.nije bio prisutan posle par dana pozao je Ž. telefonom i rekao mu ovo što je
čuo od . da se pripazi. Ovaj svjedok je kazao da nakon što je završen pomen i
nakon što su demontirali šator sjedjeli su kod pomoćnog objekta on, A., M., B.
Ž. i K. M. i A. je tada rekao "kad sretnem Ž. S.na putu udariću ga mojim
kolima da ga ubijem". Kazao je i to da je i do tada i od tada u dobrim
odnosima sa optuženim A., da je u dobrim odnosima i sa Ž. i nema nikakav
razlog da bilo ša slaže a prijetnje optuženog koje je tog dana izrekao za Ž.
shvatio je ozbiljno jer mu je optuženi djelovao ozbiljno kad je upućivao te
riječi prijetnje i zato je sve to prenio Ž.i rekao mu da se čuva. Nije čuo da
je optuženi tada rekao "dabogda svoje dijete peko na ražnju ako neću ubiti
Ž.S.". Svjedok B. Ž. je kazao da dok su kritične prilike nakon što je
demontiran šator sjedjeli on, H.A.i . K. B.i M. pred kućom K.M. čijoj je majci
toga dana bio pomen braća H. su sjedjeli naspram njega i čuo je da su
razgovarali sa nekim čovjekom u vezi traktora koji im je Ž. S. uzeo putem suda
zbog nekog duga. Tom prilikom je čuo da je H. A.govorio "dabogda svoje dijete
pekao na ražnju ako neću ubiti Ž. S. i mojim kolima ću udariti u S.kola da bi
ga ubio" a M. je govorio "da sam ja bio kod svoje kuće ubio bi Ž.S.kad je sud
izlazio kući i uzeo mi traktor". Svjedok B. je kazao i to da kada je kasnije
vidio Žugić S. prenio mu je ove prijetnje od H.A. i M. smatrajući ih da su
ozbiljne i rekao je Ž. da se čuva od braće H.. Do momenta kad je prenio ove
riječi prijetnje koje je A. uputio Ž., on i A. su bili u dobrim odnosima a od
tada A. neće ni da ga pozdravi.
Cijeneći iskaze svjedoka K.B.i B.Ž. sud je stekao ubjedjenje da su ovi
svjedoci istinito i nepristrasno posvjedočili sve što im je poznato odnosno
što su čuli kritične prilike. Svjedoci K. B. i B. Ž. su do kritičnog dogadjaja
bili u dobrim odnosima sa optuženim, svjedok B.je i dalje u dobrim odnosima sa
optuženim i ova dva svjedoka nemaju nikakav razlog da izmisle da je optuženi
uputio navedene prijetnje oštećenom pa iz navedenih razloga sud u cjelosti
prihvata kao istinite i objektine iskaze svjedoka K. B. i B.Ž..
Cijeneći iskaz svjedoka oštećenog Ž.S.i dovodeći ga u vezu sa iskazima
svjedoka K.B. i B. Ž. sud je stekao ubjedjenje da je oštećeni Ž.bio krajnje
istinit, jasan i nedvosmislen u svom kazivanju, da je posvjedočio ono što su
njemu ispričali K. B. i B. Ž. što oni uostalom i potvrdjuju, odnosno
potvrdjuju da su oštećenom prenijeli riječi prijetnje koje je optuženi uputio
oštećenom na godišnjem pomenu majke K.M. dana 11.05.2013.godine. Iz navedenih
razloga sud iskaz oštećenog Ž.i prihvata kao istinit.
Optuženi H.A. tvrdi da kritične prilike nije navedene riječi prijetnje uputio
oštećenom te da se na tu okolnost saslušaju njegov brat M.kao i B.V.i K. M.
koji su bili prisutni u dvorištu K. M.sa njim nakon što je razmontiran šator.
Provjeravajući ove navode odbrane optuženog Hasovića sud je saslušao svjedoke
H. M., K.M. i B.V. pa je tako svjedok B.V. kazao da je dana 11.05.2013.godine
bio na godišnjem pomenu majke K.M., da poznaje i optuženog i oštećenog i da je
u odličnim odnosima sa njima. Na godišnjem pomenu je bio i optuženi i nakon
što se završio pomen i sofra pomogao je da se razmontira šator i bio neko
vrijeme u dvorištu kod K.M. i misli da je u dvorištu sjedio i optuženi. Nije
čuo da je optuženi prijetio S. toga dana, u njegovom prisustvu nije prijetio.
Na godišnjem pomenu pa i posle u dvorištu bio je prisutan K.B. i B.Ž.. Sa K.B.
je u rodbinskim odnosima i zana da B.nije sklon da izmisli i slaže. Svjedok
K.M.je takodje kazao da poznaje i optuženog i oštećenog i da je sa obojicom u
dobrim odnosima kao i da je dana 11.05.2013.godine davao godišnji pomen majci
a na pomenu su pored rodjaka i drugih komšija bili i optuženi A.i njegov brat
M., K. B., B. Ž., B.V. dok oštećeni S. nije bio. Nakon što je završena sofra
A. i M., B., Ž., V.i još neki su mu pomogli da razmontira šator i da ga
utovari na traktor a nakon toga su sjeli za jedan sto u dvorištu. Kazao je da
on nije sjedio za stolom jer je imao poslova, rasklanjao je oko kuće i samo bi
došao i otvorio im pivo i produžio svojim poslom. Nije čuo da je A.prijetio Ž.
ni za sofrom ni u dvorištu a poznato mu je da H.i Ž.nijesu u dobrim odnosima
sada i to zbog nekakvih para i traktora a nekad su bili nerazdvojni. Kazao je
i to da je K. B. njegov rodjeni brat od strica i da je sa njim u veoma dobrim
odnosima, B. je dobar čovjek i nije mu poznato da je sklon izmišljanju i
laganju a koliko mu je poznato B. je u dobrim odnosima sa A. i M.i S..Svjedok
H.M. je potvrdio da je kritičnog dana bio na godišnjem pomenu majke K. M., da
je optuženi A.njegov rodjeni brat kao i da poznaje oštećenog Ž.sa kojim su on
i njegova porodica bili u dobrim odnosima a sada su u lošim odnosima zbog
navodnog duga koji je A. imao prema njemu i zbog traktora. Na godišnjem pomenu
je bio i za sofrom i pomagao da se razmontira šator i nakon što je šator
razmontiran sjedjeli su u dvorištu K. M., pored M.a i njega tu su bili i A.,
K. B., B. V.. On nezna ali kažu da je bio i B.Ž.. Svjedok H. M. je tvrdio da
njegov brat A.nije toga dana prijetio Ž. S. jer da jeste on bi to morao čuti
pošto su svi sjedjeli za jednim stolom. A. nije ni za sofrom prijetio S..
K.B.je dobar čovjek sa kojim je u dobrim odnosima i koga on ne poznaje kao
čovjeka sklonog laži. B. Ž. zna iz komšiluka, ne druže se a Ž. ide od ruke sve
što nevalja. Za stolom u dvorištu prisutni su ih pitali šta su uradili sa S.
za traktor a oni rekli da je S. traktor otjerao i na tome se razgovor završio.
Sud je cijenio iskaze svjedoka B. V., K.M.i H. M. i ubjedjenja je da svjedoci
B. i K. nijesu bili iskreni u svom svjedočenju te da su kao komšije optuženog
htjeli da ostanu po strani od dogadjaja i da se ne zamjeraju optuženom.
Svjedok H. M.je rodjeni brat optuženog, i on je u lošim odnosima kao i njegov
brat sa oštećenim i logično je da stane na stranu svoga brata te da on iz tih
razloga nije posvjedočio ono što je čuo kritične prilike odnosno što je njegov
brat A.rekao. Iskaze svjedoka K. M., B. V. i H.M. sud nije mogao prihvatiti
kao istinite i objektivne već naprotiv sud je mišljenja da su ova tri svjedoka
ovakvim svojim svjedočenjem htjeli da pomognu optuženom H.A.u. U prilogu
ovakvog zaključka idu i navodi ovih svjedoka da je K.B.dobar čovjek koji nije
sklon laži niti izmišljanju.
Dakle, jasnim i kategoričnim a po mišljenju suda i istinitim iskazom oštećenog
Ž. S., nepristrasnim iskazima svjedoka K.B. i B. Ž. negirana je odbrana
optuženog H.A. i na nesumnjiv način je utvrdjeno da je optuženi H.A. dana
11.05.2013.godine oko 13,00 časova na godišnjem pomenu majke K. M. u selu B.
ugrozio sigurnost oštećenom Ž.S. prijetnjom da će napasti na njegov život i
tijelo tako što je pred svjedocima K. B. i B. Ž. oštećenom uputio riječi
prijetnje "dabogda svoje dijete peko na ražnju ako neću ubiti Ž.S. i kada ga
sretnem na putu sa vozilom udariću mojim vozilom u njegovo vozilo sa namjerom
da ga ubijem" koje riječi su podobne da izazovu osjećaj straha i nesigurnosti
odnosno ugroženosti. Ove prijetnje oštećenom Ž.su prenijeli svjedoci K. Blažo
i B. Ž. i upozorili ga da se čuva i oštećeni Ž. je zbog ovih prijetnji koje je
shvatio ozbiljno, pogotovo što sa optuženim i njegovom porodicom nije u dobrim
odnosima zbog traktora koji je uzeo na ime duga od porodice optuženog, imao
osjećaj ugroženosti zbog čega je ove prijetnje prijavio policiji. Optuženi
H.A. je bio svjestan da navedenim riječima prijetnje ugrožava sigurnost
oštećenog Ž. S., ali je uprkos tome navedene riječi prijetnje uputio, dakle
djelovao je sa direktnim umišljajem i u ovim radnjama optuženog H. A. stoje
svi bitni elementi bića krivičnog djela ugrožavanje sigurnosti iz čl.168 st.1
Krivičnog zakonika pa ga je sud kao umišljajnog učinioca obzirom da je bio
svjestan da na ovaj način ugrožava sigurnost oštećenog oglasio krivim i osudio
po zakonu.
Kako je sud u postupku utvrdio da je optuženi H.A. izvršio krivično djelo
ugrožavanje sigurnosti iz čl.168 st.1 Kz na štetu oštećenog Ž. S. kako je to
optuženom i stavljeno na teret javnom optužbom to ga je sud oglasio krivim i
osudio po zakonu a prilikom odlučivanja o vrsti i visini kazne sud je u smislu
čl. 42 KZ cijenio sve okolnosti koje utiču kako na vrstu tako i na visinu
kazne. Optuženi je porodičan čovjek, otac dvoje maloljetno djece, nezaposlen i
živi od poljoprivrede. Ove okolnosti sud je uzeo kao olakšavajuće okolnosti na
strani optuženog. Kao otežavajuću okolnost na strani optuženog sud je uzeo
činjenicu da je optuženi do sada jedan put osudjivan što je utvrdjeno iz
izvoda iz KE pa je ovaj sud mišljenja da se novčanom kaznom koja je
predvidjena za ovo krivično djelo može postići svrha kažnjavanja i dovoljno
uticati na optuženog da više ne vrši krivična djela pa je sa ovih razloga sud
optuženom shodno čl.39 Kz izrekao novčanu kaznu u iznosu od 600,00 €
smatrajući da će se ovim iznosom novčane kazne koji je iznos visok i za
zaposlene ljude a ne za nezaposlene kao što je optuženi u cjelosti postići
svrha kažnjavanja.U smislu čl.39 Krivičnog Zakonika sud je odredio da optuženi
izrečenu novčanu kaznu plati u roku od 3.mjeseca po pravosnažnosti presude.
Shodno čl.226 i 229 ZKP-a sud je obavezao optuženog da na ime paušala plati
iznos od 27,50 € koji iznos je odmjeren obzirom na dužinu trajanja i složenost
krivičnog postupka te imovno stanje optuženog.
Oštećeni je postavio imovinsko pravni zahtjev prema optuženom u iznosu od
500,00 € ali kako krivični sud nije utvrđivao visinu imovinsko pravnog
zahtjeva to je oštećenog shodno čl. 239 ZKP-a radi ostvarivanja istog uputio
na parnicu.
OSNOVNI SUD U PLJEVLJIMA ,
Dana 16.08.2013.godine.
Zapisničar,  S u d i j a,
Zora Leković Ljiljana Popović
PRAVNA POUKA:
Protiv ove presude dozvoljena je žalba u roku od 8.dana po
prijemu iste Višem sudu B. Polje, a preko ovog suda.
DOSTAVITI:
1 x ODT Pljevlja
1 x Optuženom