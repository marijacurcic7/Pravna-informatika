Posl.br. K.21/13/13
U IME CRNE GORE
Osnovni sud u Kotoru kao nadležni prvostepeni, po sudiji Danijeli Samardžić,
uz učešće zapisničara Tamare Počanić, u krivičnom predmetu protiv okrivljene D
M, koju brani adv. R B iz P, zbog krivičnog djela teško djelo protiv
bezbjednosti javnog saobraćaja iz čl.348 st.3 u vezi sa krivičnim djelom
ugrožavanja javnog saobraćaja iz čl.339 st.3 u vezi st.1 Krivičnog zakonika,
koji se vodi po optužnom predlogu ODT-a Kotor Kt.br.784/12 od 21.01.2013.
godine, nakon održanog glavnog i javnog pretresa dana 19.04.2013. godine u
prisustvu zamjenik ODT-a Kotor Jovanke Čizmović, okrivljene i njenog branioca,
oštećenog-svjedoka I Z i njegovog punomoćnika adv. O A donio je i javno
objavio sledeću
PRESUDU
Okrivljena D M JMBG , od oca M i majke D, rođene O, rođena .godine u P, stalno
nastanjena u K, R bb, udata, majka jednog mal. djeteta, sa završenom VSS,
državljanka Crne Gore, neosuđivana, srednjeg imovnog stanja, protiv koje se na
vodi neki drugi postupak za drugo krivično djelo.
Kriva je
Što je,
Dana 03.08.2012.g. oko 18,30 časova na magistralnom putu K-H N, kod marketa
,,E,, u R, upravljajući vozilom marke ,,R S,, reg.ozn. , suprotno odredbama
čl.22.st.1. Zakona o bezbjednosti saobraćaja na putevima, ugrozila saobraćaj i
dovela u opasnost život oštećenog I Z i I P iz K, na način što je otpočela
skretanje ulijevo iz pravca parkinga na magistralni put, a da se prethodno
nije uvjerila da to može učiniti bez opasnosti za druge učesnike u saobraćaju
i imovinu, usljed čega je ostvarila kontakt sa motociklom marke ,,Y,, reg.ozn.
, kojim je magistralnim putem iz pravca K u pravcu H N upravljao I Z, kojom
prilikom je oštećeni I Z zadobio tešku tjelesnu povredu u vidu višestrukog
otvorenog preloma desne golenjače i desne lisnjače sa defektom-gubitkom dijela
kosti, iako je bila svjesna da svojom radnjom može učiniti djelo, ali je olako
držala da do toga neće doći ili da će to moći spriječiti,
- čime je učinila krivično djelo teško djelo protiv bezbjednosti javnog
saobraćaja iz čl.348 st.3 u vezi sa krivičnim djelom ugrožavanja javnog
saobraćaja iz člana 339 st.3 u vezi st.1 Krivičnog zakonika.
Pa joj sud na osnovu naprijed navedene krivično pravne odredbe i člana 4, 5,
8, 13, 16, 36, 42, 52, 53, 54 Krivičnog zakonika i čl. 227, 229, 239 i 374
ZKP-a izriče
USLOVNU OSUDU
Kojom joj prethodno utvrđuje kaznu zatvora u trajanju od 4 (četiri) mjeseca i
istovremeno određuje da se ista neće izvršiti ukoliko okrivljena za vrijeme od
dvije godine od dana pravosnažnosti presude ne učini novo krivično djelo.
Dužna je okrivljena na ime troškova krivičnog postupka platiti iznos od 154,00
eura i na ime sudskog paušala iznos od 50,00 eura u roku od dva mjeseca od
dana pravosnažnosti presude u korist Budžeta Crne Gore na žiro račun
br.832-16-52 i dokaz o uplati dostaviti ovom sudu s pozivom na broj
K.21/13/13.
Oštećeni I Z se sa postavljenim imovinskopravnim zahtjevom upućuje na parnicu.
O b r a l o ž e nj e
ODT iz Kotora podnio je ovom sudu optužni predlog protiv D M zbog krivičnog
djela teškog djela protiv bezbjednosti saobraćaja iz čl.348 st.3 u vezi sa
krivičnim djelom ugrožavanja javnog saobraćaja iz čl.339 st.3 u vezi st.1
Krivičnog zakonika.
Punomoćnik oštećenog I Z je u završnoj riječi naveo da se oštećeni pridružuje
krivičnom gonjenju i da postavlja imovinskopravni zahtjev. Punomoćnik
oštećenog je predložio da se okrivljena strožije kazni, s obzirom na njeno
ponašanje nakon saobraćajne nezgode, jer je bila potpuno nezainteresovana za
zravlje oštećenog.
Okrivljena D M je u svojoj odbrani izjavila da je bila parkirana ispred
marketa "E" u R, da je krenula da se isparkira i na kolovozu nije bilo vozila,
ali kada se počela uključivati na kolovoz čula je da joj neko svira, te je
stala i u tom trenutku osjetila da je oštećeni svojim motorom udario u njeno
vozilo. U momentu kada se uključivala na kolovoz pogledala je lijevo i desno i
nijednog vozila nije bilo na kolovozu. Nakon kontakta je izašla da bi vidjela
jesu li povrijeđeni momci koji su bili na motociklu, jer su obojica pali s
motora, a tada je Ž D počeo da viče na nju, kao i drugi ljudi i ona je bila u
šoku i pod stresom zbog toga. Nakon toga naišli su neki momci iz R koji su
oštećenog doveli do bolnice. Istakla je da joj je žao zbog svega što se
dogodilo. U konačnom je navela da se kritične prilike ona nije nedolično
ponašala, jer je nakon nezgode otišla u bolnicu, a tamo je otac oštećenog
počeo da je vrijeđa da će je baciti sa terase, tako da od tada nije išla kod
porodice oštećenog iz straha, ali je bila upoznata sa njegovim zdravstvenim
stanjem, jer radi u bolnici. Ona kritične prilike nije vrijeđala oštećenog, a
njen suprug je na licu mjesta pružio pomoć oštećenom.
U dokaznom postupku koji je proveden radi rasvjetljenja činjeničnog stanja i
krivice okrivljene sud je proveo sledeće dokaze: saslušao svjedok-oštećenog I
Z, svjedoka Ž D, svjedok I P, pročitao nalaz i mišljenje vještaka sobraćajne
struke Đ V od 08.01.2013. godine i istog vještaka neposredno saslušao,
pročitan je zapisnik o uviđaju UP PI K br.247/12 od 03.08.2012.g.i izvršio
uvid u skicu lica mjesta i fotodokumentaciju iste Ispostave br.233/12 od
03.05.2012.g., pročitan je izvještaj Specijalne bolnice ,,V Ć,, R br.06-208 od
31.10-2012.g, na saglasnost stranaka pročitan je nalaz i mišljenje vještaka
medicinske struke dr.K N Kt.784/12 od 17.01.2013.g., pročitan je izvod iz
kaznene evidencije za optuženu UP P od 25.01.2013.g.
Svjedok-oštećeni I Z je objasnio da je kritične prilike upravljao svojim
motociklom i kretao se iz pravca K prema H N zajedno sa drugom I P i kada su
došli blizu marketa "E" u R vidio je jedno vozilo koje se uključivalo u
saobraćaj i koje je već bilo izašlo pola metra u kolovoznu traku. On je tada
počeo da svira, pri čemu se vozilo zaustavilo, a kada su se približili na 5
metara od vozila, ono je naglo krenulo naprijed, pa je on pokušao da izbjegne
kontakt i prešao u drugu kolovoznu traku, ali je do kontakta ipak došlo. Nakon
toga okrivljena je izašla iz vozila i počela da viče na njih i da ih vrijeđa,
a nije pritekla upomoć iako je medicinski radnik. U bolnicu ga je odvezao
jedan momak koji je tada naišao i jedan drug iz R. Okrivljena se nije
interesovala za njegovo zdravstveno stanje. Objasnio je da je vozilo
okrivljene bilo ušlo na magistralu otprilike pola metra, a udaljenost od njega
i okrivljene je bila oko 20m. Odmah nakon operacije, dok je još bio u šok sobi
bio je došao jedan momak, misli da je to bio suprug okrivlljene, a u toku
operacije kod njegovog oca je došla okrivljena, ali je ista tom prilikom
njegovom ocu rekla da je on kriv sa predmetnu saobraćajnu nesreću.
Svjedok I P je izjavio da je kritične prilike zajedno sa I Z krenuo na trening
i da su se kretali starim putem od N, a zatim se uključili na magistralu,
krećući se u pravcu H.N. Vozili su se brzinom 30-40 km/h kada su primijetili
neko vozilo koje se uključivalo sa strane i da je prednjim dijelom zašlo u
magistralni put. Oštećeni Z je tada svirao, vozilo je stalo, a oni su motorom
nastavili da se kreću i kada su se približili, vozilo je odjednom krenulo
naprijed, a oni su motorom pokušali da izbjegnu kontakt pomjerivši se skroz u
lijevu stranu, ali nisu uspjeli da se sklone, već su ostvarili kontakt sa tim
vozilom. Obojica su pali sa motora, on je odmah ustao i prišao Z i vidio da je
teško povrijeđene. Tada je izašla iz vozila okrivljena i počela da viče na
njih govoreći im ,,kreteni, manijaci, kako vozite,,. Ona nikakvu pomoć nije
pružila Z, iako je, kako je čuo, medicinski radnik. Oštećenu je par puta sreo,
ali ga nikada ništa nije pitala.
Svjedok Ž D je izjavio da je kritične prilike bio udaljen 30-tak metara od
kritičnog događaja i vidio je da dva momka na motoru idu u pravcu H N i vozilo
koje se uključivalo u saobraćaj i to polukružno, pri čemu je oštećeni pokušao
da izbjegne kontakt, ali je vozilo nastavilo da se kreće i do kontakta je ipak
došlo skoro van kolovoza sa druge strane. Objasnio je da je okrivljena izašla
iz vozila, on joj je u tom momentu prišao i pitao je zašto nije stala, ali je
ona počela glasno da priča, ali nije čuo da li je šta rekla oštećenima. Kada
je on trebao da da izjavu kontaktirao ga je suprug okrivljene koji mu je
gotovo prijeto da pazi šta će izaviti, a sa lica mjesta ga je tjerao govoreći
mu "bježi odavde šta ćes ovdje". Misli da se motocikl kretao umjerenom brzinom
oko 40-50 km/h. On nije bio prisutan kada je policija vršila uviđaj, morao je
da ide kući, ali se vrati kada je uviđaj bio pri kraju. Tada je motor bio na
istom mjestu, a vozilo je bilo pomjereno.
Iz zapisnika o uvidjaju od 03.08.2012.g. sa skicom lica mjesta proizilazi da
se predmetna saobraćajna nezgoda dogodila 03.08.2012 godine, na magistralnom
putu K-H N u R kod marketa "E". Put je podijeljen punom uzdužnom linijom i
služi za odvijanje saobraćaja u oba smjera. U saobraćajnoj nezgodi su
učestovavali D M, vozilom marke R S i I Z motociklom marke J koji je zadobio
povrede. Iz skice lica mjesta konstatuje se položaj vozila i motocikla koji su
učestvovali u predmetnoj saobraćajnoj nezgodi. Na osnovu fotodokumentacije
konstatovan je izgled vozila i motocikla, odnosno lice mjesta, kao i oštećenja
na vozilima.
Iz izvještaja Specijalne bolnice ,,V Ć,, R br.06-208 od 31.10.2012 prozilazi
da se ošt. I Z javio u navedenu ustanovu navedenog dana, gdje mu je
konstatovana dijagnoza i preporučena odgovarajuća terapija.
Iz nalaza i mišljenja vještaka saobraćajne struke Đ V od 08.01.2013. godine
proizilazi da je opasna situacija pretvorena u saobraćajnu nezgodu nastala je
na način što vozač vozila ,,R S,, , prilikom uključivanja sa skretanjem
ulijevo vožnjom ukoso prema lijevoj ivici kolovoza, nije propustio motocikl
koji se kretao iz pravca K desnom kolovoznom trakom, što je bio obavezan da
učini, jer je motociklista imao prioritet u prolazu. Ovakav način upravljanja
vozilom posljedica je greške u upravljanju u dijelu nepoštovanja propisa koji
obavezuju vozača prilikom izvršenja radnje uključivanja u saobraćaj sa
skretanjem ulijevo mora da se pravovremeno uvjeri da istu može izvršiti
bezbjedno, što nije učinio, a što predstavlja osnovni i jedini uzrok nastanka
predmetne saobraćajne nezgode. Vozač motocikla ,,Y,, , svojim postupkom nije
uticao na nastanak nezgode, jer mu je vozilo sa parkirališta sa desne strane
ušlo u putanju kretanja u vrlo kratkom vremenskom intervalu.
Imenovani vještak je na glavnom pretresu izjavio da je ostao kod svog nalaza i
mišljenja, a brzina kretanja motocikla se na osnovu iskaza oštećenog i
saslušanog svjedoka ne može sa preciznošću utvrditi, ali može na osnovu
oštećenja motocikla, materijalnih tragova na kolovozu i zatečene pozicije
motocikla. On je primijenio metodu etalona zavisnosti između oštećenja i
brzine kao met. izračunjavanja, brzina je određena u vrijednosti 35-40 km/h,
pa preciznije od ovoga nije moglo biti određeno, pa je primjenio aritmetičku
sredinu od 37,5 km/h, a to je 10,5 m u sekundi. Za ovu brzinu zaustavni put bi
iznosio 17,36 m. Vještak je takođe pojasnio da je na strani 5 nalaza pod st.3
došlo do štamparske greške izostavljanjem rijeći "nije" tako da treba da
trećem redu stava treba da stoji "nije predstavljalo opasnost".
Iz nalaza i mišljenja vještaka medicinske struke dr. K N od 17.01.2013.g
proizilazi da je I Z u predmetnoj saobraćajnoj nezgodi zadobio sledeće
povrede: višestruki otvoreni prelom desne goljenjače i desne lišnjače, sa
defektom-gubitkom dijela kosti, a što predstavlja u vrijeme nanošenja tešku
tjelesnu povredu nastalu usljed udara desnom potkoljenicom I Z o tupo tvrde
predmete u unutrašnjosti pmv u kom se imenovani nalazio.
Iz izvod iz kaznene evidencije za okrivljenu UP P od 25.01.2013.g. proizilazi
da ista nije evidentirana u kaznenoj evidenciji navedene policije.
Cijeneći sve izvedene dokaze pojedinačno i u njihovoj međusobnoj povezanosti,
kao i u odnosu na odbranu okrivljene sud je utvrdio činjenično stanje navedeno
u izreci presude.
Ovakvo činjenično stanje sud je utvrdio na osnovu svih provedenih dokaza,
prvenstveno iz iskaza svjedoka-oštećenog I Z, svjedoka I P, svjedoka Ž D, kao
i nalaza i mišljenja vještaka saobraćajne struke, te ostalih pismenih dokaza.
Svjedok-oštećeni I Z je objasnio da se kritične prilike kretao magistralnim
putem, na motociklu sa I P, u pravcu H N i kada je bio blizu marketa "E" u R
vidio je jedno vozilo koje je prednjim dijelom bilo izašlo sa sporednog na
magistralni put kojim se on kretao. Svirao je tom vozilo, koje se prvo
zaustavilo, a potom naglo krenulo naprijed i on je pokušavajući da izbjegne
kontakt prešao u drugu kolovoznu traku, ali je do kontakta ipak došli i on i I
P su pali sa motocikla, a on je zadobio povrede. Svjedok l P, koji je bio
suvozač ošt. I Z kritične prilike, na identičan način je posvjedočio kao i
oštećeni, odnosno objasnio je da su se oni kretali magistralom u pravcu H N
kada su u jednom trenutku primijetili vozilo koje se uključivalo sa strane da
je prednjim dijelom zašlo na magistralu, na šta je ošt. Z reagovao sviranje,
pa je to vozilo stalo, međutim odjednom je naglo krenulo naprijed i ostavrilo
kontakt sa njihovim motociklom, iako je ošt. Z isti pokušao da izbjegne.
Očevidac ove saobraćajne nezgode je svjedok Ž D, čije je iskaz saglasan sa
iskazom oštećenog i svjedoka I P, koji je objasnio da je vidio da dva momka na
motoru idu u pravcu H N i vozilo koje se uključivalo u saobraćaj i to
polukružno, pri čemu je oštećeni pokušao da izbjegne kontakt, ali je vozilo
nastavilo da se kreće i do kontakta je ipak došlo.
Okrivljena D M u svojoj odbrani nije osporava da je krenula da se isparkira sa
parkinga ispred marketa "E" u R, te da je krenula da se uključi na magistralu,
međutim navela je da je tu radnju preduzela nakon što se uvjerila da na
kolovozu nema drugih vozila, jer je prvo pogledala lijevo i desno, da bi potom
osjetila da je oštećeni motorom udario u njeno vozilo.
Upravo u cilju utvrđenja uzroka predmetne saobraćajne nezgode izvršeno je
vještačenje po vještaku saobraćajne struke Đ V koji je u svom nalazu i
mišljenju naveo da se saobraćajnu nezgodu dogodila iz razloga što vozač vozila
,,R S,, , odnosno okrivljena, prilikom uključivanja sa skretanjem ulijevo
vožnjom ukoso prema lijevoj ivici kolovoza, nije propustila motocikl koji se
kretao iz pravca K desnom kolovoznom trakom, što je bila obavezna da učini,
jer je motociklista imao prioritet u prolazu, a da vozač motocikla ,,Y ,, ,
svojim postupkom nije uticao na nastanak nezgode, jer mu je vozilo sa
parkirališta sa desne strane ušlo u putanju kretanja u vrlo kratkom vremenskom
intervalu. Kod ovakvog nalaza i mišljenja vještak je ostao i prilikom
neposrednog saslušanja na glavnom pretresu kada je objasnio i da je brzina od
35-40 km/h kojom je odredio da se motociklista, odnosno oštećeni kretao
određena primjenom etalona zavisnosti između oštećenja i brzine kao metoda
izračunjavanja.
Imajući u vidu nalaz i mišljenje vještaka saobraćajne struke, kao i pismene
dokaze: zapsinik o uviđaju, skicu lica mjesta i fotodokumentaciju iz kojih se
sud i neposredno uvjerio u položaj vozila i motocikla koji su imali na licu
mjesta, za sud je bilo nesporno da je krivica za predmetnu saobraćajnu nezgodu
na strani okrivljene. Ovo stoga što je način upravljanja vozilom od strane
okrivljene posljedica greške u upravljanju u dijelu nepoštovanja propisa koji
obavezuju vozača da se prilikom izvršenja radnje uključivanja u saobraćaj sa
skretanjem ulijevo pravovremeno uvjeri da tu radnju može izvršiti bezbjedno, a
što okrivljena nije učinila, pa je to uzrok nastanka predmetne saobraćajne
nezgode.
Prema tome, iskazi oštećenog, svedoka I P i svjedoka Ž za sud su bili
uvjerljivi i dosljedni, potkrijepljeni kako nalazom i mišljenjem vještaka
saobraćajne struke, tako i drugim pismenim dokazima, zbog čega ih je sud kao
vjerodostojne i prhvatio, dok odbranu okrivljene u dijelu u kojem je navela da
se ona prilikom uključivanja sa parkinga na kolovoz uvjerila da na kolovozu
nema vozila, sud nije mogao prihvatiti, s obzirom da je sita opovrgnuta
ostalim dokazima, jer je svjedok Ž naveo da je on vidio motocikl koji se
kretao u pravcu H. N, a i vještak saobraćajne struke se izjasnio da se isti
kretao brzinom od oko 35-40 km/h, što zanči da je okrivljena mogla uočiti
prisustvo motocikla na kolovozu.
Dakle, okrivljena je postupila suprotno odredbi čl. 22 st.1 Zakona o
bezbjednosti saobraćaja na putevima, shodno kojoj odredbi vozač koji namjerava
da na putu izvrši neku radnju vozilom, što podrazumijeva uključivanje vozila u
saobraćaj, pomjeranje vozila udesno ili ulijevo, kao i skretanje vozilom
ulijevo ili udesno, istu smije otpočeti samo ako se prethodno uvjerio da to
može učiniti bez opasnosti za druge učesnike u saobraćaju, te je na taj način
ostvarila sva bitna obilježja bića krivičnog djela teško djelo protiv
bezbjednosti javnog saobraćaja iz čl.348 st.3 u vezi sa krivičnim djelom
ugrožavanja javnog saobraćaja iz člana 339 st.3 u vezi st.1 Krivičnog
zakonika.
Neporno je i da je uljed ovakvog postupanja okrivljene u saobraćaju ošt.I Z
koji je upravljao motociklom, a kako je to vještak medicinske struke utvrdio
oštećeni je zadobio sljedeću povredu: višestruki otvoreni prelom desne
golenjače i desne lisnjače sa defektom-gubitkom dijela kosti što predstavlja
tešku tjelesnu povredu nastalu usljed udara desnom potkoljenicom I Z o tupo
tvrde predmete.
Okrivljena je postupala sa svjesnim nehatom, jer je bila svjesna da svojom
radnjom, skretanjem ulijevo, a da se prethodno nije uvjerila da to može
učiniti bez opasnosti za druge učesnike u saobraćaju, može učiniti krivično
djelo, ali je olako držala da do toga neće doći ili da će to moći spriječiti.
Prilikom odluke o vrsti i visini krivične sankcije sud je shodno čl.42 KZ
cijenio sve okolnosti koje utiču da kazna bude veća ili manja, pa je kao
olakšavajuće okolnosti na strani okrivljene cijenio njenu raniju
neosuđivanost, kao i njene porodične prilike, jer je majka jednog mal.
djeteta, izraženo žaljenje zbog svega što se dogodilo, a otežavajućih
okolnosti nije bilo, s obzirom da ponašanje okrivljene nakon predmetne
saobraćajne nezgode na koje je ukazivao punomoćnik oštećenog sud nije cijenio
kao otežavajuću okolnost, s obzirom da je suprug iste pomogao oštećenom na
licu mjesta, a ona je zbog predmetnog događaja bila u stanju šoka, pa joj je
utvrdio kaznu zatvora u trajanju od 4 mjeseca i istovremeno odredio da se
kazna neće izvršiti ukoliko okrivljena u roku od dvije godine od dana
pravosnažnosti presude ne učini novo krivično djelo. Sud je mišljenja da će se
uslovnom osudom dovoljno uticati na okrivljenu da više ne vrši ovakva, kao ni
slična krivična djela, odnosno da bude obazrivija prilikom upravljanja
motornim vozilom, a cijeneći njenu ličnost i stepen krivice, te da će se
ostvariti svrha iz čl.52 KZ u okviru opšte svrhe krivičnih sankcija.
Na osnovu svega navedenog, te primjenom odredbi čl. 4, 5, 8, 13, 16, 36, 42,
52, 53, 54 Krivičnog zakonika i čl. 227, 229 i 374 ZKP-a riješeno je kao u
izreci.
Sud je shodno čl. 227 i 229 ZKP-a obavezao okrivljenu na plaćanje troškova
krivičnog postupka u iznosu od 154,00 eura (troškovi vještaka saobraćajne i
medicinske struke), kao i na plaćanje sudskog paušala u iznosu od 50,00 eura,
a sve u roku od dva mjeseca od dana pravosnažnosti presude na žiro račun br.
832-16-52 u korist Budžeta Crne Gore, a dokaz o uplati potrebno je da dostavi
ovom sudu s pozivom na broj K. 21/13/13.
Shodno čl.239 ZKP-a sud je ošt. I sa postavljenim, a nepreciziranim
imovinskopravnim zahtjevom uputio na parnicu, s obzirom da činjenice utvrđene
u ovom krivičnom postupku ne pružaju pouzdan osnov ni za potpuno, ni za
djelimično presuđenje, a njihovo utvrđivanje bi vodilo znatnom odugovlačenju
postupka.
OSNOVNI SUD U KOTORU
Dana, 19.04.2013 godine
Zapisničar, S U D I J A
Tamara Počanić Danijela Samardžić
PRAVNA POUKA: Protiv ove presude ima se pravo žalbe Višem sudu u Podgorici u
roku od 8 dana od dana prijema iste, a preko ovog suda.