Posl.br.K.24/13/13
Osnovni sud u Kotoru, kao nadležni prvostepeni krivični sud, po sudiji
Danijeli Samardžić, uz učešće zapisničara Tamare Počanić, u krivičnom predmetu
protiv optuženog M S, zbog krivičnog djela izdavanje čeka i sredstava
bezgotovinskog plaćanja bez pokrića iz čl. 263 st.3 u vezi st.2 Krivičnog
zakonika, koji se vodi po optužnici ODT Kotor Kt.br.776/12 od 21.01.2013.
godine, nakon održanog glavnog i javnog pretresa dana 20.03.2013.godine, u
prisustvu zamjenika ODT Kotor Jovanke Čizmović i optuženog, donio je i objavio
sljedeću
PRESUDU
Optuženi M S JMBG od oca I i majke K, rođene T, rođen godine u G, stalno
nastanjen u B, na adresi A , državljanin BIH, građevinski tehničar, oženjen,
otac dvoje djece (jedno mal.), pismen, sa završenom SSS, srednjeg imovnog
stanja, neosuđivan, protiv koga se ne vodi postupak za neko drugo krivično
djelo,
Kriv je,
Što je,
Dana 07.06.2012. godine u K izdao Mjenicu serije sa rokom dospijeća na dan
11.12.2012. godine sa Mjeničnim ovlašćenjem, kao sredstvo obezbjeđenja
plaćanja robe po Ugovoru o kupoprodaji koji je kao izvršni direktor PD ,,T,,
DOO B zaključio sa izvršnim direktorom ošt. ,,PD D,, DOO R, opština K, D K,
iako je znao da na računu svog preduzeća koji se vodio kod ,,H A A B,, nema
sredstava i da se navedeno ovlašćenje neće moći realizovati, čime je sebi
pribavio imovinsku korist u iznosu od 5.917,91 eura, pri čemu je bio
uračunljiv i svjestan svoga djela i njegove zabranjenosti, a čije izvršenje je
htio,
-čime je učinio krivično djelo izdavanje čeka i sredstava bezgotovinskog plaćanja bez pokrića iz čl.263 st.3 u vezi st.2 Krivičnog zakonika
Pa mu sud na osnovu naprijed navedene krivično pravne odredbe i čl.3, 5, 8,
13, 15, 33, 36, 42, 45, 46, 52, 53 i 54 KZ i čl.227, 229, 239, 368 i 374 ZKP-a
izriče
USLOVNU OSUDU
Kojom mu utvrđuje kaznu zatvora u trajanju od 3 (tri) mjeseca i istovremeno
određuje da se kazna neće izvršiti ukoliko optuženi za vrijeme od jedne godine
i šest mjeseci od dana pravosnažnosti presude ne učini novo krivično djelo.
Dužan je optuženi uplatiti na ime sudskog paušala iznos od 50,00 eura u roku
od 15 dana od dana pravosnažnosti presude u korist Budžeta Crne Gore na žiro
račun br.832-16-52.
Obavezuje se optuženi da oštećenom DOO D na ime imovinskopravnog zahtjeva
uplati iznos od 5.917,91 euro u roku od mjesec dana od dana pravosnažnosti
presude.
O b r a z l o ž e nj e
ODT Kotor podnio je ovom sudu optužnicu Kt.br.776/12 od 21.01.2013. godine
protiv M S zbog krivičnog djela izdavanja čeka i sredstava bezgotovinskog
plaćanja bez pokrića iz čl.263 st.3 u vezi st.2 Krivičnog zakonika
U svojoj odbrani optuženi je izjavio da je u svojstvu izvršnog direktora DOO
,,T,, sa oštećenim preduzećem imao uspješnu poslovnu saradnju od oktobra 2011.
godine, te da je od oštećenog preduzeća uzeo robu u navedenoj količini i
vrijednosti i da je dana 07.06.2012. godine zaključio ugovor o kupoprodaji i
istog dana je izdao mjenicu sa njegovim potpisom i pečatom firme, kao i
mjeničnim ovlašćenjem kao sredstvo obezbjeđenja plaćanja za isporučenu robu od
ošt. preduzeća u iznosu od 5.917,91 eura. Nakon ove isporuke nije tražio
dodatnu isporuku robe, ali je predmetnu robu bio primoran da uzme kako bi
završio započeti objekat u B i nadao se da će po završetku tog objekta
investitor, koji je bio R, da mu islplati novac u iznosu od 50,000 eura, koji
je okrivljenom dugovao, pa je tako mislio da namiri sporno dugovanje prema
oštećenom. U vrijeme zaključenja ugovora, odnosno preuzimanja robe i izdavanja
mjenice i mjeničnog ovlašćenja on nije imao sredstava na računu kod ,,H A A
B,, iz razloga gore navedenih, a o tome je bio upoznat i radnik oštećenog
preduzeća koji mu je robu isporučio. On želi da izmiri svoja dugovanja prema
oštećenom ,,D,, kada naplati svoja potraživanja prema ruskom investitoru, a
naveo je da on nije imao namjeru da prevari oštećeno preduzeće i da je kao vid
kompenzacije ponudio svoj automobil marke A , ali da to nisu prihvatili. Dodao
je da još nije izmirio svoje obaveze prema oštećenom, ali da će uskoro svoju
obavezu izmiriti.
U dokaznom postupku koji je proveden radi rastvjetljavanja činjeničnog stanja
i krivice optuženog sud je proveo sljedeće dokaze: saslušao ovlašćenog
predstavnika ošt. PD "D" Č S, pročitao: ugovor o kupoprodaji br.687 od
07.06.2012. godine, mjenicu , mjenično ovlašćenje br.688 od 07.06.2012. godine
i dopis ,,H A A B,, ekspozitura B br.1081 od 12.12.2012.godine.
Ovlašćeni predstavnik oštećenog "D" doo Č S je izjavila je izjavila da je
optuženi imao uspješnu poslovnu saradnju sa njihovom firmom od 2011. godine, a
što se tiče poslednje isporuke robe u vrijednosti od 5.917,91 eura roba je
izdata dana 07.06.2012. godine nakon zaključenja Ugovora o kupoprodaji, a rok
za naplatu je bio 15 dana, pa kako optuženi nije isplatio robu oni su ga
kontaktirali nekoliko puta, a on je stalno prolongirao rokove za isplatu,
objašnjavajući da nije u mogućnosti da izvrši svoju obavezu što su oni i
prihvatili, vjerujući da će im isplatiti robu. Međutim, kako optuženi to nije
učinio oni su pustili mjenicu na naplatu dana 11.12.2012. godine, ali se ista
nije mogla realizovati, jer na računu okrivljenog nije bilo sredstava.
Optuženi je prilikom zaključenja ugovora izdao mjenicu koju je potpisao i
pečatirao zajedno sa mjeničnim ovlašćenjem. Kao ovlašćeni predstavnik
oštećenog pridružila se krivičnom gonjenju i postavila je imovinskopravni
zahtjev.
Iz Ugovora o kupoprodaji br.687 od 07.06.2012. godine između PD ,,D,, kojeg
zastupa izvršni direktor D K, prodavca i PD ,,T,, kojeg zastupa izvršni
direktor S M, kupca, proizilazi da je predmet ugovora kupoprodaja građevinskog
materijala do iznosa-limita od 5.000,00 eura, sa rokom plaćanja od 15 dana od
dana isporuke robe, kao i da u slučaju neplaćanja robe kupac plati zateznu
kamatu. Takođe proizilazi da je ugovorom kupac obavezan da prodavcu na dan
potpisivanja ovog Ugovora dostavi blanko mjenicu, te i da potpiše i pečatira
mjenična ovlašćenja, kao sredstva obezbjeđenja urednog plaćanja prodavcu, koju
će prodavac pustiti na naplatu ukoliko i poslije proteka ugovorenog roka
dospjeća obaveze, kupac ne pokaže volju za ispunjenjem svoje ugovorene obaveze
sve u skladu sa dobrim poslovnim običajima Zoo.
Iz Mjenice 8 proizilazi da je kao datum izdavanja iste upisan dan 07.06.2012.
godine sa rokom dospijeća 11.12.2012. godine, a radi se o mjenici po naredbi,
remitenta "D" doo, a vrijednost iste je 5917,91 eura, plaćanje je predviđeno
preko H A A banke, a trasant je "T" doo.
Iz mjeničnog ovlašćenja br.688 od 07.06.2012.godine proizilazi da je isto
izdao p dužnik ,,T,, doo koje zastupa i predstavlja izvršni direktor S M koji
istim daje saglasnost da Povjerilac "D" doo K može samostalno popuniti blanko
mjenicu, koja se nalazi u njegovom posjedu, a čiji je trasant, avalista ili
akceptant dužnik, na mjenični iznos koji odgovara iznosu našeg duga u eurima
prema povjeriocu iz Ugovora od 07.06.2012. godine.
Iz dopisa "H A A B" ekspozitura B od 12.12.2012.godine prizilazi da nije
izvršeno ovlašćenje koje je "D" doo predao na naplatu kod Hypo Alpe Adria
banke na teret dužnika "T" doo sa žiro računom , a u korist "D" doo sa žiro
računom u iznosu od 5.970,00 eura, jer navedeni dužnik nema dovoljno sredstava
na računu
Na osnovu svih izvedenih dokaza cijeneći ih pojedinačno i u uzajamnoj
povezanosti, a u odnosu na odbranu optuženog djela sud je utvrdio činjenično
stanje navedeno u izreci presude.
Ovakvo činjenično stanje sud je utvrdio iz iskaza optuženog M, iskaza ovl.
predstvanika ošt. "D-a" doo S Č i pismenih dokaza. Naime, optuženi M Sead je u
svojoj odbrani potvrdio da je kao direktor ,,T,, doo B sa oštećenim preduzećem
"D" doo R zaključio ugovor o kupoprodaji, kojom prilikom je dana 07.06.2012.
godine izdao i mjenicu sa njegovim potpisom i pečatom firme kao sredstvom
obezbjeđenja plaćanja za isporučenu robu od ošt.preduzeća u iznosu od 5.917,91
eura, kao i mjeničnim ovlašćenjem, kojem je ovlastio oštećenog da može
navedenu mjenicu popuniti i naplatiti se u vrijednosti preuzete količine robe,
a da u vrijeme izdavanja ove mjenice on nije imao sredstava na računu, međutim
mislio je da će od ruskog investitora dobiti novac od 50.000,00 eura te da će
od tog iznosa izmiriti svoje obaveze prema oštećenom, ali kako on nije namirio
svoje potraživanje, to još uvijek nije ispunio svoju obavezu prema oštećenom.
Ovlašćeni predstavnik ošt. ,,D-a,, doo Č S potvrdila je navode optuženog,
odnosno da su s preduzećem istog imali uspješnu poslovnju saradnju, a
poslednja isporuka robe u iznosu od 5,917,91 eura istom je izdata prema
zaključenom Ugovoru od 07.06.2012. godine sa rokom isplate od 15 dana, kada im
je optuženi izdao predmetnu mjenicu i mjenično ovlašćenje. Kako im optuženi
robu nije isplatio u roku predviđenom u ugovoru, te kako je kasnije stalno
prolongirao rokove isplate, oni su odlučili da svoje potraživanje namire iz
mjenice kao sredstva obezbjeđenja. Međutim, kada su mjenicu dali na
realizaciju dana 11.12.2012. godine zbog nedostatka sredstava na računu
optuženog predmetnu mjenicu nisu mogli realizovati, što je potvrđeno dopisom
"H A A B" ekspozitura B od 12.12.2012.godine.
Pismenim dokazima utvrđeno je da je između ošt. PD "D-a" doo i PD optuženog
"T" doo zaključen kupoprodajni ugovor čiji je predmet građevinski materijal do
iznosa-limita od 5.000,00 eura, uz koji je izdata mjenica na iznos od 5917,91
eura i mjenično ovlašćenje.
Kako je iz navedenog nesporno utvrđeno da je optuženi M S kao izvršni direktor
PD,,T,, doo dana 07.06.2012.godine, kao sredstvo obezbjeđenja plaćanja robe
preuzete od ošt. ,,D-a,, doo izdao mjenicu A1049158, koju je potpisao i
ovjerio pečatom svog privrednog društva i mjenično ovlašćenje kojim je
ovlastio ošt. ,,D,, doo da po dospijeću potraživanja mjenicu preda na naplatu,
iako je znao da na računu PD ,,T,, doo nema sredstava za realizaciju iste,
odnosno nema novčanih sredstva, usljed čega mjenica nije ni mogla biti
realizovana, to su se u radnjama optuženog ostvarila sva bitna obilježja bića
krivičnog djela izdavanje čeka i sredstava bezgotovinskog plaćanja bez pokrića
iz čl.263 st.3 u vezi st.1 KZ, s obzirom da je ovakvim postupanjem optuženi
sebi pribavio imovinsku korist u iznosu od 5,917,91 eura.
Optuženi je postupao sa direktnim umišljajem, jer je bio svjestan da u vrijeme
izdavanja mjenice nema novčanih sredstava na računu PD "T" za realizaciju
iste, čime je sebi pribavio protivpravnu imovinsku korist u iznosu robe koju
mu je oštećeni isporučio 5.917,91 (koji iznos nije posran), a što mu je i bila
namjera, odnosno što je i htio.
Prilikom odluke o vrsti i visini krivične sankcije sud je u smislu čl.42 KZ
cijenio sve okolnosti koje utiču da kazna bude veća ili manja, pa je kao
olakšavajuće okolnosti cijenio porodične prilike optuženog koji je oženjen i
otac dvoje djece, od kojih je jedno maloljetno, te da je navodima svoje
odbrane doprinio bržem rasvjetljenju ovog krivičnog djela, koje okolnosti su
za sud imale karakter i naročito olakšavajućih okolnosti, a kako otežavajućih
okolnosti nije bilo, to je sud optuženom izrekao uslovnu osudu kojom mu je
prethodno utvrdio kaznu zatvora u trajanju od tri mjeseca istovremeno,
(primjenjujući odredbe čl.45 i 46 KZ o ublažavanju kazne) i istovremeno
odredio da se kazna neće izvršiti ukoliko optuženi za vrijeme od jedne godine
i šest mjeseci od dana pravosnažnosti presude ne učini novo krivično djelo.
Sud se opredijelio za izricanje uslovne osude, smatrajući da će se upozorenjem
uz prijetnju kaznom zatvora ostvariti ciljevi specijalne prevencije, odnosno
da će ova krivična sankcija, a imajući u vidu ličnost optuženog, dovoljno na
istog uticati da ubuduće ne vrši ovakva, a ni druga krivična djela, odnosno da
će se uslovnom osudom ostvariti svrha iz čl.52 KZ u okviru opšte svrhe
krivičnih sankcija iz čl.4 KZ.
Sud je na osnovu naprijed navedene krivičnopravne odredbe i čl. 3, 5, 8, 13,
15, 33, 36, 42, 45, 46, 52, 53 i 54 KZ i čl.227, 229, 239, 368 i 374 ZKP-a,
riješeno je kao u izreci.
Sud je obavezao optuženog da na ime sudskog paušala uplati iznos od 50,00 eura
u roku od mjesec dana od dana pravosnažnosti presude u korist Budžeta Crne
Gore na žiro račun br.832-16-52, a dokaz o uplati potrebno je da dostavi ovom
sudu s pozivom na broj K.24/13/13, a sve shodno čl.227 i 229 ZKP-a, a takođe
ga je obavezao da u roku od mjesec dana od dana pravosnažnosti presude
oštećenom DOO D-u R na ime imovinskopravnog zahtjeva isplati iznos od 5.917,91
euro, shodno čl.239.ZKP.
OSNOVNI SUD U KOTORU
Dana 20.03.2013.godine
Zapisničar S U D I J A
Tamara Počanić Danijela Samardžić s.r.
PRAVNA POUKA: Protiv ove presude dozvoljena je žalba Višem sudu Podgorica u
roku od 15 dana, od dana prijema iste, a preko ovog suda.