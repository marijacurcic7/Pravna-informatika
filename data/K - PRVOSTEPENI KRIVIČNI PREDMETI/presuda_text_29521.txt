


K.br. 35/13


U IME CRNE GORE


Viši sud u Bijelom Polju, sudija Bošković Vukomir, uz učešće namještenika suda Duborija Radmile, kao zapisničara, u krivičnom predmetu optuženog G.B iz P, zbog krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika (Kz), po optužnici Višeg državnog tužilaštva u Bijelom Polju, Kt.br. 16/13 od 13.06.2013 godine, nakon održanog usmenog, javnog i glavnog pretresa u prisustvu zamjenika Višeg državog tužioca R.M, optuženog G.B, njegovog branioca adv. G.M, donio je i javno objavio 01.11.2013 godine,


P R E S U D U


Prema optuženom G.B, JMBG  , od oca B. i majke V, rođene R, rođenog  godine, u B.P, sa prebivalištem u mjestu V, opština P, državljanina Crne Gore, radnika u JP “Č” u P, neoženjenom, sa završenom srednjom školom, srednjeg imovnog stanja. 


Odbija se optužba


Da je:


Dana, 08.05.2013 godine, u P, neovlašćeno radi prodaje držao 0,98 g. opojne droge-heroina, upakovane u devet ručno pravljenih zamotuljaka od aluminijumske folije, 1,83 g. opojne droge-marihuane upakovane u jedan ručno pravljeni zamotuljak od aluminijske folije, dio tablete “subutex 8 mg” u količini od 0,08 g. i 15 tableta “helex 0,25 mg” upakovanih u farmaceutsko pakovanje, supstance koje su Pravilnikom o utvrđivanju spiska droga, psihotropnih supstanci i bilja koje se može koristiti za proizvodnju droga (Sl. list CG, br. 56/2012) proglašene za opojnu drogu, od čega je dva zamotuljka sa opojnom drogom heroin, u količini od po 0,10 g, držao u džepu od jakne i kada je izašao iz kuće u kojoj živi kao podstanar i primijetio ovlašćena službena lica Uprave policije koja su se kretala u njegovom pravcu, zamotuljke je izvadio iz džepa i bacio ispod svog vozila, što su ista službena lica pronašla i oduzela, dok su ostalu količinu opojne droge heroina i marihuane i tablete, prilikom pretresa kuće izvršenog dana 09.05.2013 godine, pronašli sakrivenu ispod tepiha i oduzeli, 


- čime bi izvršio krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Kz, 


- usled odustanka zamjenika Višeg državnog tužilaštva u Bijelom Polju od
optužbe na glavnom pretresu.


Troškovi krivičnog postupka padaju na teret budžetskih sredstava. 


O b r a z l o ž e nj e



Optužnicom Višeg državnog tužilaštva u Bijelom Polju, Kt. br. 16/13 od 13.06.2013 godine, optuženom G. B iz P, stavljeno je na teret izvršenje krivičnog djela neovlašćena proizvodnja, držanje i stavljanje u promet opojnih droga iz čl. 300 st. 1 Kz. 



Na glavnom pretresu od 01.11.2013 godine, posle završenog dokazanog postupka, zamjenik Višeg državnog tužilaštva je izjavio da odustaje od optužbe protiv optuženog. 


Pošto je zamjenik Višeg državnog tužilaštva u toku glavnog pretresa odustao od optužbe protiv optuženog, sud je na osnovu čl. 372 Zkp, odlučio kao u izreci ove presude. 


Shodno čl. 230 st. 1 Zkp, odlučeno je da troškovi krivičnog postupka padaju na teret budžetskih sredstava suda. 


VIŠI SUD U BIJELOM POLJU
Dana, 01.11.2013 godine.

Zapisničar,  S U D I J A

Radmila Duborija, s.r. Vukomir Bošković, s.r.

PRAVNA POUKA :

Protiv ovog rješenja može se izjaviti žalba
Apelacionom sudu CG Podgorica u roku
od 15 dana od dana prijema a preko ovog
suda.