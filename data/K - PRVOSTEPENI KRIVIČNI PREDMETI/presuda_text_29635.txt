K.br.36/13
U IME CRNE GORE
Osnovni sud u Kolašinu kao prvostepeni krivični po predsjedniku suda Arsenu
Popoviću kao sudiji pojedincu uz učešće zapisničara Mrdak Ljiljane, u
krivičnom predmetu protiv optuženog V. V. iz K. - selo V., zbog krivičnog
djela nasilje u porodici ili u porodičnoj zajednici iz čl.220.st.3. u vezi
st.1. Krivičnog zakonika, postupajući po optužnom predlogu ODT iz Kolašina
Kt.br. 41/13 od 25.06.2012. godine, nakon održanog glavnog pretresa dana
11.11.2013. godine u prisustvu ODT Kolašin Grujić Vojislava, optuženog V.V. i
njegovog branioca adv. N. V., mldb.oštećenog V. N.i njegovog zakonskog
zastupnika, donio je i javno objavio,-
P R E S U D U
Prema okrivljenom V. V., jmbg, ..., od oca M. i majke D. rodj. V., rodjen ....
godine u K., gdje i živi - selo V., Crnogorac, državljanin CG,
poljoprivrednik, oženjen, otac petoro djece, pismen, završio osnovnu školu,
lošeg imovnog stanja, neosudjivan,
- Na osnovu čl.372.tačka 1. ZKP-a,
ODBIJA SE OPTUŽBA
Da je:
Dana 28.05.2013. godine u svojoj porodičnoj kući u mjestu V.- Opština K.,
primjenom grubog nasilja narušio tjelesni i duševni integritet člana svoje
porodice - mldb.sina V.N., na način što ga je rudarskom čeonom lampom udario u
predjelu glave i to dok je oštećeni ležao u krevetu a zatim ga udario kaišem u
predjelu vrata, kojom prilikom je oštećeni zadobio lake tjelesne povrede u
vidu nagnječine i oguljotine kože poglavine u tjemenu - potiljačnom predjelu i
oguljotine kože u području istaknutih zadnjih kostnih nastavaka vratnih
pršljenova kičmenog stuba,
- čime bi izvršio krivično djelo nasilje u porodici ili u porodičnoj
zajednici iz čl.220.st.3. u vezi st.1. Krivičnog zakonika.
Troškovi krivičnog postupka padaju na teret budžetskih sredstava suda.
O b r a z l o ž e nj e
Optužnim predlogom ODT iz Kolašina Kt.br. 41/13 od 25.06.2013. godine
stavljeno je na teret optuženom V. V. da je izvršio krivično djelo nasilje u
porodici ili u porodičnoj zajednici iz čl.220.st.3. u vezi st.1. Krivičnog
zakonika. Na glavnom pretresu održanom 11.11.2013. godine, a posle završenog
dokaznog postupka, ODT iz Kolašina Grujić Vojislav izjavio je da odustaje od
optužbe protiv optuženog V. V. sa razloga što tokom glavnog pretresa nije
dokazano da je imenovani svojim radnjama počinio krivično djelo koje mu se
stavlja na teret, a sa razloga što oštećeni na glavnom pretresu nije dao svoj
svjedočki iskaz iskoristivši svoje zakonsko pravo.
Mldb.oštećeni V.N., u prisustvu svog zakonskog zastupnika - majke V.M.,
izjavio je da ne želi da preuzme krivično gonjenje protiv optuženog, nakon što
je od strane suda upoznat sa svojim pravima iz čl.60.st.1. ZKP-a.
Kako je ODT iz Kolašina tokom glavnog pretresa odustao od optužbe protiv
optuženog, sud je shodno čl.372.t.1. ZKP-a odlučio kao u izreci presude.
Shodno čl.230.st.1. ZKP-a odlučeno je da troškovi krivičnog postupka padaju na
teret budžetskih sredstava suda.
OSNOVNI SUD U KOLAŠINU,
Dana, 11.11.2013. godine
Zapisničar, PREDSJEDNIK SUDA,
Mrdak Ljiljana s.r. Arsen Popović s.r.
PRAVNA POUKA: Protiv ove presude dozvoljena je žalba u roku od 8. Dana od dana
prijema pismenog odpravka. Žalba se podnosi Višem sudu u Bijelom Polju a preko
ovog suda.