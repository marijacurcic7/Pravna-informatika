Posl.br.K. 39/10
U I M E C R N E G O R E
OSNOVNI SUD U CETINJU, kao prvostepeni, po sudiji pojedincu Ć.Mariji, uz
sudjelovanje namještenika suda Martinović Aleksandre, kao zapisničara, u
krivičnom predmetu okr. K. M., B.B., Ć.N.i V.V., zbog krivičnog djela
nasilničko ponašanje iz čl.399, KZ-a, a po Optužnici Osnovnog Državnog
Tužilaštva u Cetinju, Kt.br.278/09 od 29.12.2009.godine, nakon održanog
glavnog i javnog pretresa dana 16.05.2013.godine u prisustvu zamjenika ODT-a
M. D. i optuženih B.B., K. M., Ć.N.i branioca opt. V.V. adv. V. V. iz Cetinja,
donio je, a dana 24.05.2013. godine i javno objavio, ovu
P R E S U D U
1.Opt. K. M. od oca Dj. i majke M. rodjene Č. rodjen ...godine u Cetinju, gdje
i prebiva, naselje ..... državljanin Crne Gore, zaposlen, neoženjen, pismen sa
završenom srednjom školom, vojsku nije služio, srednjeg imovnog stanja,
neosudjivan
2. Opt.B.B.od oca M. i majke V. rodjene P. Rodjen .....godine u Cetinju, gdje
i prebiva, državljanin Crne Gore, student, neoženjen, pismen sa završenom
srednjom školom, vojsku nije služio, lošeg imovnog stanja, neosudjivan
3.Opt. Ć.N.od oca M. i majke B. rodjene L. rodjen ....godine u Cetinju, gdje i
prebiva državljanin Crne Gore, nezaposlen, oženjen, otac dvoje mldb.djece,
pismen sa završenom srednjom školom, vojsku nije služio, srednjeg imovnog
stanja, osudjivan Presudom Osnovnog suda u Cetinju, posl.br.K.217/06 od
13.04.2007.godine, zbog kriv.djela nasilničko ponašanje iz čl. 399 st.2. u
vezi st.1 u vezi čl. 23 KZ-a na kaznu zatvora u trajanju od šest mjeseci
uslovno na jednu godinu i Presudom višeg suda u Podgorici posl.br.K. 138/2006
od 02.04.2009.godine, zbog krivičnog djela ubistvo u pokušaju iz čl. 30 st.1
KZ RCG, u vezi čl. 19 KZ SRJ, na kaznu zatvora u trajanju od dvije godine
4.Opt. V.V. od oca V. i majke J. rodjene K. rodjen .....godine u Northamu,
Australija, sa poslednjim prijavljenim prebivalištem u Cetinju ul. Lovćenska
br. 39, državljA.n Australije, zaposlen, oženjen, otac troje djece, pismen sa
završenom srednjom školom, vojsku nije služio, srednjeg imovnog stanja
K r i v i s u
Što su:
DA. 13. juna 2009.godine oko 00,20 časova, u kafe baru zv. »L.A.«, lociranog u
Njegoševoj ulici u Cetinju, postupajući u grupi izazivanjem tuče ugrozili
spokojstvo gradjana i remetili javni red i mir, na način što su okr. K. M. i
okr. B.B.otpočeli prepirku u koju su se umiješali Ć.N.i okr. V.V., za vrijeme
koje prepirke je K. M. odgurnuo rukama u predjelu tijela okr. B.B., a zatim i
okr. Ć.N. te su zatim sva četvorica okrivljenih izazvali tuču, i ako svjesni
da time ugrožavaju spokojstvo gradjA. i remete javni red i mir, što su htjeli
i voljno učinili, u kojoj tuči je okr. Ć.N.iznenada udario stisnutom pesnicom
okr. V. V. u predjelu glave, dok je okr. V.V.zadao udarac pepeljarom takodje u
predjelu glave okr. Ć.N., kojom prilikom su okr. V.V.i Ć.N., zadobili lake
tjelesne povrede i to okr. V.V.laku tjelesnu povredu u vidu višestrukih krvnih
podliva veličine 2 x 2 cm sa unutrašnje strane desne nadlaktice, a okr.
Ć.N.laku tjelesnu povredu u vidu otekline u predjelu potiljka iza lijeve ušne
školjke veličine 2 cm x 2 cm.
- čime su izvršili krivično djelo nasilničko ponašanje iz čl.399 KZ-a
pa Sud optuženim K. M.., B.B.i V. V. primjenom citiranih zakonskih propisa i
primjenom čl. 4, 5, 13, 15, 42, 52, 53 i 54 KZ-a i čl. 226-229 i 374 ZKP-a,
izriče
U S L O V N U O S U D U
Kojom optuženim utvrđuje kaznu zatvora u trajanju od po 6 (šest) mjeseci i
istovremeno određuje da se navedena kazna neće izvršiti ukoliko u periodu od
jedne godine, po pravosnažnosti presude, ne počine novo krivično djelo.
dok Sud optuženog Ć.N. primjenom citiranih zakonskih propisa i primjenom čl.
4, 5, 13, 15, 32, 41 i 42, KZ-a i čl.226 - 229. i 374 ZKP-a,
O S U Đ U J E
Na kaznu rad u javnom interesu u trajanju od 360 časova, a koji se ima
izvršiti za vrijeme od 6 mjeseci, s tim što kazna ne može biti duža od 60
časova u toku jednog mjeseca.
Ukoliko okrivljeni ne vrši rad u javnom interesu, ova kazna će se zamijeniti
kaznom zatvora, tako što će se svakih započetih 60 časova rada u javnom
interesu zamijeniti kaznom zatvora u trajanju od jednog mjeseca.
Dužni su optuženi K. M.,B.B.i Ć.N. da na ime troškova krivičnog postupka u
korist budžeta Crne Gore uplate iznos od po 13,75 eura,a okrivlejni V.V.od
982,25 eura, te na ime sudskog paušala iznos od po 30 eura, a sve u roku od
15. dA. od dana pravosnažnosti presude.
O b r a z l o ž e n j e
Osnovno Državno Tužilaštvo u Cetinju podignutom Optužnicom Kt.br. 278/09 od
29.12.2009.godine okr. K. M.., B.B., Ć.N. i V. V., stavilo je na teret
izvršenje krivičnog djela nasilničko ponašanje iz čl.399 KZ-a .U završnoj
riječi na glavnom pretresu zastupnik optužbe je nakon manjih činjeničnih
izmjena ostao pri podignutoj optužnici, jer je sprovedenim dokazima na glavnom
pretresu utvrdjeno da su okrivljeni izvršili krivično djelo za koje se terete.
Djelo je rezultat djelovanja svih okrivljenih, odnosno njihovog nasilničkog i
osionog ponašanja ničim motivisanog. Okrivljeni su izazvali tuču u kafe baru
„L.A.“ koji je u tom trenutku bio prepun gostiju što svjedoče saslušani
svjedoci, čime su isti postupali sa direktnim umišljajem, tj. bili su svjesni
da izazvanje tučom ugrožavaju spokojstvo prisutnih gostiju i remete javni red
i mir u centru grada, pa su i pored toga voljno izazvali tuču i učestvovali u
istoj, a u kojoj tuči su okr. V. i Ć.zadobili lake tjelesne povrede. Predložio
je da sud okrivljene oglasi krivim za krivično djelo nasilničko ponašanje iz
čl. 399 KZ-a i da iste osudi po zakonu.
Opt. K. M.u svojoj odbrani datoj na zapisniku kod Istražnog sudije i na
glavnom pretresu je naveo da se dA. 12./13.06.2009.godine nalazio u
ugostiteljskom objektu zv. „L.A.“, koji se nalazi u Njegoševoj ulici u Cetinju
u društvu sa svoja dva druga i to I.P.i I.B.iz Cetinja. U lokalu su se
nalazili odmah sa lijeve strane gledano sa ulaznih vrata, za jednim stolom.
Prilikom ulaska u lokal, slučajno ga je rukom zakačio jedan momak koji je
krenuo da izlazi napolje i kojeg zna iz vidjenja, a zove se B.B.. Izmedju njih
je došlo do verbalnog duela, tj. rekao mu je „polako što se udaraš“ ,a on je
na to odgovorio da ga nije namjerno udario i nakon tih riječi uputio se prema
stolu sa lijeve strane. Tu je odmah došao B.B.i upućivao mu riječi da ga nije
namjerno napao. Prišao je stolu gdje se on nalazio zajedno sa Ć.N., koji se
njemu obratio riječima „što češ ti, to mi je brat, što je bilo izmedju vas
dvoje“, i on na te riječi nije obraćao pažnju ,niti je želio bilo kakav
konflikt sa Ć., niti sa bilo kim te večeri, tako da je i njegov drug I.P.koji
se nalazio pored njega smirio situaciju izmedju njega, Ć. i B.. Fizičkog
kontakta izmedju njega i njih nije bilo, čak nije bilo ni gurkanja. U jednom
trenutku došlo je do velike gužve ,dok su oni stajali pored njegovog stola u
kojoj on nije učestvovao, niti bilo ko ,ko je bio sa njim. Nakon toga lica su
počela da izlaze u baštu lokala i nije vidio da je došlo do bilo kakve tuče
ili svadje izmedju bilo koga, a takodje nije ni mogao vidjeti jer je bila
velika gužva, svi su vikali. Nije se mogao izjasniti ko se sa kim svadjao te
večeri. Ubrzo nakon toga došla je policija i on je kao i njegovi drugovi
otišao u StA.cu da da izjavu. Nije mogao da objasni lake tjelesne povrede kod
Ć.N.i V.V. s obzirom da i nezna gdje je bio V. i kako je došlo do sukoba
izmedju njega i Ć.,a fizičkog kontakta njega sa okr. Ć.N. i B.B. nije bilo. Ne
poznaje V. V.. Nije se mogao izjasniti da li je tuča nastala povodom dogadjaja
izmedju njega i Ć. i B.. Samo je imao verbalni sukob sa B. i Ć..
Opt. B.B.u svojoj odbrani datoj na zapisniku kod Istražnog sudije i na glavnom
pretresu je naveo da se dana 13.06.2009.godine oko 00,15 časova nalazio u
ugostiteljskom objektu „L.A.“ koji je lociran u Njegoševoj ulici, u društvu sa
Đ.N., V.V.i Dj.M.koji su inače i njegovi drugovi . Stajali su za šankom sa
desne strane, gledano sa ulaznih vrata lokala i pili piće. U jednom trenutku
krenuo je prema izlaznim vratima u namjeri da izadje u baštu lokala.Bio je
okrenut ledjima. Slučajno je prilikom izlaska iz lokala sa rukom zakačio
jednog momka kojeg poznaje iz vidjenja i zna da se preziva K.. Tada mu se isti
obratio riječima „što me udaraš“ ,a on mu je na to odgovorio „nijesam te
namjerno udario“, da bi ovaj opet istakao „jesi, jesi, udario si me“. Na to mu
je rekao „izvinjavam se ako sam te udario i uredu je“ ,a K. mu je na to
odgovorio „nije u redu“ stavljajući mu ruke u predjelu grudnog koša. U tom
trenutku iz bašte lokala naišao je i Ć.N., koji se obratio K. riječima „to je
moj brat, nema potrebe da se raspravljate“, hvatajući rukama i njega i K.a u
namjeri da ih razdvoji, da bi u tom trenutku K. odgurnuo ruku Ć. uz neke
riječi kojih se nije mogao sjetiti. Ovo je primijetio I.P.koji je bio u
društvu K. i nalazio se u neposrednoj blizini. Prišao je da smiri situaciju i
spriječi gurkanje izmedju njega i K.. Sjeća se da je prišlo još nekoliko lica
koja su se nalazila u lokalu kako bi ih razdvojili u daljem sukobu, nakon čega
se situacija ubrzo smirila, došla je patrola policije i privela ih u Ispostavu
Cetinje. Njegovi drugovi koji su te večeri bili u društvu sa njim nijesu
učestvovali u tom dogadjaju jer su se nalazili za šankom. Primijetio je da
kada je prišao Ć.N.i kada je nastalo guranje i čupanje da se N. u jednom
trenutku držao za glavu i kasnije je saznao da je zadobio povredu od V.V., jer
ga je isti gadjao pepeljarom u glavu. Te večeri nije vidio da je V.V.udario
stisnutim pesnicama u predjelu glave Ć.N.. Nije imao namjeru da se svadja sa
bilo kim u lokalu i slučajno je zakačio K. rukama po ramenu, tako da nije
želio da otpočne bilo kakvu tuču, niti je istu na bilo koji način izazvao.
Pojasnio je i to da V. V. ne poznaje, nezna ni kako, ni zašto se isti uključio
u dogadjaj, tj. isti je sjedio na dva metra od mjesta gdje su se nalazili on
K. i Ć.. Misli da V.V.nije udario Ć. pepeljarom nebi ni došlo do bilo kakvog
drugog fizičkog sukoba. Nije vidio da je V. udario Ć., tačno je da je vidio da
se Ć.drži za glavu, a iz priče je saznao da je isti zadobio udarac od V.V..
Nije vidio kada je Ć.zadao udarac V., misli da ga nije udario, jer čovjek je
nakon ovoga jednostavno nestao.
Opt. Ć.N.u svojoj odbrA. datoj na zapisniku kod Istražnog sudije i na glavnom
pretresu je istakao da se dA. 13.06.2009.godine oko 00,20 časova nalazio u
bašti ugostiteljskog objekta zvanog „L.A.“ lociranog u Njegoševoj ulici u
Cetinju, zajedno sa bratom od tetke B.B. iz Cetinja. Kada se udaljio od svog
stola da razgovara na mobilni telefon okrenuo se i vidio njemu nepoznto muško
lice kako drži rukama za ramena njegovog brata B.B. i nešto razgovara sa njim.
Kada je završio razgovor na mobilni telefon, prišao je i obratio se toj muškoj
osobi riječima „to mi je brat i nema potrebe da se raspravljate“, nakon čega
mu se ovo nepoznato lice obraatilo riječima „što ćeš ti“ i udgurnulo ga rukama
od sebe. Nakon toga prišla su im još dva njemu nepoznata muška lica, od kojih
ga je jedan udario crnom pepeljarom u predjelu glave. Ovaj nepoznati momak što
ga je udario sa pepeljarom na sebi je imao crnu majicu kratkih rukava, imao je
crnu kratko ošišA. kosu, bio je krupnije gradje, srednjeg rasta,a za koga je
kasnije saznao da se zove V.V. Kada ga je V. udaro pepeljarom pao je na
asfalt, tako da mu nije zadao nikakav udarac, niti se mogao odmah pridići, već
su mu u tome pomogla neka lica koja su se tu zatekla. Nije mu poznato zbog
čega je izbila ova prepirka, jer je on za to vrijeme pričao na mobilni
telefon, tako da nije znao o čemu se radi. Ubrzo je došla patrola policije i
isti su ga poveli u bolnicu da mu se ukaže pomoć, a kasnije i u stanicu radi
davanja izjave. Dodao je i to da je sjutradan dobio poziv od V.V. koji mu je
tom prilikom rekao da mu je greškom zadao udarac, obzirom da nije imao namjeru
da njega udari. Nije se mogao izjasniti o razlozima zbog kojih je zadobio
udarac od V.V., sobzirom da izmedju B. i K. nije bilo obračuna, te kada je
izašao, spuštajući se niz stepenice zadobio je ovaj udarac. Nije kritične
prilike udario pesnicom V. V., jer je zadobio udarac sa ledja. Istakao je i to
da V.V.te noći nije zadobio povrede, s obzirom da je on te iste večeri sa
patrolom bio u bolnicu radi pružanja pomoći, a isti mu je sjutradan kada su se
našli rekao da će poći u bolnicu da izvadi papir da je i on povrijedjen
navedene noći i ako nije bio uopšte povrijedjen. Od gazde lokala je saznao da
se radi o V. V. koji ga je udario, a imajući u vidu da ga je i sjutradan V.
zvao da se izvine zbog toga što ga je udario, jasno je da je to isti uradio.
Opt.V.V.kojem se po rješenju Vijeća ovog suda sudi i odsustvu u svojoj odbr A.
koju je dao pred Istražnim sudijom na zapisniku dana 17.07.2009.godine, je
istakao da se dA. 13.06.2009.godine oko 02,00 časova nalazio u ugostiteljskom
objektu „L.A.“ koji je lociran u Njegoševoj ulici sa svojom suprugom M, kao i
prijateljicama M. A. i K I.. U trenutku dok su se nalazili u navedenom objektu
na vratima objekta je došlo do fizičkog konflikta nekoliko lica, koje on lično
ne poznaje i iz dobre namjere je ustao i prišao da spriječi konflikt jer je
primijetio da jedan njemu nepoznat fizički jak momak napada jednog fizički
slabijeg momka, tako da je stao u zaštitu ovog slabijeg momka i to na način
što je istog uhvatio rukama za tijelo i povukao unazad. Nakon kratkog
vremenskog perioda dok je još držao navedenog momka, drugi momak koji je bio
fizički jači zadao je jedan udarac momku kojeg je držao stisnutom pesnicom u
predjelu glave,a u tom trenutku momak koji je bio fizički jači njemu je zadao
takodje jedan udarac stisnutom pesnicom u predjelu glave, a on je uzvratio na
način što je istom zadao nekoliko udaraca stisnutim pesnicama u predjelu
glave, ali tom prilikom u ruci nije držao pepeljaru ili bilo kakav predmet.
Sobzirom da je reagovalo nekoliko lica koje ne poznaje i uhvatili momka sa
kojim je imao fizički konflikt isti je uhvatio pepeljaru sa stola i bacio u
njegovom pravcu sa udaljenosti 7 do 8. metara, ali ga je tom prilikom promašio
dok se nalazio ispred ulaznih vrata. Nakon navedenog konflikta došla je
policija, nakon čega je sa svojom suprugom i drugaricama otišao kući, jer
njega policija nije tražila. Naveo je da mu je žao zbog svega što se desilo i
da nije imao nikakvu namjeru da se sa bilo kim svadja, već samo da spriječi
konflikt. Kasnije je saznao da je imao konflikt sa momkom po imenu Ć.N., a što
se tiče drugih momaka koji su te večeri bili i koji su se takodje svadjali
njihova imena mu nijesu poznata.
Branilac optuženog V.V., V V, adv. iz Cetinja, je u završnoj riječi istakao da
kao branilac okrivljenog je mišljenja da u odnosu na njegovog branjenika mora
biti donijeta oslobadjajuća presuda. Razloge za takav zaključak nalazi u
sledećim činjenicama: naime, po njegovom mišljenju nije dokazana., ni
potvrdjena teza optužbe da je opt. V. učestvovao u izazivanju tuče, pa time po
njegovom mišljenju ne može biti odgovoran za konkretno krivično djelo. Sa
druge strane nema čvrstih dokaza da je preduzeo radnje koje mu se stavljaju na
teret, a tim prije kada se uzmu u obzir odbrane okrivljenih koje su u
medjusobnoj kontradikciji, i kada se pri tom uzmu u obzir iskazi svjedoka od
kojih se niti jedan nije mogao preciznije izjasniti na okolnosti krivičnog
djela i radnji koje se optuženom stavljaju na teret. Krivično djelo nasilničko
ponašanje je specifičan vid odgovornosti bezobzirnog ,nemotivisanog i objesnog
ponašanja. U konkretnom slučaju u radnje optuženih jasno se ne mogu podvesti
pod zakonska obilježja ovog krivičnog djela. Ako se uzmu u obzir sve okolnosti
konkretnog slučaja ovaj dogadjaj bi se prije mogao podvesti pod prekršajnu
odgovornost, a pod uslovom i da za takvu vrstu odgovornosti postoje dokazi i
da nema krivično pravnih inplikacija. Prosto zato što je po njegovom mišljenju
neodrživa pravna konstrukcija data u optužnici da su se navodno sva četvorica
su okrivljenih „nasilnički ponašali“ jer su navodno bili u dvije
suprostavljene grupe koje su kako se navodi izazvale tuču medju sobom. Konačno
je predložio da sud usled nedostatka jasnih dokaza koji bi ukazivali na
krivicu optuženog V. za djelo koje mu se stavlja na teret, oslobodi od
odgovornosti.
Radi razjašnjenja ove krivično-pravne stvari, Sud je u dokaznom postupku na
glavnom pretresu proveo dokaze: saslušao svjedoke V V,, Dj. M., K. I.., Dj.
N., M. A., I. P., te na saglasan predlog stranaka pročitao iskaze svjedoka
B.P.i P.Č., pročitao nalaz i mišljenje sud.vještaka med.struke P dr. V, dat na
zapisniku pred Istražnim sudijom Ki.br.48/09 od 09.09.2009.godine, pročitao
izvještaje UP Ispostave Cetinje br. 02-245/2477 od 08.07.2009.godine iz
kaznene evidencije za okrivljenog K. M., br. 02-245/2478 od 08.07.2009.godine
iz kaznene evidencije za okr. B.B. i br. 02-245/2479 od 08.07.2009.godine iz
kaznene evidencije za okr. Ć.N..
Sud je odustao od provođenja dokaza -saslušanja svjedoka V.M.i I.B.,kao i
pribavljanja izvoda iz KE za opt.V. V..Ovo sa razloga što svjedok V. M. živi u
Australiji ,I.B.u Novom Sadu ,dok je izvod iz KE za opt.V. V. potrebno
pribaviti iz Australije, tako da bi provođenje predloženih dokaza vodilo
odugovlačenju postupka.
Svjedok V.V.u svojoj izjavi je naveo da je dA. 13.juna 2009.godine u kasnim
večernjim časovima negdje poslije ponoći bio sa svojim društvom i to B.B. i
Dj.M.u kafe baru zv. „L.A.“ locirA. u Njegoševoj ulici u Cetinju, gdje su pili
piće. Koliko se sjeća stajali su za šankom i u jednom trenutku primijetio je
da se B.B.odvojio od njih, ali nije gledao gdje je isti pošao. Kako je te
večeri bilo dosta naroda u kafiću, nije obraćao pažnju na iste, tako da se
nije ni okrećao prema ulaznim vratima kafića da vidi dali će B. možda doći.
Nije se mogao izjasniti na okolnosti tuče koja se dogodila izmedju njih, niti
zna ko je sve od lica učestvovao jer nije obraćao pažnju na to ko što radi i
bio je okrenut prema šanku. Tu se zadržao izvjesno vrijeme, a zatim otišao
kući. Istakao je da nije vidio tuču i nije se mogao izjasniti ko je od
optuženih bio prisutan tom prilikom u lokalu.
Svjedok Dj. M. u svojoj izjavi je naveo da je dA. 13.06.2009.godine, negdje
poslije ponoći bio u društvu sa svojim drugovima V.V.i B.B. u kafe baru zv.
„L.A.“. Tom prilikom stajali su za šankom i pili piće. Ispred šanka se nalazi
jedan veliki stub u unutrašnjosti lokala, tako da se on nalazio praktično
ispred toga stuba i vidik mu je bio dosta zaklonjen. B.B.je više puta dolazio
i odlazio od njih, tako da na njega nije obraćao pažnju. Zna da se u jednom
trenutku stvorila velika gužva i da je bilo dosta prisutnih koji su se
pokupili gdje je bila ta gužva, tako da on nije mogao prići da vidi o čemu se
radi, nego je ostao za šankom i pio piće. Kasnije neka grupa se izdvojila i
pošla napolje. Nije se mogao izjasniti ko se te večeri sa kim svadjao i da li
se neko tukao, jer to nije vidio, i nije se mogao izjasniti niti da li je neko
nekog povrijedio, jer mu je preglednost bila dosta slaba, a nije ni ustajao
zbog gužve. Nije se mogao izjasniti da li su u tom lokalu te večeri bili Ć.N.,
V.V.i K. M., niti je vidio da li je Ć.udario pepeljarom V. V. u predjelu
glave, jer se ubrzo stvorila gužva i on je izašao iz lokala i otišao kući. V.
V. ne poznaje, a da ga vidi možda bi ga i znao.
Svjedok K. I. u svojoj izjavi je navela da se dA. 13.06.2009.godine u kasnim
večernjim časovima nalazila u ugostiteljskom objektu zv. „ L.A.“ u društvu sa
V. M., njenom sestrom M. A. i V. V. Stajali su za jednim stolom i pili piće. U
jednom trenutku vidjela je neku grupu momaka koja izlazi iz kafića i to
ispred, a zatim i V.V.se digao do njihovog stola i izašao takodje ispred
kafića. Nije se mogao izjasniti da li se neko ispred kafića tukao i svadjao,
jer je ostala u unutrašnjost i stojala za stolom, a takodje nezna što je
V.V.radio ispred, jer joj nije poznato. Kako je pretpostavila da se ispred
kafića nešto dogadja, tj.da može da izbije tuča namjerno nije htjela da
izlazi, tako da se nije mogla izjasniti,jer ne poznaje momke koji su izašli i
koji su imali sukob ispred kafića. V.V.se ispred kafića zadržao po njenoj
procjeni nekih 20-tak minuta, a zatim kada im je prišao rekao im je da idu
kući. Oni su tada krenuli da izlaze, a ona je ispred kafića vidjela da je
stigla policija. Dodala je i to da i ako je bila u društvu sa V. V. nije
vidjela kada su se krećali kući da ga je neko od momaka gadjao pepeljarom.
Takodje, dok su bili u unutrašnjost ovog lokala i dok su stajali svi za sto
V.V.nije prilazio nikome od momaka koji su bili unutar lokala, već je ova
grupa momaka izašla napolje i on je izašao za njima. Ne poznaje prisutne
učesnike u tuči, jer uopšte nije izlazila iz lokala i za vrijeme tuče nezna
gdje se nalazio V.V., jer je bila unutra, ali misli da je izašao napolje. Dok
se nalazila u unutrašnjost lokala nije bilo prepirke izmedju V. i Ć. i nije
joj poznato da je kritične večeri unutar ili van lokala došlo do upotrebe
pepeljare. Navela je i to da je nakon ovog vidjela V. V.,a što se tiče povreda
da li je isti imao nije se mogla izjasniti. Ne sjeća se sa kim je otišla kući
te večeri.
Svjedok Dj. N. u svojoj izjavi je naveo da se dA. 13. juna 2009.godine negdje
oko 00,20 časova nalazio u kafe baru zv. „L.A.“ u društvu sa B.B.m, V.V.i Dj.
M. Stajali su za šank i pili piće i u jednom trenutku B.B.se udaljio od njih
ne govoreći ništa gdje ide. Vidjeo je da se nakon nekoliko minuta stvorila
velika gužva u kafiću, tako da nije mogao ni prići, niti je mogao vidjeti da
li se neko gura ili udara pa se iz tih razloga ne može izjasniti na okolnosti
tuče koja se te večeri dogodila. B.B.je bio sa njima u društvu, sa nikim nije
imao konflikt niti je bilo kome upućivao bilo kakve riječi. Kada se stvorila
velika gužva izašao je iz kafića, tako da se nije mogao izjasniti što se sve
dešavalo van kafića i da li je ko koga udarao. Nije primijetio Ć.N. te
kritične večeri, niti da je neko bio povrijedjen. V. V. ne poznaje, niti zna
kako izgleda.
Svjedok M. A. u svojoj izjavi navodi da se dana. 13.06.2009.godine oko 00,20
časova nalazila u ugostiteljskom objektu zv. „L.A.“ u Njegoševoj ulici u
društvu svoje sestre V. M., zeta V.V. i drugarice K. I. Nalazili su se u
unutrašnjosti ovog objekta i stajali su za jednim stolom i pili piće. U jednom
trenutku nedaleko od njihovog stola vidjela je da su se pogurali neki momci
koji su njoj nepoznati, a zatim su izašli napolje iz lokala i nastavili tuču.
Tada se digao njen zet V.V., koji je otišao van lokala, a sa namjerom da bi
spriječio sukob izmedju ovih mladića. Nije se mogla precizno izjasniti što se
sve dešavalo van lokala izmedju njih, samo je u jednom trenutku pogledala kroz
prozor od lokala i vidjela da V. drži jednog momka, tj. stao je iza njega i
obuhvatio ga rukama. Takodje je vidjela da se Ć.N.otima od nekih momaka koji
su ga držali i dalje se nije mogla izjasniti što je bilo, jer je smatrala da
je time tuča završena. Nakon toga njen zet je ušao u lokal, prišao njihovom
stolu, a zatim su svi zajedno krenuli kući. Kada su se nalazili na vratima
lokala vidjela je Ć.N. da je uzeo jednu pepeljaru sa stola, koji je bio u
bašti lokala i gadjao u pravcu njenog zeta V, ali ga sa istom nije pogodio.
Ubrzo je došla patrola policije i oni su otišli kući. Nije joj poznato ime
momka kojeg je njen zet kritične prilike držao, niti zna ko su momci koji su
se prvo gurali, a zatim tukli u kafiću ,a takodje nezna ko je od njih otpočeo
prvi tuču. Istakla je i to da K. i B. navedene noći nije primijetila u lokalu,
a dali su bili van lokala toga se ne sjeća. Dodala je da je pepeljara prošla
pored njene glave, jer je bila na vratima i ona i njen zet kada su zajedno
izlazili, jer su krenuli kući.
Svjedok I.P.u svojoj izjavi je naveo da se konkretnom prilikom nalazio u
lokalu gdje je sam sjedio. Zna da je došlo do nekog guranja, a ničeg drugog se
nije mogao sjetiti.
Iz iskaza svjedoka B.P.proizilazi da je dana. 13.06.2009.godine oko 00,30
časova obaviješten od strane Dežurne službe –Ispostave Cetinje da je u lokalu
„J. M.“ došlo do narušavanja javnog reda i mira. Po obavještenju on i njegov
kolega P.Č. pošli su na lice mjesta, te ispred navedenog lokala zatekli veći
broj gradjana. koji su glasnije razgovarali. Prilikom dolaska nije primijetio
da je bilo tuče. Nakon obavljenog razgovora sa Ć.N., isti mu je saopštio da je
došlo do verbalnog duela izmedju njega i njegovih drugova sa jedne strane i K.
M. i I. P. sa druge strane. Lice Ć.N. i B.B. on i njegov kolega su priveli u
prostorije Ispostave Cetinje gdje je radnje preduzeo njihov kolega R. Ž. i V
A., tj. oni su saslušali Ć.N. i B.B..
Iz iskaza svjedoka P.Č. proizilazi da je on dA. 13.06.2009.godine oko 00,30
časova obaviješten od strane Dežurne službe Ispsotave Cetinje da je u lokalu
„Jelow moon“ došlo do narušavanja javnog reda i mira. Po obavještenju on i
njegov kolega B.P.pošli su na lice mjesta i ispred lokala zatekli veći broj
gradjana koji su glasnije razgovarali. Prilikom dolaska nije primijetio da je
bilo tuče. Nakon obavljenog razgovora sa Ć.N. isti mu je saopštio da je došlo
do verbalnog duela izmedju njega i njegovih drugova sa jedne strane i K. M. i
I. P. sa druge strane. Ć.N. i B.B. on i njegov kolega su priveli u prostorije
Ispostave Cetinje gdje je radnje preduzeo njihov kolega R. Ž. i V. A., a zatim
nakon što su isti saslušani u Ispostavu, Ć. je odveo u Hitnu službu jer je
isti zadobio lakše tjelesne povrede.
Iz nalaza i mišljenja sudskog vještaka medicinske struke P dr. V, datog na
zapisniku pred Istražnim sudijom Ki.br. 48/09 od 09.09.2009.godine, proizilazi
da je dA. 14.06.2009.godine u 17,45 časova pregledan V.V., te da je kod istog
konstatovA. dijagnoza – sa unutrašnje strane desne nadlaktice višestruki krvni
podliv veličine 2 x 2 cm, koji odgovaraju starosti povrede od 48 sati, i radi
se o lakim tjelesnim povredama. Takodje dA. 13.06.2009.godine u 01,30 časova
pregledan je i Ć.N.pod dijagnozom – oteklina napotiljku iza lijeve ušne
školjke veličine 2 cm x 2 cm osetljivo bolna na dodir i radi se o lakim
tjelesnim povredama.
Iz izvještaja UP Isposave Cetinje br. 02-245/2477 od 08.07.2009.godine iz
kaznene evidencije za optuženog K. M. utvrdjuje se da isti A.je nije
osudjivan. Iz izvještaja br. 02-245/2478 od 08.07.2009.godine iz kaznene
evidencije za opt. B.B. utvrdjuje se da isti ranije nije osudjivan i iz
izvještaja br. 02-245/2479 od 08.07.2009.godine iz kaznene evidencije za opt.
Ć.N. utvrdjuje se da je isti osudjivan presudom Osnovnog suda u Cetinju,
posl.br.K.217/06 od 13.04.2007.godine, zbog kriv.djela nasilničko ponašanje iz
čl. 399 st.2. u vezi st.1 u vezi čl. 23 KZ-a na kaznu zatvora u trajanju od
šest mjeseci uslovno na jednu godinu i presudom Višeg suda u Podgorici
posl.br.K. 138/2006 od 02.04.2009.godine, zbog krivičnog djela ubistvo u
pokušaju iz čl. 30 st.1 KZ RCG, u vezi čl. 19 KZ SRJ, na kaznu zatvora u
trajanju od dvije godine.
Analizirajući rezultate provedenog dokaznog postupka, te na osnovu savjesne i
brižljive ocjene svih provedenih dokaza, pojedinačno i u svojoj ukupnosti Sud
je utvrdio da su rezultati dokaznog postupka potkrijepili navode optužbe da su
optuženi K. M., B.B., Ć.N. i V.V. izvršili krivično djelo činjenično opisano u
dispozitivu ove presude, a ovo iz sledećih razloga;
Utvrdjujući činjenice radi pravilnog odredjenja materijalno pravnog odnosa u
ovoj krivično pravnoj stvari sud je nesumnjivo utvrdio da su optuženi dana.
13. juna 2009.godine oko 00,20 časova, u kafe baru zvA. »L.A.«, locirran u
Njegoševoj ulici u Cetinju, postupajući u grupi izazivanjem tuče ugrozili
spokojstvo gradjana. i remetili javni red i mir, na način što su okr. K. M.i
okr. B.B.otpočeli prepirku u koju su se umiješali Ć.N.i okr. V.V., za vrijeme
koje prepirke je K. M.odgurnuo rukama u predjelu tijela okr. B.B., a zatim i
okr. Ć.N., te su zatim sva četvorica okrivljenih izazvali tuču, i ako svjesni
da time ugrožavaju spokojstvo gradjA. i remete javni red i mir, što su htjeli
i voljno učinili, u kojoj tuči je okr. Ć.N.iznenada udario stisnutom pesnicom
okr. V. V. u predjelu glave, dok je okr. V.V.zadao udarac pepeljarom takodje u
predjelu glave okr. Ć.N., kojom prilikom su okr. V.V.i Ć.N., zadobili lake
tjelesne povrede i to okr. V.V.laku tjelesnu povredu u vidu višestrukih krvnih
podliva veličine 2 x 2 cm sa unutrašnje strane desne nadlaktice, a okr.
Ć.N.laku tjelesnu povredu u vidu otekline u predjelu potiljka iza lijeve ušne
školjke veličine 2 cm x 2 cm.
U ovakvim se radnjama optuženih koji su postupali u grupi,a koje se sastoje u
svjesnom i voljnom izazivanju tuče, i nastupjelim posledicama manifestovanim
ugroženim spokojstvom gradjana i remećenim javnim redom i mirom,te nastupjelim
lakim tjelesnim povredama tom prilikom , stiču se u krivičnopravnom smislu, po
ocjeni suda, elementi radnje krivčnog djela nasilničko ponašanje iz člA. 399.
KZ-a. S tim u vezi, a obzirom da se fizički obračun dogodio u kafe baru zv.
„L.A.“ koji je lociran u Njegoševoj ulici u Cetinju, dakle mjestu gdje je po
prirodi stvari prisustvo građA. izraženo, a time potreba očuvanja javnog reda
i mira veća, te posebno vrednujući okolnost da je u kritičnom trenutku tu bio
prisutan izvjestan broj građana, o čijem prisustvu svjedoče u svom iskazu i
saslušavani. svjedoci, (koji zbog gužve nijesu ni mogli vidjeti šta se sve
dešavalo), čije je spokojstvo nesumnjivo moralo biti ugroženo s obzirom na
konkretne okolnosti slučaja ( mjesto, vrijeme i način na koji se dogodio
inkriminisani događaj). Sve ovo je sljedstveno tome, dovelo do remećenja
javnog reda i mira, odnosno narušavanja usklađenih odnosa građana na javnom
mjestu i time su se stekli elementi posljedice krivičnog djela nasilničko
ponašanje iz člA. 399. KZ-a, pri čemu se ove posledice u uzročno –
posljedičnom nizu jasno nadovezuju na preduzete radnje optuženih. Time se
dakle u preduzetim radnjama optuženih i nastupjelim posledicama stiču sva
objektivna obilježja bića krivičnog djela nasilničko ponašanje iz čl. 399
KZ-a, pri čemu je sud određujući njihov subjektivan odnos prema djelu utvrdio
direktan umišljaj, jer su optuženi bili svjesni svog djela i svih njegovih
obilježja i htjeli njegovo izvršenje.
Stavove odbrane kojima žele odgovornost za izazivanje incidentne situacije
prebaciti jedan na drugog i isključiti svoje učešće kao aktivnih učesnika
dogadjaja sud je odbacio kao činjenično i pravno neutemeljene,iz razloga što
je utvrđeno da je prvo proizašao kraći verbalni duel između opt.K. i opt.B. u
koji su se umješali opt.Ć.N.i opt.V.V. iz kojeg je kulminirala tuča, u kojoj
je svaki sudionik bio u ulozi napadača.
Optuženi K. M. ne negira da ga je optuženi B.B.slučajno zakačio rukom, i da je
u tom trenutku i prišao optuženi Ć.N., i ovakva njegova odbrana je i potvrđena
u tom dijelu iskazom optuženog Ć. i B., dok međutim njegovu odbranu u dijelu
kojom predstavlja vlastite radnje, te da nije bilo fizičkog kontakta između
njih pa čak ni gurkanja, sud nije mogao prihvatitit jer je nesumnjivo utvrđeno
da je optuženi K. M.odgurnuo rukama u predjelu tijela B.B.,a zatim i Ć. i na
taj način i otpočeo fizički obračun, u koji su se umiješali i optuženi Ć.N.i
opt. V.V.. Ovo se prije svega utvrđuje i iz dijela odbrane samih optuženih
B.B. i Ć.N, gdje B.B.navodi da je Ć.N.uhvatio rukama i njega i K.a u namjeri
da ih razdvoji, da bi u tom trenutku K. odgurnuo ruku Ć. izgovarajućiu neke
riječi, dok optuženi Ć.N.navodi da je vidio nepoznato muško lice kako drži
rukama njegovog brata B.B. i obratio mu se riječima „nema potrebe da se
raspravljate“, nakon čega ga je to lice i odgurnulo od sebe.
Takođe, sud je prihvatio odbrAanu optuženog B.B. u dijelu kako je predstavio
kritični događaj te večeri, opisujući radnje i optuženog Ć.N.i K. M., s tim
što u dijelu u kojem je naveo da nije učestvovao u tuči, niti je istu na bilo
koji način izazvao sud nije prihvatio zato što je nesumnjivo utvrđeno da su
svi akteri ove kritične situacije uzeli neposredno i gotovo istovremeno učešće
u fizičkom obračunu.
Na istovjetan način sud je cijenio i odbranu optuženog Ć.N.i prihvatio je u
dijelu gdje je isti naveo da je zadobio udarac crnom pepeljarom u predjelu
glave i to od lica za kojeg je kasnije saznao da se zove V.V.. Vjerodostojnost
njegovog iskaza je potvrđena i nalazom i mišljenjem vještaka medicinske struke
P. Dr. V. iz kojeg nalaza se jasno utvrđuje da su kod istog konstatovane
povrede na potiljku iza lijeve ušne školjke. Njegovu odbrana gdje isti navodi
da kritične prilike nije udario V. V. i na taj način negirao vlastititi udio u
inkriminisanim radnjama sud nije prihvatio, iz razloga što je kao nepobitan
dokaz prihvatio rezultate medicinskog vještačenja u sklopu sa pratećom
medicinskom dokumentacijom, a iz kojih se jasno utvrđuje da su povrede kod
optuženog V.V. takve da iste odgovaraju starosti povrede od 48 sati, bez
obzira što se isti javio za pomoć sjutradan, tj. nije odmah nakon kritičnog
događaja.
Poseban osvrt i ocjenu zavređuje stavovi odbrane optuženog V.V., kao i stavovi
koju je izložio njegov branilac u završnoj riječi s predlogom da se isti
oslobodi krivične ogovornosti za počinjeno krivično djelo, jer nije dokazana
ni potvrđena teza optužbe da je isti učestvovao u izazivanju tuče, jer nema
čvrstih dokaza da je preduzeo radnje koje mu se stavljaju na teret. Ovakve
stavove odbrane sud je odbacio kao činjenično i pravno neutemeljene, zato što
je sud utvrdio da je i optuženi V.V.zajedno sa saoptuženima učestvovao u
izvršenju krivičnog djela.
Iz same odbrane optuženog V.V. koju je dao pred istražnim sudijom se utvrđuje
da se kritičnog dana nalazio u ugostiteljskom objektu „L.A.“ i da je
učestvovao u fizičkom obračunu navodeći da kada je došlo do fizičkog konflikta
nekoliko lica, i dok je držao jednog momka zadobio je udarac stisnutom
pesnicom u predjelu glave od nepoznatog lica, tako da je uzvratio na način što
je istom zadao nekoliko udaraca stisnutim pesnicama u predjelu glave, navodeći
da tom prilikom nije držao pepeljaru. Ovakvu njegovu odbranu sud je cjenio kao
pokušaj izbjegavanja krivičnopravne odgovornosti za počinjeno djelo,kao i
odbrane ostalih optuženih , zato što je nesumnjivo utvrđeno da je isti kada je
došlo do fizičkog obračuna zadao udarac pepeljarom u predjelu glave Ć.N., a
što se utvrđuje i iz odbrane samog optuženog Ć. koju je sud u tom dijelu
prihvatio kao i iz medicinske dokumentacije gdje su i konstatovane povrede kod
istog.
Ocjenjujući iskaze saslušanih svjedoka i to V. V., Đ. M., K. I. Đ. N., I. P.,
te iskaze, sud nalazi da isti nijesu od posebne relevancije za odnosni i
konkretni krivično pravni događaj, s obzirom da se navedeni svjedoci, iako su
bili prisutni navedene večeri u ugostiteljskom objektu nijesu mogli detaljnije
izjasniti kako i na koji način je došlo do fizičkog obračuna, ko su akteri ove
krivične stvari, te ko je uzeo neposredno učešće u samom fizičkom
obračunu,odn.saslušani svjedoci su zauzeli neutralan stav ,koji ne pripada ni
jednoj stranki u postupku i na taj način uspjeli učiniti svoje iskaze
neupotrebljivim u datoj krivičnopravnoj stvari.
B.P.i P.Č. su došli na lice mjesta nakon što je dogadjaj očigledno već bio
okončan,tako da sudu nijesu mogli prezentiratio svoja neposredna opažanja koja
bi poslužila za razjašnjenje konkretnog dogadjaja.
Sud je takođe cijenio i iskaz svjedoka M. A koja navodi da je opt. V.V.samo
držao jednog momka, a da je opt. Ć.N.uzeo pepeljaru i sa istom gađao u pravcu
njenog zeta, sud nije mogao prihvatiti jer njen iskaz u tom dijelu poprima
obilježje pristrasnosti i isti je usmjeren na olakšavanje krivično pravnog
položaja optuženom V. V. -koji joj je zet.
Na osnovu svega izloženog sud je nesumnjivo utvrdio da su optuženi počinili
krivično djelo činjenično i pravno opisano dispozitivom odluke.
Prilikom odmjeravanja vrste i visine krivične sankcije koju će sud izreći
optuženima K. M.., B.B.i Ć.N. cijenjene su okolnosti iz člana. 42 KZ CG, pa je
sud od olakšavajućih okolnosti na strA. opt. K. M. utvrdio okolnosti koje su
prethodile samom dogadjaju, te raniju neosudjivanost, (kako to proizilazi iz
izvoda iz KE za opt.)dok otežavajućih okolnosti van elemenata krivičnog djela
nije bilo. Pri tom, na strani opt. B.B. sud je od olakšavajućih okolnosti
utvrdio, okolnosti koje su prethodile samom dogadjaju, A.ju neosudjivanost,(
kako to proizilazi iz izvoda iz KE za opt.) dok otežavajućih okolnosti van
elemenata krivičngo djela nije bilo,.Na strani opt. V.V. sud je takodje
utvrdio činjenicu da se radi o porodičnom čovjeku,oženjenom ocu troje mldb.
djece, okolnosti koje su prethodile samom dogadjaju, dok otežavajućih
okolnosti van elemenata krivičnog djela nije bilo, pa je sud cijeneći tako
utvrdjene okolnosti i imajući u vidu svrhu kažnjavanja optuženim utvrdio kazne
zatvora u trajanju od po šest mjeseci i istovremeno našao da su ispunjeni
uslovi za izricanje uslovne osude, odredjujući da se navedene kazne neće
izvršiti u koliko optuženi u vrijemenskom periodu od jedne godine, po
pravosnažnosti presude ne počine novo krivično djelo, uz uvjerenje suda da će
se i sa uslovnom osudom uz prijetnju kazne postići svrha njenog izricanja,
predvidjena čl. 53 KZ-a.
Sud je posebno prilikom izricanja uslove osude imao u vidu pored već
nabrojanih olakšavajućih okolnosti da su optuženi nakon ovog dogadjaja u
korektnim odnosima ,da na predmetni dogadjaj gledaju kao na nemilu epizodu u
njihovim životima,obzirom da su zasnovali radni odnos,da opt. B. sada živi u
drugoj državi -Srbiji ,tako da im sve vezano za ovaj sudski postupak teško
pada.
Prilikom odmjeravanja vrste i visine krivične sankcije koju će sud izreći opt.
Ć.N. sud je imao u vidu da je za predmetno krivično djelo zakonom zaprijećena
kazna zatvora od šest mjeseci do pet godina. Kazna rad u javnom interesu se
može izreći za krivična djela za koje je propisana novčana kazna ili zatvor do
pet godina, pa je sud u skladu sa čl. 42 KZ-a cijenio sve okolnosti koje utiču
da kazna bude manja ili veća, pa je na strA. optuženog od olakšavajućih
okolnosti cijenio da se radi o porodičnom čovjeku, ocu dvoje mldb. djetece,
okolnosti pod kojima je došlo do izvršenja krivičnog djela u pitanju ,dok je
od otežavajućih okolnosti sud uzeo u obzir raniju osudjivanost optuženog,
(kako to proizilazi iz izvoda iz KE za opt.), ali je našao da će se i pored
ranijih osuda optuženog , u konkretnom slučaju i sa kaznom rad u javnom
interesu zbog okolnosti pod kojima je djelo izvršeno postići svrha kažnjavanja
iz čl. 32 KZ-a.
Imajući u vidu da je optuženi pristao na izricanje kazne rad u javnom
interesu, na osnovu čl. 41 KZ,Sud je optuženom izrekao kaznu rad u javnom
interesu u trajanju od 360 časova, a koji se ima izvršiti za vrijeme od 6
mjeseci, s tim što kazna ne može biti duža od 60 časova u toku jednog mjeseca,
nalazeći da će se ovakvom kaznom postići svrha kažnjavanja iz čl.32 KZ i na
taj način dovoljno uticati na optuženog da ubuduće ne vrši ista ili slična
krivična djela, a u okviru opšte svrhe propisivanja i izricanja krivičnih
sankcija iz čl.4 st.2 KZ,pritom imajući u vidu i ponašanje optuženog nakon
izvršenog djela ,te posebno međusobni odnos optuženih nakon ovog dogadjaja .
Optuženi su shodno čl.226-229 ZKP-a obavezani da na ime troškova krivičnog
postupka u korist budžeta Crne Gore, uplate i to opt.K. M.,B.B.i Ć.N.iznos od
po 13,75 eura, a koji se iznos odnosi na ime nagrade za izvršeno vještačenje
po vještaku medicinske struke P. dr. V. u ukupnom iznosu od 55,00 eura,a
optuženi V.V.iznos od 982,25 eura koji se odnosi na angažovanje branioca po
službenoj dužnosti V. V.,adv.iz Cetinja,u iznosu od 968,50 eura i sudskog
vještaka medicinske struke u iznosu od 13,75 eura, te na ime paušala iznos od
po 30,00 eura, koji iznos je sud odredio uzimajući u obzir konkretan slučaj,
trajanje postupka i imovne prilike optuženih, a sve u roku od 15 dana., po
pravosnažnosti presude, a pod prijetnjom izvršenja.
Sa svega izloženog a na osnovu čl. 374. ZKP-a, odlučeno je kao u izreci.
OSNOVNI SUD U CETINJU
DA. 24.05.2013.godine,
Zapisničar, Sudija,
Aleksandra Martinović Marija Ćupić
PRAVNA POUKA:
Protiv ove presude može se izjaviti žalba
Višem sudu u Podgorici, a preko ovog Suda
u roku od 15 dana, od dana prijema.