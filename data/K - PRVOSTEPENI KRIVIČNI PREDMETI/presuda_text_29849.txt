OSNOVNI SUD U ROŽAJAMA
K.br.125/13.
U IME CRNE GORE
OSNOVNI SUD U ROŽAJAMA i to Predsjednik suda Camić Zahit, kao sudija
pojedinac, sa zapisničarem Burdžović Adisom, odlučujući po optužnom predlogu
Osnovnog Državnog Tužilaštva iz Rožaja Kt.br.157/13. od 14.8.2013.godine,
protiv okrivljenog M. D. iz Podgorice zbog dva krivičnog djela nedavanje
izdržavanja iz čl. 221.st.1. Krivičnog Zakonika, nakon održanog glavnog i
javnog pretresa u prisustvu Zamjenika Osnovnog Državnog Tužioca Armina
Selmanovića iz Rožaja, zakonskog zastupnika oštećenih M. rodj. P. A. iz Rožaja
i orkivljenog, dana 27.9.2013.g. donio je i javno objavio
P R E S U D U
Okrivljeni M. D., JMB , od oca R. i majke S., rodj. K., rodjen 09.12.1979.
godine, u Podgorici, ul. „Žrtava fašizma“ bb, gdje i živi, drž. CG, razumije
crnogorski jezik, koji mu je i maternji jezik, pismen, završio šest razreda
osnovne škole, nezapošljen, oženjen, otac petoro maloljetne djece, siromašnog
imovnog stanja, osudjivan presudom Višeg suda u Bijelom Polju K.br.70/10. od
29.12.2010. godine, zbog krivičnog djela iz čl. 153. KZ 3 mjeseca zatvora
uslovno za dvije godine.
K R I V J E
Što je:
1.u periodu od 18.01.2013. godine, do 27.9.2013. godine, u Rožajama, ne daje
izdržavanje licu koje je po zakonu dužan da izdržava i to svom maloljetnom
djetetu M.N. u novčanom iznosu od 30,00 eura do petog u mjesecu za prethodni
mjesec, a ta dužnost mu je utvrdjena na osnvu pravnosnažne i izvršne presude
Osnovnog suda u Rožajama P.br.333/12. od 18.01.2013. godine,
-čime je izvršio krivično djelo nedavanje izdržavanja iz čl. 221. st.1. Krivičnog Zakonika,
2.u periodu od 18.01.2013. godine, do 27.9.2013. godine, u Rožajama, ne daje
izdržavanje licu koje je po zakonu dužan da izdržava i to svom maloljetnom
djetetu M. L. u novčanom iznosu od 30,00 eura do petog u mjesecu za prethodni
mjesec, a ta dužnost mu je utvrdjena na osnvu pravnosnažne i izvršne presude
Osnovnog suda u Rožajama P.br.333/12. od 18.01.2013. godine,
-čime je izvršio krivično djelo nedavanje izdržavanja iz čl. 221. st.1. Krivičnog Zakonika,
Pa mu sud na osnovu pomenutog zakonskog propisa, primjenom čl. 4.13.15.32.36.
Krivičnog Zakonika u t v r dj u j e
-za krivičnog djelo pod tačkom 1. kaznu zatvora u trajanju od 30 dana.
-za krivično djelo pod tačkom 2. kaznu zatvora u trajanju od 30 dana.
Pa mu sud na osnovu čl. 48.52.53.54. Krivičnog Zakonika, čl. 226.229. i 374.
Zakonika o Krivičnom Postupku i z r i č e
USLOVNU OSUDU
Kojom mu utvrdjuje jedinstvenu kaznu zatvora u trajanju od 45 (četrdesetpet)
dana i istovremeno odredjuje da se ista neće izvršiti ukoliko osudjeni u roku
od jedne godine od dana pravnosnažnosti presude ne učini novo krivično djelo.
Da plati u korist budžetskih sredstava na ime troškova krivičnog postupka –
pauašala iznos od 40 eura, u roku od 15 dana po pravnosnažnosti presude.
O b r a z l o ž e n j e
ODT iz Rožaja podnio je optužni predlog Kt.br.157/13. od 14.8.2013. godine,
protiv okrivljenog M. D. iz Podgorice, zbog dva krivična djela nedavanje
izdržavanja iz čl. 221.st.1. KZ.
Na glavnom pretresu Zamjenik ODT-a precizirao je činjenični opis iz optužnog
predloga, kao u izreci presude. Istakao je da je priznanjem okrivljenog i
izvedenim dokazima utvrdjeno da je isti izvršio dva krivična djela za koja je
optužen. Predložio je da sud okrivljenog za izvršena krivična djela oglasi
krivim i da mu izrekne uslovnu osudu kojom će mu utvrditi jedinstvenu kaznu
zatvora u trajanju od 45 dana i istovremeno odrediti da se ista neće izvriti
ukoliko u roku od jedne godine ne učini novo krivično djelo.
Zakonski zastupnik oštećenih M. N. i L., njihova majka A., pridružila se
krivičnom gonjenju ODT-a u odnosu na okrivljenog.
Okrivljeni M. D. na glavnom pretresu je izjavio da priznaje izvršenje
krivičnog djela i krivicu za krivična djela za koja je optužen. Objasnio je da
živi u Podgorici i otac je petoro maloljetne djece iz tri braka. Sada je u
vanbračnoj zajednici sa ženom u kojoj su izrodili dijete. Iz prvog braka ima
dvoje djece koja su kod njega i istu izdržava. Sa A. u braku su izrodili dvoje
djece, koja su nakon razvoda braka ostala kod nje na odgoj i vaspitavanje dok
je on obavezan da mjesečno plaća na ime njihovog izdržavanja iznos od 60 eura
do petog u mjesecu za prethodni mjesec. Nije u mogućnosti da to izdržavanje
daje, jer nije u radnom odnosu i korisnik je materijalnog obezbjedjenja, kao i
dječijeg dodatka u mjesečnom iznosu od 145 eura. Zdrastveno je sposoban da
radi sve poslove. Interesuje se da radi kao taksista i ako ne posjeduje
putničko vozilo za obavljanje te djelatnosti. Obećava da će narednog mjeseca
do petog uplatiti 60 eura, a da će dospjele, a neisplaćene rate A.uplatiti
prvo 100 eura, a nakon toga prema mogućnostima izmiriti ostale obaveze.
Na glavnom pretresu sud je izveo dokaze: saslušao u svojstvu svjedoka P. A.
zakonskog zastupnika oštećenih N. i L., izvršio uvid upravnosnažnu i izvršnu
presudu ovog suda P.br.333/12. od 18.01.2013. godine, pročitao izvod iz
kaznene evidencije na ime okrivljenog od 16.9.2013. godine.
Svjedok A. P. istakla je: na zapisniku Kt.br.157/13. od 14.8.2013. godine pred
ODT-om u Rožajama, da je sa okrivljenim bila u braku. Zbog poremećenih bračnih
odnosa njihov brak je razveden presudom ovog suda P.br.333/12. od 18.01.2013.
godine. Njihova djeca N. rodjen  .g. i L. rodjena .. godine, presudom su
dodijeljena njoj na čuvanje, vaspitanje i izdržavanje s tim što je okrivljeni
obavezan da na ime doprinosa za njihovo izdržavanje svakog mjeseca plaća iznos
od 60 eura njoj na ruke do petog u mjesecu za prethodni mjesec, počev od dana
presudjenja, pa do postojanja zakonskih uslova. Od pravnosnažnosti pesude
okrivljeni ne daje izdržavanje za njihovu djecu.
Na glavnom pretresu u svemu je ponovila iskaz dat na pomenutom zapisniku, s
tim što je dodala da živi kao podstanar u Rožajama. Nije u radnom odnosu,
korisnik je materijalnog obezbjedjenja u iznosu od 114 eura, tako da je u
veoma lošoj materijalnoj situaciji. Okrivljeni ne postupa po pomenutoj
presudi, niti je zainteresovan za vidjanje njihove djece. Poznato joj je da je
okrivljeni u materijalnoj mogućnosti i pored toga što ima djece iz drugih
brakova, da izvršava svoju obavezu, jer ima četiri stana u Podgorici, koje
izdaje podstanarima uz naknadu. Isti je sposoban da obavlja fizičke poslove,
radi obezbjedjenja sredstava za život.
Iz presude ovog suda P.br.333/12. od 18.01.2013. godine, proizilazi da je ista
pravnosnažna 10.04.2013. godine, a izvršna 27.05.2013. godine, te da je po
istoj okrivljeni obavezan da na ime doprinosa za izdržavanje maloljetne djece
N. i L. svakog mjeseca plaća iznos od 60 eura na ruke njihovoj majci do petog
u mjesecu za prethodni mjesec počev od dana presudjenja, pa dok za to postoje
zakonski uslovi.
Iz izvoda iz kaznene evidencije CB Podgorica, br. 29-245/13-9150/2-2847. od
16.9.2013. godine, izdat na ime okrivljenog se vidi da je isti osudjivan
presudom K.br.70/10. od 29.12.2010. godine zbog krivičnog djela iz čl. 153. KZ
3 mjeseca zatvora uslovno za dvije godine.
Sud je cijeneći priznanje okrivljenog za izvršeno krivično djelo i izvedene
dokaze pojedinačno i uvezi sa ostalim izvedenim dokazima, te je na osnovu
takve ocjene utvrdio činjenično stanje opisano u izreci presude.
Priznanje okrivljenog za izvršena krivična djela sud je u svemu prihvatio kao
tačno, odredjeno i kao takvo uzeo kao dokaz, jer je u svemu potvrdjeno
izvedenim dokazima.
Iskaz zakonskog zastupnika oštećenih sud je u svemu prihvatio kao tačan,
objektivan, i kao takav saglasan sa ostalim izvedenim dokazima i priznanjem
okrivljenog za izvršena krivčna djela.
Pravnom ocjenom utvrdjenog činjeničnog stanja, sud je našao da su u radjama
okrivljenog sadržani svi bitni elementi dva krivična djela nedavanje
izdržavanja iz čl. 221.st.1. KZ izvršenog na način, vrijeme i mjestu opisani u
izreci presude. Cijeneći objašnjenje okrivljenog u dijelu u kojem ističe da po
pomenutoj presudi nije postupao i nije plaćao izdržavanje svojoj djeci zbog
loše materijalne situacije jer nije u radnom odnosu, sud isto nije mogao
prihvatiti ocjenjujući ga neobjektivnim i bez uticaja na drugačiji zaključak.
Ovo sa razloga što je isti kao otac oštećenih dužan po zakonu da izdržava
svoju djecu , te je u konkretnom slučaju irelevantno da li je on zapošljen i
da li ima sredstava da daje izdržavanje, kod činjenice da je zdravstveno
sposoban da ostvaruje zaradu, te i da je dužan da daje izdržavanje svojoj
djeci N. i L., kako je to odredjeno pomenutom presudom. Nijednim dokazom nije
utvrdjena nesposobnost okrivljenog za obavljanje poslova, te kod činjenice da
isti posjeduje nekretnine u Podgorici, a pomenuta presuda nije izmijenjena u
pogledu njegovog doprinosa za izdržavanje istih, to stoji njegova obaveza da
po presudi postupa.
Nedavanje izdržavanja za svako dijete po pomeutoj presudi predstavlja posebno
krivično djelo, što je u konkretnom slučaju okrivljeni i ostvario.
Cijeneći psihički odnos okrivljenog prema izvršenim krivičnim djelima, sud je
našao da je isti u konkretnom slučaju postupao sa umišljajem, jer je bio
svjestan svojih djela, tj. svjestan da ne daje izdržavanje svojoj djeci u
iznosu i na način kako je to utvrdjeno pomenutom presudom, isti je htio
izvršenje predmetnih krivičnih djela.
Za izvršena krivična djela sud je našao da je okrivljeni krivčnopravno
odgovoran, te ga je za ista i oglasio krivim pošto je našao da nema elemenata
koji bi isključivali njegovu krivčnopravnu odgovornost i izrekao mu uslovnu
osudu, pri čemu je utvrdio kaznu zatvora u tarajanju od po 30 dana, i
primjenom čl. 48. KZ izrekao mu jedinstvenu kaznu zatvora u trajanju od 45
dana odlažući njeno izvršenje u roku od jedne godine dana ukoliko isti ne
učini novo krivično djelo.
Prilikom izricanja uslovne osude okrivljenom kao mjere upozorenja za izvršena
krivična djela sud je imao u vidu potpuno priznanje okrivljenog za izvršena
krivična djela, njegove porodične prilike, da je otac petoro maloljetne djece,
njegovo obećanje da će ubuduće u svemu postupiti po pomenutoj presudi, da će
dospjele, a neisplaćene rate plaćati sa budućim ratama do konačne isplate, pa
mu je sud u tom smislu vodeći računa o svrsi usovne osude u okviru opšte svrhe
krivičnih sankcija izrekao uslovnu osudu kao mjeru upozorenja, ubijedjen da će
se upozorenjem uz prijetnju kaznom dovoljno uticati na okrivljenog da više ne
vrši nova krivična djela.
U smislu čl. 226. i 229. ZKP, sud je obavezao okrivljenog da plati u korist
budžetskih sredstava na ime troškova krivično postupka – paušala iznos od 40
eura, imajući u vidu trajanje i složenost krivičnog postupka.
OSNOVNI SUD U ROŽAJAMA, dana 27.9.2013.g.
ZAPISNIČARPREDSJEDNIK SUDA
Adisa Burdžović s.r.Zahit Camić s.r.
PRAVNA POUKA: Protiv ove presude može se
izjaviti žalba u roku od 8 dana od dana prijema iste
i to Višem sudu u Bijelom Polju a preko ovog suda.