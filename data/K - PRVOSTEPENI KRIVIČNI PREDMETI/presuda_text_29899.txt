OSNOVNI SUD U PODGORICI
K.br.10/840
Dana,22.10.2010.godine
U IME NARODA
OSNOVNI SUD U PODGORICI kao prvostepeni, krivični, u vijeću sastavljenom od
sudije Nade Rabrenović kao predsjednika vijeća i sudija porotnika Bojanić
Mladenke i Pavićević Miroslava kao članova vijeća, uz učešće zapisničara
Rosandić Silvane u krivičnom predmetu protiv okrivljenog R.A. i dr., zbog
krivičnog djela falsifikovanje isprave iz čl.207.st.3 u vezi sa st.1 KZ RCG,
po Optuznici ODT Podgorica Kt.br.1056/04 od 17.07.2005, nakon održanog
glavnog, javnog pretresa dana 22.10.2010.godine u prisustvu zastupnika optuzbe
Snežane Šišević – zamjenika ODT Podgorica, okrivljenog V.S. i branioca po
službenoj dužnosti okrivljenog R.A., adv.Š.Lj. iz P., a u odsustvu okrivljenog
R.A., nakon tajnog vijećanja i glasanja donio je istog dana a dana
25.10.2010.godine javno objavio
P R E S U D U
OKRIVLJENI:
1. R.A. , od oca A., i majke D., rodjene M., rodjen ... u K., nastanjen u K.,
oženjen, otac jednog djeteta, vlasnik privatne firme, ranije neosudjivan.
2.V.S., od oca B., i majke A., rodjene B., rodjen ..., u P., oženjen, otac
dvoje djece, radi kao preduzetnik, dobrog imovnog stanja, ranije neosudjivan.
Na osnovu čl.363 tač.3 Zakonika o krivičnom postupku
OSLOBADJAJU SE OD OPTUŽBE
Da su:
Okrivljeni R.A.
Tokom novembra 2003.godine u K. pribavio lažnu javnu ispravu - saobraćajnu
dozvolu serijski br. CG ... u namjeri da je upotrijebi kao pravu i takvu lažnu
javnu ispravu i upotrijebio kao pravu dana 26.11.2003.godine u P. na način što
je dao okrivljenom V.S. koji je potom ovlašćenom službeniku Odsjeka za
registraciju vozila CB Podgorica predao predmetnu saobraćajnu dozvolu i ostalu
potrebnu dokumentaciju za registraciju putničkog motornog vozila marke "Golf"
GTI 1,8 br.šasije ..., br.motora ... koja saobraćajna dozvola nije autentičnog
obrasca i u koju su unijeti neistiniti podaci da se odnosi na vozilo marke
"Golf" GTI 1,8 registarskih oznaka PG ... da je dozvolu izdao CB Podgorica
dana 15.05.2001.godine i da je vlasnik vozila Ć.Lj.,
- čime bi izvršio krivično djelo falsifikovanje isprave iz čl.207 st.3 u vezi
st.1 Krivičnog zakona RCG
Okrivljeni V.S.
Dana 26.11.2003.godine u P. upotrijebio kao pravu lažnu javnu ispravu
saobraćajnu dozvolu serijskog broja CG ... na način što je ovlašćenom
službeniku Odsjeka za registraciju CB Podgorica predao pomenutu saobraćajnu
dozvolu i ostalu potrebnu dokumentaciju za registraciju putničkog motornog
vozila marke "Golf" GTI 1,8 br.šasije ... za broj motora ... koja saobraćajna
dozvola nije autentičnog obrasca i u kojoj su unijeti neistiniti podaci da se
odnosi na vozilo marke "Golf" GTI 1,8 registarskih oznaka PG ... , da je
dozvolu izdao CB Podgorica dana 15.05.2001.godine i da je vlasnik navedenog
vozila Ć.Lj.,
- čime bi izvršio krivično djelo falsifikovanje isprave iz čl.207 st.3 u vezi
st.1 Krivičnog zakona RCG,
Troškovi krivičnog postupka shodno odredbi čl. 203 Zakonika o krivičnom
postupku padaju na teret budžetskih sredstava suda.
O b r a z l o ž e nj e
Osnovni državni tužilac u Podgorici podigao je Optužnicu Kt.br.1056/04 0d
17.07.2005.godine protiv okrivljenih R.A. i V.S. zbog krivičnog djela
falsifikovanje isprave iz čl.207 st.3 u vezi st.1 KZ RCG.Zastupnik optužbe je
u završnoj riječi izjavio da nalazi da je provedenim dokazima na nesumnjiv
način i u potpunosti dokazano izvršenje predmetnog krivičnog djela od strane
okrivljenog R.A. i V.S., te je stoga u cjelosti ostao pri podignutoj optužnici
i predložio sudu da okrivljene oglasi krivim i kazni po zakonu.
Rješenjem Višeg suda u Podgorici Kž.br.334/10 od 14.06.2010.godine, uvažena je
žalba branioca okrivljenog R.A., adv. Lj.Š. iz P. i povodom te žalbe i po
službenoj dužnosti ukinuta je presuda Osnovnog suda u Podgorici K.br.05/731 od
25.11.2009.godine i predmet vraćen prvostepenom sudu na ponovno sudjenje.
Rješenjem Krivičnog vijeća osnovnog suda u Podgorici Kv.br.08/421 od
25.06.2008.godine usvojen je predlog Osnovnog državnog tužioca u Podgorici
Kt.br..1056/04 od 10.03.2008.godine da se okrivljenom Radenković Andreju sudi
u odsustvu po optužnici ODT Podgorica Kt.br.1056/04 0d 17.07.2005.godine zbog
krivičnog djela falsifikovanje isprave iz čl.207 st.3 u vezi st.1 KZ RCG.
Rješenjem predsjednika Osnovnog suda u Podgorici K.br.2005/731 od
29.03.2008.godine okrivljenom R.A. postavljen je branilac po službenoj
dužnosti adv.Lj.Š. iz P..
Okrivljeni R.A. u svojoj odbrani pred istražnim sudijom ovog suda od
27.05.2005.godine naveo je da je vozilo “Golf II” koje je 1986.godište kupio
na auto pijaci u K. 2003.godine od lica čije ime ne zna. Prije nego što je ovo
vozilo kupio obzirom da je isto bilo na podgoričke tablice PG ... provjerio je
da li je u redu preko svog poznanika kojeg je imao u B.U K. je od lica od
kojeg je kupio ovo auto preuzeo saobraćajnu dozvolu i ključeve.Obzirom da je
ovo vozilo kupio na podgoričke table i istom je bila istekla registracija,
olučio je da ovo vozilo registruje u P., iz razloga što je isto već jednom
bilo registrovano u P., a u tom periodu u S. nije mogao ni izvršiti
registraciju vozila. Pošto je u P. imao prijatelja V.S., pozvao ga je i
zajedno su odveli auto na tehnički pregled i papire od vozila odnosno
saobraćajnu dozvolu predao je S. kako bi on u njegovo ime završio ovu
papirologiju u P. Iz P. se vratio u S. preko vučne službe jer ovo vozilo nije
mogao voziti pošto nije bilo registrovano, a V. je trebao da mu za nekoliko
dana kada bude gotova saobracajna dozvola pošalje dokumenta.Poslije nekoliko
dana V. ga je pozvao i rekao mu da su mu u Upravi policije saopštili da je
saobraćajna dozvola lažna i tada je to prvi put saznao. Auto je kupio na
osnovu ugovora o komisionoj prodaji, odnosno posredovanju preko firme P. preko
kojih je sklopio ugovor o kupovini tog vozila.Ovdje u P. nije bilo prisutno
lice od kojeg je vozilo kupio u K. već samo komisionar, odnosno posrednik a to
je predstavnik ove firme P. i S.V. jer je na njega trebalo da glasi ovo vozilo
a ovo iz razloga što V.S. ima ličnu kartu iz P. Takodje je dodao da je znao da
se radi o falsifikovanoj saobraćajnoj dozvoli ne bi ovo učinio i ne bi sebi
napravio ovolike probleme.
Branilac okrivljenog R.A. po službenoj dužnosti adv. Lj.Š. je u završnoj
riječi naveo da po stanovištu odbrane okrivljeni R.A. nije izvršio krivično
djelo falsifikovanja isprave koje mu se stavlja na teret.Po ocjeni odbrane ovo
krivično djelo vrši se sa direktnim umišljajem a ne sa eventualnim
umišljajem.Za izvršenje ovog krivično djela sa direktnim umišljajem, a ni sa
eventualnim umišljajem, od strane okrivljenog R. nema nikakvih
dokaza.Okrivljeni je u ovom postupku saslušan dva puta i to prvi put u
svojstvu svjedoka 9.09.2004.godine a drugi put u svojstvu okrivljenog
27.05.2005.godine.Oba ova iskaza okrivljenog u potpunosti se podudaraju.Naime,
okrivljeni je izjavio da je predmetno vozilo kupio u K. od lica čije podatke
nije znao, te da je nakon kupovine predmetnog vozila, pošto je isto bilo na PG
tablice, pozvao jednog svog poznanika u B., te istog zamolio da provjeri kod
MUP Budva da li je za vozilo reg.oznake PG ..., sve u redu, pa mu je ovaj
poznanik nakon kraćeg vremena javio da je za to vozilo sve u redu.Dakle,
okrivljeni se prije dovodjenja vozila u P. interesovao da li je saobraćajna
dozvola koju je dobio od lica prilikom kupovine vozila, takva kakva je bila,
ispravna ili nije.Nakon što mu je javljeno da je sve u redu okrivljeni je
doveo vozilo u P. da bi ga ovamo registrovao, kada je zajedno sa drugo
okrivljenim V. odvezao vozilo na tehnički pregled, te pošto je isti zavrsio,
papire od vozila, odnosno saobraćajnu dozvolu i drugo predao je okrivljenom V.
kako bi on, u njegovo ime završio ostale potrebne radnje u P., jer je vozilo
trebalo da glasi na njegovo ime pošto je on imao ličnu kartu iz P.Nakon toga
okrivljeni R. se vratio preko vučne službe u S., pošto nije mogao da vozi
neregistrovano vozilo.Nakon nekoliko dana poslije toga okrivljenog R. je
pozvao okrivljeni V. i saopštio mu da su mu u MUP-u rekli da je saobraćajna
dozvola lažna, što okrivljeni R.A. tada prvi put saznaje.Prema tome, odbrana
nalazi da u svim ovim radnjama okrivljenog nema elemenata bića krivičnog djela
falsifikovanje isprave, pa je predložio da ga sud oslobodi krivične
odgovornosti.Troškove postupka je tražio za prisustvo glavnom pretresu koji je
održan, prema AT.
Okrivljeni V.S. u svojoj odbrani pred istražnim sudijom ovog suda od
12.07.2004 godine naveo je da nije znao da je navedena saobraćajna dozvola
lažna.Njemu je prijatelj iz K. R.A. dao ovo vozilo u namjeri da ga registruje,
odnosno nije mu dao vozilo već ga je zamolio da registruje vozilo iz razloga
što mu je jeftinija registracija bila u P. nego što je bila u K. R.A. je došao
u P., dao mu papire i zajedno su pošli do CB Podgorica gdje su predali svu
potrebnu dokumentaciju.Auto je bilo na tehničkom pregledu i kada su završili
sa registracijom odnosno kada su predali sve potrebne papire njegov prijatelj
R. se vratio za K.Nakon desetak dana pošao je u CB Podgorica da podigne
saobraćajnu dozvolu kada su mu rekli da je u pitanju falsifikovana saobraćajna
dozvola.Prvi put je čuo za to i uopšte nije znao da se radi o falsifikovanoj
saobracajnoj dozvoli dok je radio oko registracije vozila.
Okrivljeni V.S. u svojoj odbrani na glavnom pretresu od 27.10.2009 godine
ponovio je svoju odbranu iznijetu pred istražnim sudijom i pojasnio da ga je
njegov prijatelj R.A. obavijestio da je ovo vozilo "Golf" u redu jer je
izvršio provjeru preko nekog svog prijatelja iz B. i ovaj prijatelj mu je
potvrdio da je ovo vozilo regularno i da ne bi trebalo da ima nikakvih
problema zato što se radi o starom autu koje je R. kupio negdje na pijaci u K.
Takodje je pojasnio da su sklopili ugovor na auto pijaci o prenosu vlasništva
vezano za ovo vozilo i on je sve papire predao u SUP i kada je pošao da
podigne saobraćajnu dozvolu ostavljen je na informativni razgovor i to je sve
što mu je poznato, a prije ovoga su bile uplaćene sve takse da bi se vozilo
moglo registrovati. Svom prijatelju R.A. izašao je u susret da registruje ovo
vozilo koje je R. kupio svojoj supruzi i pristao je da ga registruje na
njegovo ime jer je to bilo mnogo jeftinije nego registrovati vozilo na
registarske tablice iz S. a misli da u S. nije ni postojala zakonska mogućnost
da se stara vozila registruju. Lice Ć.Lj. mu nije poznato.
Okrivljeni V.S. u svojoj odbrani na glavnom pretresu od 22.10.2010 godine
ponovio je svoju odbranu iznijetu pred istražnim sudijom ovog suda od
12.07.2004 godine i na zapisniku o glavnom pretresu od 27.10.2009 godine.
Okrivljeni V.S. u završnoj riječi naveo je da optužnica koja je podignuta
protiv njega zbog falsifikovanja nije osnovana jer u njoj piše da je sa
umišljajem predao lažna dokumenta, a on sa dokumentima o vozilu nije imao
nista jer pri zdravoj svijesti čovjek ne može lažna dokumenta ponijeti u MUP
za registraciju.Prvi put je saznao da je falsifikovana saobraćajna dozvola
kada je došao da podigne dokumenta nakon čega je priveden.Predložio je da ga
sud oslobodi krivično pravne odgovornosti.
Sud je u dokaznom postupku pročitao izvod iz Centralnog registra Privrednog
suda u Podgorici br.1670/04 od 20.10.2004.godine, pročitao je ugovor o
posredovanju – komisionoj prodaji br.510/03 od 24.10.2003.godine, pročitao je
nalaz i mišljenje Centra za kriminalističku tehniku CB P. br.1396/04 vještaka
J.Z., pročitao je dopis Odsjeka za registraciju motornih vozila i vozačkih
dozvola MUP-a CB Podgorica br.31-34-233/4-UP-1-240 od 22.03.2004.godine,
izvršen je uvid u saobraćajnu dozvolu CG ... na ime Ć. Lj., pročitao je izvod
iz MK umrlih Opštine P. od 30.12.2009.godine pod tekućim brojem br.562 za 2006
godinu na ime I.R. shodno čl.345 st.1 tač.1 ZKP-a, pročitao je iskaz svjedoka
I.R. dat na zapisniku pred istražnim sudijom ovog suda od 22.06.2005.godine,
pročitao je izvod iz KE MUP-Republike Srbije Odjeljenje za analitiku i
evidenciju br.08-2999/05 od 28.11.2005.godine na ime R.A. i pročitao je izvod
iz KE UP PJ Podgorica br.11-245/10-25089/2-3670 od 4.10.2010.godine na ime
V.S.
Iz izvoda Centralnog registra Privrednog suda u Podgorici reg. br.1670/04 od
20.10.2004.godine, utvrdjeno je da je Društvo sa ograničenom odgovornošću za
proizvodnju, promet i usluge export – import P. P. osnovano 04.03.2003.godine
sa sjedištem u P. čija je pretežna djelatnost prodaja motornih vozila, a
izvršni direktor, osnivač i ovlašćeni zastupnik je I.R.
Iz Ugovora o posredovanju – komisionoj prodaji br.510/03 od 24.10.2003.godine
proizilazi da je ovaj ugovor zaključen izmedju P. DOO P. kao posrednika –
komisionara sa jedne strane i Ć.Lj. iz P. kao komitenta sa druge strane, za
putničko vozilo “Voksfagen Golf GTI 1,8” br.šasije ... br. motora ...
proizvedeno 1988.godine, registarske oznake PG ... čiji je bivši vlasnik Ć.Lj.
a novi vlasnik - kupac V.S. iz P.
Iz nalaza i mišljenja MUP-a Centar za krim.tehniku br.1396/04 koji je sačinio
vještak J.Z. proizilazi da obrazac saobraćajne dozvole serijskog br. CG...
izdate za motorno vozilo reg.oznake PG ... nije originalan jer su ispitivanjem
ovog obrasca spornog dokumenta i njegovim uporedjenjem sa specmenom nespornog
obrasca za isto konstatovane samo izrazite razlike koje se ogledaju kako u
boji i kvalitetu materijala od kojih su izradjeni uporedjivani obrasci, u
kvalitetu štampe uočene na istim a isto tako i u elementima zaštite, takodje
uočenim na uporedjivanim obrascima.Po mišljenju ovog vještaka obrazac sporne
saobraćajne dozvole ser.br. CG... izdate za motorno vozilo reg.oznake PG ...
nije autentičan obrazac za isto odnosno isti je falsifikovan.
Nalaz i mišljenje Centra za krim.tehniku br.1396/04 vještaka J.Z. sud je
cijenio kao jasan, stručan, objektivan pa je isti u cjelosti prihvatio.
Uvidom u saobraćajnu dozvolu br. CG ... proizilazi da je ista navodno izdata
15.05.2005.godine od strane Centra bezbijednosti Podgorica za putničko vozilo
marke “Volksfagen Golf GTI 1,8” br.šasije... br. motora ... proizvedeno
1988.godine, registarske oznake PG ... na ime Ć.Lj.
Iz izvoda iz MK umrlih Opštine P. od 30.12.2009.godine pod tekućim brojem 562
za 2006.godinu utvrdjeno je da je izvršen upis smrti za I.R. dana
05.05.2006.godine u 23,50 časova.
Sud je shodno čl.345 st.1 tač.1 Zakonika o krivičnom postupku pročitao iskaz
svjedoka I.R. dat pred istražnim sudijom ovog suda od 02.06.2005.godine koji
je naveo da je vlasnik i direktor firme DOO P. koja se bavi registracijom,
prevodom i osiguranjem vozila.Prilikom zaključivanja ugovora o posredovanju
odnosno komisionoj prodaji vozila osim što prisustvuje predstavnik firme P.
prisustvuju i lica koja prodaju odnosno kupuju vozilo sa svojim ličnim
kartama.U praksi se dešava da se upiše samo ime i prezime lica ali uvijek se
piše i jedinstveni matični broj i broj lične karte i da lica lično potpišu a
konkretnog slučaja ugovora o posredovanju ne sjeća se obzirom da je to bilo
prije 2 godine.Ugovor o komisionoj prodaji nije mogao da se potpiše bez
prisustva ovlašćenog zaposlenog iz firme P. U to vrijeme osim što su zaposleni
iz njegovog preduzeća radili ove poslove u njegovo ime poslove je obavljala i
odredjena agencija.Ne moze precizirati koja su lica prisustvovala zaključenju
ugovora o posredovanju o komisionoj prodaji ali ukoliko je lice kod sebe imalo
saobraćajnu dozvolu i ličnu kartu nije bilo neophodno da prisustvuje i lice
koje prodaje vozilo obzirom na ova dokumenta.
Iz dopisa MUP-a Centar za upravne poslove Odsjek za registraciju motornih
vozila i vozačkih dozvola CB Podgorica br.31-34-233/4-UP-1-240 od
22.03.2004.godine utvrdjeno je da je u CB Podgorica na registarske oznake PG
... registrovano p.m.v. VW Golf 19E br.šasije ... br.motora ... godina
proizvodnje 1988.vlasništvo P.T. iz P. Takodje je utvrdjeno da je podnešen
zahtjev za zamjenu registarskih tablica zbog kradje a dana 12.06.2002.godine
izdate su nove registarske tablice oznake PG ... i saobraćajna dozvola
serijskog broja CG ...
Cijeneći navode odbrane okrivljenih, iskaz svjedoka I.R. i ostale provedene
dokaze i dovodeći ih sve u medjusobnu vezu, ovaj sud je na nesumnjiv način
zaključio da u postupku nije dokazano da su okrivljeni R.A. i V.S. izvršili
krivična djela falsifikovanje isprave iz čl.207 st.3 u vezi st.1 KZ RCG , zbog
čega je okrivljene oslobodio od optužbe shodno čl.363 tač.3 Zakonika o
krivičnom postupku.
Iz odbrane okrivljenog R.A., proizilazi da je vozilo "Golf II" koje je 1986
godište kupio na auto pijaci u K. 2003 godine od lica čije ime ne zna. Prije
nego što je ovo vozilo kupio obzirom da je isto bilo na podgoričke tablice PG
..., preko svog poznanika u B. provjerio je da li je predmetno vozilo u redu i
od lica od kojeg je kupio vozilo preuzeo je saobraćajnu dozvolu i ključeve od
vozila. Pošto je u P. imao prijatelja V.S., a u tom periodu nije mogao
izvršiti registraciju vozila u S., došao je u P. sa vozilom i zajedno sa V.S.
poveli su vozilo na tehnički pregled i papire od vozila odnosno saobraćajnu
dozvolu predao je V.S. kako bi on u njegovo ime završio ovu papirologiju u P.,
a on se preko Vučne službe sa vozilom vratio u S. Auto je kupio na osnovu
ugovora o komisionoj prodaji odnosno posredovanju preko firme P., preko koje
je sklopio ugovor o kupovini tog vozila a tom prilikom nije bilo prisutno lice
od kojeg je kupio vozilo u K., već je bio prisutan predstavnik firme P. i V.S.
jer je na njega trebalo da glasi ovo vozilo. Poslije nekoliko dana V. ga je
pozvao i rekao mu da su mu u Upravi policije saopštili da je saobraćajna
dozvola falsifikovana.
Okrivljeni V.S. u svojoj odbrani potvrdio je da ga je prijatelj iz K. R.A.
zamolio da registruje predmetno vozilo u P., iz razloga što je R. bila
jeftinija registracija tog vozila u P. nego u K. Takodje ga je R.A.
obavijestio da je ovo vozilo "Golf" u redu jer je izvršio provjeru za ovo
vozilo preko nekog svog prijatelja iz B. koji mu je potvrdio da je ovo vozilo
regularno. Radenković je došao sa vozilom u P., sklopili su ugovor o prenosu
vlasništva za vozilo a zatim vozilo odveli na tehnički pregled i papire za
registraciju ovog vozila predao je u SUP Podgorica a njegov prijatelj R. se
vratio u K. Dogovorili su se da kada bude gotova saobraćajna dozvola da R.
istu pošalje u K. Nakon desetak dana pošao je u CB Podgorica da podigne
saobraćajnu dozvolu kada su mu rekli da je u pitanju falsifikovana saobraćajna
dozvola što on uopšte nije znao dok je radio oko registracije vozila.
Navodi odbrane okrivljenih R.A. i V.S. potvrdjeni su iskazom svjedoka I.R., i
podacima iz ugovora o posredovanju - komisionoj prodaji br.510/03 od
24.10.2003 godine zaključenog izmedju posrednika DOO P., komitenta Ć.Lj. i
novog vlasnika - kupca V.S. Kako se krivično djelo falsifikovanje isprave iz
čl.207 st.3 u vezi st.1 KZ RCG vrši sa umišljajem čija sadržina mora uvijek
obuhvatiti svijest učinioca ovog krivičnog djela da je isprava koju pribavlja
lažna da bi se upotrijebila kao prava i da istu upotrebljava kao pravu u
pravnom saobraćaju radi dokazivanja neke pravno relevantne činjenice, po
nalaženju suda okrivljeni R.A. nije bio svjestan da je pribavio lažnu javnu
ispravu saobraćajnu dozvolu CG ... da bi je upotrijebio kao pravu i takvu
lažnu javnu ispravu upotrijebio kao pravu predajući je okrivljenom V.S. dana
26.11.2003 godine, a okrivljeni V.S. nije bio svjestan da upotrebljava lažnu
javnu ispravu kao pravu saobraćajnu dozvolu CG ... predajući je ovlašćenom
službeniku Odsjeka za registraciju vozila CB Podgorica dana 26.11.2003 godine
u P. Okrivljeni R.A. i V.S., nijesu znali da je saobraćajna dozvola CG ...
falsifikovana a ovakav zaključak suda nesumnjivo proizilazi iz činjenice da je
okrivljeni R.A. odmah nakon kupovine vozila u K. preduzeo radnje za
registraciju vozila, vozilo dovezao u P., zaključio ugovor o prenosu
vlasništva vozila na okrivljenog V.S., izvršili su tehnički pregled vozila i
okrivljeni V.S., podnio je zahtjev za registraciju predmetnog vozila
Ministarstvu unutrašnjih poslova CB Podgorica, državnom organu koji u
obavljanju svojih poslova vrši detaljnu provjeru vjerodostojnosti svih
dokumenata koja prate registraciju motornih vozila pa je tako i utvrdjeno da
je saobraćajna dozvola CG ... falsifikovana, a što je potvrdjeno nalazom i
mišljenjem MUP Centar za kriminalističku tehniku br.1396/04, vještaka J. Z.
Imajući u vidu sve naprijed navedeno sud je okrivljene R.A. i V.S. oslobodio
od optužbe shodno čl.363 tač.3 Zakonika o krivičnom postupku, jer nije
dokazano da su okrivljeni izvršili krivična djela falsifkovanje isprave iz
čl.207 st.3 u vezi st.1 KZ RCG.
Sud je cijenio i ostale provedene dokaze pa je našao da su isti kod naprijed
utvrdjenog činjeničnog stanja bez značaja za drugačiju odluku suda u ovoj
krivično-pravnoj stvari.
Shodno čl.203 Zakonika o krivičnom postupku odlučeno je da troškovi krivičnog
postupka padaju na teret budžetskih sredstava suda.
OSNOVNI SUD U PODGORICI
Dana 22.10.2010 godine
ZAPISNIČAR PREDSJEDNIK VIJEĆA-SUDIJA
Rosandić Silvana,s.r. Nada Rabrenović,s.r.
PRAVNA POUKA:
Protiv ove presude može se izjaviti žalba u roku od 15 dana
od dana prijema pismenog otpravka iste, preko ovog suda
Višem sudu u Podgorici
ZTO Rosandić Silvana