K. 12/761
U IME CRNE GORE
OSNOVNI SUD U PODGORICI, po sudiji Nadi Rabrenović, uz učešće Radojke
Rakočević, kao zapisničara, u krivičnom predmetu protiv okrivljenog Mulić
Admira iz Podgorice, zbog krivičnog djela kradja iz čl. 239 st.1 Krivičnog
zakonika, po Optužnom predlogu Osnovnog državnog tužilaštva u Podgorici, Kt.
br. 418/11 od 01.09.2011. godine, nakon održanog glavnog, javnog pretresa,
dana 07.12.2012. godine, u prisustvu zastupnika optužbe Kažić Marije –
savjetnika na radu kod Osnovnog državnog tužilaštva u Podgorici, okrivljenog
Mulić Admira i njegovog branioca, advokata Dušana Delevića iz Podgorice, donio
je, a dana 10.12.2012. godine, javno objavio
P R E S U D U
OKRIVLJENI:
MULIĆ ADMIR, JMBG: 2712982283008, od oca Muša i majke Fatime, rođene Šabotić,
rođen 27.12.1982. godine u Bijelom Polju, sa prebivalištem u Podgorici - Vrela
Ribnička b.b., oženjen, otac dvoje djece, završio osnovnu školu, loših
imovinskih prilika, ranije osuđivan - presudom Višeg suda u Podgorici, K. br.
142/03 od 12.09.2005.godine, zbog krivičnog djela iz čl.242 st.1 i čl.240 st.1
KZ, jednu godinu i tri mjeseca zatvora, koju kaznu je izdržao;presudom
Osnovnog suda u Podgorici, K.br.04/1321 od 21.03.2007.godine,zbog krivičnog
djela iz čl.240 st.1 KZ u vezi čl.49 KZ, 12 mjeseci zatvora, koju kaznu je
izdržao, i presudom Osnovnog suda u Bijelom Polju K.br.100/07 od
16.10.2007.godine,zbog krivičnog djela iz čl.248 st.1 KZ, na novčanu kaznu
1.000,00 eura,
K r i v j e,
Zato što je :
Dana 04.01.2011. godine, oko 20,00 časova, u Podgorici, u naselju Momišići,
svjestan svog djela čije izvršenje je htio, znajući da je njegovo djelo
zabranjeno pokušao tuđu pokretnu stvar da oduzme drugom, u namjeri da njenim
prisvajanjem sebi pribavi protivpravnu imovinsku korist u vrijednosti preko
150,00 eura, tako što je na gradilištu, vlasništvo oštećenog preduzeća
"Kapaciti"pokušao da razdvoji željezne uzengije, kako bi iste oduzeo, u čemu
je spriječen nailaskom Bošković Ljubiše, stražara na označenom gradilištu,
- čime je izvršio krivično djelo kradja u pokušaju iz čl. 239 st.1, Krivičnog
zakonika u vezi čl. 20 Krivičnog zakonika,
Pa sud okrivljenog, primjenom citiranih zakonskih odredbi, te čl. 2, 4, 5, 32,
36, i 42, Krivičnog zakonika, te čl. 229 i 374 Zakonika o krivičnom postupku,
O S U Đ U J E
Na kaznu zatvora, u trajanju od 30 (trideset) dana.
Obavezuje se okrivljeni da, na ime troškova krivičnog postupka, uplati ovom
Sudu iznos od 137,00 eura, a na ime sudskog paušala iznos od 30,00 eura, sve u
roku od 15 dana po pravosnažnosti presude.
O b r a z l o ž e nj e
Osnovno državno tužilaštvo u Podgorici podnijelo je Optužni predlog, Kt. br.
418/11 od 01.09.2011. godine, protiv okrivljenog Mulić Admira iz Podgorice,
zbog krivičnog djela kradja iz čl. 239 st. 1 Krivičnog zakonika. Zastupnik
optužbe u završnoj riječi precizirao je činjenični opis optužnog akta,
preciziranog na glavnom pretresu održanom dana 02.03.2012. godine, na način
što je, u prvom redu odozgo, nakon riječi: "Мomišići" dodao riječi: "svjestan
svog djela čije izvršenje je htio, znajući da je njegovo djelo zabranjeno".
Zastupnik optužbe je u završnoj riječi ostala pri tako preciziranom Optužnom
predlogu, obzirom da je dokazima provedenim na glavnom pretresu utvrđeno da je
okrivljeni izvršio krivično djelo stavljeno mu na teret, pa je predložila sudu
da okrivljenog oglasi krivim i osudi po Zakonu.
Rješenjem Višeg suda u Podgorici, Kž. br. 836/2012 od 20.06.2012. godine,
uvažena je žalba branioca okrivljenog Mulić Admira, adv. Dušana Delevića iz
Podgorice, i ukinuta Presuda Osnovnog suda u Podgorici, K. br. 11/672 od
05.03.2012. godine, i predmet vraćen prvostepenom sudu na ponovno suđenje.
Okrivljeni Mulić Admir, u svojoj odbrani pred istražnim sudijom ovog Suda od
24.03.2011. godine, naveo je da je dana 04.01.2011.godine, negdje između 16,00
- 17,00 časova sa gradilišta u Momišićima, koje se nalazilo preko puta Klinike
”Ars Medika”, otuđio veću količinu željeznih uzengija ,ubacivši ih u svoje
vozilo Golf II registarskih oznaka PG CF 606.To gradilište nije bilo ogradjeno
niti je na njemu bilo stražara i otudjeno željezo je prebacio na otpad na
Koniku, gdje je izvršeno vaganje željeza, čija težina je iznosila 150 kg, za
koje je dobio 80,00 eura. Nakon toga ,ponovo je došao na isto gradilište i ni
tada na gradilištu nije bilo nikog i ponovo je u svoje vozilo ubacio izvjesnu
količinu uzengija ,koje je prebacio do otpada na Koniku gdje je izvršeno
mjerenje tog željeza čija težina je iznosila 60 kg,za koje je dobio 40,00 eura
.
U svojoj odbrani na glavnom pretresu od 12.12.2011. godine, okrivljeni Mulić
Admir naveo je da se ne sjeća tačnog datuma ,ali da se sjeća da je radio na
području Malog Brda,gdje je obavljao svoje poslove ,odnosno čišćenje ulice i
tom prilikom je vidio pored jednog objekta u izgradnji da već duže vrijeme
stoje parčad željeza, dužine od po 50 cm i 30 cm. To željezo je bilo udaljeno
na korak od puta i kada je završio sa poslom,dovezao je svoje vozilo u koje je
utovario koliko je mogao da utovari u gepek tih parčadi željeza,koja je
odvezao na otpad na Koniku i prodao. Naveo je da ne zna kako se zove otpad
gdje je odvezao i prodao parčad željeza ,ali zna da je željezo bilo teško oko
130 kg, i po njegovom sjećanju za to željezo dobio je 30,00 eura. Nakon toga
ponovo se vratio i utovario željezo i odnio na otpad i prodao ,koje željezo je
po njegovoj procjeni bilo teško oko 150 kg ,za koje je dobio 40,00 eura. Kada
je prvi put uzeo željezo ,količinski je bilo manje željeza i zato je dobio
manje novca za željezo koje je predhodno otudjio , a tom prilikom upravljao je
vozilom Golf II .Sve to je uradio zato što je imao finansiskih problema a
vidio je da to željezo niko ne dira pa je isto uzeo, a na gradilištu nije bilo
stražara.Objašnjavajući razliku u svojoj odbrani iznijetoj pred istražnim
sudijom ovog suda od 24.03.2011.godine, u kojoj je naveo da je konkretnom
prilikom otudjio 150 kg željeza,za koje je dobio 80,00 eura, a zatim ponovo i
60 kg željeza za koje je dobio 40,00 eura, i na glavnom pretresu gdje je naveo
,da je otudjio,prvo 130 kg željeza,za koje je dobio 30,00 eura,a u drugom
navratu 150 kg željeza, za koje je dobio 40,00 eura ,okrivljeni je naveo da je
isto rekao i kod istražnog sudije ,kao što je rekao i na glavnom pretresu i da
je moguće da je greškom upisano 60 kg a da je tačno to što je rekao u svojoj
odbrani na glavnom pretresu i da ne zna kako je napisano pred istražnim
sudijom da je otudjio 60 kg željeza. Tom prilikom nije vidio stražara, već
radnike koje i da je pitao da mu daju to željezo,dali bi mu isto ,te da je
pogriješio sto je uzeo željezo i da se nije radilo o metalnim uzengijama ,več
o parčadima željeza.
U svojoj odbrani na glavnom pretresu od 22.11.2012. godine, okrivljeni Mulić
Admir ponovio je svoju odbranu sa glavnog pretresa od 12.12.2011. godine, i
pojasnio da ne zna tačno na kojem otpadu je prodao željezo. Zna samo da se
otpad nalazio na Koniku, a ne zna ni kako se zove, a ne sjeća se ni bliže
lokacije tog mjesta gdje se nalazio otpad. Inače, na gradilištu je bilo
radnika koji su radili na zgradi, a željezni otpad je bio u dvorištu zgrade
koja je građena i prostor na kojem se nalazio otpad od željeza bio je otvoren,
odnosno nije bio ograđen.
Branilac okrivljenog Mulić Admira, u završnoj riječi, naveo je da je ukidnim
rješenjem Višeg suda u Podgorici, Kž. br. 836/2012 od 20.06.2012. godine,
izričito navedeno da prvostepeni sud nije utvrdio da je okrivljeni imao
namjeru da oduzme otpadni željezni materijal od oštećenog u vrijednosti od
preko 150,00 eura. Iz izvedenih dokaza, kao i odbrane okrivljenog, proizilazi
da okrivljeni nije imao takvu namjeru. Okrivljeni je bio u socijalnoj nuždi da
otpadni materijal iz kruga gradilišta oštećenog otuđi, smatrajući da je taj
otpadni materijal odbačen u krugu gradilišta i da nije za dalju upotrebu kod
oštećenog, jer su taj otpadni materijal otuđivali i drugi radnici koji su
radili na tom gradilištu, kao i druga lica. Imajući u vidu navedeno, smatra da
nije dokazana namjera okrivljenog da oduzme predmetne željezne materijale sa
otpada iz kruga gradilišta oštećenog u vrijednosti preko 150,00 eura, pa
nijesu ispunjeni zakonski uslovi ni kvalifikacija predmetnog krivičnog djela
da je izvršeno u pokušaju, jer nije postojala namjera od strane okrivljenog da
pribavi imovinsku vrijednost preko 150,00 eura tog otpadnog materijala.
Predložio je da sud okrivljenog oslobodi od odgovornosti za krivično djelo
stavljeno mu na teret i tražio je troškove postupka, po AT-u, za pristup na
glavne pretrese i odbranu okrivljenog.
U završnoj riječi okrivljeni Mulić Admir naveo je da prihvata završnu riječ
svog branioca.
Sud je u dokaznom postupku saslušao ovlašćenog predstavnika preduzeća
”Kapaciti” Radojičić Branka, na saglasan predlog stranaka, pročitao Nalaz i
mišljenje vještaka ekonomsko finansiske struke Milenka Filipovića, od
18.07.2011. godine, i izjašnjenje imenovanog vještaka dato na glavnom pretresu
od 01.12.2011. godine, na saglasan predlog stranaka, pročitao iskaz svjedoka
Bošković Ljubiše, dat na glavnom pretresu od 29.02.2012. godine, i pročitao
izvod iz Kaznene evidencije Uprave policije – PJ Bijelo Polje, 03 broj:
245/12-9406 od 12.09.2012. godine, na ime Mulić Admira.
Svjedok Radojičić Branko, u svom iskazu pred istražnim sudijom ovog Suda od
08.06.2011. godine, naveo je da je vlasnik firme "Kapaciti" njegov brat
Radenko Radojičić. Dana 04.01.2011.godine oko 20 časova dobio je poziv od
Ljubiše Boškovića koji je stražario na gradilištu firme ”Kapaciti” , koji mu
je rekao da je neko lice u više navrata kralo željezo, željezne uzengije
raznih profila i da je ukradeno oko 1000 kg.Nakon tog obavještenja od strane
stražara ,otišao je u PJ Podgorica gdje je saopštio detalje koje mu je prenio
stražar.Pošto je bila zima i noć a gradilište nije bilo osvijetljeno , ni on
ni njegov brat koji nije bio u Podgorici nijesu izlazili na gradilište.Osim
tog željeza sa gradilišta je ukradeno i raznih elektro kablova –raznih
dimenzija, kran za dizanje tereta-odnosno komande krana.Popis ukrade robe
odnosno željeza nije uradjen a policija na lice mjesta nije izlazila ,niti je
uradjen uvidjaj ,već je podnio prijavu po obavještenju koje mu je stražar
dostavio.Kradju komandi na kranu za dizanje tereta je prijavio policiji,dok
kradju elektro materjala nijesu prijavljivali.
Ovlašćeni predstavnik preduzeća ”Kapaciti”, Radojičić Branko, na glavnom
pretresu od 01.02.2012.godine, naveo je da je gradilište preduzeća "Kapaciti"
bilo ogradjeno i obezbijedjeno, a nalazilo se u Momišićima, odnosno na
lokaciji Malo Brdo. Krađe na tom gradilištu su bile kontinuirane a nestajalo
je željezo, alati, elektromaterjali i dr., što je trajalo duži vremenski
period i svaki put je prijavljivao krađe, kada su ga o istim obavještavali
stražari. U januaru 2011.godine pozvao ga je stražar i obavijestio da je vidio
čovjeka, koji je bio sa malim djetetom koji je kupio željezo unutar ogradjenog
gradilišta a radilo se o gradjevinskom željezu različitih profila , bilo je tu
i uzengija a tačno ne može opredijeliti šta je sve tu bilo. Naveo je da na
gradilištu nije bilo moguće napraviti popis ,pošto su se svaki dan izvodili
radovi i koliko je željeza otudjeno nije se mogao izjasniti a osoba koja je
otudjila željezo nije mogla da odnese više od 200 kg ili 300 kg, a ako se to
vršilo u kontinuitetu ,onda je bilo moguće otudjiti i veću količinu željeza.
Željezo se nalazilo na gornjem dijelu zgrade ,na zemlji. Stražar Ljubiša
Bošković je to lice koje je otudjilo željezo uhvatio ali je ono uspjelo da
pobjegne pa je stražar zapisao broj registarskih oznaka vozila kojim je to
lice upravljalo. Ne zna da li je te večeri to lice u više navrata otudjilo
željezo sa gradilišta ”Kapaciti” a nakon kradje ,koja je izvršena u januaru
2011.godine, takođe je otudjivano željezo sa gradilišta.Naveo je da se u ime
oštećenog preduzeća Kapaciti ,pridružuje krivičnom gonjenju protiv okrivljenog
ali da ne postavlja imovinsko pravni zahtjev.
Ovlašćeni predstavnik preduzeća ”Kapaciti” Podgorica, Radojičić Branko, na
glavnom pretresu od 07.12.2012. godine, ponovio je svoj iskaz sa glavnog
pretresa od 01.02.2012. godine, i pojasnio da je kapija na gradilištu
preduzeća ”Kapaciti” Podgorica u kritično vrijeme bila zatvorena i pod
katancem, a i preko dana je u velikom dijelu bila pod katancem, i postojala je
ograda oko graidlišta, ali se dešavalo da ogradu rastrgaju, da bi prošao kroz
nju taj koji bi došao da krade, što bi oni popravljali, i ponovo se isto to
dešavalo. Lično nije vidio da je okrivljeni otuđio neko željezo. Naveo je da
se ne pridružuje krivičnom gonjenju protiv okrivljenog i da ne postavlja
imovinskopravni zahtjev.
Iz Nalaza i mišljenja vještaka ekonomsko finansiske struke Milenka Filipovića
od 18.07.2011.godine, proizilazi da cijena željeznih uzengija raznih profila
na stovarištima gradjevinskog materjala iznosi 0,77 E/kg a da vrijednost
oduzetih i prisvojenih željeznih uzengija u količini od 1000 kg iznosi 770,00
eura po cijenama na dan izvršenja djela.
U svom izjašnjenju na glavnom pretresu od 12.12.2011.godine,vještak ekonomsko
finansiske struke Milenko Filipović u cjelosti je ostao pri svom pismeno datom
nalazu i mišljenju,od 18.07.2011.godine,i pojasnio da je imao zadatak da
izračuna vrijednost željeza iz prijave preduzeća “Kapaciti” Podgorica, gdje
nije bilo popisne liste i gdje je bilo naznačeno da je otudjeno 1000 kg
željeznih uzengija, raznih profila. Željezne uzengije su gotov proizvod koje
se upotrebljavaju za izradu armature stubova i greda, a željezna parčad znače
otpad , koji se ne upotrebljava ni za šta.Cijena metalnih uzengija po 1 kg je
0,77 eura,a metalnog željeznog otpada po kg je 0,20 eura.Cijena metalnih
uzengija u količini od 130 kg je 100,01 euro, a cijena za 150 kg metalnih
uzengija je 115,50 eura, 60 kg metalnih uzengija košta 46,20 eura ,što sve
ukupno iznosi 261,80 eura.Cijena otpadnog željeza u količini od 130 kg po
cijeni od 0,20 eura iznosi 26,00 eura, u količini od 150 kg iznosi 30,00
eura,po istoj cijeni,dok cijena otpadnog željeza u količini od 60 kg iznosi
12,00 eura ,sto sve ukupno iznosi 68,00 eura.
Nalaz i mišljenje vještaka ekonomsko finansiske struke Milenka Filipovića od
18.07.2011. godine, kao i izjašnjenje imenovanog vještaka na glavnom pretresu
od 12.12.2011.godine, sud je prihvatio kao jasne, stručne, objektivne i
zasnovane na pravilima struke.
Svjedok Bošković Ljubiša u svom iskazu na glavnom pretresu od
29.02.2012.godine naveo je da je prije godinu dana, negdje oko 20,00 časova,
obezbedjivao gradilište preduzeća”Kapaciti” Podgorica, koje se nalazilo u Ul.
7 omladinske, kod Malog Brda, koje gradilište je bilo osvijetljeno bočnim
reflektorima, a donji dio gradilišta nije imao uličnu rasvjetu. Obilazio je
zgradu koja je imala deset spratova sa ručnom lampom i kada je došao na peti
sprat,pošto nije bila velika udaljenost od mjesta gdje se nalazilo željezo,čuo
je zveckanje željeza.Inače na mjestu gdje se čulo zveckanje željeza bilo je
šipki od željeza,mreže, uzengija,gotovih profila,cimenata,dasaka i ostalog
gradjevinskog materjalia.Pošto je čuo zveckanje željeza ,a pošto se i ranije
dešavalo ,da im neko upada na gradilište, kada im je nestajalo željezo,
kablovi i električne komande sa krana bio je odlučan da prati i da vidi da li
će koga uhvatititi,pa se prišunjao pri jednoj korpi za beton, koja se nalazila
na mjestu gdje se nalazio gradjevinski materjal a taj prostor nije bio potpuno
osvijetljen.Bateriskom lampom osvijetlio je okrivljenog, koji je pokušavao da
razmsi željezo a radilo se o željeznim uzengijama, dimenzija 50 cm x 50 cm,
koje su služile za stubove i koje su bile upakovane po 50 komada žicom, da bi
ih kran podigao na objekat a na tom mjestu se nalazilo i otpada od željeza.
Okrivljeni je pokušavo da razdvoji uzengije pa je osvijetlio bateriskom lampom
okrivljenog koji je podigao ruke u vis. Pitao je okrivljenog "šta radiš, sram
te bilo, hoćeš li da izgoriš za 20 eura -30 eura, gubi se odavde”, okrivljeni
je prešao preko plota nakon čega je prišao kapiji i provjerio da li je na
kapiji obijen katanac, gdje je video parkirano vozilo Golf II,tamne boje, sa
dvoje vrata a u vozilu se nalazilo desetogodišnje dijete . Okrivljeni je
krenuo vozilom 10 m-15m naprijed i odmah se vratio u rikverc 30 m i ne zna, da
li je tom prilikom ubacio nešto u automobil a kada je okrivljeni pošao
automobilom, zapisao je broj tablica vozila, koje su bile PG CF 606 pa je
pozvao svog direktora Branka Baća Radojičića, koji je dogadjaj prijavio
policiji.Tom prilikom nije radio popis, a iste večeri je pozvan od strane
inspektora Savovića, kojem je dao podatke koje je naveo pred sudom.Naveo je da
su se kradje na gradilištu često dešavale i da je to bio jedini put kad je
okrivljenog vidio na gradilištu,a na mjestu gdje su se nalazile uzengije,
nalazilo se i željezo drugih vrsta, bilo je tu i otpada od željeza, pošto se
na tom mjestu nalazila mašina za kidanje željeza.
Na osnovu naprijed izložene činjenične gradje koja proizilazi iz dokaza
provedenih u postupku sud je na nesumnjiv način utvrdio da su se u radnjama
okrivljenog Mulić Admira ostvarili svi bitni elementi bića krivičnog djela
kradja u pokušaju iz čl. 239 st.1 Krivičnog zakonika u vezi čl. 20 Krivičnog
zakonika.
Naime okrivljeni je dana 04.01.2011.godine ,oko 20,00 časova, u Podgorici, u
naselju Momišići, svjestan svog djela čije izvršenje je htio, znajući da je
njegovo djelo zabranjeno, pokušao tudju pokretnu stvar da oduzme drugom, u
namjeri da njenim prisvajanjem sebi pribavi protivpravnu imovinsku korist u
vrijednosti preko 150 eura, tako što je na gradilištu vlasništvo oštećenog
preduzeća "Kapaciti" pokušao da razdvoji željezne uzengije,kako bi iste
oduzeo,u čemu je spriječen nailaskom Bošković Ljubiše, stražara na označenom
gradilištu.
Sve naprijed navedene činjenice utvrdjene su iz dokaza provedenih na glavnom
pretresu a prije svega iz jasnog, odredjenog, i istinitog iskaza svjedoka
Bošković Ljubiše ,koji iskaz je sud u cjelosti prihvatio a koji svjedok se na
jasan i odredjen način izjasnio o svim bitnim činjenicama važnim za ovu
krivičnopravnu stvar,navodeći da je obezbedjivao gradilište preduzeća
"Kapaciti" koje se nalzilo u Ul.7 omladiske , na Malom Brdu.Tom prilikom
obilazio je zgradu koja je imala deset spratova sa ručnom lampom i kada je
došao na peti sprat,pošto nije bila velika udaljenost od mjesta gdje se
nalazilo željezo,čuo je zveckanje željeza a inače na mjestu gdje se čulo
zveckanje željeza bilo je šipki od željeza, mreže, uzengija, gotovih profila,
cimenta, dasaka i ostalog gradjevinskog materjalia.Pošto je čuo zveckanje
željeza ,a pošto se i ranije dešavalo ,da im neko upada na gradilište ,kada im
je nestajalo željezo,kablovi i električne komande sa krana bio je odlučan da
prati i da vidi da li će koga uhvatititi, pa se prišunjao pri jednoj korpi za
beton,koja se nalazila na mjestu gdje se nalazio gradjevinski materjal a taj
prostor nije bio potpuno osvijetljen.Bateriskom lampom osvijetlio je
okrivljenog,koji je pokušavao da razmsi željezo a radilo se o željeznim
uzengijama,dimenzija 50 cm x 50 cm , koje su služile za stubove i koje su bile
upakovane po 50 komada žicom ,da bi ih kran podigao na objekat a tu se
nalazilo i otpada od željeza. Okrivljeni je pokušavao da razdvoji uzengije pa
je osvijetlio bateriskom lampom okrivljenog koji je podigao ruke u vis. Pitao
je okrivljenog "šta radiš ,sram te bilo, hoćeš li da izgoriš za 20 eura -30
eura , gubi se odavde”.Okrivljeni je prešao preko plota nakon čega je on
prišao kapiji i provjerio da li je obijen katanc ,gdje je vidio parkirano
vozilo Golf II,tamne boje,sa dvoje vrata a u vozilu se nalazilo i
desetogodišnje dijete . Okrivljeni je krenuo vozilom 10 m-15m naprijed i odmah
se vratio u rikverc 30 m i ne zna, da li je tom prilikom ubacio nešto u
automobil.Kada je okrivljeni pošao automobilom,zapisao je broj tablica vozila
,koje su bile PG CF 606 pa je pozvao svog direktora Branka Baća
Radojičića,koji je predmetni dogadjaj prijavio policiji. Takođe, i ovlašćeni
predstavnik preduzeća” Kapaciti” Radojičić Branko potvrdio je da ga je u
januaru 2011.godine pozvao stražar Bošković Ljubiša i obavijestio da je neko
lice u više navrata kralo željezo, željezne uzengije raznih profila i da je
ukradeno oko 1000 kg. Nakon tog obavještenja od strane stražara, otišao je u
PJ Podgorica gdje je saopštio detalje koje mu je prenio stražar.
Okrivljeni Mulić Admir u navodima svoje odbrane nije sporio da je predmetne
večeri bio na gradilištu preduzeća ”Kapaciti” i da je u dva navrata otuđio
željezo sa tog gradilišta koje je prodao na otpadu na Koniku, navodeći u
svojoj odbrani pred istražnim sudijom da je otuđio veću količinu željeznih
uzengija ,ubacivši ih u svoje vozilo Golf II registarskih oznaka PG CF 606,
objašnjavajući da gradilište nije bilo ograđeno niti je na njemu bilo stražara
i otuđeno željezo je prebacio na otpad na Koniku, gdje je izvršeno vaganje
željeza, čija težina je iznosila 150 kg, za koje je dobio 80,00 eura. Nakon
toga , ponovo je došao na isto gradilište i ni tada na gradilištu nije bilo
nikog i ponovo je u svoje vozilo ubacio izvjesnu količinu uzengija ,koje je
prebacio do otpada na Koniku gdje je izvršeno mjerenje tog željeza čija težina
je iznosila 60 kg, za koje je dobio 40,00 eura, da bi u svojoj odbrani datoj
na glavnom pretresu naveo da je obavljao svoje poslove , odnosno čišćenje
ulice i tom prilikom je vidio pored jednog objekta u izgradnji da već duže
vrijeme stoje parčad željeza, dužine od po 50 cm i 30 cm. To željezo je bilo
udaljeno na korak od puta i kada je završio sa poslom, dovezao je svoje vozilo
u koje je utovario koliko je mogao da utovari u gepek tih parčadi željeza koje
je odvezao na otpad na Koniku i prodao.Željezo je bilo teško oko 130 kg, i po
njegovom sjećanju za to željezo dobio je 30,00 eura. Nakon toga ponovo se
vratio i utovario željezo i odnio na otpad i prodao , koje željezo je po
njegovoj procjeni bilo teško oko 150 kg , za koje je dobio 40,00 eura, da se
nije radilo o metalnim uzengijama, več o parčadima željeza, ali da ne zna kako
se zove, ni bliže lokacije mjesta gdje se nalazi otpad.Sud nije prihvatio
ovakve navode odbrane okrivljenog Mulić Admira, te u tom smislu ni navode
branioca okrivljenog da iz izvedenih dokaza, kao i odbrane okrivljenog,
proizilazi da okrivljeni nije imao namjeru da oduzme željezo od oštećenog u
vrijednosti od preko 150,00 eura, i da je okrivljeni bio u socijalnoj nuždi da
otpadni materijal iz kruga gradilišta oštećenog otuđi, smatrajući da je taj
otpadni materijal odbačen u krugu gradilišta i da nije za dalju upotrebu kod
oštećenog, jer su taj otpadni materijal otuđivali i drugi radnici koji su
radili na tom gradilištu, kao i druga lica, nalazeći da su neistiniti i
usmjereni na izbjegavanjer krivičnopravne odgovornosti okrivljenog a koji su
obesnaženi jasnim i istinitim iskazom svjedoka Bošković Ljubiše, iskazom
ovlašćenog predstavnika preduzeća “Kapaciti”, Radoičić Branka i nalazam i
mišljenjem vještaka ekonomsko finansijske struke Milenka Filipovića i
izjašnjenjem imenovanog vještaka na glavnom pretresu iz kojeg proizilazi da
kada se pomnoži količina željeza koju je okrivljeni otuđio I prodao na otpadu
u dva navrata ne daje vrijednost koju je okrivljeni naveo u svojoj odbrani da
je dobio od prodatog zeljeza, već bi to bila manja vrijednost, a okrivljeni
navodno ne zna tačno na kojem otpadu je prodao željezo, zna samo da se otpad
nalazio na Koniku, a ne zna ni kako se zove, i ne sjeća se ni bliže lokacije
tog mjesta gdje se nalazio otpad.
Cijeneći psihički odnos okrivljenog Mulić Admira prema izvršenom krivičnom
djelu krađa u pokušaju iz čl.239 st.1 Krivičnog zakonika u vezi čl.20
Krivičnog zakonika, sud je našao da je okrivljeni, u namjeri da sebi pribavi
protivpravnu imovinsku korist u vrijednosti preko 150,00 eura, sa gradilišta
vlasništvo oštećenog preduzeća "Kapaciti" pokušao da oduzme tuđe pokretne
stvari, na način što je pokušao da razdvoji željezne uzengije, sa mjesta gdje
se nalazio i drugi građevinski material oštećenog preduzeća, u čemu je
spriječen od strane Bošković Ljubiše stražara na označenom gradilištu, pa je
okrivljeni bio svjestan svojog djela i htio njegovo izvršenje u čemu se ogleda
njegov direktni umišljaj.
Sud je prilikom odlučivanja o visini kazne imao u vidu sve okolnosti na
straini okrivljenog koje utiču da kazna bude veća ili manja,pa je u smislu čl.
42 Krivičnog zakonika od olakšavajućih okolnosti na strani okrivljenog cijenio
njegove porodične prilike,odnosno da je oženjen, otac dvoje djece, a od
otešavajućih okolnosti njegovu raniju osudjivanost, a što je utvrdjeno iz
izvoda iz Kaznene evidencije Uprave Policije-Područna Jedinice Bijelo Polje
03,br.245/12-9406 od 12.09.2012.godine, na ime Mulić Admira.
Cijeneći ovako utvrdjene okolnosti koje utiču da kazna bude manja ili veća,
imajući u vidu svrhu kažnjavanja Sud je okrivljenom odmjerio kaznu zatvora u
trajanju od 30 dana, odmjenivši je u zakonom propisanim granicama za izvršeno
krivično djelo, uz uvjerenje suda da će se sa tako odmjerenom kaznom postići
svrha kažnjavanja iz čl. 32 Krivičnog zakonika u okviru opšte svrhe krivičnih
sankcija iz čl. 4 st. 2 Krivičnog zakonika.
Pošto je okrivljeni oglašen krivim, shodno odredbi čl. 229 Zakonika o
krivičnom postupku, obavezan je da na ime troškova krivičnog postupka uplati
ovom Sudu iznos od 137,00 eura, koji se odnosi na ime angažovanja vještaka
ekonomsko finansiske struke, dok je sudski paušal u iznosu od 30,00 eura,
odredjen shodno složenosti predmeta trajanju postupka i imovnim prilikama
okrivljenog.
Na osnovu izloženog, a shodno čl. 374 Zakonika o kriovičnom postupku, odlučeno
je kao u izreci presude.
OSNOVNI SUD U PODGORICI
Dana, 07.12.2012.godine
ZAPISNIČARKA, S U D I J A, Radojka Rakočević Nada Rabrenović
DN-a: Primjerak presude dostaviti: - ODT Podgorica - Okrivljenom - braniocu
okrivljenog
- a/a
Postupljeno dana 28.12. 2012.  godine
Službenik Suda __
ZAPISNIČARKA, S U D I J A, Radojka Rakočević, s.r.  Nada Rabrenović, s.r.
PRAVNA POUKA:
Protiv ove presude može se izjaviti žalba u roku
od 8 dana od dana prijema pisanog otpravka iste, preko ovog Suda, Višem sudu u
Podgorici.
ZTO:
OSNOVNI SUD U PODGORICI
K.br.10/761
Dana, 03.12.2010. godine
U IME NARODA
OSNOVNI SUD U PODGORICI, kao prvostepeni, krivični, po sudiji Nadi Rabrenović,
kao sudiji pojedincu, uz učešće zapisničara Rosandić Silvane, u krivičnom
predmetu protiv okrivljenog H.H., zbog krivičnog djela nedozvoljene polne
radnje iz čl.208 st.1 u vezi čl.206 st.1 Krivičnog zakonika, po Optužnom
predlogu ODT Podgorica Kt.br.998/10 od 21.07.2010 godine, nakon održanog
glavnog pretresa sa kojeg je javnost bila isključena dana 03.12.2010 godine u
prisustvu zastupnika optužbe Romine Vlahović zamjenika ODT Podgorica,
okrivljenog H.H. i njegovog branioca po službenoj dužnosti adv.V.R. iz
Podgorice , donio je a dana 6.12.2010. godine javno objavio
P R E S U D U
OKRIVLJENI
H.H., od oca A., i majke R., rodjene G., rodjen … u O.K.R.K., nasanjen u P.,
barake van kampa , nezaposlen, razveden, otac šestoro djece, ranije
neosudjivan.
K R I V J E
Zato što je:
Dana 18.jula 2010 godine u Podgorici u kampu u Vrelima ribničkim, izvršio
drugu polnu radnju nad djetetom - oštećenom K.E. starom osam godina, na način
što je oštećenu pozvao u svoju baraku nudeći joj čokoladu, a zatim u
unutrašnjosti barake, skinuo svoj donji veš do koljena, govoreći joj : "puši
mi kurac ", dok je oštećenoj skinuo majicu, te stavio je u svoje krilo,
dirajući je po gornjem dijelu tijela, istovremeno dodirujući svoj polni organ,
nakon čega je oštećena pokušala da pozove u pomoć, ali joj je okrivljeni
stavio ruku preko usta, da bi u prostorije barake ušao K.A. i odveo oštećenu.
- čime je izvršio krivično djelo nedozvoljene polne radnje iz čl.208 st.1 u
vezi čl.206 st.1 Krivičnog zakonika.
Pa sud okrivljenog primjenom citiranih zakonskih odredbi te čl.2,4,5,32,36,42
i 51 Krivičnog zakonika te čl.202,212 i 364 Zakonika o krivičnom postupku .
OSUĐUJE
Na kaznu zatvora u trajanju od 6(šest) mjeseci, u koju kaznu se okrivljenom
uračunava vrijeme provedeno u pritvoru od 18.07.2010.godine od 15,00 h, pa
nadalje.
Dužan je okrivljeni da na ime troškova krivičnog postupka uplati ovom sudu
iznos od 725.00 eura a na ime sudskog paušala iznos od 30,00 eura, a sve u
roku od 15 dana po pravosnažnosti presude.
Zakonski zastupnik maloljetne K.E. majka K.R. se radi ostvarivanja imovinsko
pravnog zahtjeva upućuje na parnični postupak shodno odredbi čl.212.st.2
Zakonika o krivičnom postupku.
O b r a z l o ž e n j e
Osnovno državno tužilaštvo u Podgorici podnijelo je optužni predlog
Kt.br.998/10 od 21.07.2010 godine, protiv okrivljenog H.H. zbog krivičnog
djela nedozvoljene polne radnje iz čl.208 st.1 u vezi čl.206 st.1 Krivičnog
zakonika. Zastupnik optužbe je prije davanja završnih riječi precizirala
činjenični opis optužnog predloga na način što je u trećem redu odozgo poslije
riječi "baraku" brisala riječi do kraja činjeničnog opisa umjesto kojih je
dodala "nudeći joj čokoladu, a zatim u unutrašnjosti barake, skinuo svoj donji
veš do koljena, govoreći joj "puši mi kurac", dok je oštećenoj skinuo majicu,
te stavio je u svoje krilo, dirajući je po gornjem dijelu tijela, istovremeno
dodirujući svoj polni organ, nakon čega je oštećena pokušala da pozove u
pomoć, ali joj je okrivljeni stavio ruku preko usta, da bi u prostorije barake
ušao K.A. i odveo oštećenu". Zastupnik optužbe je pri ovako preciziranom
činjeničnom opisu optužnog predloga ostala do kraja glavnog pretresa i
predložila je sudu da okrivljenog oglasi krivim i da mu izrekne kaznu zatvora.
Okrivljeni H.H. u svojoj odbrani pred Upravom policije od 18.07.2010 godine,
naveo je da se dana 18.07.2010 godine, oko 13,30 časova nalazio u izbjegličkom
kampu II na Koniku tačnije u svojoj baraci gdje stanuje, gdje je sjedio na
krevetu od svoje dnevne sobe i imao je namjeru da ruča. Ulazna vrata od barake
su mu bila širom otvorena a koja gledaju na dvorišni dio a ujedno i na baraku
komšije koji živi preko puta njega. U jednom trenutku djevojčica koja živi u
baraci preko puta njegove barake a koja se preziva K. i koja je mladje
starosne dobi, bolje reći koja je dijete, došla je igrajući se do njegovog
kućnog praga, kojom prilikom je u rukama imala dječji plastični pištolj sa
plastičnim kuglicama koje su joj u tom trenutku poispadale dok se igrala na
pragu od barake. Sjedio je i dalje na krevetu na kojem se nalazio i prije
dolaska ove djevojčice i s obzirom da su ovoj djevojčici popadale kuglice,
ista se sagla i pokušala da podigne ove kuglice. Opomenuo je ovu djevojčicu da
te kuglice pokupi i da što prije ode sa ulaznih vrata od njegove barake. Dok
je ova djevojčica kupila kuglice po podu na vrata je došao njen ujak K.A.
kojeg dobro poznaje i koji je rekao ovoj djevojčici da uzme te igračke i da
ide kući. Sve ovo je trajalo nekih 2-3 minuta nakon čega je ova djevojčica sa
svojim ujakom napustila prostorije njegove barake, tačnije otišla je sa kućnog
praga gdje se samo zadržala. Naglasio je da je u trenutku dolaska i boravka
ove djevojčice bio odjeven u dugačke pantalone teget boje i majicu kratkih
rukava plave boje. Nakon što je ova djevojčica otišla sa ujakom skinuo se u
šorc i uzeo posudu sa vodom sa kojom je imao namjeru da se okupa ispred svoje
barake. U momentu kada je htio da se polije vodom došla je majka ove
djevojčice koja je kada ga je vidjela počela da ga psuje i vrijedja govoreći
mu "da je govno" i druge slične pogrdne riječi. Ovakav postupak ove žene je
shvatio a ujedno je to i ona potvrdila da mu ovo govori zato što je dozvolio
da njena kćerka udje u njegovu baraku. Objasnio je ovoj ženi da se njena
kćerka samo na kratko zadržala na njegovom kućnom pragu u namjeri da pokupi
kuglice od plastičnog pištlja koji je imala u ruci. Dok ga je majka ove
djevojčice psovala i vrijedjala pokupio se komšiluk koji je slušao kako ga
majka ove djevojčice vrijedja . Takodje je naveo da su svi navodi maloljetne
K.E. u potpunosti netačni i da tom prilikom nije bio u boksericama koje imaju
otvor sa prednje strane već da je na sebi imao ispod pantalona šorc crno-
bijele boje i da se nije radilo o boksericama sa prorezom.
U svojoj odbrani pred istražnim sudijom ovog suda od 20.07.2010 godine,
okrivljeni H.H., je ponovio svoju odbranu datu pred Upravom policije od
18.07.2010 godine i pojasnio da ujak ove djevojčice K.E., K.A. živi sa
roditeljima ove djevojčice tako da i on može da posvjedoči da ništa nije tačno
od onoga što je navedeno u krivčnoj prijavi jer je A. rekao djevojčici da
pokupi kuglice od plastičnog pištolja što je dijete i uradilo i pošlo je kući
i sve se na tome završilo. Istakao je da ovo zašta se tereti nije uradio niti
mu to pada na pamet jer je stari čovjek i ne pada mu na pamet da uradi nešto
ovako. Naglasio je da je imao svadju sa porodicom K. i taj dogadjaj prijavio
je policiji i misli da mu taj poziv još stoji u telefonu da je porodicu K.
prijavio policiji jer su ga uznemiravali prije ovog dogadjaja.
U svojoj odbrani na glavnom pretresu od 22.11.2010 godine okrivljeni H.H.
ponovio je svoju odbranu datu pred Upravom policije od 18.07.2010 godine i
pred istražnim sudijom ovog suda od 20.07.2010 godine, i pojasnio da ga je
prije ovog dogadjaja porodica maloljetne K.E. prijavila za nešto drugo. Došli
su kod njega jedne noći kucali su mu na vrata, on im je otvorio i oni su ga
udarali šakama a sa njima je bio i njihov stric. Ovaj dogadjaj je prijavio
policiji i sudu i o tome postoje podaci kada je prijavljeno. Policajci su bili
na terenu pa nisu mogli da dodju u tom trenutku a poslije toga je on zatvorio
vrata, zaključao se i legao da spava i povodom ovog dogadjaja je davao izjavu
u policiji. Pošto je bio nešto bolestan, nakon izvjesnog vremena sreo je
policajce i pričao sa njima na autobuskom stajalištu za autobus "petica".
Naveo je da nije kriv i da nije ništa uradio.
Branilac okrivljenog H.H., adv.V.R. iz P. u završnoj riječi naveo je da smatra
da provedenim dokazima nije utvrdjeno da je okrivljeni H.H. učinio krivično
djelo koje mu je stavljeno na teret. Optužni predlog od početka postupka,
zasnovan je na iskazu maloljetne K.E. koja je tokom postupka u bitnom tri puta
mijenjala svoj iskaz. Poslednji iskaz maloljetne K.E. bio je razlog da
zastupnik optužbe na glavnom pretresu upodobi činjenični opis optužnog
predloga na način kako je to malodobna K. kazivala prilikom davanja tog
poslednjeg iskaza. Da se iskazu maloljetne K.E. ne može pokloniti vjera u
mjeri da bude dovoljan za osudu proizilazi i iz nalaza vještaka psihologa a
posebno je ukazao na nesaglasnost iskaza oštećene maloljetne K.E. sa iskazom
svjedoka njenog ujaka K.A. Obzirom da optužba nije ukazala ni na jedan drugi
dokaz, koji bi eventualno ukazao na krivicu okrivljenog a posebno ne na dokaz
koji bi ukazivao na materijalne tragove koji pri izvršenju ovakve vrste
krivičnih djela moraju ostati na licu mjesta smatra da provedenim dokazima
nije utvrdjeno da je okrivljeni izvršio krivično djelo stavljeno mu na teret
pa je predložio da sud donese presudu kojom se okrivljeni oslobadja od
optužbe.
Okrivljeni H.H. u završnoj riječi u svemu je prihvatio završnu riječ svog
branioca.
Sud je u dokaznom postupku saslušao maloljetnu K.E. u prisustvu zakonskog
zastupnika majke K.R., saslušao vještaka psihologa B.S., saslušao svjedoka
K.A., pročitao dopis MUP i javne uprave PJ Podgorica
br.09-03/1-211/10-11-722/2 od 8.11.2010 godine i pročitao izvod iz MK rodjenih
br.315 dio 1A /2002 Republike Italije Opštine Leće, od 7.11.2002 godine na ime
maloljetne K.E.
Maloljetna K.E. u svom iskazu pred istražnim sudijom ovog suda od 2.11.2010
godine u priustvu zakonskog zastupnika majke K.R. , navela je da je bilo ljeto
i da je bilo vruće i da se ona kupala u blizini svoje barake. Od svoje barake
pozvao je H. i rekao joj "dodji da ti pokažem nešto". Ovaj H. je bio u šorcu i
kada je došla do H. on je uhvatio i na silu je uvukao u njegovu baraku. Bila
je u pidžami kada je H. uveo u baraku i skinuo joj je majicu sa tijela, pipkao
je po tijelu. Ona se plašila i htjela je da viče ali joj je H. stavio ruku
preko usta, tako da nije mogla da viče. Kada je pipkao po tijelu H. je bio
skinuo bokserice do koljena tako da je bio ostao go. Za ovo vrijeme H. je
"dirao sebe po piši-murici", a kada je to završio otišao je da se kupa . U
jednom trenutku dok je ovo trajalo ušao je njen ujak i odveo je iz barake.
Zakonski zastupnik maloljetne K.E. majka K.R. izavila je da se pridružuje
krivičnom gonjenju protiv okrivljenog i da traži naknadu štete u ime svog
djeteta koju sada ne može opredijeliti.
Sud je na glavni pretres od 22.11.2010 godne pozvao vještaka psihologa B.S.,
kojoj je omogućen razgovor sa maloljetnom K.E. i vještak psiholog je nakon
ovog razgovora izjavila da na osnovu ispitivanja maloljetne K.El. kao i
analize materijala zaključuje da su porodična dinamika, teški uslovi života i
odrastanja maloljetne djevojčice kao i specifičnosti ličnosti otežali
ispitivanje djevojčice, pa je trenutno bila nezainteresovana da radi testove,
da pamti zadatke, koji su joj dati za razliku od ranije kada je pamtila sve
zadatke. Takodje je navela da djevojčica kada je bila sa majkom bolje je
pamtila što može biti rezultat separacione krize odnosno straha od odvajanja
od majke pa se rezultati djevojčice ne mogu smatrati validnim. Djevojčica joj
je rekla jasno i odredjeno da ne želi da H. bude prisutan iako ona na tu temu
djevojčicu ništa nije pitala. Po mišljenju ovog vještaka psihologa treba
uvažiti želju djevojčice K.E. da prilikom njenog saslušanja ne bude prisutan
okrivljeni H.H. jer maloljetna djevojčica ima otpor prema ispitivanju pa čak i
prema sudiji a kada je saznala da je sudija žensko onda je rekla da može da je
ispita. Vještak psiholog B.S. je takodje pojasnila da maloljetna K.E. u odnosu
na ranije ispitivanje je u otporu prema ispitivanju i promjenljivih je stavova
pa sa sigurnošću se ne može izjasniti da li se na iskazu maloljetne K.E. može
zasnivati sudska odluka. Za razliku od prvog ispitivanja kod istražnog sudije
kada je maloljetna K.E. bila saradljiva iako je nepismena i kada je sve
verbalne zadatke izvršavala i pokazala odredjen stepen znanja, pamćenja i
pažnje, sada nije htjela da sluša ni pitanja nego je odgovarala po uobičajenoj
šemi. Vještak se nije mogla izjasniti o objektivnosti svjedoka oštećene
maloljetne jer je ista sugestibilna a što je i karakteristično za djecu u
uzrstu u kojem je i maloljetna K.E. a postoji i njena pasivna zavisnost od
majke. Maloljetnoj djevojčici nije završen intelektualni, emotivni i socijalni
razvoj i zato se ne može izjasniti o validnosti iskaza koji je djevojčica dala
pred istražnim sudijom i takav iskaz ne može biti u potpunosti validan ili
prihvaćen. Upravo što razvoj djevojčice nije završen mogu se javiti razvojni
dječji problemi što ne znači da je to rezultat patologije već odraz teških
materijalnih uslova života i materijalne krize ,a takodje i edukativne
zapuštenosti i nepismenosti. Vještak je pojasnila da je dala svoje mišljenje
pred istražnim sudijom i to mišljenje je bilo u tom trenutku a u sadašnjem
trenutku mal.K.E. se mnogo promijenila ali prilikom saslušanja kod istražnog
sudije nije bilo okrivljenog ni u sudnici ni u hodniku i moguće da je dijete
doživjelo dodatni stres jer je vidjela okrivljenog i u hodniku i u sudnici.
Vještak je pojasnila da je prilikom saslušanja maloljetne K.E. pred istražnim
sudijom ispitivala pamćenje i pažnju maloljetne K.E. a pismene odgovore nije
mogla da daje jer je nepismena, a tom prilikom pamćenje i pažnja kod
maloljetne K.E. bila je odgovarajuća njenom kalendarskom uzrastu mada su djeca
tog uzrasta sklona i mašti. Sada kada je ispitivala maloljetnu K.E. ona je
više puta ponavljala da ima strah od H. i pitala je da li će on ući u sudnicu
iako je to nije pitala, takodje je rekla da ne želi da se susretne sa
njim.Pojasnila je da maloljena K.E. ima pad kognitivnih funkcija (pažnje,
koncentracije pamćenja) a što može biti posledica stresnog dogadjaja, susreta
sa izvesnim H. od kojeg je izjavila da se boji i da ne želi da ga vidi.
Takodje je pojasnila da čovjek kada doživi veći stepen stresa može biti manje
efikasan pa i oštećena a što može dovesti do pada kongitivnih funkcija,
pažnje, pamćenja i koncentracije a što je slučaj kod maloljetne E.Po mišljenju
ovog vještaka mal.K.E. ne može se saslušati u svojstvu svjedoka zbog susreta
sa okrivljenim a svoje mišljenje će moći dati na narednom glavnom pretresu
nakon ispitivanja maloljetne K.E.
Na glavnom pretresu od 26.11.2010 godine nakon što je vještaku psihologu B.S.
ponovo omogućen razgovor sa mal.K.E. vještak psiholog je navela da se na
osnovu psihološkog ispitivanja djevojčice K.E. može zaključiti da se radi o
djetetu koje odrasta u porodici gdje nema dovoljno pažnje i sigurnosti,
odnosno bazične sigurnosti i gdje je evidentan problem separacije, koji je
prilikom svakog ispitivanja još više aktueliziran. Maloljetna K.E. je izjavila
da želi da njena majka ostane u sudnici dok bude radila testove, što znači da
se radi o majci koja je prezaštićujući roditelj i zato djevojčica ima
povremene neurotske reakcije koje mogu biti posledica, separacije . Djevojčica
je potvrdila da ima noćne more da se budi i da ima strahove preko dana i to
imaginarne strahove da će da joj ukradu željezo koje skuplja i prodaje, pa je
zaradila 10 eura od prodaje željeza. Djevojčica ne razumije da riješi zadatke
koje joj je postavljala već je odgovarala vezano za njen način života i uslove
u kojima živi. Po mišljenju vještaka psihologa svako traumatsko iskustvo iz
socijalne porodične sredine gdje dijete živi odnosno okruženje u kojem živi
može dalje negativno uticati na dalji pravilan razvoj maloljetne K.E., jer je
djevojčica na uzrastu od 8 godina kada nije završen njen emocionalni
,intelektualni , socijalni razvoj, njeni stavovi su promjenljivi prilikom
svakog susreta. Maloljetna K.E. može dati izjavu ali nije sigurna da se njeni
stavovi mogu prihvatiti kao validni u konkretnom kriivčnom postupku jer
maloljetna K.E. ima prezaštićujuću majku, koja dosta poslova obavlja za
djevojčicu i majka odgovara umjesto djevojčice na dosta pitanja. Smatra da je
kod maloljetne K.E. narušena separaciona sigurnost i pasivno je zavisne
strukture. Smatra da se maloljetna K.E. može saslušati ali nije sigurna da se
može prihvatiti njen iskaz u potpunosti, možda neki djelovi da a u potpunosti
nije sigurna. Takodje je vještak pojasnila da nije prisustvovala saslušanju
maloljetne K.E. kod istražnog sudije već da je izjavu dala u prisustvu majke.
Ne može se izjsniti da li se na iskazu maloljetne Krasnići Elizabete koji je
dala pred istražnim sudijom može zasnivati sudska odluka a nije bila prisutna
ni u policiji kada je djevojčica saslušavana. Kod maloljetne K.E. su povremeno
evidentirani imaginarni strahovi što može biti posledica mašte.
Sud je izjašnjenje vještaka psihologa B.S. dato na glavnim pretresima od
22.11.2010.godine i 26.11.2010.godine cijenio kao jasno, stučno i objektivno
pa je isto u cjelosti prihvatio a na koje ni stranke nijesu imale primjedbi.
Maloljetna K.E. u svom iskazu na glavnom pretresu od 26.11.2010.godine, u
prisustvu zakonskog zastupnika majke K.R. navela je da je bila kući da se
kupala, i on je zvao i rekao joj je "da li želi jednu čokoladu" i lagao je
nije joj dao čokoladu, ona je izašla iz bureta i on joj je skinuo majicu i u
tom trenutku je došao ovaj njen brat i zamalo onaj starac da spava sa njom, a
to je bilo kod nje kući. Ona je izašla iz bureta igrala se sa pištoljima a tu
je bio njen brat i sestra i to njen mali brat i jedna sestra i oni su se
igrali sa pištoljima koji imaju metkove ali to nijesu pravi pištolji nego
igračka. Ona je bila samo kod njene kuće i zvao je njen brat da mu kupi sok i
izašla je kad se vratila došla je njena majka i baba i pitali su je šta joj je
radio ovaj stari i ona je sve ispričala majci a tada je bilo vruće. Ovaj
čovjek joj nije radio ništa ali zamalo da spava sa njom i dirao je po gornjem
dijelu tijela. Ona je bila u pidžami i njen brat je tražio kod komšija i na
kraju je našao kod ovog starog čovjeka. Ovaj stari čovjek je dozivao govorio
joj je "dodji dodji da ti dam nešto", a njeni su je tražili i nisu mogli da je
nadju. Njena majka kad je ovo čula sve je ostavila i pošla je u policiju.
Navela je da ne može da kaže šta joj je radio taj stari čovjek jer je sramota
. Ovaj čovjek je imao na sebi pantalone, skinuo je pantalone i ostao je u
boksericama i on je nju legao na krevet i on jebao. On je uradio tu stvar i
posle toga otišao je da se okupa, posle toga je došao A. Ovaj čovjek joj je
zatvorio usta da ne viče i ovaj čovjek joj je rekao puši mi kurac a ona to
nije i ništa više nije vidjela a ovaj čovjek je ovom prilikom legao. Ovaj
čovjek je samo dirao rukama i uradio joj je to a već je rekla šta joj je
uradio. Pokušala je da traži pomoć ali ovaj čovjek joj je zatvorio usta da ne
viče. Zakonski zastupnik maloljetne K.E., K.R. navela je da nikakve svadje
nije bilo izmedju njene porodice i okrivljenog H.H., i navela je da ovo ne
može da oprosti H.H. i da traži naknadu štete iako ovo ne može nadoknaditi.
K.A., u svom iskazu pred istzražnim sudijom ovog suda od 2.11.2010 godine
naveo je da njegove sestrične E. nije bilo kući jedno sat vremena i pošao je
kroz naselje da je traži i idući kroz naselje iz jedne barake čuo je glas
djeteta i prepoznao je E. glas. Nakon toga ušao je u baraku i kada je ušao na
vrata barake u baraci je vidio ovog H. koji je bio go, i šorc i bokserice je
bio skinuo do koljena i sjedio je a na krilu je držao E. Vidio je da E. nema
na sebi majicu a na donjem dijelu tijela E. je bila obučena u bermudice. Nakon
toga prišao je do E. uzeo je iz krila ovog H. i odveo je kući do svoje sestre
E. majke i ispričao je svojoj sestri šta je vidio . Nakon toga su on i njegova
sestra, E. majka pošli u policiju na Konik gdje su prijavili slučaj.
U svom iskazu na glavnom pretresu od 26.11.2010 godine, svjedok K.A. je naveo
da se ne sjeća tačnog datuma, a tog dana je radio oko kuće i tražio je
djevojčicu E. da ide da mu kupi sok a tražio je na pet šest mjesta. Dok je
tražio E. čuo je njen glas ali ne baš jasno, i pošao je u tom pravcu. Došao je
direktno u baraku gdje živi H.H. i vrata od barake bila su zatvorena i on ih
je otvorio i čim je otvorio vrata vidio je E. da sjedi na krilu H.H. a H.H. je
bio u sjedećem položaju na kauču a E. je bila na njegovom krilu. H.H. je na
sebi imao samo bokserice a djevojčicu je imao na sebi i on je htio da ošteti
ovu djevojčicu tačno u tom trenutku kada je on ušao u baraku. H.H. je bio samo
u boksericama a vidio je da je djevojčica bila skroz gola. Odmah u tom momentu
je ušao u baraku i to je trajalo dvije tri sekunde i vidio je kada je H.H.
stavio djevojčicu na sebe i htio je i on da se skida odnosno htio je da skida
bokserice, i on je u taj momenat ušao. Vidio je da je H. bio izvadio kurac iz
gaćica. H. ništa nije rekao nego je samo uzeo malu E. i poveo je kod majke i
sve joj rekao a H.H. je izašao još vani da se kupa u boksericama.
Na pitanje suda da objasni razliku u svom iskazu pred istražnim sudijom od
2.11.2010 godine i na glavnom pretresu u dijelu u kojem je naveo kako je bio
obučen okrivljeni i maloljetna K.E., svjedok K.A. je naveo da je tačno ono što
je rekao pred istražnim sudijom i da je E. imala bermudice na donjem dijelu
tijela a i ono što je rekao za H.H. pred istražnim sudijom je tačno. E. je
bila na H. i vrištala je a H. joj je bio zatvorio usta rukom. Pojasnio je da
je maloljetnoj K.E. on ujak a njen glas je čuo kao da su joj usta
zatvorena.Inače baraka u kojoj živi H.H. je udaljena od njihove barake nekih
deset metara. Pojasnio je da je tražio E. na tri četiri mjesta i kada je bio
pored H.kapije tu je čuo E. glas. Vrata od H. barake su bila zatvorena i uzeo
je djevojčicu E. i poveo je kod njene majke, a H. je rekao sram te bilo i
pozvao je policiju a onda je dao telefon i svojoj sestri da i ona razgovara sa
policijom.
Iz dopisa MUP i javne uprave PJ Podgorica br.09-03/1-211/10-11722/2 od
8.11.2010 godine proizilazi da to Ministarstvo nije u mogućnosti da dostavi
izvod iz knjige rodjenih za lice K.E. rodjenu … u P. od oca I. i majke R.,
rodjene K., jer se ne nalazi u skeniranim knjigama kod PJ Podgorica.
Iz izvoda iz MK rodjenih Republike Italije Opština Leće, br.315 dio IA 2002 od
7.11.2002 godine proizilazi da je K.E. rodjena … u Lećeu u Italiji od majke
K.R.
Sud je cijenio iskaze svjedoka saslušanih u postupku pa je prihvatio iskaz
svjedoka maloljetne K.E. koja se po ocjeni suda na jasan i odredjen način
izjasnila u pogledu svih činjenica bitnih za ovu krivično pravnu stvar, pri
čemu iskaz svjedoka oštećene maloljetne K.E. nije doveden u sumnju nijednim
provedenim dokazom na glavnom pretresu, iako se vještak psiholog B.S. u svom
izjašnjenju na glavnom pretresu nije mogla izjasniti o objektivnosti iskaza
svjedoka oštećene maloljetne K.E., te da se njen iskaz ne može prihvatiti u
potpunosti, možda neki djelovi, a u potpunosti nije sigurna, imajući u vidu da
je iskaz svjedoka oštećene maloljetne K.E. potvrdjen, jasnim odredjenim i
istinitim iskazom svjedoka K.A. Takodje vještak psiholog B.S., na glavnom
pretresu od 22.11.2010 godine, pojasnila je da kada je ispitivala maloljetnu
K.E. maloljetna je više puta ponavljala da ima strah od H. i pitala je da li
će on ući u sudnicu iako maloljetnu to nije pitala, takodje joj je rekla da ne
želi da se susretne sa H., da maloljetna K.E. ima pad kognitivnih funkcija
(pažnje, koncentracije, pamćenja) a što može biti posledica stresnog
dogadjaja, susreta sa izvjesnim H. od kojeg je izjavila da se boji i da ne
želi da ga vidi,a što sve po ocjeni suda potvrdjuje iskaz maloljetne K.E.
Na osnovu naprijed izložene činjenične gradje, koja proizialzi iz sadržine
dokaza provedenih na glavnom pretresu ovaj sud je nesumnjivo zaključio da su
se u radnjama okrivljenog H.H., ostvarili svi bitni elementi bića krivičnog
djela nedozvoljene polne radnje iz čl.208 st.1 u vezi čl.206 st.1 Krivičnog
zakonika. Naime okrivljeni H.H. je dana 18.jula 2010 godine u P. u kampu u
Vrelima ribničkim, izvršio drugu polnu radnju nad djetetom - oštećenom K.E.
starom osam godina, na način što je oštećenu pozvao u svoju baraku nudeći joj
čokoladu, a zatim u unutrašnjosti barake, skinuo svoj donji veš do koljena,
govoreći joj : "puši mi kurac ", dok je oštećenoj skinuo majicu, te stavio je
u svoje krilo, dirajući je po gornjem dijelu tijela, istovremeno dodirujući
svoj polni organ, nakon čega je oštećena pokušala da pozove u pomoć, ali joj
je okrivljeni stavio ruku preko usta, da bi u prostorije barake ušao K.A. i
odveo oštećenu.
Sve naprijed navedene činjenice, utvrdjene su iz dokaza provedenih na glavnom
pretresu odnosno iz iskaza svjedoka oštećene maloljetne K.E. koja je u svom
iskazu navela da je bilo ljeto , da je bilo vruće i da se ona kupala ispred
svoje barake, i da je pozvao H. i rekao joj "da li želiš jednu čokoladu".
Takodje je dozivao govoreći joj "dodji dodji da ti dam nešto". Ona je izašla
iz bureta a ovaj čovjek je imao na sebi pantalone i skinuo ih je i ostao je u
boksericama. Onda joj je skinuo majicu zatvorio joj je usta da ne viče i ovaj
čovjek joj je rekao "puši mi kurac", a ona to nije i ovaj čovjek je samo dirao
rukama po gornjem dijelu tijela posle toga je došao A. Iskaz svjedoka
maloljetne K.E. potvrdjen je jasnim odredjenim, i istinitim iskazom svjedoka
K.A., koji je potvrdio da je pošto njegove sestrične E. nije bilo kući pošao
kroz naselje da je traži i idući kroz naselje iz jedne barake čuo je glas
djeteta i prepoznao je E. glas. Nakon toga ušao je u baraku i kada je ušao na
vrata barake u baraci je vidio ovog H. koji je bio go, i šorc i bokserice je
bio skinuo do koljena i sjedio je a na krilu je držao E. Vidio je da E. na
sebi nema majicu a na donjem dijelu tijela bila je obučena u bermudice. Prišao
je do E. uzeo je iz krila ovog H. i odveo je kući do svoje sestre E. majke.
Ispričao je sestri šta je vidio pa su pošli u policiju i prijavili slučaj. Za
ocjenu istinitosti iskaza svjedoka K.A., po nalaženju suda nije od uticaja
činjenica što je ovaj svjedok na glavnom pretresu naveo da je H.H. bio samo u
boksericama a da je djevojčica bila skroz gola, a nakon što je ovom svjedoku
ukazano na razliku u kazivanju pred istražnim sudijom i na glavnom pretresu u
dijelu kako je bio obučen okrivljeni i maloljetna K.E. , ovaj svjedok je
pojasnio da je E. imala bermudice, na donjem dijelu tijela a da je ono što je
rekao za H. pred istražnim sudijom tačno.
Da svjedok oštećena maloljetna K.E. ima osam godina utvrdjeno je iz izvoda iz
MK rodjenih Republike Italije Opštine Leće, br.315 dio IA2002 od 7.11.2002
godine iz kojeg proizilazi da je K.E. rodjena 12.08.2002 godine u Lećeu u
Italiji.
Sud je cijenio navode odbrane okrivljenog H.H. da je djevojčica koja živi u
baraci preko puta njegove a koja se preziva K. i koja je mladje starosne dobi
bolje reći koja je dijete došla igrajući se do njegovog kućnog praga, kojom
prilikom je u rukama imala dječji plastični pištolj sa plastičnim kuglicama,
koje su joj u tom trenutku poispadale, dok se igrala na pragu od barake.
Sjedio je i dalje na krevetu na kojem se nalazio i prije dolaska ove
djevojčice, i s obzirom da su ovoj djevojčici popadale kuglice, ista se sagla
i pokušala da podigne ove kuglice. Opomenuo je ovu djevočicu da te kuglice
pokupi i da što prije ode sa ulaznih vrata od njegove barake. Dok je ova
djevojčica kupila kuglice po podu, na vrata je došao njen ujak K.A., kojeg
dobro poznaje i koji je rekao ovoj djevojčici da uzme te igračke i da ide
kući. Sve ovo je trajalo nekih dva tri minuta nakon čega je ova djevojčica sa
svojim ujakom napustila prostorije nejgove barake, tačnije otišla je sa kućnog
praga gdje se samo zadržala. Svi navodi maloljetne K.E. u potpunosti su
netačni i da je imao svadju sa porodicom K. i da je taj dogadjaj prijavio
policiji. Sud nije prihvatio ovakve navode odbrane okrivljenog H.H., nalazeći
da su neistiniti i usmjereni na izbjegavanje krivično pravne odgovornosti, a
isti su u suprotnosti sa jasnim i istinitim iskazom svjedoka oštećene
maloljetne K.E. i svjedoka K.A. kojim iskazima je sud poklonio punu vjeru.
Takodje i zakonski zastupnik maloljetne K.E. majka K.R., je potvrdila da
nikakve svadje nije bilo izmedju njene porodice i H.H.
Sud je cijenio i dopis MUP i javne uprave PJ Podgorica br.
09-03/1-211/10-11722/2 od 8.11.2010 godine pa je našao da je isti bez uticaja
na drugačije presudjenje u ovoj krivično pravnoj stvari.
Cijeneći psihički odnos okrivljenog H.H., prema izvršenom krivičnom djelu
nedozvoljene polne radnje iz čl.208 st.1 u vezi čl.206 Krivičnog zakonika, sud
je našao da je okrivljeni postupajući na naprijed opisani način odnosno na
način što je u cilju zadovoljavanja polnog nagona prema djetetu, maloljetnoj
K.E. staroj osam godina, pozvao oštećenu u svoju baraku nudeći joj čokoladu a
zatim u unutrašnjosti barake skinuo svoj donji veš do koljena, govoreći joj
"puši mi kurac", i oštećenoj skinuo majicu i stavio je u svoje krilo, dirajući
je po gornjem dijelu tijela, istovremeno diraju svoj polni organ, nakon čega
je oštećena pokušala da pozove u pomoć, ali joj je okrivljeni stavio ruku
preko usta, bio svjestan svog djela i htio njegovo izvršenje, dakle postupao
je sa direktnim umišljajem.
Sud je djelimično izmijenio odnosno precizirao činjenični opis krivičog djela
iz optužnog predloga na način što je u drugom redu odozgo umjesto riječi
"sedam godina" stavio riječi "osam godina", a ovo u skladu sa podatcima iz
izvoda iz MK rodjenih Republike Italije od 7.11.2002 godine iz kojeg
proizilazi da je K.E. rodjena 12.08.2002 godine, nalazeći da ovakvim
preciziranjem nije povrijedjen objektivni identitet optužbe.
Sud je prilikom odlučivanja o visini kazne za okrivljenog H.H., imao u vidu
sve okolnosti koje utiču da kazna bude manja ili veća, pa je u smislu čl.42
Krivičnog zakonika od olakšavajućih okolnosti na strani okrivljenog cijenio da
je otac šestoro djece i raniju neosudjivanost, a otežavajućih okolnosti nije
bilo.
Cijeneći ovako utvrdjene okolnosti koje utiču da kazna bude manja ili veća,
imajući u vidu svrhu kažnjavanja, sud je okrivljenog H.H., osudio na kaznu
zatvora u trajanju od 6(šest) mjeseci, nalazeći da će se ovako izrečenim
kaznama postići svrha kažnjavanja iz čl.32 Krivičnog zakonika u okviru opšte
svrhe krivičnih sankcija iz čl.4 st.2 Krivičnog zakonika.
Na osnovu čl.51 Krivičnog zakonika, okrivljenom H.H. je u izrečenu kaznu
zatvora uračunato vrijeme provedeno u pritvoru od 18.07.2010.godine od 15,00h,
pa nadalje.
Pošto je okrivljeni oglašen krivim, na osnovu čl.202 Zakonika o krivičnom
postupku obavezan je da na ime troškova krivičnog postupka uplati ovom sudu
iznos od 725.00 eura, od čega 200,00 eura na ime angažovanja vještaka
psihologa a na ime angažovanja branioca po službenoj dužnosti iznos od 525,00
eura dok je paušal u iznosu od 30,00 eura, odredjen shodno složenosti
predmeta, trajanju postupka i imovnim prilikama okrivljenog, sve u roku od 15
dana po pravosnažnosti presude, pod prijetnjom prinudne naplate.
Zakonski zastupnik maloljetne K.E., majka K.R., je radi ostvarivanja imovinsko
pravnog zahtjeva upućena na parnični postupak shodno odredbi čl. 212 st.2
Zakonika o krivičnom postupku.
Na osnovu izloženog a shodno čl.364 Zakonika o krivičnom postupku odlučeno je
kao u izreci presude.
OSNOVNI SUD U PODGORICI
Dana 03.12.2010 godine
ZAPISNIČAR S U D I J A
Rosandić Silvana,s.r. Nada Rabrenović,s.r.
PRAVNA POUKA:
Protiv ove presude može se izjaviti žalba u roku od 8 dana
Od dana prijema pismenog otpravka iste, preko ovog suda
Višem sudu u Podgorici.
ZTO R. S.