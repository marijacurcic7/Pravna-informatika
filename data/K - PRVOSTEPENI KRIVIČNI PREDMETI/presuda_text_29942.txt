U I M E C R N E G O R E
Posl.br.K.145/12
OSNOVNI SUD U CETINJU, kao prvostepeni krivični po sudiji Ćupić Mariji, kao
sudiji pojedincu uz učešće Lipovina Olge , kao zapisničara , u krivičnom
predmetu okr. D.L. iz Cetinja, zbog krivičnog djela krađa iz člana 239.stav 1
. Krivičnog zakonika, a po Optužnom predlogu Osnovnog Državnog Tužilaštva u
Cetinju, Kt.br.262/10 od 20.06.2012.godine, nakon održanog glavnog i javnog
pretresa , u prisustvu savjetnika ODT-a u Cetinju, Đ. M. i okrivljenog D. L.
donio je dana 17.09.2012.godine i javno objavio, ovu :
P R E S U D U
Okr. D. L. od oca N. i majke M. rođene J. rođenog .......godine u Cetinju,
gdje i prebiva, državljanin Crne Gore, penzioner, oženjen,pismen,sa završenih
četiri razreda Osnovne škole, lošeg imovnog stanja,osuđivan presudom
Opštinskog suda u Cetinju K.br.63/64 od 02.11.1964.godine, zbog krivičnog
djela kleveta iz člana 169.stav 1.KZ-a, na novčanu kaznu u iznosu od 6.000,00
dinara(osuda brisana),I presudom Opštinskog suda u Cetinju K.br.4/65 od
19.04.1965.godine, zbog krivičnog djela nepropisno i nepravilno izvođenje
građevinskih radova iz člana 270.stav 1.KZ-a, na novčanu kaznu u iznosu od
4.000,00 dinara(osuda brisana),
K r i v j e
Što je :
U vremenskom periodu od 08.aprila do 08. jula 2010.godine, u svojoj porodičnoj
kući lociranoj u selu Ljubotinj-Vignjevići b.b, opština Cetinje, u namjeri da
sebi pribavi protivpravnu imovinsku korist, protivpravno oduzeo i prisvojio
električnu energiju, vlasništvo oštećene ,,E.C. G. A.D..-E. C. u količini od
5.080,20 kwh, ukupne novčane vrijednosti od 155,82 eura, na način što je
direktno sa elektroenergetske mreže do konzole spojio kabal presjeka 2x16 mm2
do razvodne table, a od tog mjesta električni kabal presjeka 2x10mm2 sa
potrošačima u kući, bez postavljanja električnog brojila, tako da se utrošena
električna energija nije uopšte mogla registrovati,
- čime je izvršio krivično djelo krađa iz člana 239.stav 1.Krivičnog zakonika
Pa mu sud primjenom citiranih zakonskih propisa i primjenom
čl.3,4,5,13,15,32,42,52,53 i 54 KZ-a i čl.229, 239 i 374 ZKP- a, izriče
U S L O V N U O S U D U
Kojom okrivljenom utvrđuje kaznu zatvora u trajanju od 30 dana i istovremeno
određuje da se navedena kazna neće izvršiti ukoliko okrivljeni u vremenskom
periodu od 1 (jedne) godine, od dana pravosnažnosti presude, ne počini novo
krivično djelo.
Okrivljeni je dužan da na ime troškova krivičnog postupka uplati iznos od
176,00 eura , te na ime paušala iznos od 30,00 eura, na blagajni ovog Suda u
roku od 15 dana po pravosnažnosti presude pod prijetnjom prinudnog izvršenja.
Oštećenoj "E.C.G." A.D.N. ED Cetinje se djelimično dosuđuje imovinsko pravni
zahtjev u iznosu od 155,82 eura koji iznos je okrivljeni dužan platiti u roku
od 15 dana po pravosnažnosti presude pod prijetnjom prinudnog izvršenja,dok se
za višak upićuje na redovnu parnicu.
O b r a z l o ž e n j e
Osnovno državno Tužilaštvo u Cetinju podnijelo je ovom sudu Optužni predlog
Kt.br.262/10 od 20.06.2012.godine protiv okrivljenog D.L. iz Cetinja, zbog
krivičnog djela krađa iz člana 239.st.1.KZ-a. U završnoj riječi , na glavnom
pretresu zastupnik optužbe je istakao da ostaje pri podnijetom Optužnom
predlogu i predložio sudu da okrivljenog oglasi krivim i osudi po zakonu.
Okrivljeni D.L. je u svojoj odbrani istakao da je dana 08.07.2010.godine, bio
prisutan kada je vršena kontrola mjernog mjesta od strane radnika E. C. kao i
da je zapisnik o kontroli mjernog mjesta lično i potpisao.Nadalje je istakao
da je tačno da nema električno brojilo i da je spreman da se električno
brojilo ugradi kao i da počne plaćati električnu energiju.Dalje je istakao da
u selu Ljubotinj boravi svega par dana u toku mjeseca, s tim što u zimskom
periodu uopšte ne boravi na selu.Na kraju je istakao da je nerealna cijena, to
jeste iznos koji je naveden u krivičnoj prijavi podnijetoj od strane E. C.
Radi razjašnjenja ove krivično pravne stvari, sud je u dokaznom postupku na
glavnom pretresu proveo sledeće dokaze: na saglasan predlog stranaka umjesto
neposrednog saslušanja svjedoka R.P. I.M.i K.R. pročitao njihove iskaze date
na zapisnicima od 10.05.2011.godine i 12.09.2011.godine kod istražnog sudije
ovog suda, pročitao dopis ,,E. C. G., A.D. N. E.D. Cetinje, br.40-16-01-5899
od 13.05.2011.godine, pročitao zapisnik o kontroli mjernog mjesta ,,E. C. G.,
A.D.N. E.D. Cetinje, br.0002672 od 08.07.2010.godine, pročitao obračun ,,E. C.
G. ,, A.D.N. E. C. br.8295 od 08.07.2010.godine, pročitao nalaz i mišljenje
sudskog vještaka elektrotehničke struke M. B. od 20.10.2010.godine, pročitao
nalaz i mišljenje sudskog vještaka ekonomsko finansijske struke M. S. od
24.05.2011.godine i pročitao izvještaj UP Ispostave Cetinje, br.02/245/269 od
01.02.2012.godine, iz KE za okrivljenog D. L.
Iz iskaza svjedoka R.P. proizilazi da je isti zajedno sa svojim kolegama I. M.
i K. R. dana 08.07.2010.godine vršio kontrolu mjernog mjesta kod potrošača
D.L.u selu Ljubotinj-Vignjevići.Tom prilikom su utvrdili da potrošač nema
brojilo ,da je priključak od stuba do konzole izvršen kablom presjeka 2x16
mm2, a od konzole do razvodne table u kući kablom presjeka 2x10 mm2. U
domaćinstvu su se koristili svi kućni aparati: šporet, frižider. Zapisnik o
izvršenoj kontroli potpisao je lično potrošač.
Iz iskaza svjedoka I.M. proizilazi da je dana 08.07.2010.godine zajedno sa
svojim kolegama R. P. i K. R. vršio kontrolu mjernog mjesta kod potrošača
D.L.u selu Ljubotinj-Vignjevići.Tom prilikom su konstatovali da potrošač nema
brojilo, da je priključak od stuba do konzole izvršen kablom presjeka 2x16 mm2
, a od konzole do razvodne table u kući kablom presjeka 2x10 mm2.U domaćinstvu
su se koristili svi kućni aparati: šporet, frižider I drugo. Zapisnik o
izvršenoj kontroli je lično potpisao potrošač.
Iz iskaza svjedoka K. R. proizilazi da je dana 08.07.2010.godine zajedno sa
svojim kolegama R. P. i I. M. bio u kontroli mjernog mjesta kod potrošača
D.L.u selu Ljubotin-Vignjevići.Tom prilikom su utvrdili da potrošač nema
brojilo ,da je priključak od stuba do konzole izvršen kablom presjeka 2x16mm2,
a od konzole do razvodne table u kući kablom presjeka 2x10 mm2. Zapisnik o
izvršenoj kontroli je lično potpisao potrošač.
Iz dopisa ,,E.C.G.,A.D.N. E.D Cetinje br.40-16-01-5899 od 13.05.2011.godine
proizilazi da su dana 08.07.2010.godine ovlašćeni radnici E. C. vršili
kontrolu mjernog mjesta i tom prilikom utvrdili da prijavljeni potrošač ne
posjeduje brojilo za mjerenje utroška električne energije.Takođe je utrvđeno
da se prijavljeni potrošač priključio sa konzole, direktno bez mjerenja kablom
presjeka 2x16 mm od stuba do razvodne, a od konzole do table u kući kablom
presjeka 2x10 mm.Dalje se navodi da je obračun protivpravno prisvojene i
oduzete el.energije na iznos od 1.239,69 eura izvršen na osnovu čl.26 Pravila
o snabdijevanju električnom energijom.
Iz zapisnika o kontroli mjernog mjesta ,,E.C.G.,, A.D. N. ,,E.,, Cetinje,
br.0002672 od 08.07.2010.godine proizilazi da potrošač ne posjeduje brojilo,i
da se ne registruje potrošnja električne energije, a da je priključak od stuba
do konzole izvršen kablom presjeka 2x16 mm, a od konzole do razvodne table u
kući kablom presjeka 2x10mm. Takođe je u navedenom zapisniku konstatovano da
se u domaćinstvu koriste svi kućni aparati, kao i to da je isti lično potpisao
potrošač D. L.
Iz obračuna ,,E.C.G., A.D.N.E. Cetinje, br.8295 od 08.07.2010.godine,
neovlašćeno preuzete električne energije proizilazi da data faktura glasi na
iznos od 1239.69.eura.
Iz nalaza i mišljenja sudskog vještaka elektrotehničke struke M. B. od
20.10.2010.godine proizilazi da je prema Zakonu o energetici i drugim
pozitivnim propisima iz ove oblasti , potrošač dužan da na mjestu preuzimanja
električne energije posjeduje uredno plombiran mjerni uređaj i da preuzete
količine električne energije nakon očitavanja i ispostavljanja mjesečnog
računa plaća Isporučiocu prema tarifnom pravilniku. Okrivljeni je prilikom
kontrole od strane stručnih lica Isporučioca zatečen kao nelegalan potrošač
zato što je električne instalacije u svom stambenom objektu priključio na
distributivnu mrežu bez mjernog uređaja Polazeći od snage 11,290 kw
prezentirane u obračunskom listu Isporučioca, prosječnog dnevnog vremena
korišćenja od 5 h ,uz primjenu cijene više tarife isporuke električne energije
dolazise do dnevnog novčanog ekvivalenta od 1,73 eura, što na mjesečnom nivou
iznosi 51,94 eura, odnosno 623,31 euro na godišnjem nivou. Ako se ne može
tačno utvrditi početak neovlašćene potrošnje uzima se da ona traje od
poslednjeg pregleda mjernih uređaja, a najduže za period od 3 mjeseca, odnosno
6 mjeseci za kupce kad su u pitanju njihove kuće za odmor ili kupci nastanjeni
u udaljenim i teško dostupnim mjestima što bi u konkretnom slučaju iznosilo za
period od 3 mjeseca 155,82 eura, odnosno 311,63 eura za 6 mjeseci.Za vrijeme
od 3 mjeseca okrivljeni je mogao oduzeti iz mreže 5080,20 kwh, odnosno
10160,40 kwh za period od 6 mjeseci.
Iz nalaza i mišljenja sudskog vještaka ekonomsko-finansijske struke, M. S.
proizilazi da novčana vrijednost obračunate neovlašćeno preuzete električne
energije u ukupnoj količini od 11290 kw/h svega iznosi 1.080,14 eura. (
ukoliko sud smatra da je obračun ukupne količine, neovlašćeno preuzete
električne energije izvršen od strane "E." Cetinje validan i vjerodostojan).
Nadalje se utvrđuje da novčana vrijednost obračunate neovlašćeno preuzete
električne energije u ukupnoj količini od 10160,40 kwh( ukoliko sud smatra da
je obračun ukupne količine, neovlašćeno preuzete električne energije izvršen
od strane vještaka elektrotehničke struke g-din B. M. dipl.el.ing. validan I
vjerodostojan) svega iznosi 972,16 eura.
Iz izvještaja iz KE UP Ispostave Cetinje br. 02-245-269 od 01.02.2012.godine
proizilazi da je okrivljeni D. L. osuđivan i to: presudom Opštinskog suda
Cetinje K63/64 od 02.11.1964.godine, zbog krivičnog djela iz člana 169.st.1.KZ
na novčanu kaznu u iznosu od 6.000,00 dinara., kao i presudom Opštinskog suda
u Cetinju, K4/65 od 19.04.1965 godine, za krivično djelo iz člana 270.st.1.KZ,
na novčanu kaznu u iznosu od 4.000,00 dinara,( osuda brisana).
Analizirajući rezultate provedenog dokaznog postupka, te na osnovu savjesne i
brižljive ocjene svih provedenih dokaza pojedinačno i u svojoj ukupnosti, sud
je utvrdio da su rezultati dokaznog postupka podkrijepili navode Optužnog
predloga da je okrivljeni D. L. počinio krivično djelo krađa iz člana
239.st.1.KZ-a, činjenično opisano u mjestu, vremenu i na način opisan u
dispozitivu presude, a ovo iz sledećih razloga:
Utvrđujući činjenice radi pravilnog određenja materijalnopravnog odnosa u
datoj krivično pravnoj stvari, sud je nesumnjivo utvrdio da je okrivljeni u
vremenskom periodu od 08.aprila do 08. jula 2010.godine, u svojoj porodičnoj
kući lociranoj u selu Ljubotinj-Vignjevići b.b, opština Cetinje, u namjeri da
sebi pribavi protivpravnu imovinsku korist, protivpravno oduzeo i prisvojio
električnu energiju, vlasništvo oštećene ,,E. C. G.,, A.D.N.-E. C. u količini
od 5.080,20 kwh, ukupne novčane vrijednosti od 155,82 eura, na način što je
direktno sa elektroenergetske mreže do konzole spojio kabal presjeka 2x16 mm2
do razvodne table, a od tog mjesta električni kabal presjeka 2x10mm2 sa
potrošačima u kući, bez postavljanja električnog brojila, tako da se utrošena
električna energija nije uopšte mogla registrovati.
U ovakvim se radnjama okrivljenog koje se sastoje u oduzimanju tuđe pokretne
stvari-električne energije u vrijednosti od 155,82 eura i nastupjelim
posledicama, uz jasnu namjeru koja je postojala kod okrivljenog da oduzimanje
električne energije, kao potrošača iste, pribavi sebi protivpravnu imovinsku
korist, (preko 150,00 eura ) stiču sva zakonska obilježja bića krivičnog djela
krađa iz člana 239.st.1.KZ-a, pri čemu je sud utvrđujući subjektivan odnos
okrivljenog prema izvršenom krivičnom djelu utvrdio direktan umišljaj.
Okrivljeni je bio svjestan svog djela i svih njegovih obilježja i htio je
njegovo izvršenje, odn. isti je bio svjestan da je svojim radnjama
,odn.direktnim spajanjem na elektrodistributivnu mrežu bez postavljenog
električnog brojila onemogućio da se registruje potrošnja električne energije,
odn. da na taj način neovlašćeno troši i prisvaja tuđu pokretnu stvar-
električnu energiju, dok je njegov umišljaj po mišljenju suda bio usmjeren na
protivpravno oduzimanje električne energije, sve dok bude u mogućnosti da to
čini, a u namjeri da sebi pribavi protivpravnu imovinsku korist.
Zbog svega, sud je kao jasne i istinite prihvatio saglasne iskaze svjedoka
R.P. I. M.i K. R. koji su po mišljenju suda objektivno prikazali zatečeno
stanje na licu mjesta kod okrivlenog, koje su zapisnički konstatovali, što ne
spori ni sam okrivljeni, a koji zapisnik, nalaz i mišljenje vještaka
elektrotehničke struke je sud u sklopu sa njihovim iskazima takođe prihvatio
nalazeći da su od presudne važnosti za razrešenje date krivičnopravne stvari.
Dakle, u nedostatku elemenata koji bi umanjili ili isključili sposobnost
okrivljenog da shvati značaj svojih postupaka i da njima upravlja, Sud ga
nalazi krivično odgovornim i oglašava krivim.
Za napomenuti je da sud nije prihvato obračun "E. C. G." A.D. N. -E. C. koji
se odnosi na izvršeni obračun neovlašćeno utrošene energije od strane
okrivljenog od 1239,69 eura,kao ni nalaz sudskog vještaka elektrotehničke
struke obzirom da su u suprotnosti sa nalazom i mišljenjem vještaka elektro
struke koji je nalaz sud prihvatio u potpunosti kao objektivan, jasan i
istinit , jer je dati nalaz užestručni, odn.vještak elektrotehičke struke se
znatno bliže i podrobnije osvrnuo na stvarnu i ukupnu potrošačku moć spornog
objekta.
Sud je odustao od saslušanja ovlašćenog predstavnika oštećene, obzirom da se u
provedenom dokazu - dopisu od 13.05.2011.godine oštećena izjasnila o svim
okolnostima datog slučaja,pa bi saslušanje istog vodilo odugovlačenju postupka
i nebi uticalo na donošenje drugačije odluke.
Prilikom odmjeravanja vrste i visine krivične sankcije koju će Sud izreći
okrivljenom, cijenjene su okolnosti iz člana 42 KZCG, pa je Sud od
olakšavajućih okolnosti na strani okrivljenog utvrdio okolnost da se radi o
čovjeku starije godišnje dobi-78 godine, slabog zdravstvenog stanja, lošeg
imovnog stanaj, dok otežavajućih okolnosti na strani okrivljenog van elemenata
bića krivičnog djela u pitanju nije bilo, pa je Sud cijenjeći tako utvrđene
okolnosti, a imajući u vidu svrhu kažnjavanja okrivljenom utvrdio kaznu
zatvora u trajanju od 30 dana, odmjerivši kaznu u zakonom propisanim granicama
za predmetno krivično djelo i istovremeno našao da su ispunjeni uslovi za
izricanje uslovne osude propisani čl.54.KZ-a, određujući da se izrečena kazna
neće izvršiti ukoliko okrivljeni u vremenskom periodu od jedne godine, od dana
pravosnažnosti presude ne počini novo krivično djelo, te uz uvjerenje suda da
će se u konkretnom slučaju postići svrha njenog izricanja predviđena
čl.52.KZ-a, a ovo naročito imajući u vidu sve okolnosti konkretnog slučaja.
Odluka o troškovima krivičnog postupka temelji se na odredbi čl.226-229 ZKP-a,
a isti se odnose na troškove vještačenja po vještaku elektrotehničke struke u
iznosu od 104,50 eura, troškove vještačenja po vještaku finansijske struke u
iznosu od 71,50 eura , dok je paušal u iznosu od 30,00 eura , sud odredio
uzimajući u obzir konkretan slučaj, trajanje postupka i imovinske prilike
okrivljenog.
Shodno čl.239.ZKP-a oštećenoj "E.C.G." A.D.N. ED C. je djelimično dosuđen
imovinsko pravni zahtjev u iznosu od 155,82 eura koji je iznos okrivljeni
dužan platiti u roku od 15 dana po pravosnažnosti presude pod prijetnjom
prinudnog izvršenja,dok je za višak upićena na redovnu parnicu.
Sa svega izloženog, a na osnovu čl.374. ZKP-a, odlučeno je kao u izreci.
OSNOVNI SUD U CETINJU
Dana 17.09.2012.godine.
S u d i j a,
Zapisničar,
Olga Lipovina Marija Ćupić s.r.
PRAVNA POUKA:
Protiv ove presude može se izjaviti žalba
Višem sudu u Podgorici u roku od 8 dana
od dana prijema, a preko ovog suda.