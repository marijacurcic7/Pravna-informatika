K.br.104/13
U IME CRNE GORE
Osnovni sud u Pljevljima , kao prvostepeni krivični sud po sudiji Ljiljani
Popović, uz sudjelovanje zapisničara Zore Leković, u krivičnom predmetu protiv
optuženog J. D. iz P.a, koga brani advokat K.R. iz P.a, zbog krivičnog djela
teška tjelesna povreda iz čl.151 st.1 Krivičnog zakonika Crne Gore, a po
optužnom predlogu ODT Pljevlja Kt.br.157/13 od 26.07.2013.godine, nakon
održanog glavnog i javnog pretresa, u prisustvu zamjenika ODT Pljevlja Gačević
Božidarke, oštećenog C. S., optuženog J. D. i njegovog branioca advokata K.
R.a, dana 12.09.2013. godine donio je i javno objavio
P R E S U D U
Optuženi J. D., JMBG ..., od oca I. i majke G.rodjene P.ć, rodjen u P. dana
.....godine sa prebivalištem u P. Ul.Z., državljanin CG, neoženjen, bez djece,
nezaposlen, pismen, završio osnovnu školu, govori crnogorskim jezikom,
srednjeg imovnog stanja, osudjivan.
K R I V J E
Što je:
Dana 23.05.2013.godine oko 22,20 časova u Ul.O. u P. teško tjelesno povrijedio
oštećenog C. S. na način što ga je drvenom letvom dužine oko jednog metra
udario jedanput u predjelu lijeve ruke-lakta nanijevši mu tom prilikom tešku
tjelesnu povredu u vidu otvoreni prelom nastavka lijeve laktice u zglobu lakta
I/II stepen,
čime je izvršio krivično djelo teške tjelesne povrede iz čl.151 st.1 Krivičnog
zakonika Crne Gore,
pa ga sud na osnovu već citiranog zakonskog propisa te primjenom čl.
4,5,13,15,32,33,36 i 42 Krivičnog zakonika Crne Gore te čl.226,229,239 i 374
Zakonika o krivičnom postupku
2.-
O S U DJ U J E
Na kaznu zatvora u trajanju od 6 (šest) mjeseci.
Optuženi je dužan platiti ovom sudu na ime troškova krivičnog postupka iznos
od 60,50 € kao i na ime paušala iznos od 27,50 €,
a sve ovo u roku od 15.dana po pravosnažnosti presude pod prijetnjom prinudnog
izvršenja.
Oštećeni C. S. radi ostvarivanja imovinsko pravnog zahtjeva upućuje se na
parnicu.
O b r a z l o ž e nj e
Osnovno državno tužilaštvo u Pljevljima optužnim predlogom Kt.br.157/13 od
26.07.2013.godine, optužilo je J.D. iz P. da je izvršio krivično djelo teška
tjelesna povreda iz čl.151 st.1 Krivičnog zakonika Crne Gore. U završnoj
riječi zamjenik ODT Pljevlja je nakon što je precizirao optužni predlog
predložio da sud optuženog oglasi krivim i osudi po zakonu zbog krivičnog
djela teške tjelesne povrede iz čl.151 st.1 Krivičnog zakonika Crne Gore jer
je izvedenim dokazima na nesumnjiv način utvrdjeno da je okrivljeni počinio
navedeno krivično djelo koje mu je stavljeno na teret optužbom a prije svega
imajući u vidu iskaz svjedoka - oštećenog i svjedoka C. S. i P. G. te i nalaz
i mišljenje sudskog vještaka dr.M. P.a.
Oštećeni C. S. se u završnoj riječi pridružio krivičnom gonjenju protiv
optuženog i postavio imovinsko pravni zahtjev u iznosu od 5.000,00 €.
Optuženi J. D. u svojoj odbrani datoj tužilaštvu naveo je da dana
23.05.2013.godine, još se nije bilo smračilo kada je zajedno sa svojim drugom
D. L. otišao u ugostiteljski objekat "L." koji se nalazi na pijaci
poljoprivrednih proizvoda gdje su sjedjeli i pili pivo. Njegov drug L. je
otišao kući a on je i dalje ostao da sjedi sam i misli da se tu zadržao oko
četiri sata. Dalje je kazao da je negdje oko 22,00 časa u kafanu došao C.Saša
sa njemu nepoznatom trojicom ljudi. U lokalu je kao konobarica radila S. žena.
Optuženi J. je dalje kazao da mu je nakon izvjesnog vremena nestalo cigara i
iza svoga stola pitao je C. S. jer ga je znao izvidjenja "C. može li jedna
cigara" a na to mu je S. odgovorio " da ću ti kurac da popušiš" a on S. rekao
"kažeš li to ozbiljno" a S. njemu "kažem šta ti hoćeš". Tu su se malo
prepirali i svadjali pa su nepoznati ljudi reagovali i smirili situaciju
govoreći im " nemojte da se svadjate smirite se". Nakon toga je pošao kući i
S. je izašao za njim napolje ispred kafane i ponovo pošao da se obračuna pa su
ih opet ti nepoznati ljudi razdvojili. Otišao je u lokal "K." gdje je popio
jedno pivo i pošao kući i kad je bio na J. kod C. vidio da stoji S. sa
suprugom i S. mu je rekao "ti mi noćas trebaš". Vidio je da je S.desnu ruku
držao ispod jakne pa je pomislio da ima nož ili pištolj, S.mu je prišao a on
je u tom momentu uzeo letvu od nekih paleta koje su tu stajale dužine oko
jedan mear i širine 10 cm
3.-
i udario S. dva puta po lijevoj ruci i nakon toga napustio lice mjesta. Tada
je čuo da je S.žena vriskala i zvala u pomoć i nakon deset minuta kad je došao
kući po njega je došla policija i privela ga u stanicu. Tvrdio je da se
dogadjaj desio na Jaliji kod C. a ne u G. I.. kaje se što je to uradio i misli
da je to uradio u alkoholisanom stanju jer da nije bio popio sigurno to nebi
uradio a oštećenog je udario od straha plašeći se da on ne udari njega. Na
glavnom pretresu priznajući izvršenje krivičnog djela i krivicu i ostajući pri
odbrani datoj tužilaštvu izrazio je svoje kajanje i tvrdio da je na Jaliji kod
C. udario letvom od nekih paleta koje su tu bile složene oštećenog po ruci i
to ga udario dva puta, oba puta po istoj ruci. Toliko je bio u alkoholisanom
stanju da ga je te noći policija zadržala na triježnjenje.
Branilac optuženog u završnoj riječi nakon analize izvedenih dokaza i odbrane
optuženog istakao je da ostavlja sudu da donese presudu zasnovanu na
činjenicama koje slijede iz izvedenih dokaza i na zakonu i molio sud da
prilikom odmjeravanja kazne cijeni olakšavajuće okolnosti na strani optuženog
koje evidentno postoje a prvenstveno se odnose na ponašenje oštećenog koje je
prema optuženom izazivačko što je potvrdio i svjedok P., da je oštećeni
pozivao optuženog da se tuku ispred kafane a što je P. spriječio a i ponašanje
oštećenog nije bilo adekvatno u kafani prema optuženom obzirom da je optuženi
bio pod dejstvom alkohola.
Optuženi J. D.o u završnoj riječi usvajajući odbranu svog branioca istakao je
da mu je žao što se ovo dogodilo, da se kaje i da bi se pomirio i izvinuo
oštećenom ali oštećeni to ne želi.
U dokaznom postupku sud je saslušao svjedoka-oštećenog C. S., saslušao
svjedoke C. S. i P. G.a, pročitao nalaz i mišljenje vještaka dr.P.M., pročitao
izvještaj ljekara J. Opšte bolnice P. od 03.07.2013. godine za oštećenog,
pročitao otpusnu listu sa epkrizom Opšte bolnice P.za oštećenog i pročitao
izvod iz KE za optuženog.
Nakon provedenog dokaznog postupka i ocjene izvedenih dokaza i to kako svakog
pojedinačno tako i u medjusobnoj povezanosti a pri tom cijeneći priznanje
optuženog ovaj sud je utvrdio da je optuženi J. D. izvršio krivično djelo
teška tjelesna povreda iz čl.151st.1 Krivičnog zakonika Crne Gore kako mu je
to stavljeno na teret javnom optužbom pa je sud optuženog oglasio krivim i
osudio po zakonu.
Ovakvu svoju odluku sud temelji na činjenicama koje slijede iz izvedenih
dokaza .
Naime,javna optužba stavlja na teret optuženom J. D. da je dana 23.05.2013.
godine oko 22,20 časova u Ul.O. opština P.a teško tjelesno povrijedio
oštećenog C. S.tako što je jedanput udario drvenom letvom dužine oko jednog
metra u predjelu lijeve ruke - lakta i nanio mu tešku tjelesnu povredu
otvoreni prelom nastavka lijeve laktice u zglobu lakta I/II spten. Optuženi J.
D. priznaje izvršenje krivičnog djela i krivicu navodeći da je kritične
prilike na Jaliji kod C. vidio da stoje oštećeni i njegova supruga, da mu je
oštećeni tada uputio riječi "ti mi noćas trebaš" i vidio da oštećeni drži
desnu ruku ispod jakne i pomislio da ima nož ili pištolj i ošećeni mu prišao a
4.-
on u tom momentu od straha plašeći se da ga oštećeni ne udari uzeo letvu od
nekih paleta koje su tu stajale dužine oko jedan metar i istom udario
oštećenog dva puta po lijevoj ruci.
Dakle, optuženi priznaje da je kritične prilike dva puta drvenom letvom dužine
oko jedan metar udario oštećenog po lijevoj ruci, da je to uradio iz straha i
na J. kod C.. Medjutim, oštećeni C. S. navodi da je kritične prilike oko 21,45
časova pošao u kafanu zvanu "L. L." koja se nalazi na pijaci poljoprivrednih
proizvoda gdje mu radi supruga S. kako bi je nakon završetka radnog vremena
otpratio kući. U kafani je zatekao suprugu i goste J.D., D. L., M. R. i P. G.
i u jednom momentu dok je sjedio za svojim stolom J.koji je bio u vidno
pijanom stanju mu se obratio i tražio cigaretu, J. inače dobro poznaje ali mu
nije dao cigaretu zato što ga je J.ć provocirao govoreći mu "umrijećeš prije
mene a meni će ostati tvoja žena" kao i iz razloga što je primijetio da
Jovović ima ispred sebe cigarete. U jednom momentu J.je prišao za njegov sto i
uhvatio ga - zagrlio oko vrata a on neznajući koje su mu namjere odgurnuo J.
koji je počeo da mu prijeti govoreći " slomiću ti koskice". S. je rekla J. da
napušti kafanu što je J. i uradio a on izašao za njim pa je ponovo došlo do
svadje izmedju njega i optuženog J. a onda je P. G. stao izmedju njih i
odgurnuo optuženog koji je nakon toga otišao kući. Pošto više niej bilo
gostiju u kafani on i njegova supruga kao i P. G. su pozvali taksi da idu kući
i dolaskom u Ul.Obilićevu on i supruga su izašli iz taksija a P. taksijem
produžio svojoj kući. Kad su on i supruga krenuli prema svojoj kući
primijetili su da iz jednog haustora koji se nalazi preko puta njihove kuće
izlazi J. D. koji je stao ispred njih držeći u ruci palicu veličine oko jedan
metar i počeo da ga udara u predjelu lijeve ruke i to više puta. Supruga je
zapomagala i zvala u pomoć a optuženi ga je i dalje udario dok se nije upalilo
svijetlo ispred stana T. R. kada je D. pobjegao. Pozvali su policiju pa je
otišao u M.centar gdje mu je ukazana prva pomoć i zaustavljen je na bolničkom
liječenju zbog operacije lakta lijeve ruke. Od momenta kad se ispred kafane
rastao sa J. D. do momenta kad je taksijem stigao svojoj kući prošlo je nekih
25 minuta. Tvrdio je da ga je optuženi udario drvenom letvom u Ul.O. -
naselje G. I. a ne na Jaliji kod C.e. Svjedok C.S. je izjavila da je kritične
prilike radila drugu smjenu u kafani "L." gdje je zaposlena kao konobarica, da
su negdje oko 16,00 časova u kafanu došli D. L.i J. D. koje poznaje od ranije
jer su česti gosti kafane a negdje oko 21,50 časova u kafanu je došao i njen
suprug S. i S.je sjedio za stolom dok je ona vršila popis. Kad je S. došao u
kafanu D.je otišao a J. ostao sam za stolom a u kafani su još sjedjeli G. P.,
R.M. i M. S. i u jednom momentu J. je pitao njenog supruga da li ima cigaretu
a S.mu rekao da ima ali da neda pa je D. ustao i prišao za S. sto, prebacio
Saši ruku preko ramena i ponovo mu tražio cigaretu na šta mu je S. odgovorio
da neda i odgurnuo ga rukom. J. odlazi i sjeda za sto a ona mu govori da
izadje napolje jer završava smjenu i J. ustaje i kreće prema njenom suprugu,
ustaju i ostali gosti i izlaze iz kafane napolje. Prisutni gosti nijesu
dozvolili da dodje do fizičkog obračuna izmedju Jovovića i njenog supruga.
Čula je kad je J.rekao "polomiću ti svaku kosku". Svjedok C. S. je dalje
kazala da su se ona i njen muž vratili u kafanu, kad je počistila kafanu G.P.
koji ih je čekao pozvao je taksi i sjeli su svi u taksi i krenuli u naselje G.
I. gdje ona i S. žive, dolaskom do svoje kuće ona i S. su izašli iz taksija a
G. nastavio dalje sa taksijem svojoj kući. G.je pošao sa njima taksijem jer se
plašio da ne dodje do svadje izmedju nje i njenog muža ali do toga nije došlo.
Kad su izašli iz taksija i idući prema svojoj kući iz jednog haustora preko
puta
5.-
njihove kuće izašao je J. D. i stao ispred njih govoreći S. "evo me došao sam
da se obračunamo" a S. mu rekao "skim ti da se obračunaš" i tada je D. ispod
ili iz trenerke izvadio jednu palicu bijele boje dužine oko jedan metar i
pošao da udari S.u predjelu glave ali je S. postvio lijevu ruku i J.ga udario
po ruci a nakon toga ga je više puta udario i po ruci i po tijelu, ona je
počela da vrišti i zove pomoć i tada se upalilo svijetlo ispred stana T. R. i
tada je D. počeo da bježi. S. je pozvao policiju, otišli su kući i sačekali
policiju a onda u B. gdje je S. konstatovan prelom lijevog lakta i radi
hiruške intervencije zadržan je na bolničkom liječenju. Tvrdila je da se
dogadjaj desio pred njihovom kućom u G. I.. Svjedok P. G. je izjavio da
poznaje i optuženog i oštećenog stim što oštećenog poznaje malol bolje a
optuženog izvidjenja kao i da je kritične večeri u periodu od 20,00 do 20,30
časova došao sa zetom M.R.i drugom S.M. u lokal "L. L.", da je u lokalu bila
konobarica C. S. a za jednim stolom je sjedio optuženi sa jednim D. i M. U..
Poslije kraćeg vremena dolazi C.S. i sjeda za jedan sto pa je on pozvao S. i
S. došao i sjeo za njegov sto. Svjedok P.je dalje kazao da je u jednom momentu
J. prišao za njihov sto i tražio od S. cigaru pa mu S. nije dao cigaru i J. se
vrtio za svoj sto da bi poslije izvjesnog vrmena opet prišao i tražio od
S.cigaru a S.mu rekao " da mi se otac digne iz groba nebi mu dao cigaru". J.
se vraća za svoj sto da bi opet prišao i počeo da se svadja sa S. oko cigara,
počelo je vučenje za rukave i S.govori J. da ako ima nešto protiv izadju
napolje pa J.i S. izlaze napolje a on za njima. Pošto je vidio da njih dvojica
imaju želju da se potuku spriječio ih je u tome i on i S. se vraćaju u lokal a
Jovović odlazi. U lokalu ostaju još možda jedno pola sata pa je pozvao taksi i
on, S.i njegova supruga sjedaju u taksi i odlaze i to prvo u pravcu G. I. gdje
je kuća C. i dolaskom do jedne garaže u blizini S. kuće S. i S. izlaze iz
taksija, izlazi i on za njima kako bi rekao S. da se nesvadja sa S. i pošto mu
je S.obećao da se neće svadjati on se vraća u taksi koji ga je čekao i polazi
svojoj kući ali dok su prolazili pored C.na J. na mobilni telefon ga poziva S.
i govori " P. vraćaj se ubiše S.". Odmah se taksijem vratio i u kući C. zatiče
S.u, bilo je vidno da mu je lijeva ruka slomljena pošto je visila i iz nje
tekla krv i pitao je šta je bilo a S. mu rekao da ga je nekom tojagom izudarao
D. J.ć.
Cijeneći iskaze oštećenog i svjedoka C. S. i P. G. sud njihove iskaze u
cjelosti prihvata kao jasne, istinite i nepristrasne bez obzira na činjenicu
da je svjedokinja S. supruga oštećenog a da je oštećeni sa svjedokom P. u
dobrim odnosima. Da je kritične prilike drvenom letvom dva puta u predjelu
lijeve ruke udario oštećenog priznaje i sam optuženi. Takodje, da je od udarca
drvenom letvom u predjelu lijevog lakta oštećeni zadobio tešku tjelesnu
povredu utvrdjeno je i iz nalaza vještaka dr.P. M. koji je nakon uvida u
medecinsku dokumentaciju za oštećenog kazao da se iz iste vidi da je oštećeni
imao otvoreni prelom nastavka lijeve laktice u zglobu lakta I/II stepen, da je
radjena operacija te da se radi o teškoj tjelesnoj povredi koja je
najvjerovatnije nastala udarcem tupog tvrdog predmeta ( moguće letvom, šipkom,
motkom, štapom ...) po lijevom laktu i povreda je mogla nastati od jednog
udarca po tom predjelu a ovakva povreda je mogla nastati i padom i udarom
lijevim laktom od tvrd predmet.
Sud je u potpunosti prihvatio nalaz i mišljenje vještaka dr.P.smatrajući da je
vještak krajnje objektivno i po pravilima struke a na osnovu raspoložive
medecinske dokumentacije za oštećenog dao svoj nalaz i mišljenje.Kada se iskaz
oštećenog C.S. i svjedoka C. S. i P. G. dovede u logičnu vezu sa nalazom i
mišljenjem vještaka P. o sredstvu nananošenja povreda iskaz oštećenog i
svjedoka se u potpunosti poklapa sa nalazom i mišljenjem vještaka dr.P. o
sredstvu nanošenja povrede oštećenom. Ni sam optuženi ne spori da je kritične
prilike dva puta drvenom letvom udario u predjelu lijeve ruke oštećenog.
Optuženi priznaje da je oštećenog udario dva puta drvenom letvom dužine oko
jednog metra u predjelu lijeve ruke ali da to nije uradio u Ul.O. gdje živi
oštećeni već na Jaliji kod C. te da je to uradio iz straha pošto je oštećeni
koji je stajao na raskrsnici sa suprugom S. rekao mu " ti mi noćas trebaš", da
je oštećeni držao desnu ruku ispod jakne a on pomislio da ima nož ili pištolj
i prišao mu a on iz straha plašeći se da oštećeni njega ne udari uzeo sa jedne
palete drvenu letvu dužine oko jedan metar i udario oštećenog dva puta tom
drvenom letvom u predjelu lijeve ruke.
Cijeneći ove navode optuženog zaključak suda je da su ovi navodi smišljeni u
cilju da optuženi J.D. olakša svoj položaj pred sudom i dogadjaj prikaže kako
to njemu odgovara odnosno da je iz straha i kako bi zaštitio sebe udario
optuženog dva puta po lijevoj ruci drvenom letvom. Ovo iz razloga što je
jasnim i kategoričnim iskazom oštećenog i svjedoka C.S.i P. G. utvrdjeno da se
dogadjaj desio u neposrednoj blizini kuće oštećenog i svjedokinje S. u naselju
G. I. a ne na J. kod C. kako to optuženi želi da prikaže. Iz ovih razloga sud
ove navode optuženog nije mogao prihvatiti kao istinite.
Dakle, u postupku je na osnovu priznanja optuženog J. jasnim, ubjedljivim i
kategoričnim iskazom svjedoka-oštećenog C. S.koji iskaz sud u cjelosti
prihvata,iskazom svjedoka C. S.i P. G., medecinskom dokumentacijom kao i
objektivnim nalazom i mišljenje vještaka dr.P.M. na nesumnjiv način utvrdjeno
da je optuženi J. D. dana 23.05.2013.godine oko 22,20 časova u Ul. O.,naselju
G. I. - P. teško tjelesno povrijedio oštećenog C. S. tako što ga je jedan put
udario drvenom palicom dužine oko jednog metra u predjelu lijeve ruke- lakta i
nanio mu tom prilikom tešku tjelesnu povredu otvoreni prelom nastavka lijeve
laktice u zglobu lakta I/II stepen. Optuženi J. je bio svjestan da ovim
udarcem drvenom palicom može teško povrijediti oštećenog C. ali uprkos tome je
udario oštećenog, dakle bio je svjestan svoga djela i htio njegovo izvršenje,
djelovao je sa direktnim umišljajem pa ga je sud kao umišljajnog učinioca
oglasio krivim i osudio po zakonu jer se u ovim njegovim radnjama stiču svi
bitni elementi bića krivičnog djela teške tjelesne povrede iz čl.151 st.1
Krivičnog zakonika Crne Gore.
Kako je dakle u postupku utvrdjeno da je optuženi J.D. izvršio krivično djelo
teške tjelesne povrede iz čl.151 st.1 Krivičnog zakonika Crne Gore kako je to
bliže opisano izrekom ove presude to ga je sud oglasio krivim i osudio po
zakonu a prilikom odlučivanja o vrsti i visini kazne sud je u smislu čl.42
Krivičnog zakonika Crne Gore cijenio sve okolnosti koje utiču kako na vrstu
tako i na visinu kazne. Optuženi Jovović je priznao izvršenje krivičnog djela
i krivicu, izrazio žaljenje i kajanje, mlad je čovjek, nezaposlen, neoženjen.
Ove okolnosti sud je optuženom uzeo kao olakšavajuće okolnosti. Kao
otežavajuću okolnost sud je optuženom uzeo njegov dosadašnji život odnosno
osudjivanost i to više puta što je utvrdjeno iz izvoda iz KE. Imajući u vidu
potpuno priznanje i kajanje
optuženog i njegovu nezaposlenost sud je optuženom izrekao kaznu zatvora u
trajanju od 6 (šest) mjeseci što predstavlja zakonski minimum predvidjen za
ovo krivično djelo smatrajući da je samo kazna zatvora i u ovom vremenskom
trajanju adekvatna krivična sankcija kojom će se u smislu čl.32 Krivičnog
zakonika Crne Gore postići svrha kažnjavanja i dovoljno uticati na optuženog
da više ne vrši krivična djela.
Shodno čl.226 i 229 Zakona o krivičnom postupku, sud je obavezao otpuženog da
na ime troškova krivičnog postupka plati ovom sudu iznos od 60,50 € koji iznos
čini naknada i nagrada vještaka medecinske struke za obavljeno vještačenje te
da na ime paušala plati iznos od 27,50 € koji iznos je odmjeren obzirom na
dužinu trajanja i složenost krivičnog postupka te imovno stanje optuženog.
Oštećeni C.S.je postavio imovinsko pravni zahtjev u iznosu od 5.000,00 €. Kako
krivični sud u ovom postupku nije utvrdjivao visinu imovinsko pravnog zahtjeva
to je u smislu čl.239 ZKP-a oštećenog C. S. radi ostvarivanja imovinsko
pravnog zahtjeva uputio na parnicu.
OSNOVNI SUD U PLJEVLJIMA , dana 12.09.2013.godine.
Zapisničar,  S u d i j a,
Zora Leković  Ljiljana Popović
PRAVNA POUKA:
Protiv ove presude dozvoljena je žalbu u roku od 8.dana po prijemu
iste Višem sudu Bijelo Polje, a preko ovog suda.
DOSTAVITI:
1 x ODT Pljevlja
1 x Optuženom
1 x Braniocu optuženog