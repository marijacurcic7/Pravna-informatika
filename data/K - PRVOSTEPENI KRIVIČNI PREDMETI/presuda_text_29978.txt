HYPERLINK
"http://upload.wikimedia.org/wikipedia/commons/2/23/Coat_of_arms_of_Montenegro.svg"
K.br.120/12
U IME CRNE GORE
Osnovni sud u Pljevljima, kao prvostepeni krivični sud, po sudiji Ljiljani
Popović, uz sudjelovanje zapisničara Leković Zore, u krivičnom predmetu protiv
optuženog Džaković Dragomira iz Pljevalja zbog krivičnog djela ugrožavanje
sigurnosti iz čl.168 st.1 Krivičnog zakonika,po optužnom predlogu ODT Pljevlja
Kt.br.173/12 od 14.08.2012.godine, nakon održanog glavnog i javnog pretresa, u
prisustvu zamjenika ODT Pljevlja Tomčić Milivoja, oštećene Okica Behije i
optuženog Džaković Dragomira, dana 21.09.2012.godine, donio je i javno objavio
P R E S U D U
Optuženi DŽAKOVIĆ DRAGOMIR, JMBG 0409964290011,  od oca Živka i majke Jelene
rodjene Lončar, rodjen u selu Kovačevići opština Pljevlja, dana
04.09.1964.godine, sa prebivalištem u selu Kovačevići, državljanin CG,
neoženjen, nezaposlen, pismen, završio 8 razreda osnovne škole, govori
srpskocrnogorski jezik, lošeg imovnog stanja, neosudjivan.
K R I V J E
Što je :
Dana 04.07.1012.godine oko 18,00 časova u selu Kovačevići opština Pljevlja
ugrozio sigurnost oštećenoj Okica Behiji iz istog mjesta prijetnjom da će
napasti na njen život i tijelo na način što je ispred njene kuće povišenim
tonom uputio joj riječi prijetnje: " vidjeće te šta će vam Dragan sad uraditi,
bombu ću vam baciti u kuću, klaću vas, daviću vas",-
čime je izvršio krivično djelo ugrožavanje sigurnosti iz čl.168 st.1 Krivičnog
Zakonika,
pa mu sud na osnovu citiranog zakonskog propisa te primjenom čl.4,5,13,
15,32,33,36, 42,52,53 i 54 Krivičnog zakonika te čl. 226,229,239 i 374 ZKP-a i
z r i č e
USLOVNU OSUDU
Sa kojom se optuženom DŽAKOVIĆ DRAGOMIRU utvrđuje kazna zatvora u trajanju od
3 (tri) mjeseca s tim što se istovremeno određuje da se ista neće izvršiti ako
optuženi u roku od 1(jedne) godine dana ne izvrši novo krivično djelo.
Optuženi je dužan platiti ovom sudu na ime paušala iznos od 27,50 eura ,
a sve ovo u roku od 15.dana po pravnosnažnosti presude, pod prijetnjom
prinudnog izvršenja.
Oštećena Okica Behija radi ostvarivanja imovinsko pravnog zahtjeva upućuje se
na parnicu.
O b r a z l o ž e nj e
Osnovno državno tužilaštvo iz Pljevalja optužnim predlogom Kt.br.173/12 od
14.08.2012.godine optužilo je Džaković Dragomira iz Pljevalja da je izvršio
krivično djelo ugrožavanje sigurnosti iz čl.168 st.1 Krivičnog Zakonika a na
način, mjesto i vrijeme bliže opisano izrekom ove presude i u završnoj riječi
zamjenik ODT Pljevlja je predložio da sud optuženog oglasi krivim i osudi po
zakonu.
Oštećena Okica Behija je istakla u završnoj riječi da se pridružuje krivičnom
gonjenju te da postavlja imovinsko pravni zahtjev ali da visinu istog nemože
precizirati.
Optuženi Džaković Dragomir u svojoj odbrani datoj na glavnom pretresu ne
priznajući izvršenje krivičnog djela ni svoju krivicu navodi da je kritičnog
dana bio mortus pijan i da se ne sjeća da je kritičnog dana negdje vidio
oštećenu niti joj uputio riječi koje mu se stavljaju na teret te da ako je
oštećenoj uputio te riječi izvinjava se. Kazao je da je prvi put na sudu i ako
je pogriješio prema oštećenoj izvinjava joj se i obećava da se ovo više neće
ni ponoviti ni desiti. Dodao je da živi od poljoprivrede i stočarstva kao i da
živi sa bolesnom majkom i sestrom koja je mentalni bolesnik. U zav ršnoj
riječi optuženi je molio sud da ga kazni uslovnom osudom jer ako bi otišao u
zatvor njegova majka i sestra nebi mogle da se staraju o sebi a ako bi ga sud
kaznio novčanom kaznom morao bi nešto prodati od stoke i spreman je da plati
sudske troškove.
U dokaznom postupku sud je saslušao svjedoka - oštećenu Okica Behiju, pročitao
iskaz svjedoka Okica Emire i pročitao izvod iz KE za optuženog.
Nakon provedenog dokaznog postupka i ocjene izvedenih dokaza a pri tom
cijeneći odbranu optuženog Džaković Dragomira sud je utvrdio činjenično stanje
bliže opisano izrekom ove presude.
Naime, javna optužba stavlja na teret optuženom Džaković Dragomir da je
izvršio krivično djelo ugrožavanje sigurnosti iz čl.168 st.1 Krivičnog
zakonika tako što je dana 04.07.2012.godine oko 18,00 časova u mjestu
Kovačevići u Pljevljima oštećenoj Okica Behiji ugrozio sigurnost prijetnjom da
će napasti na život i tijelo oštećene tako što je oštećenoj ispred njene kuće
uputio riječi prijetnje " vidjećete šta će vam Dragan sad uraditi, bombu ću
vam baciti u kuću, klaću vas, daviću vas ". Optuženi Džaković je kazao da je
kritičnog dana bio mortus pijan i da se nesjeća da je vidio oštećenu niti da
joj je uputio navedene riječi prijetnje.
Radi utvrdjivanja osnovanosti javne optužbe kao i radi provjere odbrane
optuženog Džakovića sud je izveo navedene dokaze pa je tako svjedok - oštećena
Okica Behija izjavića da živi u selo Kovačeviće, da joj u bližem komšiluku
živi optuženi te da su njihovi odnosi poremeći poodavno kao i da ne govore.
Dalje je kazala da je dana 04.07.2012.godine negdje oko 18,00 časova bila na
pragu svoje kuće sa unukom te da je putem ispred kuće naišao optuženi i počeo
da poziva njenu unuku a ona mu kazala da ne zove dijete i da prolazi našta joj
je on rekao "marš kurvo jedna" a ona njemu odgovorila riječima "marš i ti i
gubi se" nakon čega joj je optuženi povišenim tonom počleo da prijeti riječima
"vidjeće te šta će vam sad Dragan uraditi, bombu ću vam baciti u kuću,klaću
vas, daviću vas" uz druge psovke i od ovih riječi optuženog osjetila je
ugroženost i njegove riječi prijetnje shvatila ozbiljno jer ga poznaje i misli
da je spreman na takvo nešto a pogotovo što su u negovoru.
Svjedok Okica Emira je izjavila da je dana 04.07.2012.godine bila u kući svog
svekra i svekrve Behije a da je Behija bila na pragu kuće zajedno sa njenom
kćerkom Enom te da je u jednom trenutku čula da optuženi poziva njenu kćerku
Enu a čula je i glas Behije koja je odgovorila " prolazi, imaš obraza da mi
djecu zoveš" kao i da je čula da je optuženi njenoj svekrvi Behiji rekao "marš
kurvetino jedna" a svekrva mu odgovorila " marš i ti" i tada optuženi počinje
da prijeti Behiji govoreći joj " vidjeće će ko je Dragan i štaće vam uraditi,
baciću vam bombu u kuću, poklaću vas, udaviću vas" a uz to je Behiji upućivao
uvredljive riječi. Sve je ovo čula dok se nalazila u niši u kući a poznato joj
je da porodica njenog muža nije u dobrim odnosima sa optuženim.
Sud je cijenio iskaz svjedoka Okica Emire i stekao ubjedjenje da je ova
svjedokinja bila krajnje istinita i nepristrasna u svom kazivanju, da je
posvjedočila samo ono što je lično vidjela i čula i da je bila objektivna u
tom svom kazivanju bez obzira na činjenicu da joj je oštećena svekrva.Kada se
jasni i nepristrasni iskaz ove svjedokinje dovede u vezu sa iskazom oštećene
Okice Behije to sud u cjelosti kao istinit i nedvosmislen prihvata i iskaz
oštećene Behije.
Dakle, jasnim i nedvosmislenim i po mišljenju suda istinitim iskazom oštećene
Okica Behije koji iskaz je potvrdjen po mišljenju suda nepristrasnim
kazivanjem svjedoka Okica Emire na nesumnjiv način utvrdjeno je da je optuženi
Džaković Dragomir dana 04.07.2012.godine oko 18,00 časova u selu Kovačevići u
Pljevljima ispred kuće oštećene Behije ugrozio sigurnost oštećenoj prijetnjom
da će napasti na život i tijelo oštećene tako što joj je ispred njene kuće
povišenim tonom uputio riječi prijetnje " vidjeće te šta će vam Dragan sad
uraditi, bombu ću vam baciti u kuću, klaću vas, daviću vas" i koje riječi
prijetnje je oštećena shvatila ozbiljno obzirom da sa optuženim ona i njena
porodica poodavno nijesu u govoru. Optuženi navodi da je kritične prilike bio
mortus pijan te da se nesjeća da je vidio oštećenu niti da joj je uputio
navedene riječi prijetnje ali je sud mišljenja da su ovi navodi optuženog
smišljeni u cilju izbjegavanja odgovornosti za počinjeno krivično djelo te da
je optuženi bio svjestan da ovim prijetnjama ugrožava sigurnost oštećenoj
Okica Behiji, ali je ipak uputio ove riječi prijetnje, dakle postupao je sa
direktnim umišljajem, u kojim radnjama optuženog Džaković Dragomira stoje svi
bitni elementi bića krivičnog djela ugrožavanje sigurnosti iz čl.168 st.1
Krivičnog zakonika pa ga je sud kao umišljajnog učinioca oglasio krivim i
osudio po zakonu.
Prilikom odlučivanja o vrsti i visini kazne sud je cijenio sve okolnosti koje
utiču kako na vrstu tako i na visinu kazne. Optuženi Džaković Dragomir je
neoženjen, nezaposlen, živi od poljoprivrede i stočarstva a pri tom se stara o
bolesnoj majci i sestri koja ima zdrastvene probleme mentalne prirode. Lošeg
je imovnog stanja. Izvinuo se oštećenoj uz obećanje da se to više nikad neće
ponoviti. Kritične prilike je bio u pijanom stanju. Do sada nije dolazio u
sukob sa zakonom što je utvrdjeno iz izvoda iz KE. Ove okolnosti sud je uzeo
kao olakšavajuće okolnosti na strani optuženog. Obzirom na ove olakšavajuće
okolnosti sud je mišljenja da u konkretnom slučaju, a radi krivično pravne
zaštite prema optuženom nije nužno izricati kaznu zatvora a ovo obzirom na
njegovo loše materijalno i porodične stanje novčana kazna bi prije bila
odmazda obzirom da je nazeposlen a kaznom zatvora bi bila ugožena kako njegova
tako i egzistencija njegove majke i sestre koje su bolesne već da se i
uslovnom osudom odnosno samim upozorenjem uz prijetnju kaznom može dovoljno
uticati na optuženog Džaković Dragomiru da više ne vrši krivična djela pa je
sud optuženom Džaković Dragomiru utvrdio kaznu zatvora u trajanju od 3 (tri)
mjeseca i istovremeno odredio da se ista neće izvršiti ako optuženi u roku od
1 (jedne) godine dana ne izvrše novo krivično djelo smatrajući da će se i na
ovaj način u cjelosti postići svrha kažnjavanja i dovoljno uticati na
okrivljenog da više ne vrši krivična djela.
Odluka suda da optuženi na ime paušala plati iznos od 27,50 eura koji iznos je
odmjeren obzirom na dužinu trajanja i složenost krivičnog postupka te imovno
stanje optuženog zasniva se na čl.226 i 229 ZKP-a .
Oštećena Okica Behija je postavila imovinsko pravni zahtjev navodeći da visinu
istog nemože precizirati. Medjutim kako krivični sud nije utvrdjivano visinu
istog to je sud oštećenog shodno čl.239 ZKP-a radi ostvarivanja imovinsko
pravnog zahtjeva uputio na parnicu.
OSNOVNI SUD U PLJEVLJIMA , dana 21.09.2012.godine .
Zapisničar, S u d i j a,
Leković Zora Ljiljana Popović
PRAVNA POUKA :
Protiv ove presude dozvoljena je žalba u roku od 8.dana po prijemu
iste Višem sudu B. Polje a preko ovog suda.
DOSTAVITI:
1 x ODT Pljevlja
1 x Optuženom