K.br.118/13
U IME CRNE GORE
Osnovni sud u Pljevljima, kao prvostepeni krivični sud, po sudiji Ljiljani
Popović, uz sudjelovanje zapisničara Zore Leković, u krivičnom predmetu protiv
optuženog M. R. iz P. zbog krivičnog djela lake tjelesne povrede iz čl.152
st.2 u vezi st.1 Krivičnog zakonika Crne Gore po optužnom predlogu ODT
Pljevlja Kt.br.277/13 od 15.08.2013. godine,nakon održanog glavnog i javnog
pretresa u prisustvu zamjenika ODT Pljevlja Gačević Božidarke, oštećene T.D.i
optuženog M. Radana, dana 27.09.2013. godine donio je i javno objavio
P R E S U D U
Optuženi M. R., JMBG ..., od oca R. i majke R. rodjene . rodjen u Smederevu
dana ....godine, sa prebivalištem u P. Ul.D., državljanin CG, neoženjen, bez
djece, nezaposlen, pismen, završio za automehaničara, govori srpskim jezikom,
razumije crnogorski jezik, srednjeg imovnog stanja,osudjivan presudom Osnovnog
suda u P. K.br.228/10 od 10.12.2010. godine zbog krivičnog djela kradje iz
čl.239 st.1 Krivičnog zakonika osudjen kaznom zatvora u trajanju od 30
(trideset)dana , presudom Osnovnog suda u P.K.br.119/12 od 27.09.2012.godine
zbog krivičnog djela kradja iz čl.239 st.1 Krivičnog zakonika osudjen na
novčanu kaznu u iznosu od 600,00 € i pesudom Osnovnog suda u P. K.br. 21/13 od
19.03.2013. zbog krivičnog djela uništenje i oštećenje tudje stvari iz čl.253
Krivičnog zakonika izrečena mu novčana kazna u iznosu od 600,00 €.
K R I V J E
Što je :
Dana 29.07.2013.godine oko 19,00 časova u Ul.P. P. L. u P. lako tjelesno
povrijedio oštećenu T.D. na način što je jedanput udario nogom obuvenom u
patike sa tvrdim djonom,sredstvom podobnim da tijelo teško povrijedi ili
zdravlje teško naruši u predjelu desnog koljena a drugi put u predjelu lijevog
koljena od kog udarca je oštećena pala na ogradu i udarila desnom rukom,
nanijevši joj tom prilikom lake tjelesne povrede u vidu : površne oguljotine
kože desne podlaktice, površne oguljotine kože desnog koljena i krvni podliv u
predjelu lijevog koljena,
2.-
čime je izvršio krivično djelo lake tjelesne povrede iz čl.152 st.2 u vezi
st.1 Krivičnog zakonika Crne Gore,
pa ga sud na osnovu već citiranog zakonskog propisa te primjenom
čl.4,5,13,15,32,33,36 i 42 Krivičnog zakonika te čl.226, 229,239 i 374 ZKP-a
O S U DJ U J E
Na kaznu zatvora u trajanju od 30 (trideset) dana.
Optuženi je dužan platiti Budžetu Crne Gore na ime troškova krivičnog postupka
iznos od 88,00 € kao i na ime paušala iznos od 27,50 €.
a ovo u roku od 15.dana po pravosnažnosti presude.
Oštećena T.D. radi ostvarivanja imovinsko pravnog zahtjeva upućuje se na
parnicu.
O b r a z l o ž e nj e
Osnovno državno tužilaštvo u Pljevljima optužnim predlogom Kt.br.277/13 od
15.08.2013.godine optužilo je M.R. iz P. da je izvršio krivično djelo lake
tjelesne povrede iz čl.152 st.2 u vezi st.1 Krivičnog zakonika Crne Gore a na
način, mjesto i vrijeme bliže opisano izrekom ove presude. U završnoj riječi
zamjenik ODT Pljevlja je predložio da sud optuženog oglasi krivim i osudi po
zakonu.
Oštećena T.D. se pridružila krivičnom gonjenju protiv optuženog i postavila
imovinsko pravni zahtjev u iznosu od 3.000,00 €.
Optuženi M. R.u odbrani datoj tužilaštvu kazao je da dana 29.07.2013.godine
bio na K. i negdje oko 14,00 ili 15,00 časova sišao u Pl. i tada ga zvala T.D.
da se vide. Kazao je da sa D.nije ni u kakvoj emotivnoj vezi već su samo
drugari pa je izašao da se vidi sa D.na minut - dva iza zgrada u G.I. na
veliku krivinu. Došao je sa svojim vozilom marke "A. 80", došla je D. i sjela
u auto i tu su nešto pričali i D. mu je rekla da je bolesna i da je bila kod
doktora i primala neku terapiju i vidio joj je na desnoj ruci ispod lakta neku
povredu kao da je bila zdrljala negdje. Pitao je zašto prima terapiju a ona mu
rekla da je bole noge i tu su sjedjeli oko 4 do 5 minuta kad aje on rekao da
ide kući da se odmara a D. ga uhvatila za ruku i rekla "nemoj još da ideš" i
počela da plače, govorila mu da ga voli i da ne može bez njega a on otvorio
vrata suvozača i rekao joj da izadje napolje, ona nije htjela da izadje pa je
gurnuo rukom za rame ali se ona opirala i nije htjela da izadje pa pošto je on
počeo povišenim tonom da galami i da viče da izadje ona je tek tada izašla iz
auta a on upalio auto i otišao svojoj kući i više nezna šta se dešavalo sa D..
Kritične prilike nije uzeo D. 20,00 € te da nije istina da je Dr. hvatao rukom
za kosu, šamarao je, udario otvorenom šakom u predjelu glave niti nogom u
predjelu desnog koljena niti joj govorio da je kurva niti je udario nogom u
predjelu lijevog koljena niti joj prijetio da slučaj
3.-
nesmije prijaviti policiji, već je istina samo da je istjerao napolje iz auta
tako što je gurnuo rukom u rame a on iz auta nije izlazio. D. mu nikad ranije
pozajmljivala pare niti kupila dva auta kako govori niti joj je on obećao da
će na jesen da je ženi. Na glavnom pretresu ne prznajući izvršenje ni krivicu
i ostajući pri odbrani iz tužilaštva kazao je da je kritičnog dana bio u
patikama sa mekim djonom koje su mu i na glavnom pretresu na nogama, da on
nije nanio ove povrede oštećenoj već da joj je te povrede najvjerovatnije
nanio prethodni dan čovjek kome je bila dužna novac i koji je tražio da mu
vrati taj novac,da je kritične prilike vidio u njenom telefonu poruku koju je
taj čovjek poslao u kojoj piše da će je zadaviti ako ne vrti novac koji je
dužna kao i da se njemu oštećena na ovaj način sveti jer on neće da se
zabavlja sa njom. U završnoj riječi odluku o krivici i kazni ostavio je na
ocjenu sudu navodeći da nije počinio krivično djelo, da to nije uradio niti bi
to uradio.
U dokaznom postupku sud je saslušao svjedoka-oštećenu T. D., saslušao vještaka
dr.P. M., pročitao izvještaj ljekara jedinice za HMP u P. za oštećenu i
pročitao izvod iz KE za optuženog.
Dakle, javna optužba stavlja na teret optuženom M.R. da je izvršio krivično
djelo lake tjelesne povrede iz čl.152 st.2 u vezi st.2 Krivičnog zakonika Crne
Gore na štetu oštećene T. D. a na način, mjesto i vrijeme bliže opisano
izrekom ove presude. Optuženi M. R. negira izvršenje krivičnog djela i krivicu
navodeći da kritične prilike nije udarao nogama oštećenu niti joj nanio
povrede kao i da su povrede oštećene najvjerovatnije od prethodnog dana i od
njemu nepoznatog čovjeka kome je oštećena bila dužna novac.
Radi utvrdjivanja činjenica za donošenje odluke sud je izveo naprijed navedene
dokaze pa je tako svjedok-oštećena T. D. kazala da je dana 29.07.2013. godine
oko 18,50 časova bila u svojoj kući kada joj je na mobilni telefon stigla
poruka od M. R. sa kojim je u vezi već godinu dana da izadje u grad da se vide
i odmah nakon toga izašla je kod Nedžadove prodavnice u Ul.P. P. L. a optuženi
je već bio stigao sa autom, bio je u vidno alkoholisanom stanju i sjela je u
auto i počeli su razgovarati. Dok su sjedjeli stigla joj je poruka od brata i
kako je optuženi ljubomoran i ništa joj ne vjeruje uzeo joj je iz džepa
mobilni telefon, pročitao poruku i vratio joj telefon a u džepu pored telefona
imala je 20,00 € koje je on uzeo i stavio u svoj džep. Počeo je da viče i
galami na nju i da je psuje smatrajući da joj poruku šalje neki drugi mladić i
da ga ona vara i tada je uhvatio rukama za kosu, povukao na njegovu stranu i
udario dva šamara a zatim rukom jako stegao u predjelu rebara. Dalje je kazala
da je nakon toga optuženi istjerao iz auta i da je izašao i on i otvorenom
šakom je udario u predjelu glave a zatim nogom u predjelu desnog koljena od
kog udarca je pala i naslonila se na ogradu rukom da bi je još jedanput udario
nogom u predjelu lijevog koljena a ona se desnom rukom dočekala na ogradu i
povrijedila desnu podlakticu. Tuča je trajala oko 15 minuta nakon čega je
optuženi sjeo u auto i otišao a prije toga joj zaprijetio da ako ga prijavi
policiji doći će kući da je ubije. Oštećena T. je tvrdila da joj je ove
povrede nanio optuženi jer nije luda i zna ko joj je nanio povrede.
Vještak dr. P. M. nakon uvida u medecinsku dokumentaciju za oštećenu-izvještaj
ljekara Jedinice za HMP P. u nalazu datom tužilaštvu kao i u riječi na glavnom
pretresu kazao je da se iz ove medecinske dokumentacije vidi da je T.D.
dovedena u pratnji policije u HMP u 19,40 časova i da se žali na bolove po
cijelom tijelu zadobijenim od strane momka. Da je vidno uznemirena te da ima
na desnoj podlaktici oguljotinu kože, na desnom koljenu oguljotinu kože a na
lijevom koljenu krvni
4.-
podliv.U dijagnozama stoji ubrzan rad srca, površna oguljotina kože desne
podlaktice, površna oguljotina kože desnog koljena i krvni podliv u predjelu
lijevog koljena. Vještak je kazao da se radi o lakim tjelesnim povredama, da
su povrde nanašene udarcima tupe sile, tupog tvrdog predmeta po povrijedjenim
dijelovima tijela a da su neke od povreda mogle nastati i padom i udarom od
tvrdu podlogu, da su mogle nstati od jednog udarca a potom padom na oba
koljena te da je svaka od ovih povreda mogla nastati i udarcima nogom obuvenom
utvrdu obuću. Na glavnom preresu vještak je ostajući pri nalazu i mišljenju
datom tućilaštvu kazao da je površna oguljotina kože desne podlaktice mogla
nastati padom i udarom od tupo tvrdu podlogu ali da je mogla nastati i udarom
tupo tvrde sile-nekim predmetom, nogom obuvenom u obuću, grubljim dejstvom
šake (noktom) po tom dijelu tijela a povreda površna oguljotina kože desnog
koljena je povreda koja najčešće nastaje odnosno zadobija se padom i udarom od
tupo tvrdu podlogu mada može nastati i udarom tupo tvrdim predmetom-šipkom,
letvom, nogom obuvenom u obuću a povreda krvni podliv u predjelu lijevog
koljena je mogla nastati kako padom tako i udarcem tupo tvrdim predmetom u
koji spada i noga obuvena u obuću. U medecinskoj dokumetaciji postoji opis
povreda i obzirom na to kako su povrede opisane povrede su relativno svježe i
mogle su nastati istog dana kad se pacijent javio ljekaru. Sve ove tri povrede
kod oštećene mogle su nastati od noge obuvene u patike kakve optuženi ima na
sebi. Vještak dr.P. je dalje istakao da obzirom da povrede desne podlaktice i
desnog koljena su u vidu oguljotine kože veća je vjerovatnoća da su nastale od
pada i udara i drljanja od tupotvrdi predmet-podlogu a što se tiče povrede u
predjelu lijevog koljena veća je vjerovatnoća da je nastala od udarca tupo
tvrdim predmetom kao i da se često dešava da se zadobije udarac ali da ne
ostavi trag udarca već ako se od tog udarca padne na podlogu da se povreda
zadobije od pada i drljanja. U medecinskoj dokumentaciji nema konstatacije da
je bilo traga dejstvujućeg predmeta. Objasnio je da je od udarca do nastanka
hematoma vrijeme različito i da zavisi od jačine udarca, od mjesta na kome je
povreda nanesena odnosno da li na tom mjestu ima više krvnih sudova (arterija
i vena), zavisi od boje kože jer kod tamnoputih ljudi hematomi se primjećuju
kasnije a kod ljudi bije puti se primijete prije, zavisi od debljine kože koja
je različita na različitim dijelovima tijela i po pravilu hematomi su u prva
tri do četiri dana plave boje a zatim prelaze u zelenu boju, od sedmog do
desetog dana su žute boje i polako nestaju. U medecinskoj dokumentaciji za
oštećenu nije opisana boja hematoma na lijevom koljenu a na osnovu medecinske
dokumentacije i opisa povreda u istoj moguće je da su povrede zadobijene oko
19,00 časova dana kad se povrijedjena javila ljekaru. Kazao je i to da na
osnovu medecinske dokumentacije i načina kako je ona sačinjena veća je
vjerovatnoća da je do zadobijanja povreda došlo neposredno prije dolaska na
pregled a pogotovo što dolazi u pratnji policije. Vještak nije isključio
mogućnost da su ove povrede kod oštećene mogle nastati i dan prije ističući da
ljekar koji je izvršio pregled nigdje nije konstatovao da su povrede stare, da
ima suvih krasti koje su pokzatelj starije povrede ili boje hematoma koji bi
govorio u prilog starije povrede.
Nalaz i mišljenje vještaka dr. P.M. sud u cjelosti prihvata kao objektivan,
detaljan, stručan i utemeljen u medecinskoj dokumentaciji za oštećenu.
Cijeneći iskaz svjedoka-oštećene T. D. i dovodeći ga u vezu sa stručnim i
objektivnim nalazom i mišljenjem vještaka dr.P. sud je u cjelosti prihvatio
iskaz oštećene Tošić kao istinit, jasan, kategoričan i nepristrasan jer je
isti u medjusobnom saglasju sa nalazom i mišljenjem vještaka dr.P. kako u
pogledu sredstva i načina zadobijanja povreda tako i u pogledu vremena
nastanka istih.
5.-
Dakle, na osnovu jasnog i kategoričnog iskaza oštećene T.D. koji iskaz je
potvrdjen medecinskom dokumentacijom i objektivnim i stručnim nalazom i
mišljenjem vještaka dr.P.M. na nesumnjiv način je utvrdjeno da je optuženi M.
R.dana 29.07.2013.godine oko 19,00 časova u Ul.P. P.L.u P. nanio lake tjelesne
povrede bliže opisane izrekom ove presude oštećenoj T.D.tako što je jedanput
udario nogom obuvenom u patike sa tvrdim djonom koja predstavlja sredstvo
podobno da tijelo teško povrijedi ili zdravlje teško naruši u predjelu desnog
koljena a drugi put u predjelu lijevog koljena od kog udarca je oštećena pala
na ogradu i udarila desnom rukom i zadobila povrede desne ruke odnosno desne
podlaktice u vidu površne oguljotine, površne oguljotine kože desnog koljena i
krvni podliv u predjelu lijevog koljena, optuženi Miletić je znao i bio
svjestan da udarcima nogom može nanijeti povrede oštećenoj ali je uprkos tome
udario dva put nogom obuvenom u patike sa tvrdim djonom,dakle bio svjestan
djela i htio njegovo izvršenje, djelovao sa direktnim umišljajem i u ovim
njegovim radnjama stoje svi bitni elementi bića krivičnog djela lake tjelesne
povrede iz čl.152 st.2 u vezi st.1 Krivičnog zakonika Crne Gore pa ga je sud
kao umišljajnog učinioca oglasio krivim i osudio po zakonu.
Prilikom odlučivanja o vrsti i visini kazne sud je cijenio sve okolnosti u
smislu čl.42 Krivičnog zakonika Crne Gore koje utiču kako na vrstu tako i na
visinu kazne. Optuženi je mlad čovjek, nezaposlen. Ove okolnosti sud je uzeo
kao olakšavajuće okolnosti na strani optuženog. Medjutim, kao otežavajuću
okolnost sud je optuženom uzeo činjenicu da je do sada tri puta osudjivan što
je utvrdjeno iz izvoda iz KE i to u poslednji tri godine. Obzirom na
dosadašnji život optuženog i njegovu osudjivanost sud je mišljenja da radi
krivično pravne zaštite prema ovom optuženom jedina adekvatna krivična
sankcija jeste efektivna kazna zatvora pa je sud optuženom i izrekao kaznu
zatvora u trajanju od 30 (trideset) dana smatrajući da će se kaznom zatvora u
ovom vremenskom trajanju postići svrha kažnjavanja zakonom predvidjena i
dovoljno uticati na optuženog da više ne vrši krivična djela.
U smislu čl. 226 i 229 ZKP-a sud je obavezao optuženog da Budžetu Crne Gore na
ime troškova krivičnog postupka koji čine naknada i nagrada vještaku
dr.Pupoviću za obavljeno medecinsko vještačenje plati iznos od 88,00 € kao i
na ime paušala iznos od 27,50 € koji iznos je odmjeren obzirom na dužinu
trajanja i složenost krivičnog postupka te imovno stanje okrivljenog.
U smislu čl.239 ZKP-a radi ostvarivanja imovinsko pravnog zahtjeva sud je
oštećenu T. D. koja je postavila imovinsko pravni zahtjev prema optuženom u
iznosu od 3.000,00 € uputio na parnicu jer u krivičnom postupku nije
utvrdjivana visina istog.
OSNOVNI SUD U PLJEVLJIMA , dana 27.09.2013.godine.
Zapisničar,  S u d i j a,
Zora Leković Ljiljana Popović
PRAVNA POUKA:
Protiv ove presude dozvoljena je žalba u roku od 8 dana po prijemu iste  višem
sudu Bijelo Polje a preko ovog suda.
DOSTAVITI :
1 x Privatnom tužiocu
1 x Optuženom