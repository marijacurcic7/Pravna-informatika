K.br.90/13
U IME CRNE GORE
Osnovni sud u Pljevljima , kao prvostepeni krivični sud po sudiji Ljiljani
Popović, uz sudjelovanje zapisničara Zore Leković, u krivičnom predmetu protiv
optuženog K. B. iz P., koga brani advokat G. M. iz P., zbog krivičnog djela
teška tjelesna povreda iz čl.151 st.1 Krivičnog zakonika Crne Gore, a po
optužnom predlogu ODT Pljevlja Kt.br.140/13 od 20.06.2013.godine, nakon
održanog glavnog i javnog pretresa, u prisustvu ODT Pljevlja Tomčić Milivoja,
oštećenog T. M. i njegovog zakonskog zastupnika T.T., optuženog K. B. i
njegovog branioca advokata G. M., dana 19.09.2013. godine donio je i javno
objavio
P R E S U D U
Optuženi K. B., JMBG ..., od oca J.i majke N.rodjene A., rodjen u Pljevljima
dana ....godine, sa prebivalištem u P. selo G., državljanin CG, neoženjen, bez
djece, nezaposlen, psimen, završio III stepen srednje škole, govori srpskim
jezikom, razumije crnogorski jezik, srednjeg imovnog stanja, neosudjivan.
K R I V J E
Što je:
Dana 07.04.2013.godine poslije 14,00 časova u selu G. opština P. teško
tjelesno povrijedio maloljetnog -oštećenog T. M. iz G. na način što ga je
jedanput udario rukom u predjelu glave-lijevog uha, nanijevši mu tom prilikom
tešku tjelesnu povredu u vidu potresa lavirinta unutrašnjeg uha i oštećenja
nervno-osjetilnih struktura unutrašnjeg dijela lijevog uha sa posledicom teške
oslabljenosti sposobnosti sluha na lijevo uho i osjećajem šuma u ovom uhu,-
čime je izvršio krivično djelo teške tjelesne povrede iz čl.151 st.1 Krivičnog
zakonika Crne Gore,
pa ga sud na osnovu već citiranog zakonskog propisa te primjenom čl.
4,5,13,15,32,33,36, 42,45 i 46 Krivičnog zakonika Crne Gore te čl.226,229,239
i 374 Zakonika o krivičnom postupku
2.-
O S U DJ U J E
Na kaznu zatvora u trajanju od 3 (tri) mjeseca.
Optuženi je dužan platiti Budžetu Crne Gore na ime troškova krivičnog postupka
iznos od 110,00 € kao i na ime paušala iznos od 27,50 €,
a sve ovo u roku od 15.dana po pravosnažnosti presude pod prijetnjom prinudnog
izvršenja.
Oštećeni T. M.radi ostvarivanja imovinsko pravnog zahtjeva upućuje se na
parnicu.
O b r a z l o ž e nj e
Osnovno državno tužilaštvo u Pljevljima optužnim predlogom Kt.br.140/13 od
20.06.2013.godine, optužilo je K. B. iz P.a da je izvršio krivično djelo teška
tjelesna povreda iz čl.151 st.1 Krivičnog zakonika Crne Gore a na način,
mjesto i vrijeme bliže opisano izrekom ove presude. U završnoj riječi ODT
Pljevlja je istakao da je u dokaznom postupku a prevashodno na osnovu iskaza
maloljetnog oštećenog i nalaza i mišljenja vještaka dr.Borovinića nesumnjivo
utvrdjeno da je optuženi K. B.n počinio krivično djelo teške tjelesne povrede
iz čl.151 st.1 Krivičnog zakonika Crne Gore kako mu je javnom optužbom i
stavljeno na teret i predložio da ga sud oglasi krivim i osudi po zakonu.
Zakonski zastupnik maloljetnog oštećenog se u završnoj riječi pridružio
krivičnom gonjenju protiv optuženog i postavio imovinsko pravni zahtjev stim
što je istakao da visinu imovinsko pravnog zahtjeva nemože precizirati.
Optuženi K.B. u svojoj odbrani na glavnom pretresu ne priznajući izvršenje
krivičnog djela i krivicu naveo je da poznaje oštećenog i njegovog oca, da su
maltene bili prijatelji a i komšije su te da se toga dana vraćao kolima sa
izbora, sa njim u autu je bio i njegov otac i bilo je negdje oko 14 ili 15,00
časova. Primijetio je maloljetnog oštećenog kako mu tjera ovce koje nijesu
bile u žitu oštećenog a to zna jer je nadzirao ovce. Maloljetni oštećeni je
tjerao ovce i udarao nekom motkom kako ovce tako i jagnjad. Optuženi je dalje
kazao da je stao sa autom i sa udaljenosti od 100 m pozvao više puta T. M.a i
upozoravao ga da ostavi ovce i da ih ne dira a M. na to nije reagovao. Kako je
vidio da M. ne reaguje na njegova upozorenja izašao je iz auta i krenuo prema
M. nastavljajući da ga upozorava da ne tuče ovce i tek kad je prišao M.u na
jedno 50 m M. je prestao da tuče ovce i krenuo je prema njemu i dok mu je
M.prilazio pitao ga je zašto mu udara ovce našta je Milan rekao prilazeći mu
da ovce tuče zato što su bile u njegovom žitu a on je M.u govorio da njegove
ovce nijesu bile u M. žitu već da su to bile ovce jednog njegovog rodjaka koje
je M. prethodno bio otjerao i tukao. Tada je M. stao ispred njega držeći motku
u ruci i rekao mu da će drugi put ubiti i njega i ovce, M. je bio sav uzrujan
i crven od trčanja. Optuženi u svoju odbranu dalje navodi da je tada
odreagovao tako što je jednom rukom odgurnuo M. negdje u predjelu glave ili
vrata ili ramena a drugom rukom uhvatio motku koju je Milan držao u ruci,
istrgao mu motku iz ruke i M.se okrenuo i otišao. Nije toga dana udario
M.rukom. Nakon što je odgurnuo M. rukom M. nije padao na zemlju. Kazao je i to
da je njegov otac bio u autu i nekih stotinjak metara udaljen od mjesta dje se
on sreo sa oštećenim a njegov otac nije mogao da vidi dogadjaj jer teren nije
pregledan, vidik zaklanjaju neke vrbe. Nije vidio da je neko posmatrao ovaj
dogadjaj ali mu je D. K. rekao da je bio negdje u blizini, u prolazu i da je
vidio dogadjaj. Nezna otkud oštećenom povreda i nemoguće je da takva povreda
nastane od odgurivanja rukom. Dodao je i to da je visok oko 1,95 m a da je
težak 80 kg.
Branilac optuženog u završnoj riječi nakon analize izvedenih dokaza je istakao
da optuženi kritične prilike nije imao namjeru da povrijedi oštećenog niti mu
nanese tešku tjelesnu povredu te da sud prilikom odmjeravanja vrste i visini
kazne optuženom ima u vidu da optuženi nije imao navedenu namjeru da nije
dosad osudjivan, da su optuženi i oštećeni komšije koji su bili u
dobrosusjedskim odnosima kao i lične i porodične prilike optuženog.
Optuženi K. B. u završnoj riječi u cjelosti je usvojio odbranu svog branioca.
U dokaznom postupku sud je saslušao svjedoka-oštećenog maloljetnog
T.M.,pročitao nalaz i mišljenje vještaka dr.B.B.a, pročitao izvještaj ljekara
za HMP u P.a broj 2682 od 07.04.2013.godine, pročitao izvještaje ljekara
specijaliste JZU Opšta bolnica Pljevlja broj protokola 1635, 1636 i 1864 svi
od 07.04.2013.godine, pročitao izvještaj ljekara specijaliste specijalističke
anbulante ortopeda P. broj 1807 od 11.04.2013.godine, pročitao izvještaj
ljekara specijaliste ORL broj protokola 1280 od 15.04.2013.godine, pročitao
izvještaje ljekara specijaliste ORL JZU Cetinje broj protokola 1324 od
16.04.2013.godine, broj 1351 od 18.04.2013.godine i broj 2021 od
19.04.2013.godine, pročitao izvještaj ljekara specijaliste ambulante ORL
Pljevlja broj protokola 1582 od 18.05.2013.godine i pročitao izvod iz KE za
optuženog.
Nakon provedenog dokaznog postupka i ocjene izvedenih dokaza i to kako svakog
pojedinačno tako i u medjusobnoj povezanosti a pri tom cijeneći odbranu
optuženog ovaj sud je utvrdio da je optuženi Ko. B. izvršio krivično djelo
teška tjelesna povreda iz čl.151st.1 Krivičnog zakonika Crne Gore kako mu je
to stavljeno na teret javnom optužbom pa je sud optuženog oglasio krivim i
osudio po zakonu.
Ovakvu svoju odluku sud temelji na činjenicama koje slijede iz izvedenih
dokaza .
Naime,javna optužba stavlja na teret optuženom K. B. da je dana 07.04.2013.
godine poslije 14,00 časova u selu G., opština P. teško tjelesno povrijedio
oštećenog maloljetnog T.M., tako što je jedanput udario rukom u predjelu
glave-lijevog uha i nanio mu tešku tjelesnu povredu potres lavirinta
unutrašnjeg uha i oštećenje nervno-osjetilnih struktura unutrašnjeg dijela
lijevog uha sa posledicom teške oslabljenosti sluha na lijevo uho i osjećajem
šuma u tom uhu. Optuženi . B. nepriznaje izvršenje krivičnog djela i krivicu
navodeći da je kritične prilike jednom rukom odgurnuo maloljetnog oštećenog u
predjelu glave ili vrata ili ramena a drugom rukom oteo motku iz ruke
oštećenog te da nije udarao oštećenog niti je oštećeni nakon odgurivanja padao
na zemlju.
4.-
Radi utvrdjivanja činjenica za donošenje odluke i radi provjere odbrane
optuženog sud je izveo naprijed navedene dokaze pa je tako svjedok-oštećeni
maloljetni T. M. kazao da je dana 07.04.2013.godine negdje oko 12,00 časova
primijetio od svoje kuće da su u parceli koja je bila zasijana žitom bile ovce
komšije K. J.pa je pošao i istjerao ovce iz svoje njive da bi negdje oko 14,00
časova pozvala na telefon tetka D. K. i rekla da su ovce ponovo ušle na tu
parcelu pa je odmah otišao prema toj njivi kako bi istjerao ovce da ne
pričinjavaju štetu. Dok se kretao prema ovcama primijetio je vozilo "P." kojim
je upravljao optuženi sa kojim je bio njegov otac Jovo i kad su mu se
približili na nekih 50 m optuženi je zaustavio vozilo, izašao iz vozila i
pošao prma njemu govoreći mu da mu pridje. Oštećeni je kazao da je u rukama
držao neki prut kojim je tjerao ovce i kad mu je optuženi prišao rekao mu je
"što ti tjeraš moje ovce" a on mu odgovorio da ih mora tjerati jer su bile na
njegovoj njivi i pravile mu štetu. Odmah zatim optuženi mu iz ruku otima prut
i onda ga jedanput, da li otvorenom šakom ili pesnicom, jače udara u predjelu
glave tačnije lijevog uva od kog udarca se zateturao i pao na lakat desne ruke
koju je tom prilikom povrijedio. Izuzev tog jednog udarca drugih udaraca nije
bilo. Osjetio je jak bol u predjelu lijevog uha i pobjegao kući a nakon
izvjesnog vremena pojavio mu se otok na lijevoj strani glave i u predjelu lica
pa ga je otac istog tog dana negdje poslije 19,00 časova odvezao u B. u P.
radi ukazivanja ljekarske pomoći kao i da je pored liječenja u P.liječio se i
na C.. Nečuje dobro na lijevo uho. Oštećeni je tvrdio da ga je otpuženi
kritične prilike udario samo jedanput i to u predjelu lijevog uha i to misli
šamarom a ne pesnicom.
Vještak dr.B. B. nakon uvida u medecinsku dokumentaciju za oštećenog u svom
nalazu i mišljenju istakao je da je povrijedjeni T.M.najprije od strane
dežurnog ljekara HMP Pljevlja a istog dana i od strane ljekara specijaliste
anasteziologa, ortopeda i specijaliste ORL Opšte bolnice u P. pregledan zbog
povrede glave i vrata koje povrede su zadobijene istog dana oko 14,00 časova.
Tom prilikom je i radiološki ispitan i postavljena imobilizacija vrata a nakon
ovih pregleda upućen na daljnje liječenje kući te je sledećeg dana,
08.04.2013.godine bio na pregledu kod ljekara specijaliste ORL Opšte bolnice u
P. kojom prilikom je uradjeno funkcionalno ispitivanje sposobnosti sluha i
ljekar konstatovao oslabljenost sluha na lijevom uhu, odredio terapiju i
predložio dalje medecinsko ispitivanje na Klinici za ORL na C.. Vještak je
dalje kazao da je dana 11.04.2013.godine i dana 15.04.2013.godine T. M. bio na
pregledima kod ljekara specijaliste ORL i ljekara specijaliste ortopeda Opšte
bolnice u P. da bi 16.04.2013. godine i 18.04.2013.godine bio na pregledima
kod ljekara specijaliste ORL na C.u a 18.04.2013.godine i na kontrolnom
pregledu kod ortopeda Opšte bolnice u Pljevljima kada mu je skinuta
imobilizacija vrata i konstatovano da je stanje na povrijedjenom vratu uredno.
Poslednji pregled uradjen je dana 22.04.2013.godine od strane ljekara
specijaliste ORL Opšte bolnice u P.i tom prilikom ljekar je konstatovao da i
dalje postoji teško oslabljen sluh na lijevom uhu usled nervno - osjetilne
slabosti tog uha. Odredjena je terapija. Vještak dr. B. dalje u svom nalazu i
mišljenju ističe da su prilikom urdjenih pregleda kod oštećenog konstatovane
povrede i to : povreda glave i vrata u vidu nagnječine kože i mekog potkožnog
tkiva ušne školjke spoljašnjeg otvora lijevog uha, nagnječina kože poglavine
iza ove ušne školjke i nagnječine lijeve obrazine ličnog dijela glave koje su
nastale djelovanjem srednje ili jače zamahnute tupotvrde sile ravne i veće
površine koja sila je djelovala na glavu povrijedjenog lako od naprijed i više
sa lijeve strane, u jednom navratu a u momentu kad je povrijedjeni prednje -
lijevom stranom glave bio okrenut ka toj sili. Prilikom djelovanja ove sile
došlo je i do prenošenja sile kretanja i na strukture unutrašnjeg dijela
lijevog uha ili tačnije njegovog
5.-
dijela koji se zove lavirint unutrašnjeg uha te nastanka potresa ovog
lavirinta i oštećenja nervno - osjetilnih struktura unutrašnjeg dijela lijevog
uha sa posledičnom teškom oslabljenošću sposobnosti sluha na lijevo uho i
osjećajem šuma u ovom uhu. Osim toga, usled naglog, iznenadnog i snažnog
pokretanja glave prilikom djelovanja ove sile na glavu povrijedjenog došlo je
i do prenošanja sile kretanja i na mišiće vrata te bolne i ograničene
pokretljivosti glave i vrata i prinudnog položaja glave i vrata u odnosu na
tijelo povrijedjenog. Ova povreda je nastala djelovanjem, zamahnute, stisnute
ili otvorene šake ( šamarom). Povreda lijevog uha u vidu potresa unutrašnjih
struktura uha, oštećenja nervno-osjetilnih struktura ovog uha i nastupanje
teške oslabljenosti sluha na lijevo uho u momentu nastajanja povrede
predstavljala je tešku tjelesnu povredu dok su ostale povrede pojedinačno iu
svom zbiru predstavljale laku tjelesnu povredu. U svom zbiru ove povredu su
predstavljale tešku tjelesnu povredu.
Nalaz i mišljenje vještaka dr. B.a sud u cjelosti prihvata kao objektivan i
dat po pravilima struke i na osnovu medecinske dokumentacije za oštećenog.
Cijeneći iskaz oštećenog maloljetnog T.M.a i dovodeći ga u logičnu vezu sa
objektivnim i stručnim nalazom i mišljenjem vještaka dr. B. sud u cjelosti
prihvata kao istinit, jasan i detaljan iskaz oštećenog koji se u potpunosti u
pogledu sredstva nanošenja povrede poklapa sa nalazom i mišljenjem vještaka
jer oštećeni navodi da ga je optuženi kritične prilike otvorenom šakom udario
jedanput u predjelu lijevog uha a vještak je u svom nalazu i mišljenju istakao
da je povreda nastala od djelovanja zamahnute stisnute ili otvorene (šamar)
šake i da je sila djelovala u jednom navratu.
Dakle, u postupku je na osnovu istinitog iskaza oštećenog maloljetnog T.M.,
medecinskom dokumentacijom kao i objektivnim i stručnim nalazom i mišljenjem
vještaka dr.B. B. na nesumnjiv način utvrdjeno da je optuženi K. B. dana
07.04.2013.godine poslije 14,00 časova u selu B. opština P. teško tjelesno
povrijedio oštećenog maloljetnog T. M.tako što ga je jedan put udario rukom u
predjelu glave-lijevog uha i nanio mu tom prilikom tešku tjelesnu povredu
potres lavirinta unutrašnjeg uha i oštećenje nervno-osjetilnih struktura
unutrašnjeg dijela lijevog uha sa posledicom teške oslabljenosti sposobnosti
sluha na lijevo uho i osjećajem šuma u ovom uhu. Optuženi K. je bio svjestan
da ovim udarcem rukom može teško povrijediti oštećenog T. ali uprkos tome je
udario oštećenog, dakle bio je svjestan svoga djela i htio njegovo izvršenje,
djelovao je sa direktnim umišljajem pa ga je sud kao umišljajnog učinioca
oglasio krivim i osudio po zakonu jer se u ovim njegovim radnjama stiču svi
bitni elementi bića krivičnog djela teške tjelesne povrede iz čl.151 st.1
Krivičnog zakonika Crne Gore.
Kako je dakle u postupku utvrdjeno da je optuženi K. B. izvršio krivično djelo
teške tjelesne povrede iz čl.151 st.1 Krivičnog zakonika Crne Gore kako je to
bliže opisano izrekom ove presude to ga je sud oglasio krivim i osudio po
zakonu a prilikom odlučivanja o vrsti i visini kazne sud je u smislu čl.42
Krivičnog zakonika Crne Gore cijenio sve okolnosti koje utiču kako na vrstu
tako i na visinu kazne. Optuženi Kovačević je mlad čovjek, star 25.godina,
nezaposlen, neoženjen. Do sada nije dolazio u sukob sa zakonom što je
utvrdjeno iz izvoda iz KE. Ove okolnosti a prevashodno dosadašnji život
optuženog i njegovu neosudjivanost sud je optuženom uzeo kao osobito
olakšavajuće okolnosti pa mu je ublažio kaznu u smislu čl.45 i 46 Krivičnog
zakonika Crne Gore ispod zakonom propisanog minimuma za ovo krivično djelo i
izrekao mu kaznu zatvora u trajanju od 3 (tri) mjeseca
smatgrajući da će se samo kaznom zatvora i u ovom vremenskom trajanju postići
svrha kažnjavanja i dovoljno uticati na optuženog da više ne vrši krivična
djela.
Shodno čl.226 i 229 Zakona o krivičnom postupku, sud je obavezao otpuženog da
na ime troškova krivičnog postupka plati Budžetu Crne Gore iznos od 110,00 €
koji iznos čini naknada i nagrada vještaka medecinske struke za obavljeno
vještačenje te da na ime paušala plati iznos od 27,50 € koji iznos je odmjeren
obzirom na dužinu trajanja i složenost krivičnog postupka te imovno stanje
optuženog.
Zakonski zastupnik maloljetnog oštećenog T. T.je postavio imovinsko pravni
zahtjev prema optuženom ističući da visinu imovinsko pravnog zahtjeva nemože
precizirati. Kako krivični sud u ovom postupku nije utvrdjivao visinu
imovinsko pravnog zahtjeva to je u smislu čl.239 ZKP-a oštećenog T. M. radi
ostvarivanja imovinsko pravnog zahtjeva uputio na parnicu.
OSNOVNI SUD U PLJEVLJIMA , dana 19.09.2013.godine.
Zapisničar,  S u d i j a,
Zora Leković  Ljiljana Popović
PRAVNA POUKA:
Protiv ove presude dozvoljena je žalbu u roku od 8.dana po prijemu
iste Višem sudu Bijelo Polje, a preko ovog suda.
DOSTAVITI:
1 x ODT Pljevlja
1 x Optuženom
1 x Braniocu optuženog