K.br.213/09
U IME NARODA 
OSNOVNI SUD U HERCEG NOVOM, kao prvostepeni krivični, u vijeću sastavljenom od
sudije Blagojević Marka, kao predsjednika vijeća i sudija porotnika Stanković
Tereze i Martinović Ilije kao članova vijeća uz sudjelovanje Kilibarda Biljane
kao zapisničara, rješavajući u krivičnom predmetu protiv okrivljenog R.M. zbog
krivičnog djela građenje objekta bez građevinske dozvole iz čl. 326 a KZ,
postupajući po optužnici ODT-a Herceg Novi Kt.br. 187/09  od 06.10.2009
godine, nakon javnog, usmenog i glavnog pretresa održanog dana 18.04.2011.
godine, u prisustvu  zamjenika ODT-a Stijović Rista, okrivljenog R.M. i
njegovog branioca adv. P.J., nakon tajnog vijećanja i glasanja donio je, a
dana 04.05.2011. godine  javno objavio
PRESUDU 
OKRIVLJENI:
R.M., jmbg ... od oca M. i majke B., rođene M., rođenog ... godine u PG, sa
prebivalištem u ul..., Opština H.N., magistrant turističkih nauka, zaposlen ,
srednjeg imovnog stanja, oženjen, otac jednog djeteta, državljanin Crne Gore,
ranije neosuđivan,  
Kriv je 
Što je:
u periodu od februara do maja mjeseca 2009 godine u ul. ... u H.N., u
potkrovlju stambenog objekta na kat. parc. ... KO T., protivpravno čl. 69.
Zakona o uređenju prostora i izgradnji objekata bez prethodno pribavljene
građevinske dozvole, izvršio rekonstrukciju tavanskog prostora i podigao kosi
dio krovne  konstrukcije na sjeveroistočnoj strani iznad terase zgrade, na
način što je dio neizgrađenog tavanskog prostora zgrade rekonstruisao, tako
što je iznad terase u visini od 40cm, nadzidao dva reda blokova od cigle na
kojima je podigao kosi krov i otvorio dvoje vrata za izlazak na terasu.  
- čime je izvršio krivično djelo građenje objekta bez građevinske dozvole iz
čl. 326 a KZ  
- pa sud okrivljenome primjenom navedene zakonske odredbe, te odredbi iz čl.
4. st. 2., 32., 36., 42. st. 1., 45. st. 1. tač. 5, 52, 53. i 54., Krivičnog
zakonika, kao i odredbi iz čl. 199., 202. st. 1. i 364. st. 1. Zakonika o
krivičnom postupku, izriče  
USLOVNU OSUDU 
Kojom okrivljenom utvrđuje kaznu zatvora u trajanju od 60(šezdeset)dana i
istovremeno određuje da se utvrđena kazna neće izvršiti ukoliko okrivljeni u
roku od 1(jedne ) godine ne učini novo krivično djelo.
Obavezuje se okrivljeni da na ime troškova krivičnog postupka plati iznos od
897,88€,u roku od 15 dana od dana pravosnašnosti presude pod prijetnjom
prinudnog izvršenja,a na žiro račun ovoga suda br.510-6022-16.  
O b r a z l o ž e nj e 
Osnovni državni tužilac u HN podnio je ovom sudu optužnicu Kt.br. 187/09   od
06.10.2009 godine, protiv okrivljenog R.M., zbog krivičnog djela građenja
objekta bez građevinske dozvole  iz člana 326 a KZ CG, bliže opisanog u izreci
ove presude. Na glavnom pretresu zamjenik ODT-a H. Novi Stijović Risto koji je
zastupao optužnicu, istu je činjenično izmjenio i u svojoj završnoj riječi,
ostajući pri navodima podnijete i izmijenjene  optužnice, predložio je sudu da
okrivljenog  oglasi krivim i osudi po zakonu.
Okrivljeni R.M. u svojoj odbrani u bitnom je istakao da je dva stana u
potkrovlju stambene zgrade u  HN na kat.parc.... K.O.T., odnosno  dvije
stambene jedinice u potkrovlju zgrade kupio od “R.I.I.”DOO iz BG, te sa
ovlašćenim licem tog preduzeća zaključio kupoprodajni ugovor na osnovu kojeg
mu je izdat list nepokretnosti broj ... K.O.T., te je uknjižen kao vlasnik
predmetnih nepokretnosti u obimu vlasništva  1/1, nakon čega je od Opštine
dobio rješenje kojim mu se odobrava izvođenje radova na sanaciji i adaptaciji
postojećeg stambenog prostora u stanovima koji su u Listu nepokretnosti br....
K.O.T. označeni kao PD6, PD8 i PD9, te  je nakon toga započeo sanaciju i
adaptaciju stambenog prostora i završio sa istom 06.05.2009.godine. Naveo je i
to da je dana 27.05.2009.godine na kućnu adresu dobio rješenje Opštine-glavnog
administratora, a kojim se poništava rješenje Sekretarijata za stambeno
komunalne poslove Opštine H.Novi od 09.04.2009.godine,a kojim mu je prethodno
bilo odobreno izvođenje tih radova. Dodao je i to da je bilo nužno izvesti
sanaciju predmetnih objekata,  jer su stanovima koji se nalaze ispod
predmetnih stambenih jedinica prijetila oštećenja od prokišnjavanja. Istakao
je i to da nije nazidao ništa iznad terase te da navedenim radovima nije
izmijenio izgled zgrade.  
        Branilac okrivljenog adv. P.J. u svojoj završnoj riječi u bitnom je  istakao da je okrivljeni kupio predmetne stamb.jedinice za koje je izdato rješenje za građenje dana  23.11.2000.godine,a da je okrivljeni vršio sanaciju i adaptaciju po odobrenju Opštine HN od 09.04.2009.godine a po rješenju br...., te da je okrivljeni nakon izdavanja ovog rješenja izvršio radove koji se ne mogu kvalifikovati kao prekoračenje sanacije i adaptacije  i konačno,predložio da sud oslobodi okrivljenog iz naprijed navedenih razloga.

         Okrivljeni je u svojoj završnoj riječi kazao da smatra da nije kriv za djelo koje  mu je stavljeno optužnicom na teret, jer je sve radove izvodio u skladu sa rješenjima i dozvolama izdatim od strane Opštine H.N., kao i da nije vršio gradnju odnosno otvaranje vrata, jer su ti otvori već postojali i bili zatvoreni stiroporom, a on je samo taj stiropor makao i postavio vrata.

         U dokaznom postupku sud je neposredno  saslušao svjedoke  P.D.,  K.Č., L.J. i  D.D., na saglasan predlog stranaka pročitao iskaze svjedoka M.D., P.J. i Đ.B., pročitao Zapisnik Komunalne policije od 05.03.2009.godine broj ..., Zapisnik komunalne policije Opštine H.N broj  ... od 18.02.2009.godine, Zapisnik komunalne policije Opštine H.N. BROJ ... od 04.05.2009.godine, rješenje Sekretarijata za stambeno konunalne poslove i zaštitu životne sredine opštine H.Novi broj ... /2008 od 09.04.2009.godine, zaključak Sekretarijata za stambeno komunalne poslove i zaštitu životne sredine Opštine h.novi broj .../1 od 21.04.2009.godine,  rješenje službe glavnog administratora Opštine H.Novi br..../09 od 06.05.2009.godine, pročitao obavještenje komunalne policije Opštine Herceg Novi od 17.02.2009.godine, izvršio uvid u LN broj ... K.O. T., pročitao nalaz i mišljenje vještaka građevinske struke T.M. od 12.04.2009.godine dat u predmetu R.br.55/09, pročitao obavještenje inspekcije zaštite prostora-Podgorica br..../09 od 13.04.2009.godine, izvršio uvid u fotodokumentaciju (list spisa u predmetu Ki.66/09 od 33 do 36), pročitao Ugovor o kupoprodaji nepokretnosti posl.br.Ov.I 5083/2008 od 27.05.2008.godine, pročitao nalaz i mišljenje vještaka građevinske struke T.M. od 25.09.2009.godine, izvršio uvid u fotodokumentaciju (list spisa 81 predmeta Ki.66/09), pročitao nalaz i mišljenje vještaka građevinske struke J.S. od 21.09.2010.godine, pročitao presudu Upravnog suda Crne Gore U.br.995/2010 od 12.11.2010.godine, na saglasan predlog stranaka pročitao iskaz svjedoka R.A., neposredno saslušao svjedoka B.T., pročitao nalaz i mišljenje vještaka građevinske struke F.Z. od 05.03.2011.godine, neposredno saslušao vještaka F.Z., pročitao Izvod iz KE za okrivljenog izdat od UP PJ Podgorica od 26.11.2009.godine, pročitao rješenja Sekretarijata za urbanizam i graševinarstvo broj .../2000 OD 23.11.2000.godine, I Seretarijata za stambeno komunalne poslove Opštine Herceg Novi broj .../2008 od 09.04.2009.godine

        Analizirajući provedene dokaze pojedinačno i u njihovoj međusobnoj povezanosti, dovodeći ih u vezu sa navodime optužbe i kazivanju optuženog, sud je na nesumnjiv način utvrdio da je okrivljeni R.M. počinio krivično djelo koje mu je stavljeno na teret optužbom i istog oglasio krivim i odgovornim iz sljedećih razloga:

         Svjedok P.D.  u svom svjedočkom iskazu u bitnom je naveo da je zajedno sa stanarima navedenog objekta dana 16.02.2009.godine podnio zahtjev nadaležnoj službi u opštini za uknjiženje tavanskog prostora u katastru kao zajedničku svojinu, stanara,ali im je toga dana Opština dala na uvid rješenje koje je izdato dana 04.02.2009.godine u kome piše da je predmetni tavanski prostor uknjižen na R.M. kao vlasnika, a negdje u martu mjesecu  2009.godine okrivljeni je  na predmetnom prostoru ozidao 2 reda blokova i podigao nivo krova na taj način, a nakon toga inspekcija za zaštitu prostora je izašla na lice mjesta oko 20.03.2009.godine, ali okrivljeni toj službi dostavlja  rješenje kojim mu se dozvoljava adaptacija i sanacija tavanskog prostora, te nadležna inspekcija nije mogla postuputi po naprijed navedenoj prijavi. Kasnije je to rješenje poništeno od strane glavnog administratora,  ali je   okrivljeni i dalje  nastavio sa radovima tako, što je 17.05.2009.godine srušio dio krova na južnoj strani predmetne zgrade i na tom mjestu napravio otvor za izlaz na postojećim terasama.

           Svjedok K.Č. u svom svjedočkom iskazu u bitnom je naveo da je u kritično vrijeme ležao  zbog posledica nezgode u svom stanu i da je čuo da se izvode neki  radovi  u zgradi.

          Svjedok L.J.  u svom svjedočkom iskazu u bitnom  je  navela da je okrivljeni dana 16.02.2009.godine započeo radove u potkrovlju predmetne zgrade, te postavio elektroinstalaciju, keremičke pločice na podovima i probio balkonske otvore. Navela je i to da ostali stanari zgrade nisu dali saglasnost okrivljenom za izvođenje tih radova, te da je okrivljeni skidanjem krova sa predmetne zgrade i probijanjem balkonskih otvora njoj pričinio štetu na stanu  koji se nalazi ispod tog prostora, jer je u tom periodu bila velika kiša,pa je njen stan poplavljen, a osim toga stanarima zgrade su po terasama i balkonima padali djelovi betona i kamenja prilikom izvođenja radova.

         Svjedok D.D. u svom svjedočkom iskazu u bitnom je navela da je zajedno sa kolegama iz komunalne policije, a postupajući po prijavi stanara, dana 18.02.2009.godine izašla na lice mjesta i tom prilikom konstatovala da je na terasama spornog objekta postavljena keramika, a da  okrivljeni za te radove nije imao odobrenje od nadležnog organa i da, osim tih radova nikakvi drugi radovi toga dana nisu izvođeni na predmetnom tavanskom prostoru. Navela je i to da predmetni radovi predstavljaju rekonstrukciju tavanskog dijela prostora i početak pretvaranja tog prostora u stambeni prostor  iz razloga, jer upravo postavljanje keramike na terasama ukazuje da se namjerava pretvoriti u stambeni prostor.

        Svjedok M.D.  u svom svjedočkom iskazu u bitnom je naveo da je dana 01.05.2009.godine izašao na lice mjesta i tom prilikom konstatovao da su na tavanskom prostoru izvedeni radovi, na način što je podignut krov, odnosno podignut je nivo postojećeg krova za dva reda blokova, s tim što ne zna kako je to ranije izgledalo, ali se moglo vidjeti da je to svježe izvedeno.

      Ovakve izjave svjedoka su precizne, jasne i međusobno saglasne, pa im je sud poklonio punu vjeru. Ovo tim prije što su ovakve izjave potvrđene i materijalnim dokazima, prije svega sa zapisnikom komunalne policije br.02-9-6/09 od 04.05.2009.godine iz kojeg je sud utvrdio da je inspektor komunalne policije M.D. prilikom obilaska lica mjesta konstatovao  da  okrivljeni R.M. izvodi radove na sanaciji i adaptaciji postojećeg stambenog objekta odnosno prostora u stanovima koji su u izvodu lista nepokretnosti  broj ... K.O. T. označeni kao PD6, PD8 I PD 9 koji se nalaze u potkrovlju iste zgrade, a u toku kontrole utvrđeno je i da je okrivljeni pored naprijed pomenutih radova  podigao i kosi dio krovne konstrukcije na sjeveroistočnoj strani iznad terase pomenute zgrade za cca 40 cm, tako što je ozidao dva reda blokova od cigle.

       Iz Zapisnika Komunalne policije Opštine Herceg Novi broj 02-96-17-9/09 od 18.02.2009.godine, sud je utvrdio da je služba za inspekcijske poslove-građevinska inspekcija Opštine H.Novi izašla na lice mjeste i konstatovala da je okrivljeni izvodio radove na rekonstrukciji tavanskog prostora stambene zgrade  na pomenutoj lokaciji bez odobrenje nadležnog organa, a da su se u momentu kontrole izvodili radovi na postavljanju keramike na teresi koja se nalazi na sjevernoj strani predmetnog objekta.

       Iz foto elaborata datog uz zapisnik Komunalne policije br. 02-9-6/09 od 04.05.2009. godine sud je utvrdio da su u potkrovlju stambenog objekta u ulici ... u Herceg Novom izvođeni određeni građevinski radovi, prvenstveno na krovnoj konstrukciji, a kojim radovima je krovna konstrukcija, podizana i to iz razloga da bi se ispod nje dobila dovoljna visina za probijanje otvora- viđenica, a sve u cilju da bi se kroz ovako dobijene otvore omogućio izlazak na krovne terase.

       Uvidom u L.N,broj ... KO T. sud je utvrdio da je okrivljeni vlasnik stambenog prostora PD8, PN, pov.36 m2 i stambenog prostora PD 9, PN, pov.36 m2 u obimu sa 1/1.

       Sud je cijenio nalaz i mišljenja vještaka gređevinske struke T.M. 12.04.2009 godine, pa ga nije prihvatio, jer je isti nepotpun i neprecizan, odonosno vještak se nije precizno izjasnio o tome koji radovi su izvođeni u sporonm periodu, na premetnom stanu, te se u dalje nije izjasnio da u koliko su ti radovi izvođeni dali je za iste bilo potrebno odobrenje za građenje.  Sud je takođe cijenio nalaz i mišljenje pomenutog vještaka od 25.09.2009 godine, koji predstavlja dopunu ranijeg nalaza, pa ni takav nalaz nije prhvatio, jer je isti nepotpun i neprecizan, ovo sa razloga što vještak ni u drugom svom nalazu nije ispravio nedostatke iz prethodnog svog nalaza.

      Iz istih razloga sud nije mogao prihvatiti i  nalaz i mišljenja vještaka građevinske struke J.S. od 21.09.2010.godine koji je nepotpun, i nepreciza,  jer se vještak izjasnio samo o tome da se radi o tavanskom prostoru koji se može u cjelini ili dijelom prenamjeniti u stambeni prostor, te da je za prenamjenu prostora i izvođenje građevinskih radova na prenamjeni prostora potrebno prethodno pribaviti određenu dokumentaciju od nadležnih opštinskih organa, a vještak se nije izjasnio o tome koji su radovi izvedeni u spornom periodu. Ovakav nalaz po mišljenju suda je u velikoj mjeri neprecizan i nejasan, te isti nije odgovorio na dat mu zadatak naredbom ovog suda.

      Međutim, za razliku od naprijed navedenih nalaza i mišljenja vještaka, nalaz i mišljenje vještaka građevinske struke  F.Z. je sud prihvatio kao objektivan, precizan, jasan i  dat u svemu po pravilima struke, i iz  njega kao i iz  pojašnjenja  ovog vještaka datim na glavnom pretresu  nesumnjivo i nedvosmisleno proizilazi da je okrivljeni postavio dvoje vrata na ulazu u potkrovlju, podigao fasadni zid za cca 40cm, kako bi se izjednačio krov objekta, odnosno izmjnio krov i otvorio dva otvora za izlaske na terasu, te da su ti radovi već bili pripramljeni još u fazi izgradnje, ali da je za te radove, odnosno njihov nastavak, bilo potrebno pribaviti građevinsku dozvolu. Odgovarajući na pitanja vještak je istakao da je građevinska dozvola bila potrebna za probijanje otvora u zidovima, za izlazak na već pripremljene postojeću tarase, kao i nadziđivanje postojećih konstruktivnih zidova objekta za dovođenje krova na tarasama u istu ravan sa ostalim dijelom krova, te da za navedene radove orkivljei nije imao građevinsku dozvolu. Dalje je istakao da unutrašnjosti nisu vršeni nikakvi radovi, osim zanatskih radova, te da za takve radove nije bila potrebna građevinska dozvola, te da se realno stanje objekta u odnosu na projekat razlikuje što projekat ne predviđa otvor na dvije tarase, te da se u svakom slučaju izmjena krova i otvaranje zidova nije smjelo uraditi bez posjedovanja građevinske dozvole. Pojasnio je da su u konkretnom slučaju napravljena dva otvora za dvije tarase i da je krovna konstrukcija mjenjana na dijelu izlaska na tarase. Dodao je i to da bez obzira što je sve bilo pripremljeno da se urade dva otvora na tarasi i podigne krov iznad njih, to nije moglo raditi bez prethodno pribavljene građavinske dozvole. Ovakav nalaz i njegovo pojašnjenje na glavnomm pretresu i potvrđeni fotodokumentacijom, iz koje se vidi da su probijani zidovi, i da je kosi dio krovne konstrukcije na spornom objektu mjenjan.

         Uzimajući u obzir iskaze svjedoka P.D. koji je istakao da je vršeći inspekciju na predmetnom objektu utvrdio da su ozidana dva reda blokova i podignut krov, te da su srušeni dijelovi krova na kojim mjestima su napravljeni otvori za izlaz na postojećim tarasama, Svjedoka K.Č. koji je istakao da su se izvodili neki radovi u zgradi, svjedoka L.J. koja je istakla da je okrivljeni 16.02.2009 godine započeo radove u potkrovlju, te da je probio balkonske otvore i skidao krov, zbog čega je pretrpjela štetu, svjedoka D.D. koja je istakla da je 18.02.2009 godine na licu mjesta utvrdila kao insprektor da je na tarasama objekta postavljana keramika, svjedoka M.D. koji je istakao da je 01.05.2009 godine na licu mjesta konstatovao da je u predmetnom objektu podignut krov i to za dva reda blokova i da su radovi bili svježe izvedeni, a kojim iskazima je sud poklonio punu vjeru, jer su isti međusobno saglasni i potvrđeni su zapisnikom Komunalne policije br. 02-9-6/09 do 04.05.2009 godine, zapisnik Komunalne policije Opštine H. Novi br. 02-96-17-9/09 od 18.02.2009 godine, fotodoelaboratom uz zapisnik Komunalne policije br. 02-9-6/09 od 04.05.2009 godine.

       Svi naprijed navedeni dokazi potvrđeni su i nalazom i mišljenjem vještaka građevinske struke F.Z., kao i njegovim pojašnjenjem na glavnom pretresu, a iz čega je sud nedvosmisleno utvrdio da je okrivljeni napravio dva otvora za dvije tarase, podigao krov iznad tarasa sa dva reda blokova, a da za te radove okrivljeni nije posjedovao građevinsku dozvolu koja je bila obavezna.

       Članom 69 Zakona o uređenju prostora i izgradnji objekata propisano je da se objekat može graditi na osnovu građavinske dozvole i tehničke dokumentacije.

        Iz naprijed utvrđenog činjeničnog stanja sud je na nesumnjiv način utvrdio da se u radnjama okrivljenog stekla sva bitna obilježja krivičnog djela iz čl. 326 a KZ-a, odnosno da je okrivljeni izvršio podizanje krova, tako što je iznad tarase u visini od 40cm, nazidao dva reda blokova od cigle na kojima je podigao kosi krov i otvorio dva otvora za izlazak na tarasu, bez posjedovanja građavinske dozvole, koja je u konkretnom slučaju bila potrebna, a suprotno citiranom članu navedenog zakona, pa je sud našao da je okrivljeni počinio krivično djelo koje mu je stavljeno na teret, na način, u mjestu i u vrijeme kako je to opisano izrekomm presude.

      Sud je  cijenio odbranu okrivljenog u kojoj je naveo da je za predmetni objekat imao građevinsku dozvolu,  te da nije vršio radovi koji su navedeni, pa ovakvu odbranu okrivljenog sud nije prihvatio, jer je ista sračunato data na izbjegavanje odgovornosti, a takva njegova odbrana je negirana naprijed provedenim dokazima, a naročito nalazom i mišljenjem vještaka građevinske struke F.Z..

      Cijeneći psihički odnos okrivljenog R.M. prema izvršenom krivičnom djelu, sud je utvrdio da je okrivljeni prilikom izvršenja krivičnog djela bio svjestan djela, odnosno bio je svjestan da gradi objekat bez prethodno pribavljene građevinske dozvole i htio je  njegovo izvršenje, u čemu se iscrpljuje njegov direktni umišljaj.

      Sud je odbio predlog branioca okrivljenog da se ponovo saslušaju raniji vještaci na okolnost da li je za izvođenje spornih radova trebalo posebno odobrenje za građenje, iz razloga što bi novo izvođenje dokaza vodilo nepotrebnom odugovlačenju postupka, a činjenično stanje u ovom postupku je u dovoljnoj mjeri razjašnjeno.

      Sud je cijenio i ostale provedene dokaze, pa je našao da isti nisu od bitnijeg uticaja na drugačije presuđenje u ovoj krivičnoj stvari. Naime, svi ostali dokazi odnose se na predmet sanacije i adaptacije spornog objekta, te se u daljem odnose na utvrđivanje činjenice da li se radi o tavanskom prostoru ili pak stambenom prostoru, što nije predmet ovog krivičnog postupka, jer je predmet ovog krivičnog postupka građenje bez građevinske dozvole, odnosno utvrđivanje da li su i koji radovi izvedeni za koje je bila potrebna građevinska dozvola, te da li je građevinska dozvola i postojala.

       Prilikom utvrđivanja krivične sankcije okrivljenom R.M. sud je primjenom člana 42 st.1 KZ,kao olakšavajuće okolnosti našao da je oženjen, otac jednog djeteta, ranije neosuđivan, što je sud utvrdio uvidom u izvod iz KE za okrivljenog, dok otežavajućih okolnosti nije bilo. Cjeneći navedene olakšavajuće okolnosti sud je našao da u konkretnom slučaju radi krivično pravne zaštite prema okrivljenom nije nužno primjeniti kaznu, pa je istom na osnovu člana 53 i 54. Krivičnog zakonika izrekao uslovnu osudu sa kojom mu je utvrdio kaznu zatvora u trajanju od šezdeset dana, koju mu je saglasno čl.45 st. 1.tač. 3 i 46  st. 1 tasč. 5 KZ-a ublažio  i istovremeno odredio da se ista neće izvršiti ukoliko okrivljeni u roku od 1 (jedne) godine ne izvrši novo krivično djelo, smatrajući da će se i prijetnjom izvršenja utvrđene kazne zatvora uz provjeru ponašanja okrivljenog u roku od 1 (jedne) godine na istog u dovoljnoj mjeri uticati da u buduće ne vrši krivična djela i na taj način u ovom konkretnom slučaju ostvariti svrha izricanja uslovnih osuda iz člana 52 st. 2 KZ-a, u okviru opšte svrhe izricanja krivičnih sankcija iz čl. 4 st. 2 KZ-a.

          Odluku o troškovima krivičnog postupka sud je donio na osnovu čl. 199 i 202 st. 1 Zakonika o krivičnom postupku i obavezao okrivljenog da na ime troškova krivičnog postupka plati iznos od 897,88€, a  koji troškovi se odnose na troškove vještaka građevinkse struke, T.M., J.S. i F.Z. i to iznos ukupno od 847,88€, kao i iznos od 50€  na ime paušala, koji je određen shodno trajanju postupka, složenosti predmeta i imovinskim prilikama okrivljenog.

          Na osnovu svega izloženog, primjenom čl. 364 st. 1 ZKP-a odlučeno je kao u izreci presude.

OSNOVNI SUD U HERCEG NOVOM,
dana 04.05.2011.godine. 
Zapisničar
PREDSJEDNIK VIJEĆA-SUDIJA,
Kilibarda Biljana,s.r.
Blagojević Marko,s.r.  
Za tačnost otpravka tvrdi i ovjerava
namještenik suda.  
PRAVNA POUKA:
Protiv ove presude dozvoljena je žalba u roku od 15 dana od
dana prijema iste preko ovog suda Višem sudu Podgorica.  
DNA:
- ODT H.Novi
- Optuženom
- Braniocu
- U spise  