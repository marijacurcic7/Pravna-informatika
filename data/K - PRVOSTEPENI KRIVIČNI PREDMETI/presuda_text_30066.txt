HYPERLINK
"http://upload.wikimedia.org/wikipedia/commons/2/23/Coat_of_arms_of_Montenegro.svg"
K.br.14/12
U IME CRNE GORE
Osnovni sud u Pljevljima, kao prvostepeni krivični sud, po sudiji Ljiljani
Popović, uz sudjelovanje zapisničara Zore Leković, u krivičnom predmetu protiv
optuženog K. D. iz P., zbog krivičnog djela ugrožavanje javnog saobraćaja iz
čl. 339 st.3 u vezi st. 1 Krivičnog zakonika a po optužnom predlogu ODT
Pljevlja Kt.br.354/11 od 23.01.2012.godine , nakon održanog glavnog i javnog
pretresa , u prisustvu zamjenika ODT Pljevlja Tomčić Milivoja, oštećenog S. V.
i optuženog K. D., dana 16.03.2012.godine, donio je i javno objavio
P R E S U D U
Optuženi K. D., JMBG ...,  od oca M. i majke M. rodjene K., rodjen u P. dana
.....godine, sa prebivalištem u P. Ul.S.S., državljanin CG, neoženjen,
nezaposlen, pismen, završio gimnaziju, student, govori srpskim jezikom,
razumije crnogorski jezik, izdržavaju ga roditelji, neosudjivan
K R I V J E
Što je :
Dana 04.10.2011.godine oko 21,00 čas u Ul.S.K. u P. upravljajući putničkim
motornim vozilom marke "P.307" reg. oznaka ..... krećući se iz pravca centra
grada prema naselju G., zbog nepridržavanja saobraćajnih propisa ugrozio
saobraćaj i doveo u opasnost život i tijelo ljudi na način što suprotno
odredbi čl. 31 ZOBS-a na putevima brzinu kretanja vozila nije prilagodio
uslovima i stanju puta, iako je bio svjestan da svojom radnjom može učiniti
djelo ali je olako držao da do toga neće doći ili da će to moći spriječiti pa
je pri takvoj nepropisnoj vožnji prilikom savladjivanja kritičnog poteza puta
nastupila jaka destabilizacija a zatim skretanje vozila preko lijeve ivice
puta u smjeru kretanja nakon čega je došlo do gubljenja ravnoteže i
obrušavanja vozila u zonu kanala po lijevoj strani puta gdje se vozilo nasilno
zaustavilo pri čemu je saputnik u vozilo - oštećeni S. V. zadobio lake
tjelesne povrede u vidu oguljotina kože u predjelu nosa i lijeve jagodične
kosti,
čime je izvršio krivično djelo ugrožavanje javnog saobraćaja iz čl.339 st.3 u
vezi st.1 Krivičnog zakonika
pa mu sud na osnovu već citiranog zakonskog propisa te primjenom članova
4,5,13, 16,32,33,36, 42.52,53 i 54 Krivičnog zakonika te čl.226,229 i 374
ZKP-a , i z r i č e
USLOVNU OSUDU
Sa kojom se optuženom K. D. utvrdjuje kazna zatvora u trajanju od 30
(trideset) dana i istovremeno odredjuje da se ista neće izvršiti ako optuženi
u roku od jedne godine dana ne izvrši novo krivično djelo.
Optuženi je dužan platiti ovom sudu na ime troškova krivičnog postupka iznos
od 209,00 € kao i na ime paušala iznos od 27,50 €,
a ovo u roku od 15.dana po pravosnažnosti presude pod prijetnjom prinudnog
izvršenja.
Imovinsko pravnog zahtjeva nije bilo.
O b r a z l o ž e nj e
Osnovno državno tužilaštvo u Pljevljima, optužnim predlogom Kt.br.354/11 od
23.01.2012.godine, optužilo je K. D. iz P., da je izvršio krivično djelo
ugrožavanje javnog saobraćaja iz čl.339 st.3 u vezi st.1 Krivičnog zakonika a
na način, mjesto i vrijeme bliže opisano u izreci ove presude i u završnoj
riječi zamjenik ODT Pljevlja ostajući pri podnijetom optužnom predlogu
predložio je da sud optuženog oglasi krivim i osudi po zakonu za krivična
djela stavljena mu na teret.
Oštećeni S. V. se nije pridružio krivičnom gonjenju ističući da ne postavlja
imovinsko pravni zahtjev.
Optuženi K. D.o priznajući izvršenje krivičnog djela i krivicu u svojoj
odbrani na glavnom pretresu kazao je da je tačno da je dana 04.10.2011.godine
oko 21,00 čas upravljao sa PMV marke "P." reg.br. ... vlasništvo S.V.. Sa njim
u vozilu na mjestu suvozača bio je i S. V. i kretali su se iz pravca B. ka
naselju G. prema kući S. jer on živi u tom naselju. Dalje je kazao da misli da
je vozio 50 km/h i da misli da je njegova vožnja bila prilagodjena uslovima i
stanju puta i kad su došli kod krivine kod vojne pumpe na putu postoji
udubljenje i neke šahte i začula se neka buka i vozilo se zanijelo u desnu
stranu pa je pokušao na upravljač da vozilo vrati u lijevo ali nije uspio i
vozilo se zanijelo samo sada na lijevu stranu i upali su u kanal. On je imao
neke ogrebotine, V. modricu na slepoočnici a vozilo je oštećeno. Zobg povreda
su se javili u B. gdje su pregledani. Nadoknadio je štetu na vozilu oštećenog
i on i V. su i dalje dobri drugovi i druže se intezivno već 4 do 5 godina te
da mu je žao što se ovo dogodilo. U završnoj riječi odluku o krivici i kazni
ostavio je na ocjenu sudu.
U dokaznom postupku sud je saslušao svjedoka - oštećenog S. V., , pročitao
nalaz i mišljenje vještaka dr. M.N. i Š.M., pročitao zapisnik o uviđaju UP PJ
P. broj 60/2011 od 04.10.2011.godine, izvršio uvid u fotoelaborat i skicu lica
mjesta UP PJ P. br.487/11 od 04.10.2011.godine, pročitao izvještaj ljekara
specijaliste Opšte bolnice P. broj protokola 3880 od 04.10.2011.godine i
pročitao izvod iz KE za optuženog.
Nakon provedenog dokaznog postupka i ocjene izvedenih dokaza , kako svakog
pojedinačno , tako i u medjusobnoj povezanosti , a pri tom imajući u vidu
priznanje optuženog ovaj sud je utvrdio činjenično stanje bliže opisano
izrekom ove presude.
Javna optužba stavlja na teret optuženom da je izvršio krivično djelo
ugrožavanje javnog saobraćaja iz čl.339 st.3 u vezi st.1 Krivičnog zakonika.
Optuženi K. D. priznaje izvršenje krivičnih djela i krivicu navodeći da je
tačno da je kritične prilike upravljao vozilom marke "P." vlasništvo oštećenog
S., da je oštećeni bio sa njim u vozilu i da kada su došli kod krivine kod
vojne pumpe gdje na putu postoji udubljenje i neke šahte začula se buka i
vozilo kojim je upravljao zanijelo se u desnu stranu pa je pokušao da ga vrati
u lijevu stranu ali nije uspio i vozilo se zanijelo ali sada u lijevu stranu i
upali su u kanal. Na vozilu je nastupila šteta a on i oštećeni su imali
povrede. Smatra da je njegova vožnja bila prilagodjena uslovima i stanju puta
te da se kretao 50 km/h.
Ovo priznanje optuženog M. P. je jasno, potpuno i nedvosmisleno a kao takvo je
potvrđeno i ostalim dokazima u postupku. Tako je svjedok oštećeni S. V. kazao
da je sa optuženim već 4 do 5 godina dobar drug i da su često zajedno kao i da
je vlasnik vozila marke "P." reg. oznake ... i dana 04.10.2011.godine negdje
oko 21,00 čas bio je sa D. u svom vozilu, D. je upravljao i krenuli su u
pravcu naselja G. i kad su došli kod krivine kod vojne pumpe vozilo se odjenom
zanijelo stim što su prethodno naletjeli na šahtu pa je nešto puklo i vozilo
se zanijelo u desno pa je D. pukušao da ispravi vozilo ali nije uspio već se
vozilo zanijelo ponovo ali u lijevu stranu i sletjelo u kanal. Oštećeni je
kazao da je zadobio samo jednu povredu i to u predjelu slepoočnice o čemu ima
ljekarski izvještaj, da je D. imao ogrebotine po licu kao i da je na vozilu
nastupila šteta ali ga je danilo obeštetio. Sa D. se i dalje druži kao da
ništa nije bilo.
Iskaz oštećenog S. sud prihvata kao istinit i nepristrasan a isti nije u
suprotnosti ni sa priznanjem optuženog K.a kao i sa nalazom i mišljenjem
vještaka dr. M.N. koji je u nalazu i mišljenju kazao da se iz medicinske
dokumentacije za oštećenog vidi da je oštećeni imao povrede i to ugoljotina
kože u predjelu nosa i oguljotina kože u predjelu lijeve jagodične kosti kao i
da su povrede lake prirode i nanijete sa lakim udarom od tupi tvrdi predmet
ili kresanjem licem i dijelom nosa od tupi tvrdi predmet. Nalaz i mišljenje
vještaka dr. M. sud prihvata kao objektivan i dat po pravilima struke a na
osnovu medicinske dokumentacije za oštećenog.
Optuženi K. navodi da je kritične prilike njegova vožnja bila prilagodjena
uslovima i stanju puta. M., vještak saobraćajne struke Š. M. je u svom pisanom
nalazu i mišljenju koji je sud uz saglasnost stranaka pročitao a na osnovu
raspoložive dokumentacije u spisima predmeta kazao da je do nezgode došlo
usled propusta u vožnji od strane vozača PMV marke "P. 307" reg.oznake ...
koji propust se ogleda u tome što vozač nije prilagodio brzinu kretanja vozila
uslovima saobraćaja: zakrivljenosti puta idr. koje uslove je mogao da predvidi
usled čega je prilikom savladjivanja kritičnog poteza puta nastupila jaka
destabilizacija a zatim skretanje vozila preko lijeve ivice puta u smjeru
kretanja nakon čega je došlo do gubljenja ravnoteže i obrušavanja vozila u
zonu kanala po llijevoj strani puta gdje se vozilo nasilno zaustavilo.
I nalaz i mišljenje vještaka Š. sud prihvata kao objektivan i dat po pravilima
struke i na osnovu fotoelaborata i skice lica mjesta te zapisnika o uviđaju UP
PJ P..
Dakle, priznanjem optuženog K. D. iskazom oštećenog S. te nalazima i
mišljenjima vještaka dr. M. N. i Š. M.na nesumnjiv način je utvrđeno da je
optuženi K. D.kritične prilike krećući se iz pravca B. prema naselju G.
vozilom svoga druga S. M. marke "P." reg.br.... .... i ne pridržavajući se
saobraćajnih propisa ugrozio javni saobraćaj i doveo u opasnost život i tijelo
ljudi na način što je suprotno odredbama čl.31 ZOBS-a na putevima brzinu
kretanja vozila nije prilagodio uslovima i stanju puta i ako je bio svjestan
da svojom radnjom može učiniti djelo ali je olako držao da toga neće doći ili
da će to moći spriječiti pa je pri takvoj nepropisnoj vožnji prilikom
savladjivanja kritičnog poteza puta nastupila jaka destabilizacija a zatim
skretanje vozila preko lijeve ivice puta u smjeru kretanja nakon čega je došlo
do gubljenja ravnoteže i obrušavanja vozila u zonu kanala po lijevoj strani
puta gdje se vozilo i zaustavilo pa je oštećeni S. V. kao saputnik u vozilu
zadobio lake tjelesne povrede bliže opisane izrekom ove presude. U ovim
radnjama optuženog stoje svi bitni elementi bića krivičnog djela ugrožavanje
javnog saobraćaja iz čl.339 st.3 u vezi st.1 Krivičnog zakonika, optuženi je
kritične prilike postupao sa nehatom pa ga je sud kao nehatnog učinioca
oglasio krivim i osudio po zakonu.
U okviru opšte svrhe krivičnih sankcija sud je cijenio i svrhu uslovne osude
pa obzirom da je optuženi priznao izvršenje krivičnih djela i svoju krivicu,
izrazio kajanje, radi se o studentu koji do sada nije osuđivan i koji je
obeštetio oštećenog sa kojim je inače dobar drug, oštećeni se nije pridružio
krivičnom gonjenju, djelo je izvršeno iz nehata a koje okolnosti su u smislu
čl.42 KZ uzete kao olakšavajuće okolnosti na strani optuženog, a u nedostatku
otežavajućih okolnosti, to je sud mišljenja da u konkretnom slučaju nije
neophodno radi krivično pravne zaštite prema ovom optuženom izricati drugu
vrstu krivične sankcije, već da se opravdano može očekivati da će se i samim
upozorenjem uz prijetnju kaznom dovoljno uticati na optuženog da više ne vrši
krivična djela pa mu je sud utvrdio kaznu zatvora u trajanju od 30 (trideset)
dana istovremeno odredjujući da se ista neće izvršiti ako optuženi u roku od
jedne godine dana na izvrši novo krivično djelo te da će se na ovaj način
postići svrha kažnjavanja zakonom predvidjena.
Shodno čl.226 i 229 ZKP-a sud je obavezao optuženog da na ime troškova
krivičnog postupka plati iznos 209,00 € koji čini naknadu i nagradu vještacima
za obavljena vještačenja kao i da na ime paušala plati iznos od 27,50 € koji
iznos je odmjeren, obzirom na dužinu trajanja i složenost krivičnog postupka
te imovno stanje optuženog.
Imovinsko pravnog zahtjeva nije bilo.
OSNOVNI SUD U PLJEVLJIMA , dana 16.03.2012.godine.
Zapisničar, S u d i j a,
Zora Leković Ljiljana Popović
PRAVNA POUKA:
Protiv ove presude dozvoljena je žalba u roku od 8.dana po prijemu
iste Višem sudu Bijelo Polje, a preko ovog suda.
DOSTAVITI :
1 x ODT Pljevlja
1 x Optuženom