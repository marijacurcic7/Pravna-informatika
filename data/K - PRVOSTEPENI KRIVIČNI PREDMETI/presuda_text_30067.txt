HYPERLINK
"http://upload.wikimedia.org/wikipedia/commons/2/23/Coat_of_arms_of_Montenegro.svg"
K.br.20/12
U IME CRNE GORE
Osnovni sud u Pljevljima, kao prvostepeni krivični sud, po sudiji Ljiljane
Popović, uz sudjelovanje zapisničara Zore Leković, u krivičnom predmetu protiv
optužene M. M.iz P., koju brani M.J. advokat iz P., zbog krivičnog djela
falsifikovanje isprave iz čl.412 st.2 u vezi st.1 Krivičnog Zakonika a po
optužnom predlogu ODT Rožaje Kt.br.236/11 od 28.12.2011.godine, na glavnom
pretresu održanom dana 12.03.2012. godine , u prisustvu zamjenika ODT Pljevlja
Golubović Sanje, optužene M. M.i branioca optužene advokata M.J., donio je i
javno objavio
P R E S U D U
Prema optuženoj:
M. M., JMBG ..... od oca D. i majke H., rodjene B., rodjena u P. dana
...godine sa prebivalištem u P. Ul.V. K., državljanka CG, neudata , bez djece,
nezaposlena, pismena, završila osnovnu školu, govori srpskim jezikom, razumije
crnogorski jezik, srednjeg imovnog stanja, neosudjivana.
Na osnovu čl.372 st.1 tačka 1 ZKP-a
OPTUŽBA SE ODBIJA
Da je:
Dana 22.06.2010.godine u R. upotrijebila kao pravu lažnu javnu ispravu
fotokopiju svjedočanstva o završenoj osnovnog školi "J. D." u K.
djel.br.01-278-9/2006 koje je ovjereno od strane Opštine P.- S. za opštu U.
Ov.br.8066 od 21.06.2010.godine na način što je isto sa ostalom dokumentacijom
predala prilikom upisa za vanredno polaganje prvog razreda S. s. š. u R.,
Čime bi izvršila krivično djelo falsifikovanje isprave iz čl.412 st.2 u vezi
st.1 Krivičnog Zakonika,
Usled odustanka Osnovnog državnog tužioca od krivičnog gonjenja.
Troškovi krivičnog postupka padaju na teret budžetskih sredstava ovog suda.
Imovinsko pravnog zahtjeva nije bilo.
O b r a z l o ž e nj e
Osnovno državno tužilaštvo u Rožajama optužnim predlogom Kt.br.236/11 od
28.12.2011.godine optužilo je M.M. iz P., da je izvršila krivično djelo
falsifikovanje isprave iz čl.412 st.2 u vezi st.1 Krivičnog Zakonika a na
način, mjesto i vrijeme bliže opisano izrekom ove presude. Na glavnom pretresu
održanom dana 12.03.2012.godine zamjenik ODT Pljevlja u završnoj riječi je
istakao da odustaje od krivičnog gonjenja protiv optužene M. M. zbog krivičnog
djela falsifikovanja isprave iz čl.412 st.2 u vezi st.1 Krivičnog Zakonika jer
izvedenim dokazima nemože se na pouzdan način utvrditi da je optužena izvršila
krivično djelo stavljeno joj na teret.
Optužena i njen branilac u završnoj riječi su tražili da sud donese odbijajuću
presudu.
Kako je na glavnom pretresu zamjenik ODT Pljevlja odustao od daljeg krivičnog
gonjenja protiv optužene M. M., zbog krivičnog djela falsifikovanja isprave iz
čl.412 st.2 u vezi st.1 Krivičnog Zakonika to je sud u smislu čl.372 st.1
tačka 1 ZKP-a odlučio kao u izreci ove presude.
U smislu čl.230 ZKP-a sud je odlučio da troškovi krivičnog postupka padaju na
teret budžetskih sredstava ovog suda.
Imovinsko pravnog zahtjeva nije bilo.
OSNOVNI SUD U PLJEVLJIMA, dana 12.03.2012.godine.
Zapisničar, S u d i j a,
Zora Leković Ljiljana Popović
PRAVNA POUKA:
Protiv ove presude dozvoljena je žalba u roku od 8.dana po prijemu
iste Višem sudu B. Polje, a preko ovog suda.
DOSTAVITI.
1 x ODT Pljevlja
1 x Optuženoj
1 x Braniocu optužene
