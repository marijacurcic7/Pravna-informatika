HYPERLINK
"http://upload.wikimedia.org/wikipedia/commons/2/23/Coat_of_arms_of_Montenegro.svg"
K.br.28/12
U IME CRNE GORE
Osnovni sud u Pljevljima, kao prvostepeni krivični sud, po sudiji Ljiljane
Popović, uz sudjelovanje zapisničara Zore Leković, u krivičnom predmetu protiv
optuženog D. E. iz P., zbog krivičnog djela nedozvoljeno držanje oružja i
eksplozivnih materija iz čl.403 st.1Krivičnog Zakonika a po optužnom predlogu
ODT Pljevlja Kt.br.34/12 od 01.03.2012.godine, na glavnom pretresu održanom
dana 11.04.2012. godine, u prisustvu zamjenika ODT Pljevlja Golubović Sanje i
optuženog D. E., donio je i javno objavio
P R E S U D U
Prema optuženom:
D. E., JMBG ...,  od oca M. i majke B. rodjene S., rodjen ...godine u
Pljevljima, sa prebivalištem u P., naselje G. I.e, b. C, državljanin CG,
oženjen, otac dvoje djece, privatnik, vlasnik STR "J.", pismen, završio
srednju ugostiteljsku školu, govori crnogorskim jezikom, srednjeg imovnog
stanja, neosudjivan.
Na osnovu čl.372 st.1 tačka 1 ZKP-a
OPTUŽBA SE ODBIJA
Da je:
Dana 28.01.2012.godine oko 12,30 časova u mjestu zvanom " N." u reonu sela B.,
opština P., suprotno odredbi čl.10 a st.2 Zakona o izmjenama i dopunama Zakona
o oružju ( "Sl.list CG" br.20/11) neovlašćeno nosio na ramenu lovačku pušku
marke SSSR-IŽ-27E fabričkog broja 8776436, kalibra 12/12 mm i 16 patrona za
pomenutu pušku,
Čime bi izvršio krivično djelo nedozvoljeno držanje oružja i eksplozivnih
materija iz čl.403 st.1 Krivičnog Zakonika,
Usled odustanka Osnovnog državnog tužioca od krivičnog gonjenja.
Troškovi krivičnog postupka padaju na teret budžetskih sredstava ovog suda.
Imovinsko pravnog zahtjeva nije bilo.
O b r a z l o ž e nj e
Osnovno državno tužilaštvo u Pljevljima optužnim predlogom Kt.br.34/12 od
01.03.2012.godine optužilo je D.E. iz P., da je izvršio krivično djelo
nedozvoljeno držanje oružja i eksplozivnih materija iz čl.403 st.1 Krivičnog
Zakonika a na način, mjesto i vrijeme bliže opisano izrekom ove presude. Na
glavnom pretresu održanom dana 11.04.2012.godine zamjenik ODT Pljevlja u
završnoj riječi je istakao da odustaje od krivičnog gonjenja protiv optuženog
Delić Ermedina, zbog krivičnog djela nedozvoljeno držanje oružja i
eksplozivnih materija iz čl.403 st.1 Krivičnog Zakonika jer izvedenim dokazima
a prevashodno iskazima predsjednika i sekretara L. d.P. kao i ostalim dokazima
je utvrdjeno da optuženi nije znao da je akcija na štetočine zakazana za
28.01.2012.godine odložena jer ga L. d.P. koje je to bilo obavezno nije o tome
obavijestilo.
Kako je na glavnom pretresu zamjenik ODT Pljevlja odustao od daljeg krivičnog
gonjenja protiv optuženog D. E., zbog krivičnog djela nedozvoljeno držanje
oružja i eksplozivnih materija iz čl.403 st.1 Krivičnog Zakonika to je sud u
smislu čl.372 st.1 tačka 1 ZKP-a odlučio kao u izreci ove presude.
U smislu čl.230 ZKP-a sud je odlučio da troškovi krivičnog postupka padaju na
teret budžetskih sredstava ovog suda.
Imovinsko pravnog zahtjeva nije bilo.
OSNOVNI SUD U PLJEVLJIMA, dana 11.04.2012.godine.
Zapisničar, S u d i j a,
Zora Leković Ljiljana Popović
PRAVNA POUKA:
Protiv ove presude dozvoljena je žalba u roku od 8.dana po prijemu
iste Višem sudu B. Polje, a preko ovog suda.
DOSTAVITI.
1 x ODT Pljevlja
1 x Optuženom
