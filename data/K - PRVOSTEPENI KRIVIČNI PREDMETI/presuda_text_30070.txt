HYPERLINK
"http://upload.wikimedia.org/wikipedia/commons/2/23/Coat_of_arms_of_Montenegro.svg"
K.br.32/12
U IME CRNE GORE
Osnovni sud u Pljevljima , kao prvostepeni krivični sud po sudiji Ljiljani
Popović, uz sudjelovanje zapisničara Zore Leković, u krivičnom predmetu protiv
optuženog Ž.S.iz P., koga brani G. M., advokat iz P., zbog krivičnog djela
teška tjelesna povreda iz čl.151 st.1 Krivičnog zakonika, a po optužnom
predlogu ODT Pljevlja Kt.br.31/12 od 12.03.2012.godine, nakon održanog glavnog
i javnog pretresa, u prisustvu zamjenika ODT Pljevlja Gačević Božidarke,
oštećenog V. D., optuženog Ž.S. i njegovog branioca advokata G. M., dana
15.06.2012. godine donio je i javno objavio
P R E S U D U
Optuženi Ž.S., JMBG ... od oca D. i majke S. rodjene A., rodjen u Č.-BiH dana
....godine sa prebivalištem u P. Ul.S.K., državljanin CG, oženjen,otac dvoje
djece,nezaposlen,pismen, završio srednju školu, govori srpskim jezikom,
razumije crnogorski jezik, srednjeg imovnog stanja,neosudjivan.
K R I V J E
Što je:
Dana 21.01.2012.godine oko 20,30 časova ispred ugostiteljskog objekta "A." u
Ul.O. u P. teško tjelesno povrijedio oštećenog V.D. iz P. na način što ga je
jedanput udario nogom u predjelu nosa a drugi put u predjelu lijeve strane
kostnog zida lijeve očne jame nanijevši mu tom prilikom teške tjelesne povrede
i to:prelom nosnih kostiju i prelom sitaste kosti sa lijeve strane (kostnog
zida lijeve očne jame) sa prisustvom gasa (vazduha) u potkožnom mekom tkivu
lijeve strane lica i krvni podliv lijevog očnog predjela i njegove okoline,
čime je izvršio krivično djelo teške tjelesne povrede iz čl.151 st.1 Krivičnog
zakonika,
pa ga sud na osnovu već citiranog zakonskog propisa te primjenom čl.4,5,13,
15,32,33,36,42,45 i 46 Krivičnog zakonika te čl.226,229 i 374 Zakonika o
krivičnom postupku
O S U DJ U J E
Na kaznu zatvora u trajanju od 3 (tri) mjeseca.
Optuženi je dužan platiti ovom sudu na ime troškova krivičnog postupka iznos
od 161,50 € kao i na ime paušala iznos od 27,50 €,
a sve ovo u roku od 15.dana po pravosnažnosti presude pod prijetnjom prinudnog
izvršenja.
Imovinsko pravnog zahtjeva nije bilo.
O b r a z l o ž e nj e
Osnovno državno tužilaštvo u Pljevljima optužnim predlogom Kt.br.31/12 od
12.03.2012.godine, optužilo je Ž. S.iz P. da je izvršio krivično djelo teške
tjelesne povrede iz čl.151 st.1 Krivičnog zakonika a na način, mjesto i
vrijeme bliže opisano izrekom ove presude. U završnoj riječi zamjenik ODT
Pljevlja je predložio da sud optuženog oglasi krivim i osudi po zakonu jer je
izvedenim dokazima na nesumnjiv način utvrdjeno da je optuženi izvršio
krivično djelo koje mu je javnom optužbom stavljeno na teret.
Oštećeni V. D. se nije pridružio krivičnom gonjenju protiv optuženog niti
postavio imovinsko pravni zahtjev navodeći da posle dogadjaja nakon prošlog
glavnog pretresa po njegovom mišljenju on i optuženi su sada na nuli.
Optuženi Ž.S. u svojoj odbrani datoj u tužilaštvu navodi da se dana
21.01.2012.godine našao u gradu sa svojim prijateljem R. Ž. gdje su odigrali
kladionicu a onda oko 19,00 časova otišli u ugostiteljski objekat "A." u Ul.O.
u P. da popiju piće, zadržali su se nekih sat vremena i poslije 20,10 časova
ispred kafane se parkirao taksi iz koga su izašla njemu dva nepoznata mladića.
On i Ž. su stajali za šankom i pili piće i čim su ušli na vrata jedan od te
dvojice za koga je kasnije saznao da se zove S.S.pošao je put Ž.i počeo da mu
upućuje razne uvrede "kakav si ti policajac, jedino možeš da mi popušiš kurac"
a u medjuvremenu izmedju St. i Ž. stao je ovaj drugi mladić koji se zove V.D.
i nije im dozvolio neki dalji fizički obračun. Ž. je tada uzeo telefon sa
šanka i krenuo napolje da pozove policiju a za Željkom je odmah krenuo V. a za
V. i S.. Optuženi dalje ističe da je on ostao i dalje da stoji za šankom a za
susjednim stolom sjedjela je konobarica D. S. i dok se nalazio za šankom čuo
je da neko od ove dvojice govori Ž. da ne zove policiju a u jednom momentu
vidio kako je V.stao izmedju S.i Ž.sa raširenim rukama okrenut prema Ž. ali je
S. uspio jedanput preko D. da udari stisnutom pesnicom u predjelu glave R.
nakon čega je V. uhvatio objema rukama za jaknu u predjelu grudi i padaju oba
na asvalt tako da je V. pao preko R. a zatim je prišao S. i nastavlja da udara
R. stisnutim pesnicama u predjelu glave, to čini i V.i obojica udaraju R..
Optuženi dalje navodi u svojoj odbrani da je on nakon toga izašao da odvoji S.
od R.a i u tome je uspio pa kada ga je očupao od R. tada se S. okrenuo put
njega govoreći mu "sad ću tebi da jebem majku" i on je tada pobjegao niz ulicu
a R. i V. su se i dalje tukli u ležećem položaju. Kad se okrenuo i pogledao
vidio je da je Ž.ustao a da V. u rukama drži Ž. jaknu nakon čega je Ž. odmah
otišao u kafanu a V. i S.ostali ispred kafane i kad se pojavila policija V.
pobjegao uz ulicu. Kazao je i to da prije nego je izašao iz kafane konobarica
S. je zvala policiju nakon čega je policija ubrzo i stigla. Nije vidio da je
kritične prilike V.bio krvav jer je bio daleko od njega te da tvrdi da
kritične prilike ničim nije udario V. kao i da tvrdi da nije vidio ni da je V.
udario R. i da smatra da je V. kritične prilike zadobio povrede od strane S.
S.dok su na asvaltu lažali V. i R. a S. udarao R. i rukama i nogama. Na
glavnom pretresu nepriznajući izvršenje krivičnog djela ni krivicu i ostajući
pri odbrani datoj tužilaštvu dodao je da je dogadjaj posmatrala S. kao i da
kada je on izašao iz lokala S.je ostala da telefonom pozove policiju jer joj
je on rekao da pozove policiju a onda je S. došla i stala na vrata od lokala i
posmatrala dogadjaj sa rastojanja možda od 3 do 4 m jer je lokal odmah pored
trotoara od ulice a R., S. i V. su se tukli na sred ulice. Kad su to bili na
ulici V. je sa raširenim rukama stajao izmedju S. i R. a S. je stajao iza V.i
to sa njegove desne strane i onda je rukom preko V. ruke udario u predjelu
glave R.koji je izgubio ravnotežu i pao na ledja na ulicu a V. pada preko R. i
to tako da su V. i R.okrenuti jedan drugom lice u lice. S. tada udara R. i
rukama i nogama u predjelu glave i misli da je i Vukojičić najmanje dva puta
udario R. dok je ležao preko njega. Kad je stigla policija vratio se u lokal
pošto ga je policija pozvala jer im je S. rekla da je i on bio tu a kako je on
bio na petnaestak metara od lokala u mraku policajac ga je pozvao i on došao u
lokal i vidio R. koji je izašao iz WC-a da je krvav, da ima povrede oko usne i
oko oka. R. je policajac a kritične prilike je bio u civilu. Optuženi Ž.i na
glavnom pretresu tvrdi da nije udario kritične prilike ničim pa ni nogom
oštećenog i nezna niti može da odgovori nato da li je oštećeni imao ikakav
razlog da kaže da mu je on nanio povrede.
Branilac optuženog u završnoj riječi nakon analize izvedenih dokaza istakao je
da javna optužba nije dokazala da je optuženi Ž. izvršio krivično djelo koje
mu se stavlja na teret već da se u konkretnom dogadjaju radi o tuči izmedju
R.Ž.i oštećenog i S. te da optuženi nije nanio povrede oštećenom već je to
vjerovatno R.koji se branio i predložio je da sud optuženog oslobodi od
optužbe i naknadi mu troškove krivičnog postupka.
Optuženi Ž. S. u završnoj riječi je istakao da u cjelosti usvaja odbranu svog
branioca.
U dokaznom postupku sud je saslušao svjedoka – oštećenog V.D., saslušao
svjedoke S.S., D.Senadu, R. Ž., saslušao vještaka dr. B.B.,pročitao dva
izvještaja ljekara specijaliste O. b. P. od 21.01.2012. godine za oštećenog,
pročitao izvještaj ljekara jedinice za HMP u P. od 21.01.2012.godine za
oštećenog, pročitao uput za CT O. b. P. na ime oštećenog od 22.01.2012.godine,
pročitao otpusnu listun sa epikrizom JZU KC CG P. na ime oštećenog, izvršio
uvid u 5 izvještaja ljekara specijaliste na ime R. Ž., izvršio uvid u
fotografije optuženog-4 fotografije većeg formata i 5 fotografija manjeg
formata i pročitao izvod iz KE za optuženog.
Nakon provedenog dokaznog postupka i ocjene izvedenih dokaza i to kako svakog
pojedinačno tako i u medjusobnoj povezanosti a pri tom cijeneći odbranu
optuženog ovaj sud je utvrdio da je optuženi Ž. S. izvršio krivično djelo
teška tjelesna povreda iz čl.151st.1 Krivičnog zakonika a na način, mjesto i
vrijeme kako mu je to javnom optužbom stavljeno na teret pa je sud optuženog
oglasio krivim i osudio po zakonu.
Ovakvu svoju odluku sud temelji na činjenicama koje slijede iz izvedenih
dokaza .
Naime, javna optužba stavlja na teret optuženom Ž.S. da je dana
21.01.2012.godine oko 20,30 časova ispred ugostiteljskog objekta "A." u Ul.O.
u P.teško tjelesno povrijedio oštećenog V. D. tako što ga je dva puta udario
nogom u predjelu glave i nanio mu povrede bliže opisane izreke ove
presude.Optuženi Ž. u potpunosti negira izvršenje krivičnog djela navodeći da
kritičnog dana nije udario oštećenog ničim pa ni nogama niti mu nanio tjelesne
povrede već da je ispred lokala bila tuča izmedju R.. oštećenog i S.S. te da
ni Radenović nije nanio povrede oštećenom te da smatra da je oštećeni kritične
prilike zadobio povrede od strane S. S. dok su oštećeni i R. ležali na asvaltu
a S. udarao R. i rukama i nogama.
Radi utvrdjivanja činjenica za donošenje odluke u ovoj krivično pravnoj stvari
sud je izveo naprijed navedene dokaze pa je tako svjedok - oštećeni V. D.
izjavio da je dana 21.01.2012.godine oko 20,30 časova sa svojim drugom S.S.
došao u ugostiteljski objekat "A." i u lokalu vidio da za šankom stoje
policajac R.Ž.koga poznaje od ranije i Ž.S. koga do tada nije poznavao. Malo
dalje u jednom boksu sjedjelu su konobarice S. i J.. S.je bio u dosta
alkoholisanom stanju. Oštećeni navodi da je i on bio malo popio i pošao da se
pozdravi sa R. a R. mu rekao "što si doveo ovu budalu" jer su oni i od ranije
bili u svadji. S. je tada opsovao majku R. i počinje obostrana prepirka
izmedju R. i S.pa on staje izmedju njih dvojice i govori im da prekinu svadju.
U tim momentima Ž. je sa šanka privlačio prema sebi pivske flaše pa je rekao
Ž.da to ne radi a Ž.odgovorio da to sklanja zbog Ž.i S. da se nebi
povrijedili. On tada stupa sa Živkovićem u razgovor pitajući ga za neke momke
a R. i S. izlaze napolje i tada vidi kako je S. pao na koljena a R. ga udara
pesnicama po glavi i ramenima. Odmah je izašao iz kafane i prišao da ih
razvadja pa je uhvatio Ž. sprijeda i odgurao ga od S., tada Ž. njega hvata za
duksericu i kako je bilo klizavo oba su pali tako da je on pao preko R. i
pokušao da ustane a R.ga i dalje čvrsto držao misleći da hoće da ga udari.
R.je ležao na ledjima a on na R. sa licem okrenutim na dolje. Ni jedan udarac
nije zadobio od Ž.. Kada je pokušao da ustane zadobio je udarac nogom u
predjelu lijeve strane nosa i oka od strane Ž. S. koji je stajao sa strane,
više sprijeda pa kada je podigao glavu da vidi ko ga je udario S.ga je još
jedanput udario nogom u predjelu lijeve strane nosa i oka, osjetio je jak bol
i skočio na noge a Ž. pobjegao niz ulicu. R.je ustao i otišao u kafanu a on
podigao S.koji je bio pijan a išla mu je krv iz nosa. Policija je brzo stigla
po pozivu konobarice S..Tvrdio je da mu je kritične prilike tjelesne povrede u
predjelu oka i nosa nanio Ž. S. udarcima nogom.
Da je oštećeni V. D. kritične prilike zadobio tešku tjelesnu povredu u vidu
prelom nosnih kostiju i prelom sitaste kosti sa lijeve strane (kostnog zida
lijeve očne jame) sa prisustvom vazduha u potkožnom mekom tkivu lijeve strane
lica i krvni podliv lijevog očnog predjela i njegove okoline utvrdjuje se i iz
nalaza i mišljenja vještaka dr. B. B. koji je u svom pisanom nalazu i
mišljenju i riječi na glavnom pretresu a nakon uvida u medecinsku
dokumentaciju za oštećenog istakao da povreda ličnog dijela glave u vidu
oguljotine kože grebene nosne piramide,preloma nosnih kostiju bez pomjerenja
slomljenih dijelova i sa oštećenjem sitnih krvnih sudova sluzokože nosnih
hodnika nastala je djelovanjem zamahnute tupo tvrde sile ravne površine,
slabijeg ili srednjeg inteziteta djelovanja koja sila je djelovala na glavu
oštećenog u jednom navratu, više tangencionalno na površinu nosne piramide a
od naprijed i lako odozdo i u momentu kada je povrijedjeni središnjim dijelom
prednje strane glave bio okrenut ka toj sili.Ova povreda je mogla nastati
djelovanjem zamahnute noge a u momentu kad je povrijedjeni prednjom stranom
tijela bio u ležećem položaju na podlozi i lako podignutim ličnim dijelom
glave ka na gore u odnosu na podlogu. Dalje je kazao da povreda ličnog dijela
glave u vidu nagnječine lijevog očnog predjela, prelom kostnog dijela
unutrašnjeg zida lijeve očne jame, dijela koji pripada sitastoj kosti te
oštećenje ćelija sitaste kosti nastala je djelovanjem zamahnute tupo tvrde
sile ravne i nešto veće površine, srednjeg inteziteta djelovanja koja je
djelovala na glavu povrijedjenog u jednom navratu od naprijed i lako sa lijeve
strane a u momentu kad je povrijedjeni lijevim očnim predjelom lica bio
okrenut ka toj sili. I ova je povreda mogla nastati djelovanjem zamahnute noge
u momentu kad je povrijedjeni prednje lijevom stranom glave bio okrenut ka toj
sili.Vještak je kazao da su ove povrede nastale kratko vrijeme jedna za drugom
a u momentu kad povrijedjeni nije mogao bitnije mijanjati položaj glave u
odnosu na silu koja je dovela do nastanka ovih povreda te se može prihvatiti
mogućnost da je u momentu zadobijanja povreda povrijedjeni bio u ležećem
položaju prednjom stranom tijela oslonjen na podlogu a ličnim dijelom glave
odignutim od te podloge i okrenutim ka naprijed ka toj sili.Može se prihvatiti
mogućnost nastanka ovih povreda na način kako to opisuje povrijedjeni.Vještak
zaključuje da se radi o dvije povrede, nastale brzo jedna za drugom,povreda
ličnog dijela glave u vidu nagnječine lijevog očnog predjela, prelom kostnog
dijela unutrašnjeg zida lijeve očne jame, dijela koji pripada sitastoj kosti i
oštećenje sitaste kosti je obična teška tjelesna povreda i u zbiru sa povredom
ličnog dijela glave u vidu oguljotine kože grebena nosne piramide, preloma
nosnih kostiju bez pomjeranja slomljenih kostiju i sa ošećenjem sitnih krvnih
sudova sluzokože nosnih hodnika (povreda koja je prva nastala) ostaje i dalje
obična teška tjelesna povreda.Na glavnom pretresu je kazao da su ove povrede
kod oštećenog mogle nastati onako kako oštećeni ističe i od sredstva-nogom
kako to oštećeni ističe kao i da su ove povrede mogle nastati i sa dva udarca
stisnutom šakom u položaju kada se oštećeni nalazio u ležećem položaju na
osobi, ali je za njega više vjerovatno da su povrede kod V. D. nastale
djelovanjem zamahnutom nogom. Povreda - oguljotina nosa je mogla nastati i
udarcem pesnicom kao i da je mišljenja da osoba koja leži na ledjima dok se na
njemu nalazi druga osoba može zadati jake udarce i nanijeti ovakve povrede pod
uslovom da postoji dovoljno prostora za djelovanje zamahnute stisnute šake
izmedju podloge na kojoj leži i predjela glave povrijedjenog. Da bi lice na
kome se nalazi neko pesnicom udario i nanio ove povrede rastojanje izmedju
lica koje udara i lica koje zadobija povredu od udarca mora biti za dužinu
ruke lica koje udara, to lice bi moralo snažno da zamahne kako bi došlo do
ovih povreda kakve su opisane u medecinskoj dokumentaciji.
Sud je u potpunosti prihvatio nalaz i mišljenje vještaka dr.B. smatrajući da
je vještak krajnje objektivno i po pravilima struke a na osnovu raspoložive
medecinske dokumentacije za oštećenog dao svoj nalaz i mišljenje.Kada se iskaz
oštećenog V.D. dovede u logičnu vezu sa nalazom i mišljenjem vještaka B. kako
o broju udaraca tako i o sredstvu nananošenja povreda iskaz oštećenog se u
potpunosti poklapa sa nalazom i mišljenjem vještaka dr.B. koji je izjavio da
je za njega veća vjerovatnoća da su ove povrede kod oštećenog nastale
djelovanjem zamahnute noge.
Svjedok S. S. je potvrdio da je kritične prilike u večernjim časovima sa V.D.
došao u ugostiteljski objekat "A." kao i da je bio poprilično pijan i čim su
ušli u lokal vidio je R. Ž. i Ž.S. da sjede za stolom sa desne strane ulaznih
vrata, R.je bio u civilu i gledao u njega i odmah rekao "ajde da izadjemo
napolje" pa on i R. izlaze napolje a Ž.i V.ostaju u lokalu. Čim su izašli R.
ga udara pesnicom u predjelu glave od kog udarca pada na ulicu, nezna da li ga
R. udara dok se nalazi oboren na ulici, V. izlazi iz lokala, misli da mu je
pomogao da se digne sa ulice i tada R.kreće put njega, pogurao se sa D.koji je
htio da ga odbrani i onda R.i D. padaju na ulicu ali nemože da se izjasni u
kakvom položaju su bili kad su pali na ulicu. Tada je iz lokala istrčao Ž.
koji je V. udario nogom i to misli jedan put i bježi niz ulicu.R. ustaje i
odlazi u lokal a on i D.ostaju ispred lokala i posle možda petnaestak minuta
mada nezna tačno stiže policija. Vidio je da je V. krvav po licu a nije vidio
da je R.krvav niti je on bio krvav. Siguran je da je jedan put te noći Ž.
nogom udario V. u predjelu glave jer je to vidio a nije vidio da ga je dva
puta udario. Svo vrijeme dogadjaja konobarica S.je bila u lokalu i nije
izlazila. Tvrdio je da nije udarao ni rukama ni nogama R. kad je ležao na
ulici niti je ijednom te noći bilo čim udario R.. Tvrdio je i da te noći nije
udario V. nogom niti on nanio V.povrede niti je vidio da je R. udarao V. dok
su bili na ulici u ležećem položaju, vidio je da se medjusobno čupaju. R. je
ležao na ulici na ledjima a D. na R. odozgo kao polučučećem položaju, drži R.
za ruke i tada prilazi Ž. i udara nogom V. u predjelu glave nakon čega bježi
niz ulicu. On je tada bio od V. i R. udaljen možda oko 2 m. Nije bio toliko
pijan da bi pobrkao ko je nogom udario V., vidio je i tvrdi da je nogom V.
udario Ž.Slaviša jedanput u predjelu glave. Nema nikakav razlog da bilo šta
izmisli za Ž. koga zna izvidjenja nikad nijesu imali problema i nesporazuma.
Svjedok S. je kazao da je vidio da je optuženi jedanput nogom udario u
predjelu glave oštećenog te da nije vidio da je optuženi dva put udario
oštećenog.Iz nalaza i mišljenja vještaka B. utvrdjeno je da su povrede kod
oštećenog nastale od dva udarca,da su povrede nastale brzo jedna za drugom i
sud je mišljenja da je svjedok S. bio iskren i istinit u svom kazivanju,da je
kazao samo ono što je lično vidio i bez namjere bilo da pomaže oštećenom V.
bilo da se stavlja na stranu optuženog.Iz ovog razloga sud prihvata ove navode
svjedoka S. S..
Optuženi Ž. navodi da je cijeli dogadjaj posmatrala i to sa rastojanja od
možda 3 do 4m konobarica D. S.. Svjedok D.S.je izjavila da je kritičnog dana
radila drugu smjenu u ugostiteljskom objektu "A.", da su u lokal oko 17,00
časova došli R. Ž. i Ž.S. i sjeli za šank i naručili piće.Ona je sa drugaricom
J. G. sjedjela u loži i u lokal oko 20,30 časova dolaze S. S. i V.D. i J. tada
odmah napusta lokal.Čim su ušli S. se obratio R. riječima"napušiš mi se
kurca"prišao za drugi sto gdje je ostavio kesu koju je nosio u ruci a onda
prišao i sjeo na dubak izmedju R. i Ž. i tu se nešto prepirali u vezi nekog
sudjenja gdje je Ž. oslobodio S..V.je stajao pored njih i vukao S. da ustane i
predje za drugi sto ali se S. i dalje prepirao sa Ž.koji je u jednom momentu
odgurnuo S. govoreći da više neće da se prepire već će zvati policiju i Ž.je
izašao napolje a S.odmah za njim i kada je Ž. uzeo telefon i pokušao da pozove
tada ga je S.stisnutom pesnicom udario u predjelu glave-slepoočnice, njih
dvojica se guraju po ledu nekih 3 m od ulaznih vrata a potom oba padaju na
led. Ona, Ž. i V. su u to vrijeme stajali na vratima i vidjela je da je u tom
momentu S. bio na Ž. i udarao ga stisnutim pesnicama u predjelu glave i ona
tada govori V. i Ž. da ih razdvoje a njoj Ž. da zove policiju. Ž. i V. su
otrčali prema Ž.i S.a ona iz jednog hodnika pozvala policiju i nakon toga
izašla napolje i vidi da su sva četvorica na zemlji, čupaju se i udaraju
stisnutim pesnicama tako da se nije moglo znati ko na kome leže i ko koga
udara. U jednom momentu se razdvajaju, Ž. ide na jednu stranu ulice a V. na
drugu dok S.i R. ostaju da leže na zemlji pa R.ustaje sav krvav u predjelu
glave i ulazi u kafanu da se umije nakon čega ustaje i S. i on krvav u
predjelu lica i pokušava da udje u kafanu u čemu ga je spriječila ona. Odmah
nakon toga stiže policija. Nije vidjela ko je kritične prilike nanio povrede
V. niti je vidjela da je V. bio krvav u predjelu glave jer su se V. i Ž. brzo
udaljili. Dok je ona gledala dogadjaj Ž.nije V. udario ničim pa ni nogom a da
je Ž. udario nogom V. u predjelu glave ona bi to vjerovatno vidjela.
Cijeneći iskaz svjedokinje D. S. sud je stekao ubjedjenje da je ova
svjedokinja istinito i nepristrasno posvjedočila sve ono što se dešavalo u
unutrašnjosti lokala dok je sud mišljenja da je dogadjanje ispred lokala ova
svjedokinja opisala na način kojim je htjela da ostane po strani od dogadjaja
odnosno da se nestavlja ni na stranu optuženog ni na stranu oštećenog pa njene
navode kojim je opisala dogadjaj ispred lokala sud nije mogao prihvatiti kao
nepristrasne.
Svjedok R. Ž. potvrdjuje da je dana 21.01.2012.godine sa svojim prijateljem
optuženim Ž. u večernjim časovima došao na piće u lokal "A." gdje su sjedjeli
izvjesno vrijeme kada u lokal dolaze S.S.i V. D..On i Ž. su sjedjeli za šankom
i čim su ušli S.je pošao put njega upućujući mu razne psovke i prijetnje da će
ga ubiti, da će mu poklati djecu a V.je to prilikom stajao pored njega pa kako
je i ranije imao nesporazuma sa S. krenuo je napolje da pozove policiju.U
trenutku kad je pokušao da obavijesti dežurnu službu da ga S. napada neko ga
je udario rukom po ruci od čega mu je ispao telefon i u tom momentu V. je
stajao ispred njega okrenut licem u lice. Tada sa strane u predjelu
slepoočnice dobija udarac i pretpostavlja da je taj udarac dobio od S.
stisnutom pesnicom od kog udarca je izgubio ravnotežu da bi ga nakon toga V.
uhvatio rukama za jaknu u predjelu grudi i povukao prema dolje tako da je pao
na asvalt a preko njega je pao V.i počeo da ga udara pesnicama u predjelu
glave. Pritrčao je i S. i pao preko njega i i S. i V. udaraju stisnutim
pesnicama u predjelu glave. Nije vidio da je Ž. prilazio do njih ali je u
jednom momentu uspio da se otrgne i ustane i tada je V.pošao uz ulicu a Ž. i
S. su bili tu negdje u blizini. Nakon toga je ušao u lokal da se umije jer je
bio krvav u predjelu lica. Nije primijetio da je V. bio krvav u predjelu lica
jer je V.odmah otišao uz ulicu niti je vidio da je kritične prilike neko
udarao V. D. već su oni udarali njega. Na glavnom pretresu svjedok R. je kazao
da je bio na asvaltu i ležao na ledjima i branio se od V. i S. i nije mogao da
vidi gdje se u tim momentima nalazila konobarica S. i objasnio da kada je pao
na asvalt na ledja preko njega je pao V. tako da su bili licem u lice okrenuti
jedan prema drugom, S. je tada bio pored njega tako da su na njemu pola S. a
pola V.. Dok leži pesnicama se brani od njih dvojice, udarao ih je pesnicama
odgurivao u pokušaju da se izvuče i vjerovatno ih je tim udarcima i pogadjao.
Misli da je Ž. u jednom trenutku prišao im i pokušao da V. skine sa njega tako
što je uhvatio V. za ramena a on u tim trenucima dobija desetak udaraca od
kojih se brani i nema vremena da gleda šta se dešava i nije vidio da je Ž. ni
rukom ni nogom udario V., pretpostavlja da bi vidio da je Ž. udario V. jer bi
Ž.morao doći do njega da bih to vidio. Kritične prilike zadobio je više
povreda o čemu ima medecinsku dokumentaciju i bio je sav krvav. Sa V. nikada
nije imao nesporazuma, ni privatno ni kao policajac dok mu je S. i ranije
prijetio. Na asvalt je pao od udarca S.i povlačenja za jaknu V., V. pada na
njega, bili su okrenuti licem u lice a rastojanje izmedju njihovih glava je
bilo za dužinu njegove ruke ili manje ali je imao dovoljno prostora da obojici
zadaje udarce, branio se a V. mu je bio najbliži i udarao ga je u predjelu
glave - lica jer ga nije mogao udarati u potiljak obzirom da su bili okrenuti
licem u lice. V. je udarao i u predjelu vrata a vjerovatno i po tijelu, i S.
je vjerovatno udario ali nezna da li ga je pogodio a V.je sigurno pogodio čim
ga je udario stim što se on branio udarajući V. i S.pesnicama. Svjedok R. je
tvrdio da se kritične prilike branio jer mu je život bio ugrožen od dvojice
snažnih momaka i udaraio ih je iz sve snage koliko je mogao.
Svjedok R. i optuženi Ž. su prijatelji. Kritične prilike je došlo do fizičkog
obračuna izmedju svjedoka R. i S. a ne izmedju svjedoka Radenovića i oštećenog
V.i svojim kazivanjem svjedok R. je htio da optuženom pomogne da izbjegne
odgovornost za počinjeno krivično djelo. U prilog ovakvog zaključka suda ide i
činjenica da je svjedokinja D. S. izjavila da su iz lokala izašli R. i S. i da
je tada S. udario pesnicom R. a ona, Ž.i oštećeni V.stajali na vratima lokala.
Ovim su negirani navodi svjedoka R.da su iz lokala izašli on,pa S. pa V. i da
ga je V.udario po ruci u kojoj je držao telefon. Iz odbrane optuženog Ž. je
utvrdjeno da kada je oštećeni V.prišao pred lokalom R. i S. da je stao izmedju
njih i raširio što upućuje na zaključak da je oštećeni htio da spriječi
konflik izmedju R. i S. a oštećeni je konflik izmedju ove dvojice htio da
spriječi još u unutrašnjosti lokala kada je S.vrijedjao R. što potvrdjuje kako
oštećeni V. tako i optuženi Ž..Optuženi je kazao da nije vidio da je pred
lokalom R. udario V. a ni R. u iskazu datom tužilaštvu ni jednom nije pomenuo
da je udarao V. i S. dok su bili na njemu da bi na glavnom pretresu kazao da
je udarao i to svom snagom jer se branio i smatra da je tim udarcima pogadjao
i V..Oštećeni V. po sopstvenom kazivanju kao i po kazivanju svjedoka R. nije
imao nikad problema niti nesporazuma sa R. koji je inače policajac.Oštećeni
nije poznavao do kritične prilike optuženog i nije logično da ako je R. udarao
oštećenog pesnicom u predjelu glave oštećeni to i ne kaže već da kaže da ga je
udario Ž. koji ga po navodima optuženog i R.nije udara kritične prilike. Po
mišljenju suda svjedok R. je u svom svjedočenju bio pristrasan, pokušao je da
pomogne optuženom koji mu je prijatelj i sud njegov iskaz nije mogao
prihvatiti kao objektivan i ubjedljiv.
Činjenica je da je svjedok R. kritične prilike zadobio povrede što potvrdjuje
kako medecinska dokumentacija tako i nalaz i mišljenje vještaka dr. B.kome je
na pretresu prezentovana medecinska dokumentacija za R. Ž. i koji je kazao da
se iz te medecinske dokumentacije vidi da su kod R.konstatovane povrede u vidu
nagnječine glave sa ranom razderotinom gornje usne spoljašnjeg usnog otvora sa
lijeve strane kao i rana razderotina kože gornjeg kapka lijevog oka sa krvnim
podlivom kože oko lijevo očnog predjela. Povreda u vidu rane razderotine mogla
je nastati djelovanjem zamahnute stisnute šake dok je rana razderotina gornjeg
kapka lijevog oka mogla nastati i zamahnutom stisnutom šakom njenom
unutrašnjom stranom a ne može se isključiti mogućnost nastanka ove povrede
prilikom pada ili udara lijevim očnim predjelom ličnog dijela glave o ili na
kakvu tvrdu i neravnu podlogu i ove povrede su nastale kratko vrijeme jedna za
drugom i to djelovanjem sile najmanje u dva navrata, nastale su dana
21.01.2012.godine i i pojedinačno i u svom zbiru predstavljaju laku tjelesnu
povredu. U postupku je utvrdjeno da je svjedok S. udario pesnicom u predjelu
glave R.pred lokalom kao i da je R. pao na led te da ga je S. i nakon toga
udarao pa navode R. da je kritične prilike i on zadobio povrede sud prihvata u
potpunosti.
Dakle, u postupku je jasnim, ubjedljivim i kategoričnim iskazom svjedoka-
oštećenog V. koji iskaz sud u cjelosti prihvata, djelimičnim iskazom svjedoka
S. kao i objektivnim nalazom i mišljenje vještaka dr. B. B. koji je kazao da
je veća vjerovatnoća da su povrede kod oštećenog nastale zamahnutom nogom i da
je oštećeni mogao zadobiti povrede onako kako je opisao na nesumnjiv način
utvrdjeno da je optuženi Ž.S. dana 21.01.2012.godine oko 20,30 časova ispred
lokala "A." u Ul.O. u P. teško tjelesno povrijedio oštećenog V. D. tako što ga
je dva puta udario nogom, jedanput u predjelu nosa a drugi put u predjelu
lijeve strane kostnog zida lijeve očne jame i nanio mu tom prilikom teške
tjelesne povrede bliže opisane izrekom ove presude. Optuženi Ž. je bio
svjestan da ovim udarcima noge može teško povrijediti oštećenog V. ali uprkos
tome udario je oštećenog dva puta, dakle bio je svjestan svoga djela i htio
njegovo izvršenje, djelovao je sa direktnim umišljajem pa ga je sud kao
umišljajnog učinioca oglasio krivim i osudio po zakonu jer se u ovim njegovim
radnjama stiču svi bitni elementi bića krivičnog djela teške tjelesne povrede
iz čl.151 st.1 Kz.
Prilikom odlučivanja o vrsti i visini kazne sud je u smislu čl.42 Kz cijenio
sve okolnosti koje utiču kako na vrstu tako i na visinu kazne. Optuženi Ž. je
porodičan čovjek, otac 2 djece. Nezaposlen je. Nikada do sada nije dolazio u
sukob sa zakonom što je utvrdjeno iz izvoda iz KE što upućuje na zaključak da
se neradi o osobi sklonoj vršenju krivičnih djela. Oštećeni V. D. nakon
pretresa održanog 23.05.2012.godine ispred suda je nanio povrede optuženom Ž.
što potvrdjuju fotografije u koje je izvršen uvid a što ne spori ni sam
oštećeni V.. Oštećeni se nije pridružio krivičnom gonjenju i sve ove okolnosti
sud je optuženom u smislu čl.45 i 46 Kz uzeo kao osobito olakšavajuće
okolnosti i ublažio mu kaznu ispod zakonom predvidjenog minimuma i izrekao mu
kaznu zatvora u trajanju od 3 (tri) mjeseca smatrajući da je kazna zatvora i u
ovom vremenskom trajanju adekvatna krivična sankcija kojom će se u smislu
čl.32 Kz postići svrha kažnjavanja i dovoljno uticati na optuženog da više ne
vrši krivična djela.
Shodno čl.226 i 229 Zakona o krivičnom postupku, sud je obavezao otpuženog da
na ime troškova krivičnog postupka plati ovom sudu iznos od 161,50 € koji
iznos čini naknada i nagrada vještaka medecinske struke za obavljeno
vještačenje u iznosu od 60,50 € kao i troškovi dovodjenja oštećenog V. D. iz
ZIKS-a P. u iznosu od 101,00€ te da na ime paušala plati iznos od 27,50 € koji
iznos je odmjeren obzirom na dužinu trajanja i složenost krivičnog postupka te
imovno stanje optuženog.
Imovinsko pravnog zahtjeva nije bilo.
OSNOVNI SUD U PLJEVLJIMA , dana 15.06.2012.godine.
Zapisničar, S u d i j a,
Zora Leković Ljiljana Popović
PRAVNA POUKA:
Protiv ove presude dozvoljena je žalbu u roku od 8.dana po prijemu
iste Višem sudu Bijelo Polje, a preko ovog suda.
DOSTAVITI:
1 x ODT Pljevlja
1 x Optuženom
1 x Braniocu optuženog