OSNOVNI SUD U ROŽAJAMA
K.br.146/13.
U IME CRNE GORE
OSNOVNI SUD U ROŽAJAMA i to Predsjednik suda Camić Zahit, kao sudija
pojedinac, sa zapisničarem Burdžović Adisom, odlučujući po optužnom predlogu
Osnovnog Državnog Tužilaštva iz Rožaja Kt.br.185/13. od 23.9.2013.godine,
protiv okrivljene S. B. iz Podgorice, zbog krivičnog djela laka tjelesna
povreda iz čl. 152.st.2. u vezi st. 1. Krivičnog Zakonika, nakon održanog
glavnog i javnog pretresa u prisustvu Zamjenika Osnovnog Državnog Tužioca
Aldina Kalač iz Rožaja, oštećenog M. M. iz Rožaja i orkivljene, dana
07.10.2013.g. donio je i javno objavio
P R E S U D U
Okrivljena S. B., JMB ., od oca B. i majke B., rodj. R., rodjena 09.01.1987.
godine u Podgorici, gdje i živi, naselje Konik, ul.“kadinjača“ br. 11, boravi
u Rožajama u ul. „M. Tita“, drž. CG, razumije Crnogorski jezhik, koji joj je i
maternji jezik, pismena, završila osnovnu školu, zapošljena, neudata, srednjeg
imovnog stanja, osudjivana presudom Osnovnog suda u Podgorici K.br.08/1727. od
19.11.2010. godine, zbog krivičnog djela kradje iz čl. 239.st.1. KZ CG 4
mjeseca zatvora uslovno za 2 godine, presudom Osnovnog suda u Cetinju
K.br.157/09. od 04.7.2011. godine, zbog krivičnog djela teška kradja iz čl.
240.st.1. KZ CG 3 mjeseca zatvora.
K R I V A J E
Što je:
Dana 05.9.2013. godine, oko 19 h, u kafani „Rubin“ koja se nalazi na
autobuskoj stanici u Rožajama, lako tjelesno povrijedila M. M., na način što
ga je staklenom pivskom flašom – sredstvom podobnim da tijelo teško povrijedi
ili zdravlje teško naruši udarila u predjelu glave nanoseći mu tom prilikom
lake tjelesne povrede u vidu hematoma na poglavini u tjemenom dijelu glave
veličine 1 x 1 cm, i ogrebotine dužine 3 cm, u čeonom predjelu,
-čime je izvršila krivično djelo laka tjelesna povreda iz čl. 152.st.2. u vezi st. 1. Krivičnog Zakonika.
Pa je sud na osnovu pomenutog zakonskog propisa, primjenom čl.
4.13.15.32.36.42. Krivičnog Zakonika, čl. 226.229. i 374. Zakonika o Krivičnom
Postupku
O S U DJ U J E
NA KAZNU ZATVORA u trajanju od 45 (četrdesetpet) dana.
Da plati u korist budžetskih sredstava na ime troškova krivičnog postupka
iznos od 55 eura i na ime paušala iznos od 40 eura, u roku od 15 dana po
pravnosnažnosti presude.
O b r a z l o ž e n j e
ODT iz Rožaja podnio je optužni predlog Kt.br. 185/13. od 23.9.2013. godine,
protiv okrivljene S. B. iz Podgorice, zbog krivičnog djela laka tjelesna
povreda iz čl. 152.st.2. u vezi st. 1. KZ.
Na glavnom pretresu Zamjenik ODT-a izmijenio je činjenični opis iz optužnog
predloga, kao u izreci presude. Istakao je da je izvedenim dokazima utvrdjeno
da je okrivljena izvršila krivično djelo za koje je optužena. Predložio je da
sud okrivljenu za izvršeno krivično djelo oglasi krivom i osudi je na kaznu
zatvora u trajanju od 60 dana.
Oštećeni M. M. nije se pridružio krivičnom gonjenju ODT-a u odnosu na
okrivljenu i nije postavio imovnsko pravni zahtjev.
Okrivljena S. B. na glavnom pretresu je izjavila da ne priznaje izvršenje
krivičnog djela ni krivicu za krivično djelo za koje je optužena.
U svojoj odbrani istakla je: na zapisniku Ktr.br.968/13. od 20.9.2013. godine,
pred ODT-om u Rožajama: da je dana 05.9. ove godine, oko 15 h, radila u kafani
Rubin u Rožajama. Nakon završene smjene, oko 15,30 h, izašla je iz kafane i
kada se vratila zatekla je M. M., koji je sjedio za stolom sa M. E. i B. S. na
terasi kafane. Ušla je u kafanu, sjela za sto gdje je sjedio jedan stariji
čovjek i njena koleginica. Za njenim stolom došao je M. u pijanom stanju,
kojeg nije mogla da sluša i izašla je iz kafane Kada se vratila sjela je za
stolom gdje je prethodno sjedela i M. joj se obratio riječima „kurvo gdje mi
je 40 centi sa računa“. Nije joj bilo jasno zbog čega joj se tako obraća, tako
da je isti ustao, svukao pantalone, donji veš govoreći joj uvredljive riječi.
Istog je molila da je ostavi na miru i da ide od stola. Isti je udario
otvorenom šakom u predjelu lica. Odgurnula ga je od sebe nakon čega je isti
stisnutom pesnicom udario u predjelu potiljka glave. Uzela je jednu staklenu
pivsku flašu i istog udarila u predjelu glave da bi ga odvratila od sebe, jer
je isti i dalje nasrtao na nju. Flaša se polomila nakon čega je oštećeni
ponovo počeo udarati pesnicama i šakama po glavi od kojih udaraca je pala
preko stola i udarila glavom od pod. Pobjegla je u šank, a oštećeni je ponovo
prišao i udarao je šakama od čega je glavom udarila u šank, gdje su bile
nasložene gajbe koje su popadale, ali je iste nijesu zakačile. Oštećeni je
udarao nogama obuvenim u obuću. Prišao je do njih M. Elvir i oštećenog
spriječio da je dalje udara, nakon čega je pozvala policiju, koja nije
dozvolila oštećenom da je više udara. Imala je povrede na desnoj nadlaktici u
predjelu lica, grudnog koša, od udaraca šakom i pesnicom od strane oštećenog.
Nije imala povredu u predjelu glave kada je pala na pod, ali je osjećala bol.
Oštećenog poznaje od ranije i sa istim nije imala nikakve konflikte. U stanici
policije je pokušala da se pomiri sa oštećenim koji je to odbio.
Na glavnom pretresu u svemu je ponovila iskaz dat na pomenutom zapisniku s tim
što je dodala da u lokalu niko nije bio prisutan osim nje i oštećenog kada je
isti udarao. Od udaraca koje joj je zadao oštećeni imala je povredu u vidu
hematoma. Sa istim nije uspostavila dobre odnose. Predložila je da je sud
oslobodi od optužbe za predmetno krivično djelo.
Na glavnom pretresu sud je izveo dokaze: saslušao u svojstvu svjedoka –
oštećenog M. M., u svojstvu svjedoka B. S., po saglasnosti stranaka pročitao
iskaz svjedoka E. M. dat na zapisniku Kt.br.968/13. od 20.9.2013. godine, pred
ODT-om u Rožajama, pročitao izvještaj jedinice za HMP u Rožajama od
05.9.2013.g, u svojstvu sudskog vještaka medicinske struke saslušao dr. F. M.,
pročitao izvod iz kaznene evidencije CB Podgorica od 01.10.2013. godine, izdat
na ime okrivljene, dok nije izveo dokaz neposrednim saslušanjem svjedoka M. E.
jer se isto pokazalo suvišnim u odnosu na izvedene dokaze i sadržinu njegovog
iskaza dat na zapisniku pred ODT-om u Rožajama.
Svjedok – oštećeni M. M. na zapisniku Kt.br.968/13. od 20.9.2013. godine, pred
ODT-om u Rožajama je istakao: da je dana 05.9.ove godine oko 19 h, u kafani
Rubin sjedio za stolom sa E. M. i B. S.. Za susjednim stolom sjedela je
okrivljena koju poznaje od ranije. Okrivljena mu je prišla i tražila mu
mobilni telefon da bi nekog pozvala. Dao joj je mob. telefon i ista je izašla
iz kafane i sa nekim je razgovarala telefonom. U jednom momentu joj se obratio
riječima „alo skrati malo taj razgovor“.Kada je okrivljena prekinula razgovor
došla je do njegovog stola, vratila mu telefon i opsovala mu majku i uputila
mu još neke uvredljive riječi. Istu je tada šakom udario u predjelu lica,
nakon čega je okrivljena uzela sa njegovog stola jednu pivsku flašu i istom ga
udarila u predjelu glave nanoseći mu povrede, nakon čega je odmah napustila
kafanu dok je on ostao u kafani. Došla je policija sa kojom je pošao u stanicu
radi davanja izjave. Okrivljenu nije udarao pesnicama i nogama niti je oborio
na patos. Pošao je u hitnu službu gdje mu je ukazana ljekarska pomoć od
zadobijenih povreda.
Na glavnom pretresu u svemu je ponovio iskaz dat na pomenutom zapisniku, s tim
što je dodao: da sa okrivljenom ne kontaktira, niti to želi. Ništa mu ne znači
da li će ona biti oglašena krivom i osudjena, te da se zbog toga ne pridružuje
krivičnom gonjenju ODT-a i ne postavlja imovinsko pravni zahtjev.
Svjedok B. S., istakao je: da je dana 05.9. ove godine u kafani Rubin u
Rožajama, sjedio za istim stolom sa M. E. dok je za susjednim stolom
primijetio oštećenog, koji je poručio pivo. Vidio je kada je u jednom momentu
oštećeni okrivljenoj dao mobilni telefon. Okrivljenu poznaje i zna da je ista
sklona svadjama. Čuo je kada je oštećeni od okrivljene tražio da mu vrati
telefon i kada je ista prišla do njegovog stola, oštećeni je šakom udario po
licu. Okrivljena je uzela flašu sa stola za kojim je sjedio oštećeni i istom
ga udarila po glavi i odmah se udaljila iz lokala. Oštećeni je prišao za
njegovim stolom, nakon čega je došla policija. Sa E. i oštećenim pošao je u
policiju i u vezi ovoga dao izjavu. Sto za kojim je sjedio sa E., je blizu
stola za kojim je bio oštećeni, tako da je sve vidio i čuo.
Svjedok E. M. na zapisniku Kt.br.968/13. od 20.9.2013. godine pred ODT-om u
Rožajama istakao je: da je dana 05.9. ove godine u kafani Rubin u Rožajama
sjedio sa oštećenim i B. S.. Kod njih je došla okrivljena i tražila je od
oštećenog telefon da bi sa nekim razgovarala. Dok je razgovarala na telefonu
oštećenog, oštećeni je upozorio da razgovor skrati. Okrivljena je došla ponovo
do njihovog stola, vratila je telefon oštećenom i opsovala mu majku. Oštećeni
je pokušao da udari okrivljenu, tako da je istog dohvatio za ruke i nije mu
dozvolio. Okrivljena je uzela jednu pivsku flašu sa stola i istom udarila
oštećenog u predjelu glave, nakon čega je ista izašla iz kafane i udaljila se.
Oštećeni je imao povrede u predjelu glave od udara sa flašom koja se polomila.
Oštećeni nije udarao okrivljenu pesnicama, niti nogama i okrivljena nije pala
na patos, već je nakon što je oštećenog udarila flašom, izašla iz lokala.
Došla je policija i privela iz u stanicu, gdje su dali izjave.
Sudski vještak medicinske struke dr. Fikret Mujević, istakao je : da je u
izvještaju HMP u Rožajama, broj protokola 9381. od 05.9.2013. godine, izdat na
ime M. M. konstatovano da je prilikom pregleda imao povrede na poglavini u
tjemenom dijelu glave hematom veličine 1 x 1 cm, i u predjelu čega ogrebotina
dužine 3 cm. Da se radi o lakim tjelesnim povredama koje neće ostaviti
posledice kod povrijedjenog. Da su ove povrede mogle biti nanijete udarom tupe
mehaničke sile.
Iz izvoda iz kaznene evidencije CB Podgorica, proizilazi da je okrivljena
presudom K.br.08/1727. od 19.11.2010. godine Osnovnog suda u Podgorici, zbog
krivičnog djela kradja iz čl. 239.st.1. KZ CG oglašena krivom i da joj je
izrečena uslovna osuda 4 mjeseca zatvora uslovno za 2 godine, i presudom
Osnovnog suda u Cetinju K.br.157/09. od 04.7.2011. godine, zbog krivičnog
djela teška kradja iz čl. 240.st.1. KZ CG oglašena krivom i osudjena na kaznu
zatvora u trajanju od 3 mjeseca.
Sud je cijeneći iskaz okrivljene, izvedene dokaze pojedinačno i u vezi sa
ostalim izvedenim dokazima te je na osnovu takve ocjene utvrdio činjenično
stanje opisano u izreci presude.
Iz iskaza okrivljene se vidi da je ona pomenutog dana bila u lokalu Rubin u
Rožajama, u kojem je bio oštećeni i svjedoci E. i B.. Da je oštećeni u
verbalnom duelu koji su imali udario šakom po licu. Uzela je staklenu flašu od
piva sa stola i ošećenog udarila u predjelu glave, a da ih je u daljoj svadji
razdvojio E. zv. E. M.. U ovom dijelu sud je njen iskaz prihvatio kao tačan i
isti uzeo kao dokaz jer je potvrdjen iskazima svjedoka – oštećenog M.,
svjedoka E. i B.. Medjutim, njen iskaz u dijelu koji se odnosi da je oštećeni
istu više puta udarao šakama pesnicama i nogama, od kojih udaraca je pala prvo
na patos, a onda u šank, gdje se sklonila, te i da se od oštećenog branila
udarajući ga flašom po glavi, sud je ocijenio usmjerenim ka umanjenju krivično
pravne odgovornosti i isti nije mogao prihvatiti, jer u tom dijelu je suprotan
izvedenim dokazima. Naime, ista se ne može pozivati na nužnu odbranu ili pak
njeno prekoračenje, jer je svojim ponašanjem izazvala svadju izmedju nje i
oštećenog, kada mu je prišla do stola i psovala mu majku, kada je isti nju
udario šakom po licu, nakon čega je ista flašom oštećenog udarila po glavi. U
ovoj situaciji ponašenje okrivljene se ne može tretirati da je djelovala u
nužnoj odbrani obzirom da je ponašanje oštećenog prije njegovog povredjivanja
od strane okrivljene, prouzrokovala okrivljena njenim odnosom prema njemu kada
je upozorio da skrati razgovor na telefonu koji joj je posudio, psujući mu
majku. Osim toga, okrivljena je napad, kada je oštećeni udario šakom po licu,
mogla odbiti na drugi način, a ne na način kako je to učinila obzirom da
intezitet odbrane i sredstvo kojim je odbrana vršena, nijesu primjereni
intezitetu udarom šake od strane ošećenog, sa sredstvom koje je okrivljena
upotrijebila za odbranu. Kako u konkretnom slučaju ne postoji nužna odrbana,
to samim tim ne postoji ni njeno prekoračenje. Iz ovih razloga sud njen iskaz
u ovom dijelu nije mogao prihvatiti i isti tretirati kao postupanje u nužnoj
odbrani, ili pak u njenom prekoračenju.
Iz iskaza svjedoka – oštećenog M., proizilazi da je on pomenutog dana bio u
lokalu sa B., E. u kojem je bila i okrivljena. Okrivljena mu je tražila
telefon da se istim posluži. Kada joj je telefon dao, pošla je ispred kafane,
gdje je duže razgovarala telefonom, te je upozorio da taj razgovor skrati.
Kada se vratila za stolom opsovala mu je majku, tako da je istu šakom udario
po licu nakon čega ga je ista pivskom flašom udarila po glavi i nakon toga
odmah napustila lokal. Imao je povrede u predjelu glave, zbog čega se javio na
pregled u bolnici. Njegov iskaz sud je u svemu prihvatio kao tačan, objektivan
i kao takav potvrdjen iskazima svjedoka B. i E., medicinskom dokumentacijom,
nalazom i mišljenjem vještaka medicinske struke, kao i sa iskazom okrivljene u
dijelu čiji je iskaz sud prihvatio.
Iz iskaza svjedoka B. i E., proizilazi da su oni pomenutog dana bili prisutni
u pomenutom lokalu gdje je bio i oštećeni. Vidjeli su kada je okrivljena
tražila od oštećenog telefon da se posluži, te je u razgovoru na telefonu,
okrivljeni istu upozorio da razgovor skrati. Okrivljena je prišla do oštećenog
kojem je opsovala majku prilikom vraćanja telefona, pri čemu je isti udario
šakom po licu. Da je okrivljena uzela flašu i istog udarila po glavi, nakon
čega je odmah napustila lokal. Da oštećeni nije udarao okrivljenu pesnicama,
nogama, te da im je poznato, i to svjedoku B., da je ista sklona svadjama.
Njihove iskaze sud je prihvatio kao tačne, medjusobno saglasne, u svemu
potvrdjene iskazom oštećenog, a u odlučnim činjenicama i sa iskazom okrivljene
u dijelu čiji je iskaz sud prihvatio.
Medicinsku dokumentaciju koja se odnosi na povrede oštećenog koje su u istoj
opisane, sud je prihvatio kao vjerodostojnu i ničim ne dovedenu u sumnju.
Nalaz i mišljenje sudskog vještaka medicinske struke dr. Fikreta Mujevića, sud
je prihvatio kao stručan, objekitavan, jer se isti zasniva na medicinskoj
dokumentaciji i kao takav ničim nije doveden u sumnju.
Izvod iz kaznene evidencije CB Podgorica, izdat na ime okrivljene sud je
prihvatio kao tačan, a iz kojeg proizilazi da je ista pomenutim presudama za
naznačena krivična djela osudjena
Pravnom ocjenom utvrdjenog činjeničnog stanja, sud je našao da su u radnjama
okrivljene sadržani svi bitni elementi krivičnog djela laka tjelesna povreda
iz čl. 152.st.2. u vezi st. 1. KZ, izvršenog na način, vrijeme i mjestu, kao u
izreci presude. Naime, okrivljena je pomenutog dana lako tjelesno povrijedila
oštećenog na način, što ga je udarila staklenom pivskom flašom u predjelu
glave, kao sredstvom koje je podobno da tijelo teško povrijedi ili zdravlje
teško naruši, nanoseći mu tom prilikom povrede opisane u izreci presude, koje
se i pravno kvalifikuju kao lake tjelesne povrede.
Cijeneći psihički odnos okrivjene prema izvršenom krivičnom djelu sud je našao
da je ista u konkretnom slučaju postupala sa direktim umišljajem, jer je bila
svjesna da postupajući na opisani način oštećenog može povrijediti, te je
pristala na nastupanje zabranjene posledice, koja je u konkretnom slučaju i
nastupila nanošenjem opisanih povreda oštećenom.
Za izvršeno krivčno djelo okrivljena je krivično pravno odgovorna, te je sud
za isto oglasio krivom, pošto je našao da nema elemenata koji bi isključivali
njenu krivično pravnu odgovornost i osudio je na kaznu zatvora u trajanju od
45 dana.
Odmjeravajući kaznu okrivljenoj u granicama koje su Zakonom propisane za
predmetno krivično djelo, imajući u vidu svrhu kažnjavanja i uzimajući u obzir
sve okolnosti koje utiču da kazna bude manja ili veća (olakšavajuće i
otežavajuće okolnosti) iz čl. 42. KZ, sud je kao olakšavajuću okolnost
okrivljenoj uzeo u obzir njene lične i statusne prilike, njen odnos prema
oštećenom i spremnost da se sa istim izmiri, dok joj je kao otežavajuću
okolnost uzeo u obzir to što je do sada osudjivana više puta, te imajući u
vidu ove okolnosti, kao i težinu izvršenog krivičnog djela, te i nastupjele
posledice, istu osudio na kaznu zatvora u naznačenom trajanju ubijedjen da će
se sa istom postići svrha kažnjavaja iz čl. 4. u vezi čl. 32. KZ.
U smislu čl. 226. i 229. ZKP, sud je obavezao okrivljenu da plati u korist
budžetskih sredstava na ime troškova krivičnog postupa iznos od 55 eura, a
koji se odnose na naknadu vještaku medicinske struke za dati nalaz i
mišljenje, kao i da plati 40 eura, na ime paušala imajući u vidu trajanje i
složenost krivičnog postupka.
OSNOVNI SUD U ROŽAJAMA, dana 07.10.2013. godine.
ZAPISNIČARPREDSJEDNIK SUDA
Adisa Burdžović s.r.Zahit Camić s.r.
PRAVNA POUKA: protiv ove presude može se
izjaviti žalba u roku od 8 dana od dana prijema
iste Višem sudu u Bijelom Polju, a preko ovog suda.