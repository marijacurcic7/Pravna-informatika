K. br. ...
U IME CRNE GORE
Viši sud u Bijelom Polju, kao prvostepeni krivični sud, po sudiji Gorici
Đalović, uz učešće namještenika suda Sonje M.vić, kao zapisničara, u krivičnom
predmetu optuženih S. M., K. S. i G. Đ., svi iz Bijelog Polja, zbog po jednog
krivičnog djela neovlašćena proizvodnja, držanje i stavljanje u promet opojnih
droga iz čl. 300 st. 1 Krivičnog zakonika (Kz), po optužnici Višeg državnog
tužilaštva u Bijelom Polju, Kt. br. ... od .... godine, nakon održanog
usmenog, glavnog i javnog pretresa, u prisustvu zamjenika Višeg državog
tužioca, B. N., optuženog S. M. i njegovog branioca, advokata V. A., optuženog
K. S. i njegovog branioca, advokata L. B. i optuženog G. Đ. i njegovih
branilaca, advokata M. N. i R. M., dana .... godine, donio je i javno objavio
P R E S U D U
Optuženi S. M., JMBG ..., zvanog S., od oca I. i majke J., rođene K., rođen
.... godine u Beranama, sa prebivalištem u B.P., naselje N., državljanina Crne
Gore, student, neosuđivan, neoženjen, pismen, sa završenom SSS-finansijski
tehničar, srednjeg imovnog stanja, nalazio se u pritvoru od 24.10.2011. godine
do 17.11.2011. godine.
Optuženi K. S., JMBG ..., od oca N. i majke D., rođene R., rođen 01.11.1992.
godine, u B.P., sa prebivalištem u mjestu rošenja, naselje Lj., državljanin
Crne Gore, studetn učiteljskog fakulteta u Nikšiću, neoženjen, srednjeg
imovnog stanja, neosuđivan, nalazio se u pritvoru od 24.10.2011. godine do
17.11.2011. godine.
Optuženi G. Đ., JMBG ., od oca M. i majke R., rođene Č., rođen 25.08.1992.
godine u B.P., sa prebivalištem u mjestu rođenja, ul. V. broj .., državljanin
Crne Gore, student pravnog fakulteta u Bijelom Polju, neoženjen, srednjeg
imovnog stanja, neosuđivan, nalazio se u pritvoru od 24.10.2011. godine od
17.11.2011. godine.
- na osnovu čl. 372 tač. 1 Zakonika o krivičnom postupku (Zkp)
ODBIJA SE OPTUŽBA
Da su:
- dana 24.10.2011. godine, oko 17,00 časova, na lokalnoj autobuskoj stanici u
Bijelom Polju, okrivljeni S. M. dogovorio sa Ki. D. da mu za njegovu upotrebu
za iznos od 25,00 € nabavi opojnu drogu marihuanu, te je okrivljeni S. M.
istog dana u naselju Rasadnik, u lokalu ''Z..'', od okrivljenog G. Đ., koji je
neovlašćeno radi prodaje držao opojnu drogu marihuanu, za iznos od 16,00 €,
neovlašćeno, radi prodaje, kupio 1,65 gr, marinuane, supstancu koja je
Rješenjem o utvrđivanju opojnih droga ( Sl. list SRJ. broj 44/02) proglašena
za opojnu drogu, zapakovanu u ručno pravljeni zamotuljak od aluminijske
folije, a nakon toga se po dogovoru sreo sa okrivljenim K. S. i predao mu ovu
drogu da je drži i zajedno ispred teretane u Lješnici, predaju Ki. D., pa kada
su dolaskom taksi vozilom ispred teretane, primijetili ovlašćena službena lica
Uprave policije PJ Bijelo Polje, da im prilaze, okrivljeni K. S. je zamotuljak
sa drogom odbacio od sebe, koji su ovlašćeni službenici pronašli i oduzeli.
-čime bi izvršili po jedno krivično djelo neovlašćena proizvodnja, držanje i stavljanje u promet opojnih droga iz čl. 300 st. 1 Krivičnog zakonika,
-jer je tužilac prije završetka glavnog pretresa odustao od optužbe. 
Troškovi krivičnog postupka, o čijoj visini će se donijeti posebno rješenje,
padaju na teret budžetskih sredstava.
O b r a z l o ž e nj e
Optužnicom Višeg državnog tužilaštva u Bijelom Polju, Kt. br. 54/11 od
15.12.2011. godine, optuženim S. M., K. S. i G. Đ., stavljeno je na teret
izvršenje po jednog krivičnog djela neovlašćena proizvodnja, držanje i
stavljanje u promet opojnih droga iz čl. 300 st. 1 Kz-a.
Na glavnom pretresu od 05.09.2012. godine, poslije završenog dokaznog
postupka, zamjenik Višeg državnog tužioca je izjavila da odustaje od optužbe
protiv optuženih.
Kako je zamjenik VDT-a u toku glavnog pretresa odustao od optužbe protiv
optuženih, to je sud na osnovu čl. 372 tač. 1 Zkp-a odlučio kao u izreci
presude.
U pogledu oduzimanja privremeno oduzete droge - marihuane, u neto masi od 1,65
grama, odlučeno je posebnim rješenjem.
Shodno čl. 230 Zkp-a, troškovi krivičnog postupka padaju na teret budžeta CG,
a o istim će se odlučiti posebnim rješenjem .
VIŠI SUD U BIJELOM POLJU
Dana, ..... godine
Zapisničar S U D I J A
Sonja M.vić, s.r. Gorica Đalović, s.r.