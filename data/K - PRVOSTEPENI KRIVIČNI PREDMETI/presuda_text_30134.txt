K. br.2/13
U IME CRNE GORE
VIŠI SUD U BIJELOM POLJU, sudija Vidomir Bošković, sa zapisničarem Mirjanom
Gačević u postupku po optužnici Višeg državnog tužilaštva Kt.br. 43/12 od
26.12.2012.godine, protiv optuženih S.A. i S.E. iz R., zbog krivičnog djela
neovlašćenja proizvodnja, držanje i stavljanje u promet opojnih droga iz čl.
300 st. 1 u vezi čl. 23 Krivičnog zakonika, nakon održanog glavnog, javnog
pretresa dana 05. marta 2013.godine, u prisustvu zamjenika iz Višeg državnog
tužilaštva Milice Rmandić, optuženog S.A. i njegovog branioca M. N. advokata
iz B. P. i optuženog S.E. i njegovog branioca M. J. advokata iz B.P., donio je
i javno objavio dana 06. marta 2013.godine
P R E S U D U
Optuženi S.A. JMB ……………., od oca R., majke A. rodjene N., rodjen ……………..godine
u R., sa prebivalištem u R. ul. ………., državljanin Crne Gore, neoženjen,
nezaposlen, sa završenom srednjom školom, srednjeg imovnog stanja, nalazio se
u pritvoru od 30.11.2012.godine do 15.01.2013.godine.
Optuženi S.E. JMB ………………., od oca S., majke S. rodjene P., rodjen
………………..godine u R., sa prebivalištem u R. ul. ……………, državljanin Crne Gore,
oženjen, otac jednog maloljetnog djeteta, nezaposlen, sa završenom osnovnom
školom, lošeg imovnog stanja, nalazio se u pritvoru od 30.11.2012.godine do
06.03.2013.godine.
Na osnovu čl. 373 tač. 2 Zakonika o krivičnom postupku,
OSLOBADJAJU SE OD OPTUŽBE
Kojom je predstavljeno da su:
Dana ....................godine, u R., u ul. .............., u porodičnoj
kući, u sobi koju koristi okrivljeni S.A., neovlašćeno, radi prodaje, držali
neutvrdjenu količinu opojne droge marihuane, supstancu koja je Pravilnikom o
utvrdjivanju spiska opojnih droga, psihotropnih supstanci i bilja koja se može
koristiti za proizvodjnju droga (Sl.list CG br.56/12) proglašena za opojnu
drogu, od koje su jedan dio zapakovali u zamotuljke i u momentu kada je S. R.,
pozvao policiju da ih prijavi, stavili u džepove i napustili kuću, dok je dio
droge u količini od 1,33 grama, ostao na radnom stolu, na drvenom podmetaču i
na tanjiru, koju su ovlašćena službena lica Uprave policije - Grupe za
suzbijanje droga Bijelo Polje, Berane i Pljevlja, prilikom pretresa prostorije
izvršenog po zahtjevu S. R., pronašla i oduzela,
- čime bi kao saizvršioci izvršili krivično djelo nevlašćena proizvodnja,
džanje i stavljanje u promet opojnih droga iz čl. 300 st. 1 Krivičnog zakonika
(KZ),
- jer nije dokazano da su izvršili krivično djelo za koje su optuženi.
Troškovi krivičnog postupka padaju na teret budžetskih sredstava shodno
odredbi čl. 230 Zakonika o krivičnom postupku (ZKP).
O b r a z l o ž e n j e
Optužnicom Višeg državnog tužilaštava u Bijelom Polju Kt.br. 43/12 od
26.12.2012.godine, izmijenjenom u dijelu blanketne norme, optuženim S.A.u i
S.E.u stavljeno je na teret izvršenje krivičnog djela neovlašćena provizodnja,
držanje i stavljanje u promet opojnih droga iz čl. 300 st. 1 KZ izvršenog u
saizvršilaštvu, na način kako je to činjenično opisano u izreci.
U završnoj riječi zamjenik VDT u Bijelom Polju, predložila je da se optuženi
oglase krivim i osude na kazne zatvora u granicama propisanim zakonom, jer iz
izvedenih dokaza proizilazi da je droga pakovana radi prodaje. Istovremeno
data je ocjena odbrana okrivljenih i izvedenih dokaza.
Optuženi S.A. ne priznaje izvršenje krivičnog djela i krivicu za djelo koje mu
se stavlja na teret. Prilikom saslušanja od strane zastupnika optužbe tvrdio
je da povremeno koristi drogu marihuanu u periodu od nekih šest mjeseci, istu
nabavlja u Rožajama od njemu poznatih lica, a kupuje količinu za iznos od
10,00 €. Novac za kupovinu droge dobija od porodice koja mu je u inostranstvu,
a kupuje je po proteku petnaest dana. Dana …………….godine u popodnevnim časovima
za iznos od 10,00 € kupio je marihuanu, ali ne zna koju količinu koja je bila
upakovana u nailonskoj kesici i koju drogu je u svojoj sobi pripremao u rizli
praveći džoint. Dok je to radio u sobu je ušao njegov otac R. i počeo da mu
‘’galami’’ govoreći da je sumnjao da on koristi drogu jer ne koristi cigarete.
Iz ruku mu je uzeo drogu koju je on stavio u rizlu da smota, a kada je čuo
galamu u sobu je ušao njegov stric E. koji živi u prizemlju iste kuće. R. je
počeo da viče i na E., zbog toga što mu nije kazao za korišćenje droge,
govoreći da će da pozove policiju i da je bolje da bude u Zatvoru nego da se
drogira. Nakon toga, R. je pozvao policiju, a on izašao iz kuće, dok je E.
ostao sa R. Njega je policija našala na ulici nedaleko od kuće i privela ga u
stanicu policije, a nakon izvjesnog vremena i njegovog strica E.. Kesa u kojoj
je bila upakovana droga kada je istu kupio ostala je na stolu i u njoj je
ostalo nešto malo droge. Tvrdio je da nikada nije prodavao drogu i da je u
konkretnom slučaju drogu nabavio za sebe i nije posjedovao drugu drogu sem one
količine koja je nadjena.
Na glavnom pretresu ponovio je ranije datu odbranu, dodajući da je kritičnog
dana iz kuće izlazio u jednom navratu u popodnevnim časovima i to pješice.
Nije mu poznato da je neko sa vozilom dolazio do njihove kuće, ali za njega
sigurno nije. Na stolu za kojim je sjedio nalazio se heklani stolnjak, a droga
je bila upakovana u jednoj pvc kesici u trenutku kada je istu donio kući iz
koje je on vadio marihuanu i pravio džoint čije pravljenje nije dovršio. Tu
drogu je platio 10,00 € ne znajući njenu količinu. Prostoriju u kojoj je
pronadjena droga koristi on lično i niko drugi u toj sobi ne spava. Sa E. nije
odlazio u grad. Nije mu poznato kolika je cijena marihuane, a nabavlja je u
paketićima. Od droge marihuane koju je kupio kritičnom prilikom mogao je
napraviti dva džointa, s tim što ne zna jedan džoint sadrži grama marihuane,
ali je to okvirno jedna cigareta. Tu drogu je htio da upotrijebi, ali je nije
upotrijebio jer se na vratima sobe pojavio njegov otac, a smatra da njegov
otac nije znao da on koristi marihuanu, kao što i smatra da je ta droga ostala
kod njegovog oca u rukama, jer mu je istrgao iz ruku. Drogu je koristio
okvirno jednom nedeljno po jedan džoint i zna da je lijep osjećaj kada je
koristi, tačnije tada je optušteniji. Njegov otac je po ulasku u sobu govorio
E. u smislu zašto mu nije rekao da on koristi drogu, ‘’isti si kao on’’ i tome
slično, a tada je u sobu došla i Suljka kada je on već odlazio iz kuće u kojoj
živi i koja je na dva sprata, s tim što njegov stric E. živi na prvom spratu.
U završnoj riječi branilac optuženog S.A. predložio je donošenje oslobadjajuće
presude, jer je izvedenim dokazima utvrdjeno da je optuženi marihuanu u
količini od 1,33 grama nabavio za sopstvene potrebe. Završnu riječ svog
branioca u cjelosti je prihvatio optuženi sa istim predlogom.
Optuženi S.E. u svojoj odbrani tokom postupka negirao je izvršenje krivičnog
djela stavljenog mu na teret i krivicu za to krivično djelo. Prilikom
saslušanja od strane zastupnika optužnog akta izjasnio se da živi u kući sa
roditeljima, suprugom i sinom i to u njenom prizemnom dijelu, dok na spratu
kuće živi njegov brat sa porodicom. Za vrijeme dok se on nalazio u Zatvoru,
tačnije 15 dana prije ovog krivično pravnog dogadjaja njegov brat R. je
istjerao njegovu suprugu, pa je ista živjela u jednoj sobi. Po izlasku iz
Zatvora sa A. je izlazio u grad na piće, s tim što se on zadržavao kraće, a A.
je ostajao sa svojim društvom. Dana 30.11.2012.godine, oko 17,30 sati čuo je
galamu u A. sobi, pa je izašao uz stepenice gdje je u A.ovoj sobi vidio R.
kako raspravlja sa A., pa kada je R. primijetio njega počeo je da galami
govoreći mu ‘’ti si gori od njega, ja znam šta vi radite, izlazi mi iz kuće,
sad ću zvati policiju’’, pa je on izašao iz sobe gdje je niza stepenice sreo
njegovu majku koja je pošla da vidi šta se dešava, a on otišao u svoju sobu.
Poslije izvjesnog vremena R. je došao do njega, pozvao ga da dodje na sprat
jer je došla policija, nakon čega je on priveden. U situaciji kada je R.
‘’galamio’’ na A. u R. rukama zapazio je da nešto drži slično trubi, dok na
stolu ništa nije imalo, da bi po dolasku policije na stolu vidio manji
stolnjak od papira na kojem je bio duvan, pa ga je jedan inspektor pitao
‘’jesili upućen u ovo’’ pokazujući mu na duvan, a on je rekao da ne zna o čemu
se radi. Tvrdio je da je ranije koristio marihuanu do 2001.godine, ali da sa
A. nije sjedio u sobi, niti mu je bilo šta poznato da li je R. našao drogu ili
nije, jer je on čuo galamu i zbog toga je ušao u sobu da bi vidio šta se
dešava.
Na glavnom pretresu ponovio je ranije datu odbranu dodajući da je prije
kritičnog dogadjaja izvjesno vrijeme boravio u gradu gdje je vadio lična
dokumenta i to u društvu sa A., s tim što su do grada odlazili pješke. Nije mu
poznato da je toga dana bilo ko dolazio vozilom do njihove kuće. U gradu je
boravio pola sata interesujući se za polaganje vozačkog, i kući se vratio sam,
dok je A. ostao u gradu sa društvom čija imena on ne zna. Zaključio je da je
A. došao kući kada je čuo galamu u njegovoj sobi, a što je bilo sat do dva
nakon njegovog dolaska, a po njegovoj procjeni. Majku S. vidio je kada je
izlazio iz sobe gdje se nalazio A. i koja se pela uza stepenice, a u R. rukama
vidio je neki predmet nalik na stolnjak, tačnije taj stolnjak je zapazio kada
ga je pozvala policija, a koji je prethodno držao R. u rukama kada je i
primijetio nešto nalik na duvan. U Zatvoru je boravio zbog posjedovanja
heroina u količini od 700 grama, a nije mu poznato da li A. koristi drogu. Sa
bratom R. imao je neki nesporazum, i njihove odnose sada je opisao kao
srednje. Nakon što je A. prigovorio odbrani optuženog E. u odnosu na njihov
odlazak u grad optuženi E. se izjasnio da su se vidjeli na raskrsnici od kuće
nekih 150 metara.
U završnoj riječi branilac optuženog predložio je da ga sud oslobodi od
optužbe, jer u njegovim radnjama nema elemenata krivičnog djela koje mu se
stavlja na teret. Završnu riječ svog branioca u cjelosti je prihvatio optuženi
sa istim predlogom.
Radi utvrdjivanja pravno relevatnih činjenica u rešavanju ove krivično pravne
stvari sud je u dokaznom postupku izveo dokaze: saslušao svjedoka S. R.,
pročitao zapisnik o pretresanju stana i drugih prostorija Uprave policije –
Odsjeka za borbu protiv droga, Grupe za suzbijanje droga Berane, Bijelo Polje,
Pljevlja br………………….. od ……………...godine, pročitao potvrdu Uprave policije –
Odsjeka za borbu protiv droga, Grupe za suzbijanje droga Berane, Bijelo Polje,
Pljevlja ……… br. ………… od ………..godine, pročitao izvještaj Forenzičkog centra
Danilovgrad o izvršenom hemijskom vještačenju br…………. od …………….godine, izvršio
uvid u fotodokumentaciju Uprave policije Ispostava u Rožajama br. ………… od
…………….godine, pročitao izvod iz kaznene evidencije za optužene S.A. i S.E., pa
je cijeneći iste pojedinačno i dovodeći ih u medjusobnu vezu, kao i u vezu sa
odbrana optuženih stao na stanovište da navodi optužnog akta nijesu dokazani.
Svjedok S. R. potvrdio je da su mu optuženi u srodstvu i da je iste prijavio
policiji zbog droge, govoreći i kako nije bilo, a zbog odnosa optuženih prema
kućnim poslovima. Vezano za pronalazak droge u A.ovoj sobi tvrdio je da su
toga dana optuženi odlazili od kuće sa taksistom Š.N. i to u jednom navratu
skupa, dok je E. do grada odlazio 2-3 puta, radi interesovanja za vozački
ispit. U trenutku kada je ušao u A.ovu sobu, a obzirom da je prethodno
posumnjao, zapazio je da A. savija neku cigaretu u situaciji kada je sjedio na
krevetu i kada se ispred njega nalazio sto na kojem je bio podmetač za
ručavanje kafene boje, kao i neka trava na tom stolnjaku. Odlazeći iz sobe A.
sa sobom nije ponio bilo šta, a E. je došao u sobu. Nakon toga, kada se on
‘’psovao’’ sa A. džoint u obliku cigarete koji je ostao na stolu, kao i dio
trave za eventualno još jednu cigaretu on je do dolaska policije ‘’možda’’
polomio, s tim što je to tako ostalo. Osjetio je miris dima koji nije ličio na
miris duvana, već miris marihuane.
Iz zapisnika o pretresanju stana i drugih prostorija Uprave policije – Odsjeka
za borbu protiv droga, Grupe za suzbijanje droga Berane, Bijelo Polje,
Pljevlja br…………. od …………...godine, utvrdjeno je da je na traženje imaoca stana
S. R.a izvršen pretres dvije sobe njegove porodične kuće koje koristi njegov
sin A.. Radnja pretresanja stana izvršena je u skladu sa odredbom čl. 83 ZKP,
bez naredbe suda, jer je vlasnik tražio izvršenje te radnje. Povodom izvršenog
pretresa stana na ime S. R.a izdata je potvrda o privremenom oduzimanju
predmeta UP – Odsjeka za borbu protiv droga, Grupe za suzbijanje droga Berane,
Bijelo Polje, Pljevlja br…………….. od ……………….godine, iz koje se utvrdjuje da je
u sobi S.A. na radnom stolu na drvenom podmetaču, kao i na sivom tanjiru
pronadjena rasuta biljna materija, zelene boje nalik na opojnu drogu marihuanu
u količini od oko 7-8 grama što je privremeno oduzeto kao i tri mobilna
telefona.
Iz izvještaja Forenzičkog centra u Danilovgradu o izvršenom hemijskom
vještačenju br. ………. od …………...godine, utvrdjeno je da je tom centru na
vještačenje dostavljen jedan metalni oval sa rasutom sasušenom biljnom
materijom tamno zelene boje neto mase 0,20 grama i papirna kesa sa sadržajem
sasušene biljne materije tamno zelene boje neto mase 1,13 grama, što znači da
je ukupna količina biljne materije tamno zelene boje dostavljena na
vještačenje bila 1,33 grama. Vještačenjem ove materije kroz odgovarajući
pregled uzoraka vještak hemijske struke Stana Popović dala je svoje mišljenje
iz kojeg se utvrdjuje u odnosu na količinu biljne materije i njena svojstva.
Naime, predmetna količina biljne materije potiče od biljke sa botaničkim
nazivom kanabis poznatiji kao konoplja – marihuana i sadrži
tetrahidrokanabinol THC u koncentraciji iznad 0,2 %. Konoplja i THC su
supstance koje djeluju na centralni nervni sistem, izazivaju stanje zavisnosti
i nalaze se u Pravilniku o utvrdjivanju spiska droga, psihotropnih supstanci i
bilja koje se može koristiti za proizvodnju droga (Sl.list CG br. 56/2012).
Uvidom u fotodokumentaciju Uprave policije Ispostave Rožaje br. …………. od
…………….godine utvrdjeno je da se biljna materija koja je pronadjena u sobi S.A.
nalazila na stolu i to dijelom na metalnom ovalnom tanjiru i dijelom na
podmetaču na stolu.
Optužnicom je predstavljeno da su optuženi u sobi koju koristi S.A. porodične
kuće dana …………….godine radi prodaje držali neutvrdjenu količinu opojne droge
marihuane od koje su jedan dio zapakovali u zamotuljke koje su stavili u
džepove i napustili kuću, dok je dio droge u količini od 1,33 grama ostao na
radnom stolu na drvenom podmetaču i na tanjiru.
Iz odbrana optuženih, kao i iskaza svjedoka S. R.a nesumljivo proizilazi da je
u sobu u kojoj je pronadjena marihuana u količini od 1,33 grama koristio
isključivo optuženi A.. Svjedok S. R. sem ove činjenice potvrdio je da je u
sobi zatekao sina A. koji je pravio tzv. ‘’džoint’’, a da se u sobi tom
prilikom nije nalazio optuženi E., već je kasnije došao, kao i da je A. otišao
iz sobe ne odnoseći bilo šta sa sobom, a da je on polomio napravljenu cigaretu
uz isticanje da je to učinio ‘’možda’’. Potvrdio je da je osjetio miris dima
koji nije bio miris duvana, već miris trave marihuane. Iskaz svjedoka S. R.
sud je prihvatio kao vjerodostojan u ocjeni istog bez obzira na srodstvo ovog
svjedoka sa optuženim, jer je iskaz ovog svjedoka potvrdjen pisanim dokazima u
odnosu na količinu droge marihuane, s tim što ne postoje drugi dokazi koji bi
doveli u sumnju objektivnost iskaza ovog svjedoka. Ovaj svjedok se izjasnio
gdje se droga nalazila u sobi optuženog A., i u odnsu na pravljenje džointa od
strane tog optuženog, kao i u odnosu na činjenicu da A. iz sobe nije odnio
bilo koju količinu droge, a mjerenjem iste u postupku sačinjavanja nalaza
objektivizirana je ta količina droge koja je bila u posjedu optuženog A., ali
ne i u posjedu optuženog E., jer to ne proizilazi ni iz njihovih odbrana, niti
iz izvedenih dokaza.
Iz pisanih dokaza (zapisnika o pretresanju stana i potvrde o privremenom
oduzimanju predmeta) utvrdjeno je da je na stolu sobe koje koristi S.A.
pronadjena biljna materija nalik na marihuanu, čija količina je utvrdjena iz
nalaza vještaka hemijske struke od …………..godine, gdje se vještak izjasnio da
je na metalnom ovalu nadjeno 0,20 grama droge marihuane i papirnoj kesi 1,13
grama iste vrste droge, što ukupno iznosi 1,33 grama. U potvrdi o privremenom
oduzimanju predmeta označeno je da je oduzeto 7-8 grama supstance nalik na
drogu marihunu, s tim što je u optužnici sadržano da se radi o 1,33 grama i
sud prihvata vjerodostojnim nalaz vještaka hemičara u odnosu na količinu
droge, a i izvjesno je da je u potvrdi o privremenom oduzimanju predmeta
okvirno označena količina pronadjene droge koja nije mjerena.
Imajući u vidu činjenični sadržaj optužnice i način na koji je predstavljeno
da su optuženi izvršili krivično djelo iz čl. 300 st. 1 KZ, kao i sadržinu
dokaza utvrdjeno je da je optuženi S.A. u svojoj sobi posjedovao količinu
droge marihuane od 1,33 grama. Dokazima izvedenim na glavnom pretresu nije
potvrdjena teza optužbe da je optuženi S.E. bio u posjedu bilo koje količine
droge marihuane, pa i onih 1,33 grama koja su nadjena u sobi optuženog A., dok
nije potvrdjeno da je optuženi A. posjedovao i neutvrdjenu količinu opojne
droge marihuane koju je navodno sa optuženim E. stavio u džepove i napustio
kuću nakon što je R. pozvao policiju. Naprotiv, svjedok S. R. je potvrdio da
A. prilikom napuštanja kuće nije ponio sa sobom bilo kakvu drogu, dok E. u tom
trenutku i nije bio u sobi, već je došao kasnije, tako da iz iskaza ovog
svjedoka ne proizilazi da je optuženi E. na bilo koji način dolazio u kontakt
sa drogom koju je posjedovao A. u količini od 1,33 grama. Bez uticaja je to
što su prethodno po iskazu svjedoka R.a optuženi odlazili do grada, pa i
skupa, jer ničim nije potvrdjeno da su oni prethodno drogu marihuanu kupili,
već se u tom pravcu izjasnio optuženi A. tvrdeći da je on za cijenu od 10,00 €
kupio odredjenu količinu marihuane, ali za svoje potrebe, s tim što je ta
cijena uobičajena za količinu droge marihuane nadjene u sobi ovog optuženog.
Takodje, bez uticaja je na drugačije zaključivanje suda u odnosu na postupanje
optuženih njihovo različito kazivanje u odnosu na odlazak do grada, jer time
se ne potvrdjuje ni jedan navod optužbe u odnosu na zajedničko djelovanje
optuženih vezano za predmetnu drogu, već bi to bile samo indicije da su oba
optužena imala odgovarajućeg dodira sa predmetnom drogom u smislu da su
prethodno negdje u gradu kupili drogu prije nego što je optuženi A. zatečen od
strane njegovog oca R. da pravi tzv. ‘’džoint’’. Takodje bez uticaja na
drugačiju odluku suda je tvrdnja optuženog A.a i svjedoka S. R. da je taj
optuženi pravio džoint koristeći rizlu – papir, koji nije evidentiran na
fotografiji koju je sačinila UP Ispostava Rožaje na licu mjesta, ovo tim prije
što je taj papir mogao biti uništen djelovanjem svjedoka R. koji je polomio
napravljeni džoint, pa taj papir je mogao ostati neidentifikovan zbog promjene
svog oblika usled djelovanja svjedoka. Pod pretpostavkom da i nije postojao
papir – rizla i da nije pravljen džoint, a kod nesporne činjenice da je u sobi
optuženog A. nadjeno 1,33 grama droge marihuane bez preduzimanja neke radnje
od strane optuženih, za koju bi se zaključivalo da je takvog karaktera koja
ukazuje na držanje droge radi prodaje, to nije uticalo na drugačije
zaključivanje u odnosu na postupanje optuženih.
Dovodeći u vezu izvedene dokaze, kao i u vezu sa odbranama optuženih utvrdjeno
je da je optuženi S. u mjestu i vremenu kako je označeno u optužnici držao
1,33 grama droge marihuane, ali ne sa namjerom da istu prodaje, već za svoje
potrebe, dok optuženi E. na bilo koji način nije bio u posjed predmetne droge,
pa ni kao držalac za svoje potrebe, a kamoli da je kao saizvršilac učestvovao
u radnji držanja bez ovlašćenja radi prodaje neutvrdjene količine opojne droge
marihuane, od koje je 1,33 grama pronadjeno na stolu u sobi optuženog A..
Držanje opojne droge radi prodaje predvidjeno je kao posebna radnja izvršenja
krivičnog djela iz čl. 300 st. 1 KZ. Vrijeme trajanja državine nad opojnom
drogom nema posebnog značaja u odnosu na zaključivanje da li je droga
namijenjena prodaji, pa tako držanje droge od strane nekog lica dok se ne
postigne sporazum predstavlja radnju neovlašćenog držanja. Saglasno važećim
propisima pravo na držanje opojne droge pripada samo pravnim licima, s tim što
se prometom odgovarajućih ljekova koji sadrže opojne droge, odnosno njihovim
držanjem mogu izuzetno baviti preduzetnici pod zakonom utvrdjenim uslovima, a
koji su registrovani za obavljanje te djelatnosti. S tim u vezi pretpostavka
je da se svi drugi subjekti koji drže opojne droge, sa stanovišta zakonitosti
time bave neovlašćeno. Neovlašćeno držanje opojnih droga radi ličnog
konzumiranja nije zabranjeno. Radnju izvršenja krivičnog djela predstavlja
‘’termin’’ drži koji ukazuje da se kod odredjenog lica nalazi droga, odnosno
da se droga nalazi u faktičkoj vlasti nekog lica koje je pokazalo volju da tu
vlast vrši u svoje ili tudje ime. Ovaj vid krivičnog djela ostvaren je samo u
slučaju ako se droga drži radi prodaje. U konkretnom slučaju optuženi S.E.
nije imao u bilo kom trenutku državinu na drogom marihuanom koja je predmet
optužbe bilo posredno ili neposredno, pa time se ne može ni zaključivati da je
tu drogu on zajedno sa optuženim A. htio staviti neovlašćeno u promet, tj.
prodati je, jer iz izvedenih dokaza ne proizilazi da je on bio držalac
predmetne droge. Otpuženi S.A. bio je u posjedu, odnosno državini droge
marihuane u količini od 1,33 grama, ali istu nije držao radi prodaje, već za
sopstvenu upotrebu. Ovakav zaključak suda proizilazi iz nespornih činjenica.
Naime, kod ovog optuženog u njegovoj sobi pronadjena je količina od 1,33 grama
droge marihuane, što predstavlja neznatnu količinu, koja po svom obliku i
načinu pakovanja ne ukazuje da je bila namijenjena prodaji. Takodje, na
nenamijenjenost prodaji ove količine droge ukazuje i činjenica utvrdjena iz
njegove odbrane da je on povremeni konzument iste, kao i to što droga nije
bila skrivana, već je optuženi A. pokušao pravljenje džointa prije nego što je
u njegovu sobu ušao njegov otac, a da bi se ista konzumirala neophodno je da
se napravi tzv. ‘’džoint’’, dok bi pakovanje radi prodaje imalo sasvim
drugačiji oblik (najčešće se pakuje u kutiji šibica zbog odredjene gramaže i
cijene). Iz odnosa oca optuženog A. koji je prijavio istog za posjedovanje
droge proizilazi da je on to učinio kako bi sina ‘’spasio’’ od bolesne
zavisnosti, jer je nerealno da bi istog prijavio kao izvršioca krivičnog
djela, a da je u sobi optuženog A. bilo još droge i da su eventualno optuženi
istu ponijeli sa sobom to bi svjedok S. R. potvrdio i tu činjenicu.
Obzirom da ne postoji bilo kakav dokaz da su optuženi posjedovali neutvrdjenu
količinu opojne droge marihuane i da su istu ponijeli sa sobom u džepovima
prilikom izlaska iz kuće, sem količine od 1,33 grama i obzirom da je utvrdjeno
da optuženi S.E. nije bio u posjedu bilo koje količine predmetne droge, a da
je optuženi S.A. drogu marihuanu u količini od 1,33 grama držao za spostvene
potrebe, sud ih je oslobodio od optužbe usled nedostatka dokaza. Radnja
faktičkog držanja opojne droge marihuane u odnosu na optuženog S.E. nije
dokaza, a time ni neovlašćeno držanje radi prodaje, dok u odnosu na optuženog
S.A. nije dokazano da je drogu marihuanu u količini od 1,33 grama držao radi
prodaje, već za sopstvenu upotrebu.
Shodno odredbi čl. 230 ZKP odlučeno je da troškovi koji se odnose na ime
odbrana optuženih od strane branioca advokata padaju na teret budžetskih
sredstava.
Sa iznijetih razloga odlučeno je i sadržano kao u presudi na osnovu čl. 364
ZKP.
VIŠI SUD U BIJELOM POLJU
Dana 06. marta 2013. godine
Zapisničar,  S U D I J A,
Mirjana Gačević,s.r.  Vidomir Bošković,s.r.
PRAVNA POUKA:
Žalba na ovu presudu je dozvoljena.
Rok za žalbu je 15 dana, po
uručenju prepisa, a podnosi se Apelacionom sudu
CG u Podgorici preko ovog suda.