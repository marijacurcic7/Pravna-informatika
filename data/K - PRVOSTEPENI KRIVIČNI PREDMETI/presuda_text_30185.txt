K.br.42/13
U IME C.G.
Osnovni sud u B., po sudiji pojedincu Dašić Draganu, uz učešće namještenika
suda Čukić Mirjane, kao zapisničara, u krivičnom predmetu protiv okrivljenog
D. L., iz Berana, zbog krivičnog djela šumska krađa iz čl.324. st.1. Krivičnog
zakonika C.G., po optužnom predlogu Osnovnog državnog tužilaštva u B.
Kt.br.34/13 od 25. februara 2013. godine, nakon održanog glavnog i javnog
pretresa u prisustvu zastupnika javne optužbe Savjetnika Osnovnog državnog
tužilaštva u B. Bojović Marka i okrivljenog, a u odsustvu ovlašćenog
predstavnika Uprave za šume P. - Područne jedinice B., donio je dana
23.09.2013. godine, a javno objavio dana 24.09.2013. godine
P R E S U D U
Okrivljeni D. LJ. /jmbg ./, od oca M. i majke M.e, rođene Ć., rođen
08.01.1968. godine, u A., sa prebivalištem u selu P., opština B., državljanin
C.G., zaposlen, oženjen - otac troje djece, pismen, sa završenom srednjom
školom, siromašnog imovnog stanja, neosuđivan.
OSLOBAĐA SE OD OPTUŽBE
Da je:
Dana 13.09.2012. godine, u državnoj šumi, u odjeljenju 79, u mjestu "R.",
opština A., radi krađe oborio šest bukovih stabala, ukupne drvne mase 3,54 m3,
i tako oštećenoj Upravi za šume P. - PJ B., pričinio štetu u iznosu od 60,00
eura.
- čime bi izvršio krivično djelo šumska krađa iz čl.324. st.1. Krivičnog
zakonika C.G. /KZ CG/.
- pošto nije dokazano da je okrivljeni izvršio krivično djelo za koje je
optužen, shodno čl.373. st.2. Zakonika o krivičnom postupku /ZKP-a/
- troškovi krivičnog postupka padaju na teret budžetskih sredstava suda,
shodno čl.230. st.1. ZKP-a.
- oštećena Uprava za šume P. - Područna jedinica B. radi ostvarivanja
imovinskopravnog zahtjeva za naknadu štete upućuje se na parnicu, shodno
čl.239. st.3. ZKP-a.
O b r a z l o ž e nj e
Optužnim predlogom Osnovnog državnog tužilaštva u B. Kt.br.34/13 od 25.
februara 2013. godine, okrivljenom D. L., iz B., stavljeno je na teret
krivično djelo šumska krađa iz čl.324. st.1. KZ CG.
Na glavnom pretresu od 23.09.2013. godine, zastupnik javne optužbe, Savjetnik
Osnovnog državnog tužioca u B. Bojović Marko, precizirao je podneseni optužni
predlog u njegovom činjeničnom opisu. U završnoj riječi, ostao je pri istom,
navodeći da je izvedenim dokazima u potpunosti utvrđena odgovornost
okrivljenog za krivično djelo koje mu je stavljeno na teret. Predložio je sudu
da okrivljenog D. L. oglasi krivim za predmetno krivično djelo i osudi na
novčanu kaznu u iznosu od 200,00 € /dvijestotineeura/ i da mu izrekne uslovnu
osudu kojom će mu utvrditi kaznu zatvora u trajanju od tri mjeseca i
istovremeno odrediti da se ista neće izvršiti ukoliko u roku od jedne godine
od dana pravosnažnosti presude ne izvrši novo krivično djelo.
Okrivljeni D. LJ., u toku postupka, u svoju odbranu, naveo je da nije izvršio
krivično djelo koje mi je stavljeno na teret, odnosno da nije dana 13.09.2012.
godine, izvršio sječu u državnoj šumi. Da ga je predmetnog dana njegov komšija
P. R., zamolio da mu, kamionom marke “Tam”, preveze izvjesnu količinu bukovog
ogrijevnog drveta od sela Bastahe do naselja P., gdje živi. On je tada, sa
bratom D. Ž.m, ta drva natovario na kamion, dok je P. R. ostao kući u selu B..
Nije tačno siguran da li ga je lugar L. M. zaustavio u mjestu B. ili ., ali
zna da ga je pitao je li sječa izvršena na njegovom terenu i da li ima papire
za drvnu masu, na šta mu je on odgovorio da nije izvršio sječu i da nema
papire. Nakon toga, drvnu masu dotjerao je do kuće P. R., u naselju P.. U
završnoj riječi, ponovio je da nije izvršio krivično djelo za koje je optužen,
odnosno da nije izvršio sječu u državnoj šumi.
Radi pravilnog i zakonitog presuđenja ove krivične stvari sud je na glavnom
pretresu, u dokaznom postupku, izveo sledeće dokaze:
saslušao svjedoke L. M.a, L. G., P. R. i D. Ž.; pročitao prijavu za šumsku
štetu Uprave za šume P. PJ A. br.672 od 24.09.2012. godine; pročitao izvještaj
reonskog lugara L. M.a, šefa zaštite Uprave za šume A. br.622 od 17.09.2012.
godine; izvršio uviđaj na licu mjesta dana 25.07.2013. godine; pročitao nalaz
i mišljenje vještaka šumarske struke K. P. od 05.08.2013. godine; i pročitao
izvještaj iz kaznene evidencije za okrivljenog D. L..
Nakon sprovedenog dokaznog postupka cijeneći navode optužbe, odbranu
okrivljenog, te izvedene pobrojane dokaze, u smislu čl.16. i čl.370. ZKP-a,
dovodeći ih u vezu jedne sa drugim, sud je stao na stanovište da činjenice iz
činjeničnog opisa izreke presude nijesu dokazane, pa je okrivljenog D. L.
oslobodio od optužbe za krivično djelo šumska krađa iz čl.324. st.1. KZ CG,
koje mu je optužnim predlogom Osnovnog državnog tužilaštva Kt.br.34/13 od 25.
februara 2013. godine stavljeno na teret, pošto nije dokazano da je izvršio
krivično djelo za koje je optužen. Sud je, najprije, cijenio odbranu
okrivljenog D. L.e koji je negirao izvršenje krivičnog djela za koje je
optužen, navodeći da nije izvršio bespravnu sječu u državnoj šumi, već da je
dana 13.09.2012. godine, kamionom marke “Tam”, vršio transport bukovog
ogrijevnog drveta koje je u vlasništvu njegovog komšije P. R., od mjesta B. do
naselja P., kada ga je, u putu, zaustavio lugar L. M., što je i razlog zbog
koga je isti posumnjao da je on izvršio predmetnu bespravnu sječu. Sud je za
takvu odbranu okrivljenog, našao da je istinita, jer je jasna i potvrđena
iskazima saslušanih svjedoka P. R. i D. Ž., koje je sud, takođe, u potpunosti
prihvatio. Naime, nesporno je utvrđeno da je okrivljenog D. L., prilikom
pomenutog transporta drvne mase, u mjestu “B.”, zaustavio lugar L. M., koji
tom prilikom, posumnjao da se radi o bespravnoj sječi, ali nije, kako to sam
navodi, izvršio kontrolu, premjer, niti oduzimanje drvne mase koja se nalazila
na kamionu okrivljenog, te stoga, po mišljenju suda, svakako nije mogao jasno
utvrditi, niti tvrditi, da se radi o drvnoj masi koja potiče od bespravne
sječe koja je izvršena u državnoj šumi na terenu kojim je on, kao lugar,
zadužen. Dakle, nema jasnih i neposrednih dokaza da je okrivljeni D. LJ.
izvršio krivično djelo za koje je optužen, već se činjenično stanje utvrđuje
na osnovu posrednih dokaza, odnosno sumnje lugara L. M.a, za koju je sud
mišljenja da je neosnovana, a osnov za osuđujuću presudu može predstavljati
samo takav niz činjenica utvrđenih na osnovu posrednih dokaza, koje su
nesumnjivo utvrđene i međusobno čvrsto i logički povezane, tako da sa punom
sigurnošću upućuju na zaključak da je upravo okrivljeni izvršio krivično djelo
koje je predmet optužbe i da se izvedenim dokazima isključuje svaka druga
mogućnost. Međutim, u konkretnom slučaju iz izvedenih dokaza sud nije mogao,
na nesumnjiv način, utvrditi da je okrivljeni D. LJ. izvršio krivično djelo
stavljeno mu na teret javnom optužbom, pa je istog oslobodio.
Iz iskaza svjedoka L. M.a, vidi se da je dana 13.09.2012. godine, u
popodnevnim časovima, obilazio teren na reonu planine J., kada je u mjestu B.,
susreo kamion marke "Tam", kojim je upravljao okrivljeni D. LJ.. Isti je
zaustavio i upitao okrivljenog da li ima papire za drvnu masu koju prevozi, a
on mu je odgovorio da nema i da ta drvna masa potiče sa terena kojim je
zadužen lugar L. G., koji mu je dozvolio da izvrši sječu. Na vozilu je bilo
svježe posječene bukove drvne mase, oko četiri metra, ali nije izvršio premjer
i zaplenu dozemnih dijelova stabala sa kamiona okrivljenog. Tada je pozvao, u
prisustvu okrivljenog, kolegu L. G. koji mu je rekao da nije upoznat sa
sječom. Nakon toga, nastavio je sa obilaskom terena, krećući se tragom guma od
kamiona, pa je došao do mjesta "R." i utvrdio da je u 79 - tom odjeljenju
izvršeno obaranje šest bukovih stabala, koja je premjerio i utvrdio da ukupna
drvna masa iznosi 3,44 m3. Naveo je da je siguran da je sječu ovih stabala
izvršio okrivljeni D. LJ., što je utvrdio po karakteristikama drvne mase koju
je vidio na njegovom kamionu i po tragovima guma, koje su bile na licu mjesta.
Iz izvještaja reonskog lugara L. M.a, šefa zaštite Uprave za šume A. br.622 od
17.09.2012. godine i prijave za šumsku štetu Uprave za šume P. PJ A. br.672 od
24.09.2012. godine, vidi se da je okrivljeni D. LJ., dana 13.09.2012 godine, u
šumi zv. ”R.”, u 79 – om odjeljenju, izvršio bespravnu sječu šest bukovih
stabala, ukupne drvne mase 3,44 m3, vrijednosti 64,39 eura, bez odobrenja
Šumske uprave A..
Sud je, najprije, cijenio iskaz navedenog svjedoka, lugara Uprave za šume P.,
koji je prihvatio u dijelu iz kog je utvrđeno da je izvršena bespravna sječa u
državnoj šumi na terenu kojim je on zadužen, jer je u ovom dijelu isti jasan i
objektivan, a ujedno i potvrđen ostalim izvedenim dokazima tokom postupka.
Međutim, u ostalom dijelu ovaj iskaz sud nije mogao prihvatiti kao nespornan
dokaz koji bi povezao predmetnu bespravnu sječu sa okrivljenim D. L.. A ovo iz
razloga, jer iz istog proizilazi da je pomenuti svjedok, u svojstvu lugara,
zaključio da je okrivljeni izvršio bespravnu sječu na osnovu činjenice da je
istog susreo i zaustavio dana 13.09.2012. godine, dok je on kamionom marke
“Tam” vršio transport drvne mase, u mjestu B.. Da je to utvrdio na osnovu
karakteristika drvne mase koju je, tom prilikom, vidio na kamionu okrivljenog
i po tragovima guma kamiona okrivljenog, koje je pratio od mjesta gdje je
okrivljenog zaustavio, sve do mjesta "R.", do 79 - tog odjeljenja, gdje je
našao mjesto bespravne sječe. Međutim, kritične prilike ovaj svjedok nije
izvršio kontrolu i premjer drvne mase koja se nalazila na kamionu okrivljenog,
niti njenu zaplenu, a što je svakako bila njegova obaveza, koja postoji u svim
slučajevima u kojima lugar posumnja da se radi o bespravnoj sječi izvršenoj u
državnoj šumi. Te, s toga, ne mogu ni biti logični njegovi navodi da je “u
potpunosti” siguran da je predmetnu bespravnu sječu izvršio okrivljeni D. LJ..
Takođe, za sud nijesu niti jasni, niti logični, navodi ovog lugara da je,
navedenog dana, uspio da prati tragove guma kamiona od mjesta zaustavljanja
okrivljenog – Banjevac, do mjesta sječe - “R.”, 79 odjeljenje, te da je
siguran da su tragovi kamiona bili isti, a to jer je razdaljina između ova dva
mjesta preko deset kilometara. Dalje, sud je cijenio i navedene pisane dokaze,
koje je, takođe, prihvatio samo u dijelu u kome je potvrđeno postojanje
bespravne sječe u državnoj šumi. U ostalom dijelu, u kome se navodi da je
predmetnu bespravnu sječu izvršio okrivljeni D. LJ., sud iste nije mogao
prihvatiti. Takođe, predmet posebne ocjene suda, jeste i činjenica da je
navedeni izvještaj reonskog lugara sačinjen dana 17.09.2012. godine, a prijava
za šumsku štetu dana 24.09.2012. godine, dakle, četiri, odnosno jedanaest dana
nakon što je pomenuti lugar okrivljenog D. L. zaustavio sa drvnom masom na
kamionu, u mjestu B., kada je i posumnjao da se radi o bespravnoj sječi.
Iz iskaza svjedoka L. G., vidi se da ga je, kao lugara Šumske uprave B., dana
13.09.2012. godine, pozvao njegov kolega L. M., koji je zadužen sa terenom
koji se graniči sa njegovim, da ga pita da li je na njegovom terenu izvršena
bespravna sječa bukovih stabala. On je obišao svoj teren, ali nije primijetio
nikakvu sječu.
Sud je cijenio iskaz navedenog svjedoka, međutim, iz istog nije mogao utvrditi
činjenice koje bi bile od značaja za predmetni postupak, jer navedenom
svjedoku nije poznato ništa u vezi sa predmetnom bespravnom sječom stavljenom
na teret okrivljenom D. L.i.
Iz iskaza svjedoka P. R., vidi se da se sjeća da je, dana 13.09.2012. godine,
angažovao okrivljenog D. Lj. i njegovog brata D. Ž., da mu pretjeraju sijeno u
selo B.. Nakon toga, negdje oko 15 časova, zajedno su utovarili oko dva do tri
metra sirovih drva, izrezanog u čokove, koja je kupio njegov otac, sa namjerom
da ih pretjeraju do njegove kuće u naselju P.. On je ostao u selu B., a braća
D.i su otišli u pravcu naselja P., gdje su drva istovarili kod njegove kuće, a
koja je on iskoristio za ogrijev.
Iz iskaza svedoka D. Ž., vidi se da je, dana 13.09.2012. godine, sa svojim
bratom okrivljenim D. L., pošao kamionom u selo B., kod P. R., da bi
istovarili neko sijeno kod njegove štale. Negdje oko 15 časova, natovarili su
na kamion oko 2,5 metra bukovih drva, izrezanih u čokove, od sveže i od stare
sječe. Negdje na putu prema P., zaustavio ih je lugar L. M., a njegov brat mu
je rekao da ta drva nijesu sa njegovog terena. Lugar tom prilikom nije mjerio
drvnu masu koja se nalazila na kamionu, a nakon toga istovarili su drvnu masu
kod kuće P. R., u naselju P..
Sud je cijenio iskaze navedenih svjedoka i iste prihvatio kao tačne i jasne,
međusobno saglasne, a saglasne i sa odbranom okrivljenog D. Ljubiše. Na osnovu
istih, potvrđena je odbrana okrivljenog da je dana 13.09.2013. godine, pomagao
svom komšiji P. R., tako što je sa svojim bratom D. Ž.m, na kamion marke
“Tam”, natovario izvjesnu količinu bukovog ogrijevnog drveta, izrezanog u
čokove i istu prevezao od sela B. do naselja P., u B.. Dalje je potvrđeno da
je okrivljenog D. L., u mjestu B., zaustavio lugar L. M., kome je okrivljeni,
tom prilikom, saopštio da ta drvna masa ne potiče od bespravne sječe.
Navedenim iskazima učinjeno je nespornim da okrivljeni D. LJ. nije predmetnog
dana u državnoj šumi izvršio bespravnu sječu, već da je drvna masa čiji je on
transport vršio bila u vlasništvu svjedoka P. R.. Takođe, potvrđeno je i da
lugar L. M., predmetnog dana, nije izvršio kontrolu, niti premjer drvne mase
koja se nalazila na kamionu okrivljenog, niti njenu zaplenu.
Uviđajem suda na licu mjesta dana 25.07.2013. godine i iz nalaza i mišljenja
vještaka šumarke struke K. P. od 05.08.2013. godine, vidi se da je u državnoj
šumi, G.J. “Je.”, u 79 - om odjeljenju, kojom gazduje Uprava za šume PJ A.,
izvršena sječa šest stabala bukve, bruto drvne mase 3,54 m3, motornom
testerom, na isti način, iz dva reza. Da je na osnovu kore panja, piljevine,
propiljka, poprečnog presjeka i boje panja, ustanovljeno da je sječa izvršena
tokom druge polovine 2012. godine – septembar/oktobar/novembar mjesec, od
strane jednog lica. Da je vrijednost posječenih stabala bukovog porijekla
60,00 € /šezdeseteura/.
Sud je cijenio navedeni nalaz i mišljenje i isti prihvatio kao uvjerljiv i
logičan, jer je dat od strane stručnog lica prema pravilima nauke i struke,
sveobuhvatan i argumentovan, te i zasnovan na neposrednom uvidu na terenu. Iz
istog je nesporno utvrđeno postojanje bespravne sječe u državnoj šumi G.J.
“J.”, u 79 - om odjeljenju, kojom gazduje Uprava za šume PJ A., koja je
izvršena tokom druge polovine 2012. godine – septembar/oktobar/novembar
mjesec, od strane jednog lica. Međutim, kada se činjenica postojanja bespravne
sječe dovede u vezu sa nespornom odbranom okrivljenog D. .., iskazima svjedoka
P. R. i D. Ž., te i sa iskazom lugara L. M.a, ne može se izvesti nesporan
zaključak da je okrivljeni izvršio predmetnu bespravnu sječu koja mu je
optužbom stavljena na teret.
Ni jedan dokaz izveden u toku krivičnog postupka nije mogao potvrditi tezu
optužbe da je okrivljeni D. LJ. izvršio krivično djelo šumska krađa iz čl.324.
st.1. KZ CG, koje mu je stavljeno na teret optužnim predlogom Osnovnog
državnog tužilaštva u B. Kt.br.34/13 od 25. februara 2013. godine. Naime, sud
je, nesporno utvrdio postojanje bespravne sječe 3,54 m3 drvne mase u državnoj
šumi, u mjestu "R.", opština A.. Ali, na osnovu svih dokaza izvedenih tokom
postupka, sud nije mogao nesporno utvrditi da je upravo okrivljeni D. LJ.
izvršio predmetnu bespravnu sječu. Navodi odbrane okrivljenog da je dana
13.09.2012. godine, kamionom marke “Tam”, vršio transport drvne mase koja je
bila u vlasništvu njegovog komšije P. R., od mjesta B., do naselja P., u B.,
kada ga je zaustavio lugar L. M., potvrđeni su jasnim iskazima svjedoka D. Ž.
i P. R., koje je sud u potpunosti prihvatio. Tokom postupka, utvrđeno je da je
pomenuti svjedok - lugar L. M. do zaključka da je okrivljeni izvršio predmetnu
bespravnu sječu došao na osnovu činjenice da je istog susreo i zaustavio dana
13.09.2012. godine, prilikom transporta drvne mase, u mjestu B., kom prilikom
je “posumnjao” da se radi o drvnoj masi koja potiče od bespravne sječe. Ali,
kako to ovaj lugar i potvrđuje, on tom prilikom, nije izvršio kontrolu, niti
premjer te drvne mase koja se nalazila na kamionu okrivljenog, niti pak njenu
zaplenu. A to je bila njegova obaveza u slučaju da je, zaista, posumnjao da se
radi o bespravnoj sječi izvršenoj u državnoj šumi, na terenu za koji je on
zadužen. Dalje, krajnje su nelogični i navodi ovog lugara da je uspio da prati
tragove guma kamiona okrivljenog od mjesta susreta i zaustavljanja – B., do
mjesta sječe – “R.”, a to iz razloga jer su ova mjesta udaljena preko deset
kilometara. Sud je cijenio i izvedene pisane dokaze u kojima je navedeno da je
predmetnu bespravnu sječu izvršio okrivljeni D. LJ., pri tome, posebno
cijenivši da je izvještaj reonskog lugara L. M.a sačinjen dana 17.09.2012.
godine, a prijava za šumsku štetu dana 24.09.2012. godine, a da je pomenuti
lugar okrivljenog zaustavio dana 13.09.2013. godine, kada je i utvrdio da
postoji bespravna sječa u državnoj šumi i kada je posumnjao da je istu izvršio
okrivljeni, odnosno da su isti sačinjeni četiri, odnosno jedanaest dana,
kasnije. Te, s toga, ni navedeni pisani dokazi, nijesu se mogli uzeti kao
nesporan dokaz da je okrivljeni izvršio krivično djelo stavljeno mu na teret,
odnosno predmetnu bespravnu sječu. Pa, s obzirom na navedeno, kako sud presudu
zasniva na nespornim činjenicama i dokazima, a ne na pretpostavkama, a na
osnovu maksime in dubio pro reo, gdje sumnju o postojanju činjenica koja čine
obilježja krivičnog djela rješava na način koji je povoljniji za okrivljenog,
posebno imajući u vidu da okrivljeni D. LJ. nije zatečen kako preduzima bilo
koju radnju po osnovu koje bi, po uvjerenju suda, bila nesporno dokazana
njegova krivica, a da nema drugih dokaza koji upućuju na njega kao izvršioca
krivičnog djela, sud je istog oslobodio od optužbe, na osnovu čl.373. st.2.
ZKP-a, pošto nije dokazano da je izvršio krivično djelo za koje je optužen. A,
ovakav zaključak izvodi se i na osnovu odredbe čl.3. st.3. ZKP-a, koja je
saglasna sa odredbom čl.6. st.2. EKLJP, a koja predstavlja prezumpciju
nevinosti.
Troškovi krivičnog postuka u iznosu od 143,00 € /stotinučetrdesettrieura/,
padaju na teret budžetskih sredstava suda, a isti se odnose na naknadu
vještačenja od strane vještaka šumarske struke K. P. i troškova izlaska suda
na lice mjesta, shodno čl.230. st.1. ZKP-a.
Oštećena Uprava za šume P. - Područna jedinica B. radi ostvarivanja
imovinskopravnog zahtjeva za naknadu štete upućuje se na parnicu, shodno
čl.239. st.3. ZKP-a.
S iznijetih razloga odlučeno je kao u izreci presude.
OSNOVNI SUD U B.,
Dana, 24.09.2013. godine.
Zapisničar S U D I J A
Čukić Mirjana  Dašić Dragan
PRAVNA POUKA:
Protiv ove presude nezadovoljna stR.
ima pravo žalbe u roku od 8 /osam/ dana
od dana prijema iste presude i to Višem
sudu u Bijelom Polju, a preko ovog suda.