K.br.47/13
U IME C.G.
OSNOVNI SUD U B., po sudiji pojedincu Dašić Draganu, uz učešće namještenika
suda Čukić Mirjane, kao zapisničara, u krivičnom predmetu protiv okrivljenog
Ć. P., iz Berana, zbog krivičnog djela šumska krađa iz čl.324. st.2. u vezi
st.1. Krivičnog zakonika C.G., po optužnom predlogu Osnovnog državnog
tužilaštva u B. Kt.br.37/2013 od 01. marta 2013. godine, nakon održanog
glavnog i javnog pretresa, u prisustvu zastupnika javne optužbe Zamjenika
Osnovnog državnog tužioca u B. Sujković Amre i okrivljenog, a u odsustvu
predstavnika oštećene Uprave za šume Pljevlja PJ A., donio je dana 16.09.2013.
godine, a javno objavio dana 17.09.2013. godine
P R E S U D U
Okrivljeni Ć. P. /jmbg ./, od oca D. i majke S., rođene O., rođen 08.11.1979.
godine u B., sa prebivalištem u selu V., opština B., državljanin C.G.,
nezaposlen, oženjen – otac jednog maloljetnog djeteta, pismen, sa završenom
SSS, siromašnog imovnog stanja, osuđivan: presudom Osnovnog suda u B.
K.br.463/02 od 11.12.2002. godine, po čl.144. st.1. KZ RCG, na tri mjeseca
zatvora, uslovno za jednu godinu i presudom Osnovnog suda u B. K.br.146/07 od
27.12.2007. godine, po čl.375. st.1. KZ CG, na novčanu kaznu u iznosu od
600,00 eura.
K R I V J E:
Što je:
Dana 07.10.2012. godine, u državnoj šumi kojom gazduje Uprava za šume P. - PJ
A., u mjestu zv. "Pr.", 32 odjeljenje GJ "G.", radi krađe oborio 5 /pet/
bukovih stabala, u ukupnoj količini od 7,77 m3 i time pričinio štetu oštećenoj
Upravi u iznosu od 132,00 eura.
- čime je izvršio krivično djelo šumska krađa iz čl.324. st.2. u vezi st.1.
Krivičnog zakonika.
- pa ga sud za izvršeno krivično djelo, na osnovu navedenog Zakonskog
propisa, te primjenom čl.4. st.2, čl.32, čl.36, čl.39, čl.42, čl.45. i čl.46.
Krivičnog zakonika C.G. /KZ CG/, kao i primjenom čl.226. st.2. tač.1. i 9,
čl.229. st.1, čl.239. st.2. i čl.374. Zakonika o krivičnom postupku /ZKP-a/,
O S U Đ U J E
Na kaznu zatvora u trajanju od 30 /trideset/ dana i
Na novčanu kaznu u iznosu od 200,00 € /dvijestotineeura/, koju je dužan
platiti u roku od 3 /tri/ mjeseca od dana pravosnažnosti presude.
Ukoliko okrivljeni ne plati novčanu kaznu u ostavljanom roku, ista će se
zamijeniti kaznom zatvora računajući za svakih započetih 25,00 €
/dvadesetpeteura/ novčane kazne kao 1 /jedan/ dan zatvora.
Okrivljeni se obavezuje da na ime troškova krivičnog postupka plati iznos od
220,00 € /dvijestotinedvadeseteura/ i da na ime paušala plati iznos od 30,00 €
/trideseteura/ u korist budžeta C.G. na žiro račun broj 907-83001-19, a sve u
roku od 15 dana od dana pravosnažnosti presude, pod prijetnjom prinudnog
izvršenja.
Okrivljeni se obavezuje da na ime pričinjene štete oštećenoj Upravi za šume
P.PJ A.a plati iznos od 132,00 € /stotidesetedvaeura/, u roku od 15 dana od
dana pravosnažnosti presude pod prijetnjom prinudnog izvršenja.
O b r a z l o ž e nj e
Optužnim predlogom Osnovnog državnog tužilaštva u B. Kt.br.37/2013 od 01.
marta 2013. godine, stavljeno je na teret optuženom Ć. P., iz B., krivično
djelo šumska krađa iz čl.324. st.2. u vezi st.1. KZ CG.
Na glavnom pretresu od 16.09.2013. godine, zastupnik javne optužbe Zamjenik
Osnovnog državnog tužioca u B. Sujković Amra, prije davanja završne riječi,
izmijenila je optužni predlog u pogledu činjeničnog opisa djela, a u završnoj
riječi, ostala je u svemu pri takvom optužnom predlogu. S toga, zatražila je
od suda da okrivljenog Ć. P. oglasi krivim, jer je nesporno utvrđeno da je
izvršio krivično djelo koje mu se stavlja na teret i da ga osudi na kaznu
zatvora u trajanju od 4 /četiri/ mjeseca i novčanu kaznu u iznosu od 400 €
/četiristotineeura/.
Okrivljeni Ć. P., u toku postupka, u svoju odbranu, naveo je da nije počinio
krivično djelo stavljeno mu na teret. Da nije u mjestu "G.", u državnoj šumi
oborio ni jedno bukovo stablo. Dana 07.10.2012. godine, krenuo je svojim
vozilom marke "P." u planinu G., sa namjerom da bere pečurke, a ponio je i
motornu testeru da bi u povratku sakupio suva drva i grane koje koristi za
ogrijev kuće. U mjestu G., naišao je na jedno oboreno bukovo stablo i vidio
grane od stabla u blizini puta, pa je od tog oborenog stabla i grana koje je
pronašao u blizini, rezao drvnu masu motornom testerom i tovario je u svoje
vozilo. Tada su došli S. T. i S. L., oba iz sela T., a S. T. je izvadio
pištolj, uperio ga u njegovom pravcu i rekao mu da tu stoji, a da će on da
pozove policiju. Pokušavao je mobilnim telefonom da pozove policiju, ali nije
uspio, pa je pozvao lugara P. T.a, govoreći mu da je našao lopova koji siječe
šumu. Kada je došao lugar, uzeo je njegove podatke i rekao mu da istovari
drvnu masu koju je utovario na kamion, što je on i uradio, a nakon toga se
udaljio. U završnoj riječi, ponovio je da nije počinio krivično djelo koje mu
je stavljeno na teret i predložio sudu da ga oslobodi od optužbe.
U dokaznom postupku sud je izveo sledeće dokaze:
saslušao svjedoke S. T., S. L. i P. T.a; pročitao prijavu za šumsku štetu
Uprave za šume P. PJ A. br.776 od 08.09.2012. godine; izvršio izlazak na lice
mjesta dana 29.07.2013. godine; pročitao nalaz i mišljenje vještaka geodetske
struke V. V. od 31.07.2013. godine; pročitao nalaz i mišljenje vještaka
šumarske struke K. P. od 08.08.2013. godine; i izvršio uvid u izvod iz kaznene
evidencije za okrivljenog Ć. P..
Nakon sprovedenog dokaznog postupka, cijeneći navode optužbe, odbranu
okrivljenog, te izvedene pobrojane dokaze, u smislu čl.16. i 370. ZKP-a,
dovodeći ih u vezu jedne sa drugim, sud je stao na stanovište da su činjenice
iz činjeničnog opisa izreke presude u svemu dokazane i da je okrivljeni Ć. P.
izvršio krivično djelo šumska krađa iz čl.324. st.2. u vezi st.1. KZ CG, koje
mu je optužnim predlogom Osnovnog državnog tužilaštva u B. Kt.br.37/2013 od
01. marta 2013. godine, stavljeno je na teret, pa ga je oglasio krivim i
krivičnopravno odgovornim jer nije bilo osnova koji bi isključivali postojanje
krivičnog djela i krivičnopravne odgovornosti okrivljenog. Sud je, najprije,
cijenio odbranu okrivljenog Ć. P. koji je negirao izvršenje krivičnog djela za
koje je optužen, navodeći da nije u mjestu “P.”, u državnoj šumi, obarao
stabla, već da je naišao na jedno oboreno bukovo stablo, od kog je motornom
testerom rezao drvnu masu i istu tovario u svoje vozilo. Sud takvu odbranu
okrivljenog nije mogao prihvatiti, iz razloga jer je nesporno usmjerena na
izbjegavanje krivičnopravne odgovornosti, neobjektivna je i u suprotnosti sa
svim dokazima izvedenim na glavnom pretresu, a koje je sud u potpunosti
prihvatio. Ista je obezvrijeđena, prvenstveno, iskazima svjedoka S. T. i S.
L., koji su okrivljenog zatekli da vrši predmetnu sječu, u večernjim časovima,
u državnoj šumi u mjestu “G.”, te i iskazom P. T.a, lugara Uprave za šume P.
PJ A., koji se navedenim svjedocima kasnije pridružio, pri tom, zatekavši da
je okrivljeni na svom tmv marke “P.” natovario posječenu drvnu građu. Navedeni
svjedoci su, po mišljenju suda, veoma objektivno svjedočili o činjenicama koje
su im poznate na osnovu ličnog zapažanja, pa je sud ubijeđenja da su isti
govorili istinu. Takođe, kada se navedeni iskazi dovedu u vezu sa nalazom i
mišljenjem vještaka šumarske struke K. P., da je predmetna sječa izvršena u
drugoj polovini 2012. godine, motornom testerom, na isti način, iz dva reza,
od strane jednog lica, te da je bruto drvna masa posječenih stabala bukve 7,77
m3, nesporno je da je okrivljeni Ć. P. svoju odbranu iznio tendenciozno u
cilju izbjegavanja krivičnopravne odgovornosti.
Iz iskaza svjedoka S. T., vidi se da ga je u desetom mjesecu 2012. godine,
njegov rođak S. L., obavijestio da se vrši sječa u šumi u planini "G.", u
mjestu zv. "P.", pa se on odlučio da čuva šumu i u toku noći, kako bi uhvatio
počinioca ovih šumskih krađa. Dana 07.10.2012. godine, stražario je do 20
časova, a nakon toga je otišao da spava u svom ljetnjem stanu, udaljenom 500
metara od mjesta sječa. Začuo je obaranje jednog stabla, pa se uputio u pravcu
obaranja i u šumi zatekao okrivljenog Ć. P. i još jedno lice, sa tmv marke
"P.". Pokušao je da mobilnim telefonom pozove policiju, ali nije uspio, pa je
pozvao lugara P. T.a, koji je ujutru došao, negdje oko 04,00 časova. Naveo je
da dok je sa okrivljenim razgovorao, ovo drugo lice, koje on ne poznaje,
pobjeglo je u šumu.
Iz iskaza svjedoka S. L., vidi se da ga je u desetom mjesecu 2012. godine,
obišao šumu u mjestu “G.” i vidio da su oborena neka stabla, pa je o tome
obavijestio svog strica S. T.. Njegov stric ga je predmetnog dana negdje u
jutarnjim časovima pozvao i rekao mu da negdje u šumi radi motorna testera i
da dođe. Na licu mjesta zatekao je okrivljenog Ć. P. i još jedno lice, čije
ime ne zna i njegovog strica, kao i vozilo na kome je bio natovaren dio drvne
mase. Ubrzo je došao lugar P. T., koji je izvršio premjer panjeva i drvne
mase.
Iz iskaza svjedoka P. T.a, vidi se da ga je dana 07.10.2012. godine, telefonom
pozvao S. T. i rekao mu da se u šumi u mjestu "G.", kojom gazduje Uprava za
šume Pljevlja PJ A., u mjestu zv. "P.", vrši sječa. On je vozilom otišao na
lice mjesta i tamo zatekao okrivljenog Ć. P. i svjedoke S. L. i S. T.. Na licu
mjesta, na tmv marke "P.", koji je u vlasništvu okrivljenog, bila su
natovarena svježe posječena bukova stabla, izrezana u metar, oko 1 m3. Na tom
mjestu bilo je oboreno šest bukovih stabala, ukupne drvne mase 10,09 m3. Kod
okrivljenog je zatekao motornu testeru, a drvnu masu koja se nalazila na
kamionu okrivljeni je istovario.
Iz prijave za šumsku štetu Uprave za šume P. PJ A. br.776 od 08.09.2012.
godine, vidi se da je ista podnesena od strane lugara P. T.a, te da je u njoj
navedeno da je dana 07.10.2012. godine, u državnoj šumi zv. “P.“, Ć. D. P.
izvršio bespravnu sječu, te da je uhvaćen na licu mjesta.
Sud je, najprije, cijenio iskaze svjedoka S. T. i S. L. i iste u potpunosti
prihvatio kao jasne, istinite, nesporne i zasnovane na ličnim zapažanjima.
Navedene iskaze sud je, za razliku od odbrane okrivljenog Ć. P., prihvatio kao
uvjerljive dokaze koji u najbitnijem potvrđuju da je okrivljeni predmetnog
dana, u državnoj šumi u mjestu “P.” izvršio bespravnu sječu. Sud je cijenio
iskaz svjedoka P. T.a, lugara Uprave za šume P. PJ A. i isti, takođe,
prihvatio kao jasan i istinit dokaz, koji potvrđuje već navedeno. Sud je našao
da je ovaj svjedok veoma objektivno i nepristrasno svjedočio o činjenicama
koje su mu poznate u vezi predmetnog krivičnog djela, a isti nije ničim
doveden u sumnju. Takođe, sud je cijenio i prihvatio kao dokaz i navedenu
prijavu za šumsku štetu. Na osnovu ovih dokaza, nesporno je potvrđeno da je
predmetna sječa izvršena u državnoj šumi u mjestu zv. „P.“, kojom gazduje
Uprava za šume P., dana 07.10.2012. godine, od strane okrivljenog Ć. P., koji
je prilikom predmetne bespravne zatečen na licu mjesta od strane saslušanih
svjedoka.
Iz nalaza i mišljenja vještaka geodetske struke V. V., od 31.07.2013. godin,
vidi se da se posječena bukova stabala nalaze na dijelu parcele koji je u
državnoj svojini, kojim gazduje Uprava za šume P.a PJ A., na katastarskoj
parceli koji se nalazi u bloku broj 1, upisanom u PL broj 99 KO T. II, koji
glasi na ime C.G..
Nalaz i mišljenje navedenog vještaka sud je cijenio i isti u potpunosti
prihvatio kao dokaz sačinjen od strane vještaka kompetentnog za davanje
kvalitetnog nalaza i mišljenja, koji je na licu mjesta identifikovao parcelu
na kojoj je izvršena predmetna sječa. Na osnovu navedenog, nesporno je da je
sječa stavljena na teret okrivljenom Ć. P. izvršena u državnoj šumi, upisanoj
u KO T. II, u posjedovnom listu br.99, koji glasi na C. G..
Uviđajem suda na licu mjesta dana dana 29.07.2013. godine i iz nalaza i
mišljenja vještaka šumarske struke K. P. od 08.08.2013. godine, vidi se da je
izvršena sječa u državnoj šumi u Gazdinskoj jedinici “J. – G.”, u 32
odjeljenju, kojom gazduje Uprava za šume PJ A.. Da se predmetna sječa odnosi
na pet panjeva – posječenih stabala bukve, ukupne bruto drvne mase 7,77 m3. Da
je sječa izvršena motornom testerom, na isti način, iz dva reza, u drugoj
polovini 2012. godine - septembar/oktobar/novembar. Da je predmetnu sječu
izvršilo jedno lice, što je utvrđeno na osnovu: načina sječe i obaranja
stabla, visine panjeva i vremena sječe. Da je vrijednost posječenih stabala
bukovog porijekla 132,00 eura.
Nalaz i mišljenje navedenog vještaka sud je cijenio i isti prihvatio, nalazeći
da je dat stručno i savjesno, od strane lica kompetentnog za davanje
kvalitetnog nalaza i mišljenja. Iz istog je nesporno utvrđeno da je predmetna
sječa izvršena od strane jednog lica, motornom testerom, u drugoj polovini
2012. godine. A, kada se činjenice, koje su na osnovu navedenog nalaza i
mišljenja učinjene nespornim, dovedu u vezu sa iskazima saslušanih svjedoka S.
T., S. L. i P. T.a, reonskog lugara Uprave za šume P. PJ A., potvrđuje se da
je dana 07.10.2012. godine, okrivljeni Ć. P., uz upotrebu motorne testere,
izvršio bespravnu sječu pet bukovih stabala, ukupne bruto drvne mase 7,77 m3,
u državnoj šumi kojom gazduje Uprava za šume P. PJ A.. A, takođe, nesporno je
utvrđeno da je okrivljeni tom prilikom pričinio štetu oštećenoj Upravi za šime
P. PJ A. u iznosu od 132,00 eura.
Pravnom analizom naprijed utvrđenog činjeničnog stanja sud je našao da su se u
opisanim radnjama okrivljenog Ć. P. stekla sva bitna obeležja bića krivičnog
djela šumska krađa iz čl.324. st.2. u vezi st.1. KZ CG, koje mu je stavljeno
na teret. Naime, nesporno je utvrđeno da je okrivljeni Ć. P. dana 07.10.2012.
godine, u državnoj šumi kojom gazduje Uprava za šume P. - PJ A., u mjestu zv.
"P.", 32 odjeljenje GJ "G.", radi krađe oborio 5 /pet/ bukovih stabala, u
ukupnoj količini od 7,77 m3 i time pričinio štetu oštećenoj Upravi u iznosu od
132,00 eura. Naime, sud je svoju odluku zasnovao na činjenicama koje slijede
iz izvedenih dokaza tokom postupka, a kojim je nesporno potvrđeno da je
okrivljeni Ć. P. izvršio krivično djelo za koje je optužen, na opisani način,
mjesto i vrijeme. Pa tako, najprije, sud je za odbranu okrivljenog Ć. P. koji
negira izvršenje predmetnog krivičnog djela, našao da je neprihvatljiva. Ista
je obezvrijeđena iskazima svjedoka S. T. i S. L., koji su zatekli okrivljenog
na licu mjesta dok je vršio predmetnu bespravnu sječu, a potom i iskazom
svjedoka P. T.a, reonskog lugara Uprave za šume P. PJ A., koji je zatekao
okrivljenog na licu mjesta, sa drvnom građom utovarenom na njegovo tmv, a kom
prilikom je izvršio premjer drvne mase. Ove iskaze sud je u potpunosti
prihvatio, jer je našao da su jasni, logični, zasnovani na ličnim zapažanjima,
uvjerljivi, pri tome, posebno cijenivši da je navedeni svjedok P. T., kao
lugar, kritične prilike vršio službenu dužnost. Navedeno je saglasno i sa
izvedenim pismenim dokazom: prijavom za šumsku štetu Uprave za šume P. PJ A.
br.776 od 08.09.2012. godine. Svim navedenim, dakle, u potpunosti je negirana
odbrana okrivljenog Ć. P.. A, svemu izloženom treba dodati i činjenice koje su
utvrdjene prilikom izvršenog uviđaja suda na licu mjesta i na osnovu nalaza i
mišljenja vještaka geometra V. V. – da je mjesto sječe u državnoj šumi i
vještaka šumarske struke K. P.– da je predmetnu sječu izvršilo jedno lice, uz
upotrebu motorne testere, u drugoj polovini 2012. godine, čime je oštećenoj
pričinio štetu u iznosu od 132,00 eura. Sve navedeno ide u prilog zaključku
suda da je okrivljeni Ć. P. izvršio predmetnu sječu, a time i krivično djelo
koje mu je stavljeno na teret. Ocjenjujući pravno utvrđeno činjenično stanje,
sud nalazi da se u radnjama okrivljenog sadržana sva bitna obilježja, kako
subjektivna, tako i objektivna, krivičnog djela šumska krađa iz čl.324. st.2.
u vezi st.1. KZ CG. Radnja izvršenja predmetnog krivičnog djela sastoji se u
obaranju pet bukovih stabala, sa namjerom da se njihovim obaranjem za sebe
ostvari protivpravna imovinska korist, što predstavlja subjektivni elemenat
ovog krivičnog djela, dok se objektivni elemenat sastoji u količini oborenog
drveta - 7,77 m3. Sud je cijenio psihički odnos okrivljenog u odnosu na radnju
izvršenja predmetnog krivičnog djela, pa je našao da je isti, kritične
prilike, postupao sa direktnim umišljajem. Isti je bio svjestan činjenice da
sječom u šumi koja je u državnom vlasništvu, bez predhodnog odobrenja, odnosno
bez pravnog osnova, a sa namjerom da sebi pribavi protivpravnu imovinsku
korist, čini krivično djelo, pa je i pored toga htio njegovo izvršenje.
Prilikom odlučivanja o izboru, vrsti i visine krivičnih sankcija koje u
konkretnom slučaju treba primijeniti prema okrivljenom Ć. P. za naprijed
navedeno krivično djelo, sud je imao u vidu sve okolnosti u smislu čl.42.
KZ-a. Tako je od olakšavajućih okolnosti na strani okrivljenog, sud cijenio i
uzeo u obzir da je nezaposlen, da je otac jednog maloljetnog djeteta i da je
siromašnog imovnog stanja. Sud je cijeneći navedene olakšavajuće okolnosti kao
osobito olakšavajuće karaktera, primjenom odredaba čl.45. i čl.46 KZ CG o
ublažavanju kazne, okrivljenom kao glavnu kaznu izrekao kaznu zatvora u
trajanju od 30 /trideset/ dana, dok mu je kao sporednu kaznu izrekao novčanu
kaznu u iznosu od 200,00 € /dvijestotineeura/. Sud je uvjerenja da su izrečene
kazne srazmjerne težini izvršenog krivičnog djela i stepenu krivičnopravne
odgovornosti okrivljenog, te da će se u konkretnom slučaju ovakvom vrstom i
visinom kumulativno izrečenih kaznu, u okviru opšte svrhe izricanja krivičnih
sankcija predvidjenih čl.4. st.2. KZ CG, postići svrha kažnjavanja propisana
čl.32. istog Zakonika. Osnovano se može očekivati da će izrečene kumulativne
kazne pozitivno djelovati na prevaspitavanje okrivljenog, te da će iste na
njega uticati da u buduće ne vrši krivična djela.
OdL. o troškovima krivičnog postupka u iznosu od 220,00 €
/dvijestotinedvadeseteura/, zasnovana je na odredbi čl.229. st.1. ZKP-a i
predstavlja izdatke koje je sud imao za naknadu i nagradu angažovanim
vještacima - vještaku šumarske struke K.. P. i vještaku geometru V.V., kao i
izdatke koje je sud imao za izlazak na lice mjesta, dok je paušalni iznos
odmjeren s obzirom na trajanje i složenost krivičnog postupka, te imovnog
stanja okrivljenog.
Okrivljeni se obavezuje da na ime pričinjene štete oštećenoj Upravi za šume P.
PJ A. plati iznos od 132,00 € /stotidesetedvaeura/, u roku od 15 dana od dana
pravosnažnosti presude pod prijetnjom prinudnog izvršenja.
S iznijetih razloga odlučeno je kao u izreci presude.
OSNOVNI SUD U B.
Dana, 17.09.2013. godine.
ZAPISNIČAR S U D I J A
Mirjana Čukić Dragan Dašić
PRAVNA POUKA:
Protiv ove presude može se izjaviti žalba
Višem sudu u Bijelom Polju, u roku od 8
/osam/ dana od dana prijema pismenog
otpravka, preko ovog suda u dva primjerka.