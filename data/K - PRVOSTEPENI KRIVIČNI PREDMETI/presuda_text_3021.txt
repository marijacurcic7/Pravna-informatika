U IME CRNE GORE!
Posl.br.K. 199/11
OSNOVNI SUD U HERCEG NOVOM , po sudiji Leković Branislavu, uz učestvovanje
zapisničara Dabović Dragoslavke, u krivičnom predmetu protiv okrivljenog K.Ž.,
zbog krivičnog djela iz čl. 348.st.3. u vezi čl.339. st.3. u vezi st.1. KZ,
povodom optužnog predloga  ODT H.Novi Kt.br.204/11 od 25.10.2011.godine, nakon
održanog glavnog i javnog pretresa dana 24.11.2011.godine, u prisustvu
okrivljenog K.Ž. , oštećenog M.B. i njegovog zakonskog zastupnika M.D. i
zamjenika ODT.H.Novi Samardžić Nikole, donio je i javno objavio slijedeću  
P R E S U D U 
Okrivljeni: K.Ž.,JMB: ... od oca D. i majke LJ., rođene R. ,rođen ... godine u
NK, sa prebivalištem u HN, M., ul. ...,pismen, sa završenom sss,zaposlen ,sa
mjesečnom platom od 250 eura,ne posjeduje nepokretnosti, oženjen,otac jednog
maloljetnog djeteta,  neosuđivan.  
K r i v     j e 
Što je:
Dana ... juna 2011 godine oko 18,20časova u HN, ne pridržavajući se
saobraćajnih propisa iz čl.36. st.4. ZOBS-a na putevima ugrozio saobraćaj i
doveo u opasnost život i tijelo ljudi, tako što upravljajući vozilom marke
„Citroen C 55x2“ reg.oznake HN ... i krećući se ulicom ... iz pravca Kanli
kule, prilikom ukljčivanja na Jadransku magistralu koja je saobraćajnim znakom
označena kao put sa prvenstvom prolaza, nije propustio sva vozila koja su se
kretala tim putem pa je došlo do kontakta između prednjeg lijevog dijela
njegovog vozila i prednjeg dijela motocikla marke „Aprilia Sport City“ reg.
oz. HN ..., kojim je upravljao oštećeni M.B. i kretao se iz pravca autobuske
stanice i koji je usljed kontakta pao na asfaltnu podlogu i zadobio povrede u
vidu preloma desne potkoljenice, preloma proksimalnog članka III prsta lijevog
stopala, nagnječenja donjeg predjela leđa sa ogrebotinama i nagnječanja
zglobova stopala obostrano, koje povrede u zbiru predstavljaju tešku tjelesnu
povredu,  
-čime je izvršio krivično djelo  teško djelo protiv bezbjednosti javnog saobraćaja iz čl. 348.stav 3. u vezi čl.339.stav 3. u vezi stava 1. Krivičnog zakonika,  
pa mu sud, na osnovu čl. 348.stav 3. u vezi čl.339.stav 3. u vezi stava
1.KZ, i primjenom čl. 4, 32, 36, 42,52, 53 i 54.KZ, izriče  
USLOVNU OSUDU 
Kojom mu utvrđuje kaznu zatvora u trajanju od 6(šest) mjeseci i istovremeno
određuje da se ova kazna neće izvršiti ako okrivljeni u roku od 2 (dvije)
godine ne izvrši novo krivično djelo.
Na osnovu čl.229.stav   1. ZKP-a okrivljeni se oslobađa obaveze plaćanja
troškova krivičnog postupka.  
O b r a z l o ž e nj e: 
Obrazloženje je izostalo na osnovu čl.458.stav 7 ZKP-a, jer su se stranke
odrekle prava na žalbu i niko od njih nije zahtijevao dostavu presude.  
OSNOVNI SUD U HERCEG NOVOM
Dana, 24.11.2011.godine 
Zapisničar:
S u d i j a:  
Dabović Dragoslavka
Leković Branislav  