U IME CRNE GORE!
Posl.br.K. 206/11
OSNOVNI SUD U HERCEG NOVOM , po sudiji Leković Branislavu, uz učestvovanje
zapisničara Dabović Dragoslavka, u krivičnom predmetu protiv okrivljenog H.E.,
zbog krivičnog djela iz čl. 376 st.3 i 2. u vezi st.1 KZ, povodom optužnog
predloga ODT H.Novi Kt.br.275/11 od 07.11.2011.godine, nakon glavnog i javnog
pretresa dana 08.11.2011.godine, u prisustvu okrivljenog H.E. , oštećeni Đ.A.
i V.S., te  ODT.H.Novi Zejnilagić Snježena, donio je i javno objavio slijedeću  
P R E S U D U 
Okrivljeni: H.E., od oca D. i majke D., rođene K. ,rođen ... godine u PR, sa
prebivalištem u V.B.,E., ul....., pismen, sa završenom sss, oženjen, bez
djece, srednjeg imovnog stanja, zaposlen, državljanin V.B.,neosuđivan.  
K r i v     j e 
Što je:
Dana 07.11.2011. godine oko 03,15 časova u HN – K., napao službena lica u
vršenju poslova javne – oštećene V.S. i Đ.A., policajce saobraćajne patrole
UP PJ H. Novi, koji su povodom saobraćajne nezgode u kojoj je učestvovao kao
vozač putničkog vozila marke „Jaguar“, preduzimali službene radnje, na način
što je, kada mu je saopšteno da će mu biti oduzet pasoš i da se u stanicu
policije javi u 11,00 sati radi provođenja prekršajnog postupka, kroz otvoren
prozor službenog policijskog vozila, oštećenog V., koji je sjedio na mjestu
vozača, uhvatio za policijske oznake i službenu značku i povukao ga prema
sebi, a zatim ga uhvatio za desnu ruku i povukao prema prozoru kojom prilikom
je oštećeni V. udario u prozor vrata i zadobio posjekotinu četvrtog prsta
desne šake, a zatim stao ispred službenog vozila insistirajući da mu vrate
pasoš, pa kada je oštećeni Đ.A. izašao iz službenog vozila i naredio mu da se
udalji od istog, ovome uputio uvrede na engleskom jeziku nakon čega je
oštećenog zatvorenom šakom udario u predjelu lijevog ramena,  
-čime je izvršio krivično djelo napad na službeno lice  u vršenju službene dužnosti iz čl. 376. stav 3. i stav 2 u vezi stava 1. KZ.  
pa ga sud, na osnovu čl. čl. 376. stav 3. i stav 2 u vezi stava 1. KZ, i
primjenom čl. 4, 32, 36, 42,52, 53 i 54.KZ, izriče  
USLOVNU OSUDU 
Kojom mu utvrđuje kaznu zatvora u trajanju od 6(šest) mjeseci i istovremeno
određuje da se ova kazna neće izvršiti ako okrivljeni u roku od 2 (dvije)
godine ne izvrši novo krivično djelo.
Na osnovu čl.229.stav   1. ZKP-a okrivljeni se obavezuje da plati troškove
krivičnog postupka o čijem iznosu će sud odlučiti posebnim rješenjem, kao i
paušal u  iznosu od 50 eura.  
O b r a z l o ž e nj e: 
Obrazloženje je izostalo na osnovu čl.458.stav 7 ZKP-a, jer su se stranke
odrekle prava na žalbu i niko od njih nije zahtijevao dostavu presude.
OSNOVNI SUD U HERCEG NOVOM
Dana, 08.11.2011.godine 
Zapisničar:
Sudija:  
Dabović Dragoslavka
Leković Branislav  