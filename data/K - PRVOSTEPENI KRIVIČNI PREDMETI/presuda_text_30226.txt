K.br.56/12
U IME CRNE GORE
VIŠI SUD U PODGORICI, kao prvostepeni krivični, po sudiji Vesni Moštrokol, kao
predsjedniku vijeća i sudija Dejana Dragovića i Nataše Božović, kao članova
vijeća, uz učešće Anke Raković, kao zapisničara, u krivičnom predmetu protiv
B. S. iz N., koga po službenoj dužnosti brani B. M., advokat iz P., zbog
krivičnog djela teško djelo protiv bezbjednosti javnog saobraćaja iz čl.348
st.2 u vezi čl.339 st.1 Krivičnog zakonika, po optužnici Višeg državnog
tužioca u Podgorici Kt.br.175/11-2 od 12.04.2012.godine, koju je na glavnom
pretresu zastupao V. R., zamjenik VDT-a u Podgorici, nakon održanog usmenog,
glavnog i javnog pretresa, započetog 19.09.2012.godine i završenog
27.03.2013.godine, u prisustvu zastupnika optužbe, optuženog, njegovog
branioca, predstavnika oštećenih porodica M. i B. i njihovog punomoćnika
adv.N. T., nakon tajnog vijećanja i galasanja, donio je 01.04.2013.godine i
istog dana javno objavio:
P R E S U D U
Optuženi:
B. S., JMBG …, od oca S. i majke R., rodjene B., rodjen ...godine u N., gdje
mu je i prebivalište ul…, državljanin C. G., po zanimanju bravar, nezaposlen,
oženjen, otac dvoje maloljetne djece, završio srednju mašinsku školu, lošeg
imovnog stanja, osudjivan presudom Osnovnog suda Nikšić K.br.153/94 od
06.06.1994. godine, zbog krivičnog djela prikrivanje iz čl. 161 st.1 KZ-a RCG,
na 60 dana zatvora uslovno na jednu godinu i presudom Osnovnog suda
Danilovgrad K.br.72/96 od 24.02.1998. godine, zbog krivičnog djela ugrožavanje
opasnim orudjem pri tuči ili svadji iz čl. 39 KZ-a RCG, na dva mjeseca zatvora
uslovno na jednu godinu, u pritvoru od 24.10.2011. godine do 02.12.2011.godine
K r i v j e
Zato što je:
Dana 23.10.2011. godine, u 21,40 časova u N., na magistralnom putu N.–P., u
mjestu S., upravljajući putničkim motornim vozilom marke “A.” reg.oznaka NK …,
vlasništvo B. M., u pravcu P., ne pridržavajući se saobraćajnih propisa iz
čl.27 st.1 i čl.200 Zakona o bezbjednosti saobraćaja na putevima, ugrozio
saobraćaj i doveo u opasnot život i tijelo ljudi, na način što je,
upravljajući pod dejstvom alkohola u pripitom stanju, pri koncetraciji od 1,33
‰ apsolutnog alkohola u krvi, nije se kretao vozilom desnom stranom kolovoza u
smjeru kretanja, usljed čega je prešao vozilom na lijevu kolovoznu površinu,
namijenjenu za kretanje vozila iz suprotnog pravca, prednjim bočnim lijevim
dijelom svoga vozila udario prednji bočni lijevi dio putničkog motornog vozila
marke “M.” reg.oznaka DG …, kojim je propisno upravljao M. M. 1, krećući se iz
pravca P. u pravcu N., kojom prilikom je M. M. 1 zadobio tjelesne povrede od
kojih je nastupila smrt na licu mjesta, zbog iskrvarenja iz rascjepa jetre,
srca i raskidanih krvnih sudova oko preloma kostiju, dok su saputnici u
njegovom vozilu zadobili tjelesne povrede i to: B. M. teške tjelesne povrede,
usljed kojih je dana 30.10.2011.godine nastupila smrt, zbog oštećenja za život
važnih moždanih centara, M. M. 2 teške tjelesne povrede opasne po život, u
vidu obostranog preloma gornje vilice i obije jagodične kosti, nagnječenje u
predjelu zida grudnog koša i zida abdomena, rascjep–ropturu slezine sa
prisustvom krvi u trbušnoj duplji, rascjep–ropturu lijevog bubrega, prelom
kostiju poda desne očne duplje, prelom nosnih kostiju bez pomjeranja koštanih
okrajaka, nagnječno razderne rane u predjelu iznad i ispod oba oka, krvne
podlive kože sa otokom u predjelu oko oba oka, a B. D. lake tjelesne povrede u
vidu brojnih manjih posjekotina u predjelu čela i lica i nagnječenje u
predjelu grudne kosti, kojom prilikom je okrivljeni B. postupao sa eventualnim
umišljajem, jer je bio svjestan da upravljajući vozilom pod dejstvom alkohola
u pripitom stanju i ne krećući se vozilom desnom stranom kolovoza u smjeru
kretanja, može ugroziti javni saobraćaj i tako dovesti u opasnost živote i
tijelo ljudi, pa je na to pristao, dok je u odnosu na težu posledicu smrt
oštećenih M. M. 1 i B. M., kao i u odnosu na tjelesne povrede kod oštećenih M.
M. 2 i B. D., postupao sa svjesnim nehatom, jer je znao da njegovim radnjama
takva posledica može nastupiti, ali je olako držao da do toga neće doći
-čime je izvršio krivično djelo teško djelo protiv bezbjednosti javnog saobraćaja iz čl.348 st.2 u vezi čl.339 st.1 Krivičnog zakonika
-pa ga sud primjenom citiranih zakonskih odredbi, te odredbi čl. 4, 5, 15, 16, 32, 36, 42 i 51 Krivičnog zakonika, te odredbi čl.226,229 i 374 Zakonika o krivičnom postupku,
O S U Đ U J E
Na kaznu zatvora u trajanju od 6 (šest) godina, u koju kaznu će mu se
uračunati vrijeme provedeno u pritvoru od 24.10.2011.godine do 02.12.2011.
godine.
OBAVEZUJE SE optuženi da na ime troškova krivičnog postupka Budžetu Crne Gore
uplati novčani iznos od 1342,00 € (hiljadutristačetrdestdva eura), a na ime
paušala iznos od 100 € (sto eura), sve u roku od 15 dana, po pravosnažnosti
presude pod prijetnjom prinudnog izvršenja.
OBAVEZUJE SE optuženi da M. M. 2 i B. T., na ime nagrade za angažovanog
punomoćnika advokata T. N., uplati novčani iznos od po 1375,00 €
(hiljadutristasedamdesetpet eura), u roku od 15 dana po pravosnažnosti presude
pod prijetnjom prinudnog izvršenja.
O b r a z l o ž e nj e
Optužnicom VDT-a Podgorica Kt.br.175/11-2 od 12.04.2012. godine, koja je
činjenično precizirana na glavnom pretresu od 27.03.2013 godine, optuženom B.
S. stavljeno je na teret izvršenje krivičnog djela teško djelo protiv
bezbjednosti javnog saobraćaja iz čl. 348 st.2 u vezi čl. 339 st.1 Ktivičnog
zakonika, pri kojoj optužnici je njen zastupnik ostao do kraja glavnog
pretresa, predlažući sudu da ga oglasi krivim i osudi na kaznu zatvora u
granicama predvidjenim zakonom.
Punomoćnik oštećene porodice u završnoj riječi je prihvatio završnu riječ
zastupnika optužbe i naveo da smatra da je provedenim dokazima na nesumnjiv
način utvrdjeno da je optuženi izvršio krivični djelo satvljeno mu na teret, i
predložio je da ga sud oglasi krivim i kazni po zakonu. U ime porodice tražio
je troškove krivičnog pstupka po AT-u.
Optuženi B. S. je u odbrani naveo da je dana 23.10.2011.godine oko 12h, krenuo
iz N. za D. gdje je bio pozvan na svadbu kod rodjaka, a upravljao je putničkim
vozilom marke A. reg.oznaka NK ..., koje vozlio je bilo vlasništvo njegovog
ujaka B. M.. Navedenog dana, oko 14,00 časova, došao kod rodjaka i kod istog
se zadržao oko tri sata, pri čemu je cijelo vrijeme konzumirao hranu, alkohol
i lozovu rakiju, da ne zna koliko je pića ispio, jer nije redovan konzument
alkoholnih pića, a sjeća se da je nakon odlaska od rodjaka trebao da ode u
svoje selo B., koje se nalazi u blizini D., kako bi se presvukao, a nakon toga
otišao u N.. Ne zna da li je išao u selo, ali obzirom da je svo vrijeme od
kada se desila nesreća na sebi imao garderobu u kojoj je bio na svadbi,
zaključuje da se sa svadbe direktno zaputio u N.. Dalje navodi da se kao kroz
maglu sjeća da se kretao putem od D. prema N., a sjećanje mu se jedino odnosi
na momenat kada su ga iznosili iz vozila S. B. i M. P.. Kada je krenuo sa
svadbe, njih dvojica su predlagali da jedan krene sa njim iz razloga što je
bio popio,ali da je on to odbio i otišao sam, a dok su ga P. i B. iznosili iz
vozila, na kolovozu nije primjetio ni jedno drugo vozilo, i ne zna na kom
dijelu puta se nalazio, jer mu je pogled bio zaklonjen aktiviranim air-begom,
nakon čega mu se prekida sjećanje i više nema nikakvih opažanja vezanih za
saobraćajnu nesreću koja se dogodila. Pojasnio je da je cijelo vrijeme pio
lozu, a kako je vrijeme prolazilo sve više je pio, pa i u trenutku kada je
odlazio sa svadbe, da je čuo od rodjaka da je kolima došao do tunela "B." i
onda se vratio nazad, ali da se on toga ne sjeća. Navodi da je
24.10.2011.godine otpušten iz bolnice, nakon čega je lišen slobode i priveden
u stanicu policije UP-PJ N., da mu je neizmjerno žao zbog nastale saobraćajne
nezgode u kojoj su dvojica ljudi izgubili život i da sebe smatra krivim za
nastalu saobraćajnu nezgodu, da na nadležnim organima stoji da utvrde njegovu
odgovornost, i kad bi mogao donirao bi svoje organe da ovi ljudi budu živi,
ali zna da je to sada nemoguće.
Branilac optuženog u završnoj riječi je naveo da sud prilikom odmjeravanja
kazne ima u vidu da se optiženi nije branio, već je pokazao kajanje, da nije
alkoholičar, ali da je bio u pripitom stanju jer se vraćao da svadbe svog
rodjaka, te da je kritičnom prilikom postupao sa nehatom, a da sud ima u vidu
činjenicu da će optuženom najteža kazna biti lična osuda koju osjeća, i sa
kojom će živjeti čitav život te da mu izrekne blažu kaznu.
Optuženi je prihvatio završnu riječ svoga branioca i dodao da mu je žao, da bi
volio da je on poginuo umjesto oštećenih i prihvata svaku krivicu.
U dokaznom postupku sud je proveo sledeće dokaze: saslušao predstavnika
oštećene porodice pok.B. M.,njegovu suprugu B. T., svjedoka oštećenog i
predstavnika oštećene porodice pok.M. M. 1, njegovog oca M. M. 2, saslušao
svjedoka oštećenog B. D., pročitao zapisnik o uvidjaju saobraćajne nezgode
Uprave policije PJ N. Ku.br.622/11 od 24.10.2011godine, pročitao zapisnik o
uvidjaju saobraćajne nezgode Osnovnog državnog tužilaštva N. Kt.br.777/11-2 od
24.10.2011.godine, izvršio uvid u skicu lica mjesta predmetne saobraćajne
nezgode, izvršio uvid u fotodokumentaciju Uprave policije PJ N. br. 805/11 od
23.10.2011 godine, izvršio uvid u dva izvještaja Kliničkog centra CG-
Odjeljenja patologije br.1674 i 1675 od 24.10.2011.godine, pročitao nalaz i
mišljenje vještaka saobraćajne struke T. P. od 03.11.2011.godine i saslušao
vještaka na glavnom pretresu od 05.12.2012.god., na saglasan predlog stranaka
pročitao obdukcione zapisnike Kliničkog Centra CG S.br.143/11 od
24.10.2011.godine i S.br.147/11 od 31.10.2011.godine, zapisnik o saslušanju
vještaka medicinske struke hirurga dr.B. V. Kti.br.8/11 od 09.11.2011.godine,
nalaz i mišljenje sudskog vještaka medicinske struke dr. K. N. od
18.11.2011.godine i dvije dopune nalaza i mišljenja istog vještaka od
25.09.2012.godine, izvršio uvid u medicinsku dokumentaciju-istoriju bolesti
22857/1299, a na ime M. M. 1 i pročitao izvod iz kaznene evidencije na ime
optuženog Uprave policije PJ Nikšić br.323 od 01.03.2013. godine.
Predstavnik oštećene porodice B., lično i preko svog punomoćnika, se
pridružila krivičnom gonjenju i postavila imovinsko-pravni zahtjev prema
optuženom, koji će ostvariti u grđanskom postupku, koji je pokrenula pred
Osnovnim sudom u Danilovgradu.
Svjedok-oštećeni M. M. 2, koji je i predstavnik oštećene porodice M., u izjavi
je naveo je da se sjeća da je bila nedelja 23.10.2011.godine, kada je sa
svojim pok.sinom M., pok. kumom B. M. i njegovim sinom D., krenuo za N. S. da
kupe neke dijelove za traktor.Kretali su se iz pravca D. u pravcu N., vozilom
M., kojim je upravljao njegov pokojni sin M., a na mjestu suvozača bio njegov
kum B. M., na zadnjem sjedištu on i D. B.. Sjeća se da je njegov sin išao
brzinom od 60-70 km/h, da je prilikom ulaska u jednu blagu krivinu u mjestu S.
vidio da iz suprotnog pravca, iz pravca N., prema njima ide jedno vozilo koje
napušta svoju kolovoznu traku, kreće prema kolovoznoj traci kojom su se oni
kretali, i udara u prednji dio njihovog vozila, kojom prilokom se kida točak
tog vozola koje nastavlja okretanje i nekontrolisano kretanje po putu iza
njih, a da su oni ostali prikovani uz bankinu. Prilikom izlaska iz vozila
primjetio je da tu stoji jedan policajac i misli da je bio u nesvjesti jedan
period. Uz pomoć ovog policajca izvukao je iz auta D. B., koji je imao
posjekotinu na čelu. Navodi da je na mjestu suvozača vidio M. B. u pognutom
položaju, koji je tom prilikom zapomagao, da je njegov sin bio nepomičan za
volanom, a vrata i prozori sa strane vozača polomljeni. Podigao je vjedju
pokojnom sinu i vidio da je mrtav, a policajac koji je tu bio prisutan, odmah
je zauistavio neko vozilo da bi se on i D. prebacili u bolnicu, a pokojnog M.
B. policajci su poveli u bolnicu. Optuženi je prešao sa svoje kolovozne trake
na njihovu traku, iako je izmedju postojala dupla puna linija, a njih je
udario u trećoj traci, nakon čega su udarili u bankinu. Radi se o dijelu puta
na kome su oni imali na raspolaganju dvije kolovozne trake, dok je vozilo koje
se kretalo iz suprotnog smjera imalo na raspolaganju samo jednu kolovoznu
traku. Kretali su se strogo desno, uz bankinu,a vozilo iz suprotnog smjera ih
je udarilo prelazeći još jednu traku. Navodi da se saobraćajna nezgoda
dogodila tačno u 21,27 časova jer je u tom trenutku D. B. kod sebe imao
telefon sa koga je pisao poruku preko SKAJP-a njegovoj snahi T. M.. Dodao je
da se on nalazio iza mjesta suvozača, na kome je sjedio njegov pokojni kum B.
M., a da se iza mjesta vozača nalazio B. D., sin pok. B. M.. Bio je prvi
sumrak kada je u mjestu S. primjetio da se iz pravca N. izdvojilo jedno vozilo
iz kolone, da se ovo vozilo kretalo velikom brzinom, da se sve tako i desilo,
i da se to vozilo odjedanput našlo ispred njihovog vozilo i udarilo u njh,
iako su se bili sklonili potupno u desnu stranu. Pojasnio je da je vidio samo
lijeve farove od kolone, jer je to mjesto u kome se pruža jedna blaga krivina
ulijevo, a da su se, u trenutku kada se ovo vozilo izdvojilo i prešlo na
njihovu kolovoznu traku, ispred njega i iza njega kretala druga vozila koja su
činila kolonu. Nakon kontakta misli da je jedno vrijeme bio u nesvjesti i da
je u jednom trenutku vidio policajca, i da se ne sjeća jasno ko ga je
predbacio u bolnicu. Pridružio se krivičnom gonjenju i predložio da sud
optuženog oglasi krivim i izrekne kaznu po zakonu,a imoviskopravni zahtjev će
ostvariti u parnici, koju je pokrenu kod nadležnog suda.
Svjedok oštećeni B. D. u svojoj izjavi je naveo da je 23.10.2011.god., negdje
oko 21,00 čas, sa M. M. 1 i M. 2 i svojim pok.ocem M., krenuo za N. S. kako bi
M. kupili neke dijelove za traktor.Putovali su PMV marke "M." 190 reg.oznaka
PG ... kojim je upravljao M. M. 2, na mjestu suvozača bio je njegov otac B.
M., a on i M. M. 2 sjedeli su na zadnjem sjedištu. Kretali su se brzinom od
oko 60 km/h, a on je tokom puta pisao poruku telefonom kada je vidio svijetla
od nekog vozila koja su ih zaslijepila, a to vozilo je bilo tačno ispred njih,
na njihovoj saobraćajnoj traci.Nakon kontakta njihovih vozila, ne sjeća se šta
se dešavalo jer je bio u nesvjesti. Kada se probudio primjetio je M. M. 1 na
mjestu vozača kome je glava bila u stranu okrenuta, a ne sjeća se ko ga je
povezao u bolnicu, jer je tek tamo došao svijesti. Pridružio se krivičnom
gonjenju, a imovinskopravni zahtjev će ostvariti u parnici koju je pokrenuo
pred nadležnim sudom.
Iz zapisnika o uvidjaju Osnovnog državnog tužilaštva Nikšić Kt.br. 777/11-2 od
24.10.2011.godine utvrdjeno je da se dana 23.10.2011.god. oko 21,40 h, na
magistralnom putu P.-N., u mjestu S., dogodila saobraćajna nezgoda u kojoj su
učestvovala putnička vozila marke "M." reg.oznaka DG ..., kojim je upravljao
vozač M. M. 1 iz D. i putnočko vozilo marke "A." reg.oznaka NK ..., kojim je
upravljao B. S. iz N.. Mjesto nezgode je kolovozna površina izvedena u vidi
blage krivine u desno.Na mjestu saobraćajne nezgode širina kolovoza je 11,50
metara, pri čemu je kolovoz razdijeljen uzdužnom udvojenom punom linijom na
dvije klovozne trake. Desna kolovozna traka, gledano u pravcu P., namijenjena
je za kretanje vozila jednog reda, a lijeva kolovozna traka je razdvojena
uzdužnom središnjom isprekidanom linijom i namijenjena je za kretanje dva reda
vozila iz istog smjera. Magistralni put na mjestu nezgode ima nagib od 3% i
poprečni nagib od 4%, gledano u pravca P.. Mjesto nezgode pripada zoni
ograničenja brzine kretanja vozila od 80 km/h. PMV marke "A." zatečeno je na
desnoj saobraćajnoj traci desne kolovozne površine, gledano u pravca N.,
okrenuto prednjim dijelom u pravcu N..Vozilo marke "M." zatečeno je na desnoj
saobraćajnoj traci, desne kolovozne površine, gledano u pravcu N., svojim
prednjim desnim bočnim dijelom oslonjeno na metalnu odbojnu ogradu. Na PMV
marke "A." otkinut je prednji lijevi točak koji se nalazi ispred prednjeg
lijevog dijela PMV marke "M.", na desnoj saobraćajnoj traci, desne kolovozne
površine. Od materijalnih tragova koji su pronadjeni na licu mjesta
konstatovane su otpale čestice laka-farbe, polomljenog stakla i plastike, koje
su nadjene na desnoj kolovoznoj traci maistralnog puta, gledano u pravcu N., i
trag grebanja u dužini od 0,90m, dok su PMV marke "M." i "A." defirmisana u
prednjem lijevom čeonom dijelu i lijevim bočnim stranama.Prilikom vršenja
uvidjaja saobraćajne nezgode na kolovozu nijesu uočeni trgagovi kočenja
pomenutih vozila, niti tragova zanošenja.Mjesto događaja je fotografisano
skicirano.Na licu mjesta je smrtno stradao vozač vozila „M.“ M. M. 1, dok su
saputnici u vozilu B. M. i M. M. 2 zadobili teške tjelesne povrede, a B. D.
lake tjelesne povrede.Naređena je obdukcija tijela M. M. 1, i da se od B. S.
uzme krv i urin, radi analize alkohola u krvi.
Iz zapisnika o uvidjaju saobraćajne nezgode Uprave policije PJ N. broj 622 od
24.10.2011.godine, utvrdjeno je da se saobraćajna nezgoda dogodila 23.10.2011.
godine na magistralnom putu N.-B. u noći oko 21,40 h, a put je bez trotoara i
pješačke staze, mokar, ravan sa uzdužnim nagibom. U nezgodi su učestvovali
putničko motorno vozilo merke "A.", reg.oznaka NK ..., kojim je upravljao B.
S. i putničko motorno vozlo marke M., reg.oznaka DG ... kojim je upravljao M.
M. 1, kog koga je nastupila smrt na licu mjesta, dok su kao saputnici u
pomenutom vozilu M. M. 2, B. M. i B. D. zadobili tjelesne povrede. Na vozilu
„A.“ konstatovana su oštećenja prednjeg branika, poklopca motora, prednjeg
lijevog blatobrana, prednjih lijevih vrata, prednjeg vjetrobranskog stakla,
lijevog fara, prednjeg lijevog točka (koji je otpao sa vozila) i ostala
oštećenjima, dok je na vozilu „M.“ konstatovana totalna havarija.
Na skici lica mjesta predmetne saobraćajne nezgode, kao i fotoelaborata Uprave
policije-PJ N. br. 805/11 od 23.10.2011. godine, vjerno su prikazani položaj
vozila i materijalni tragovi zatečeni na licu mjesta, konstatovani u naprijed
pomenutim zapisnicima o uvidjaju.
Iz nalaza i mišljenja vještka saobraćajne struke od 03.11.2011. godine, koji
nalaz je zasnovan na podacima iz spisa i uviđajnoj dokumentaciji, i njegovog
izjašnjenja na glavnom pretresu, utvrđeno je da je primarni kontakt izmedju
vozila marke „A.“, kojim je upravljao optuženi, ostvaren prednjim lijevim
čeonim dijelom putničkog vozila marke "A." i prednjim lijevim čeonim dijelom
putničkog vozila marke "M.", koji je upravljao pok.M. M. 1, nakon čega nastaju
primarne deformacije i kidanje prednjeg lijevog točka vozila „A.“, što
uslovljava njegovo rotiranje, zanošenje zadnjeg dijela prema lijevoj strani
kolovoza, kada deformacije na pokidanom točku ostavljaju tragove u vidu
paranja kolovozne površine u dužini 0,90m, gdje se vozilo zaokreće za ugao od
180 stepeni i zaustavlja se po lijevoj strani, prednjim dijelom okrenuto u
pravcu N., odkud je nailazilo ovo putničko vozilo. Mjesto kontakta je krajnji
dio-ivica desne saobraćajne, desne kolovozne trake, gledano iz pravca P. u
pravcu N., na oko metar ispred prednjeg lijevog točka vozila „A.“, koji je
zatečen pored lijevog čeonog dijela vozila „M.“.Brzina kretanja vozila „A.“, u
momentu ostvarenog kontakta, je bila 91 km/h, dok je brzina kretanja vozila
„M.“, koja je poništena ostvarenim kontaktom bila 77,5 km/h. Put regovanja
vozača sa PMV marke "A.", sa intezivnim zaustavljanjem, na mokroj kolovoznoj
površini, bez kontakta sa PMV marke "M.", niz nagib od 3%, bio bi 25,2 metra,
a put kočenja pri istim okolnostima iznosio bi 57,5 metara, što bi činilo da
bi ukupan zaustavni put ovog vozača bio 80 metara, a vrijeme zaustavljanja
bilo bi 5,5 s. Put regovanja vozača PMV marke "M.", sa intezivnim
zaustavljanjem, bez kontakta sa PMV marke "A.", uz uspon od 3% bio bi 21,5
metara, a put kočenja istog vozača pri istim okolnostima iznosio bi 38,5
metara, što ukupno čini da bi zaustavni put ovog vozača bio 57 metara, a
vrijeme zaustavljanja bilo bi 4,5 s. Dovodeći u vezu sve relevantne podatke
uzete prilikom vršenja uvidjaja saobraćajne nezgode, izvršene proračune,
prostorno-vremensku analizu saobraćajne nezgode, utvdjeno je da uzrok za
nastalu saobraćajnu nezgodu stoji u tome što je vozač sa PMV marke "A.", u
kretanju prešao sa svojim vozilom na suprotnu- lijevu kolovoznu traku i
ostvario kontakt sa PMV marke "M.", koji se kretao propisano desnom kolovoznom
trakom u smjeru kretanja.
Sud je nalaz i mišljenje vještaka saobraćajne struke cijenio kao potpun,
stručan, jasan, objektivan i zasnovan na uviđajnoj dokumentaciji i podacima iz
spisa, i na koji nalaz, nakon što je vještak odgovorio na sva sporna pitanja,
stranke i punomoćnik oštećenih, nijesu imali primjedbi.
Iz obdukcionog zapisnika KC-a CG-Odjeljenja za sudsku medicinu S.br.143/11 od
25.10.2011.godine, utvrdjeno je da je dana 24.10 2011. godine izvršena
obdukcija tijela M. M. 1 na osnovu koje su konstatovane sledeće
povrde:rascjepi srca, jetre i raskidi krvnih sudova, potpuni prelom donjeg
okrajka lijeve butne kosti i potpuni prelom obije kosti lijeve potkoljenice u
gornjoj trećini, potpuni poprečni prelom drške grudne kosti, prelomi rebara i
to lijevo VII, VIII, IX uz pripoj za grudnu kost VIII i IX u središnjoj
lopatičnoj liniji, potpuni rascjep mekog tkiva duž VII medjurebranog prostora,
sa desne strane IV, V, VI, VII, VIII i IX uz pripoj za grudnu kost, rastava
zgloba bedrene i krsne kosti sa lijeve strane, višestruki prelomi karličnih
kostiju, zadnje veze donjih vratnih kičmenih pršljenova su raskidane, a okolno
meko tkivo krvlju prožeto, tamnocrvene boje. Smrt je nasilna i nastupila je
usled rascjepa jetre, srca, raskida krvnih sudova, preloma kostiju i drugih
opisanih povreda, čija posledica je dejstvo tupine jako zamahnutog mehaničkog
orudja.Pored navedenog konstatovano je da u vrijeme umiranja nije postojalo
stanje alkoholisanosti kod pok.M. M. 1.
Iz obdukcionog zapisnika KC-a CG-Odjeljenja za sudsku medicinu S.br.147/11 od
04.11.2011.godine, utvrdjeno je da je 31.10.2011.godine izvršena obdukcija
tijela B. M., koji je preminuo na odjeljenju JIL KCCG P., dana 30.10.2011.god.
u 17,45 h, a konstatovane su sledeće povrde: linijski prelom prednje lobanjske
jame koji se pruža do turskog sedla, prelom u predjelu lijeve jagodice, svoda
lijeve očne duplje, prelomi VI, VII i VIII rebra sa lijeve strane, u dojkinoj
liniji, nepotpuni prelom u sredini grudne kosti, meko tkivo oko preloma
mrkocrvenom krvlju prožeto, a sa unutrašnje strane grudnog koša lijevo,
pokriveno končastim sivkastim fibrinskim naslagama. Utvrdjeno je da je smrt
naslina, a nastupila je usled oštećenja za život važnih moždanih centara, koja
su, kao i druge opisane povrede,posljedica dejstva tupine zamahtnutog
mehaničkog orudja.
Iz nalaza i mišljenja vještaka-hirurga dr.B. V. od 09.11.2011. godine, datim
pred ODT-N., utvrdjeno je da je B. D. bio na pregledu zbog povreda zadobijenih
u saobraćajnom udesu, te da su kliničkim i RTG pregledom konstatovane brojne
manje posjekotine u predjelu čela i lica, nagnječine u predjelu grudne kosti,
koje povrede predstavljaju lake tjelesne povrede. Nadelje, uvidom u protokol
Hitno prijemne službe Opšte bolnice u N., od 23.10.2011. godine, koji se
odnosi na povrede M. M. 2, na osnovu kliničkog, RTG i CT pregleda konstatovane
su povrede preloma baze lobanje, nagnječenja pluća sa izlivom krvi u obje
pleuralne duplje, rascjep dijefragme sa prolaskom želudca u grudni koš i
brojni krvni podlivi u mezou crijeva i retroperitoneumu.
Iz nalaza i mišljenja sudsko-medicinskog vještaka dr.K. N. od 25.09.2012.
godine, povodom utvrdjivanja vrste, težine i mehanizma nastanka tjelesnih
povreda koje je u predmetnoj saobraćajnoj nezgodi zadobio M. M. 2, a na osnovu
dostavljene medicinske dokumentacije koja se odosi na istoriju bolesti
22857/1299, utvrđeno je da je M. M. 2, u predmetnoj saobraćajnoj nezgodi,
zadobio sljedeće povrede i to: rascjep-ruptura slezine sa prisustvom krvi u
trbušnoj duplji, rascjep-ruptura lijevog bubrega, prelom obje gornje vilične
kosti i obje jagodične kosti, prelom kostiju poda desne očne duplje, prelom
nosnih kostiju bez pomijeranja, nagnječeno-razderna rana u predjelu iznad
lijevog oka, nagnječeno-razderna rana u predjelu iznad desnog oka, nagnječeno-
razderna rana u predjelu ispod desnog oka i krvni podlivi kože sa otokom u
predjelu oko oba oka,a koje povrede predstavljaju, u vrijeme nanošenja, skupno
procijenjeno, tešku tjelesnu povredu opasnu po život, koje su rezultirale
gubitkom (hirurškim odstranjivanjem) važnih organa - slezine i lijevog bubrega
i koje su nastale usljed udara M. M. 1 o tupo-tvrde predmete u unutrašnjosti
putničkog motornog vozila, u kojem se nalazio prilikom saobraćajne nezgode.
U nalazu i mišljenju sudsko-medicinskog vještaka dr.K. N. od
18.11.2011.godine, koji nalaz je vještak dao samo na osnovu jednog izvještaja
KCCG-Odjeljenje patologiju br.1674, konstatovano je da je od optuženog uzet
uzorak krvi na analizu koncentracije alkohola u krvi, dana 23.10.2011. godine
u 21.40 časova, dakle 60 minuta nakon odigravanja predmetne saobraćajne
nezgode, i u istom je utvrdjena koncentracija apsolutnog alkohola u krvi od
1,20 promila, pa se optuženi B. S., u vrijeme odigravanja predmetne
saobraćajne nezgode, nalazio u pripitom satnju sa koncentarciom apsolutnog
alkohola u krvi u iznosu od 1,35 promila.
Iz dopuskog nalaza i mišljenja pomenutog sudsko-medicinskog vještaka, datog na
osnovu dva izvještaja Kliničkog centra CG-Odjeljenje patologiju br.1674 i 1675
od 24.10.2011.godine, utvrdjeno je da je od optuženog, dana 23.10.2011.god., u
dva navrata uzeta kriv radi analize alkohola u krivi, i to u 22,40 h i 23,00
h, pa se optuženi B. S., u vrijeme odigravanja predmetne saobraćajne nezgode,
nalazio u pripitom stanju sa koncentracijom apsolutnog alkohola u krvi u
rasponu od 1,33 promila do 1,37 promila.
Naprijed citirane nalaze i mišljenja, sudsko-medicinskog vještaka dr.N. K.,
sud je cijenio kao jasane, potpune, objektivne, stručne i zasnovane na
pravilima struke i nauke, te medicinskoj dokumentaciji, na koje nalaze ni
stranke nisu imale primjedbi.
Iz izvoda iz kaznene evidencije Uprave policije PJ N. br.323 od 01.03.2013.
godine, utvrdjeno je da je optuženi osudjivan dva puta, i to presudom presudom
Osnovnog suda Nikšić K.br.153/94 od 06.06.1994. godine, zbog krivičnog djela
prikrivanje iz čl.161 st.1 KZ-a RCG, na 60 dana zatvora uslovno na jednu
godinu i presudom Osnovnog suda Danilovgrad K.br.72/96 od 24.02.1998. godine,
zbog krivičnog djela ugrožavanje opasnim orudjem pri tuči ili svadji iz čl. 39
KZ-a RCG, na dva mjeseca zatvora uslovno na jednu godinu
Ocjenom navoda optužbe, odbrane optuženog i svih provedenih dokaza, kako
pojedinačno, tako i dovodeći ih u medjusobnu vezu, sud je nesumnjivo utvrdio
da je optuženi izvršio krivično djelo stavljano mu na teret, na način, u
vrijeme i na mjestu kako je to precizirano izrekom presude.
Na osnovu rezultata provedenog dokaznog postupka: uvidjajne dokumentacije,
iskaza optuženog i oštećenih, nalaza i mišljenja sudsko-medicinskog vještaka,
obdukcionih zapisnika, nalaza i mišljenja sudskog vještaka saobraćajne struke,
na koji stranke nisu imale primjedbi, nesumnjivo je utvrdjeno da je dana
23.10.2011. godine, oko 21,40 časova, na magistralnom putu N.-P., u mjestu
S.,optuženi upravljao putničkim motornim vozilom marke A. reg.oznaka NK ...,u
pripitom sranju, pri koncentraciji od 1,33 promila apsolutnog alkohola u
krvi,krećući se iz pravca N. u pravcu P., kojim je prešao na lijevu kolovoznu
površinu, namjenjenu za kretanje vozila iz suprotnog pravca, i prednjim bočnim
lijevim dijelom svog vozila udario u prednji bočni lijevi dio putničkog
motornog vozila marke M., reg. oznaka DG ..., koje se kretalo iz pravca P. u
pravcu N., kojim je propisno upravljao M. M. 1, kod koga je nasptupila smrt na
licu mjesta usled iskrvavaljenja iz rascjepa jetre, srca i raskidanih krvnih
sudova oko preloma kostiju, dok su saputnici u njegovom vozili zadobili
tjelesne povrede i to: B. M. teške tjelesne povrede usled kojih je 30.10.2011.
godine nastupila smrt zbog oštećenja za život važnih moždanih centara, M. M. 2
teške tjelesne povrede opasne po život, u vidu obostranog preloma gornje
vilice i obije jagodične kosti, nagnječenje u predjelu zida grudnog koša i
zida abdomena, rascjep–ropturu slezine sa prisustvom krvi u trbušnoj duplji,
rascjep–ropturu lijevog bubrega, prelom kostiju poda desne očne duplje, prelom
nosnih kostiju bez pomjeranja koštanih okrajaka, nagnječno razderne rane u
predjelu iznad i ispod oba oka, krvne podlive kože sa otokom u predjelu oko
oba oka, a B. D. lake tjelesne povrede u vidu brojnih manjih posjekotina u
predjelu čela i lica i nagnječina u predjelu kosti.
Cijeneći iskaze svjedoka – oštećenih M. M. 2 i B. D., očevidaca predmetne
saobraćajne nezgode, sud je našao da su iskazi oštećenih dati u prethodnom
postupku i glavnom pretresu, istiniti, ubjedljivi, te medjusobno saglasni, i
isti nijesu dovedeni u pitanje drugim provednim dokazima.
Svjedok oštećeni M. M. 2 je naveo da su se kritičnog dana kretali putničkim
motornim vozilom M. DG …, iz pravca P. u pravcu N., prosječnom brzinom,
krajnom desnom trakom, a on i D. su sjedjeli na zadnjem sjedištu, dok je
njegov sin, pok.M. M. 1, upravljao vozilom, a na suvozačevom mjestu je bio
pok.B. M., da bi u mjestu S. primjetio kako se iz suprotne kolovozne trake, iz
kolone vozila, izdvojilo jedno vozilo koje se kretalo velikom brzinom, i
udarilo u prednji lijevi dio auta u kome su se oni nalazili. U istom smislu je
svoj izkaz dao i oštećeni-svjedok B. D., koji je potvrdio mjesto i vrijeme
odigravanja predmetne saobraćajne nezgode, kao i kretanje vozila u kojem se
nalazio, te raspored mjesta na kojima su sjedeli saputnici u vozilu “M.”, i
koji navodi da je u kritičnom trenutku koristio mobilni telefon, a kada je
podigao glavu primjetio da se jedno auto, iz suprotnog pravca, kreće prema
njima, da ih je zaslijepilo svijetlima i našlo tačno ispred njih, na njihovoj
kolovoznoj traci.
Ni optuženi nije sporio da je kritičnog dana upravljao PMV marke A., te da je
konzumirao alkohol na svadbi svog rodjaka na kojoj se zadražao nekoliko sati,
ali se ne sjeća kako je došlo do saobraćajne nezgode.
Naprijed navedene činjenice potvrdjene su i fotoelaboratom Uprave policije PJ
N. br.805/11 od 23.10.2011.godine, u kojem je prikazano mjesto saobraćajne
nezgode, izgled putničkih motornih vozila koji su učestvovali u predmetnoj
saobraćajnoj nezgodi, zatim polozaj i izgled materijalnih tragova koji su
zatečeni na licu mjesta, a koji u potpunosti odgovaraju sadržini zapisnika o
uvidjaju Uprave policije PJ N. Ku.br.622/11 od 24.10.2011.godine i zapisnika
Osnovnog državnog tužilastva Kt.br.777/11-2 od 24.10.2011.godine, u kojima su
takodje konstatovane činjenice vezane za mjesto gdje se dogodila saobraćajna
nezgoda, vrijeme nezgode, materijalni tragovi i oštećenja na vozilu, kao i
lica koja su učestvovala u ovoj saobraćajnoj nezgodi.
Optuženi je upravljao nevedenim PMV marke A. u pripitom stanju, pri
koncentraciji apsolutnog alkohola u krvi od 1,33 promila, što je nesumnjivo
utvrđeno iz nalaza i mišljenja sudsko-medicinskog vještaka koji je dat na
osnovu medicinske dokumentacije, prije svega dva izvještaja o analizi alkohola
u krvi kod optuženog Odjeljenja za sudsku medicinu.
Kritičnom prilikom optuženi se nije kretao desnom stranom kolovoza u smjeru
kretanja, već je sa svojim vozilom prešao na lijevu kolovoznu traku, na kojoj
je i došlo do kontakta sa vozilom marke M., koje se kretalo iz suprotnog
smjera, što je nesumnjivo utvrđeno iz nalaza i mišljenja vještaka saobraćajne
struke, a koji je precizno, jasno i nedvosmisleno objasnio da je na osnovu
uvidjajne dokumentacije, položaja vozila, materijalnih tragova, utvrdio da je
vozač vozila “A.”-optuženi, u kretanju prešao sa svojim vozilom na lijevu
kolovoznu traku, i ostvario kontakt sa putničkim vozilom marke “M.”, koje se
propisno kretalo desnom kolovoznom trakom u smjeru kretanja, nakon čega
nastaju primarne deformacije i kidanje prednjeg lijevog točka vozila „A.“, što
uslovljava njegovo rotiranje, zanošenje zadnjeg dijela prema lijevoj strani
kolovoza, kada deformacije na pokidanom točku ostavljaju tragove u vidu
paranja kolovozne površine u dužini 0,90m, gdje se vozilo zaokreće za ugao od
180 stepeni i zaustavlja se po lijevoj strani, prednjim dijelom okrenuto u
pravcu N., odkud je nailazilo ovo putničko vozilo. Mjesto kontakta je krajnji
dio-ivica desne saobraćajne, desne kolovozne trake, gledano iz pravca P. u
pravcu N., na oko metar ispred prednjeg lijevog točka vozila „A.“, koji je
zatečen pored lijevog čeonog dijela vozila „M.“, pri čemu je brzina kretanja
vozila „A.“, u momentu ostvarenog kontakta, je bila 91 km/h, dok je brzina
kretanja vozila „M.“, koja je poništena ostvarenim kontaktom bila 77,5 km/h.
Ove činjenice potvrdjuju i svjedoci oštećeni M. M. 2 i B. D. koji su naveli da
se vožnja do tog trenutka odvijala normalno, da su se kretali prosječnom
brzinom, krajnjom desnom trakom, a oštećeni M. je primjetio jedno vozilo iz
suprotnog pravca, kako prelazi sa svoje kolovozne trake na njihovu, I to
velikom brzinom, ide prema njima i udara u njih, dok je oštećeni B. naveo da
je u jednom trenutku podigao glavu i primjetio da se tačno ispred njih nalazi
jedno vozilo.
Kod vozača PMV marke "M.", M. M. 1 nastupila smrt na licu mjesta, usled
rascjepa jetre, srca, raskida krvnih sudova, preloma kostiju i drugih opisanih
povreda, što je posledica je dejstvo tupine jako zamahnutog mehaničkog orudja,
što je jasno i nedvosmisleno utvrdjeno Obdukcionim zapisnikom S.br.143/11.
Usljed povreda koje je zadobio u predmetnoj saobraćajnoj nezgodi, saputnik u
vozilu “M.” B. M., preminuo je dana 30.10.2011.god., a što je utvrđeno
Obdukcionim zapisnikom S.br.147/11, u kojem je konstatovano da je kod
oštećenog smrt nastupila usled oštećenja za život važnih moždanih centara, što
je posledica je dejstvo tupine jako zamahnutog mehaničkog orudja.
Povrede koje je u predmetnoj saobraćajnoj nezgodi zadobio oštećeni B. D. su
konstatovane kao brojne manje posjekotine u predjelu čela i lica,i nagnječenja
u predjelu grudne kosti,a kvalifikovane su kao lake tjelesne povrede,što je
utvrđeno iz nalaza i mišljenja vještaka Dr.B. V.,dok je oštećeni M. M. 2
zadobio rascjep-rupturu slezine sa prisustvom krvi u trbušnoj duplji,rascjep-
rupturu lijevog bubrega,prelom obje gornje vilične kosti i obje jagodične
kosti,prelom kostiju poda desne očne duplje, prelom nosnih kostiju bez
pomijeranja,nagnječeno-razdernu rana u predjelu iznad lijevog oka,nagnječeno-
razdernu rana u predjelu iznad desnog oka,nagnječeno-razdernu rana u predjelu
ispod desnog oka i krvne podlivi kože sa otokom u predjelu oko oba oka,a koje
povrede predstavljaju,u vrijeme nanošenja,skupno procijenjeno, tešku tjelesnu
povredu opasnu po život, kako je to utvrđeno iz dopunskog nalaza i mišljenja
vještaka medicinske struke dr.N. K. i medicinske dokumentacije-istorije
bolesti, na ime ovog oštećenog.
Imajući u vidu da je optuženi upravljajući vozilom marke „A.“ reg.oznaka NK
..., pri koncentraciji od 1,33 promila apsolutnog alkohola u krvi krećući se
iz pravca N., nije kretao vozilom desnom stranom kolovoza u smjeru kretanja,
već je prešao sa svoje desne kolovozne trake na lijevu, gdje je i ostvario
primarni kontakt sa vozilom marke „M.“ reg.oznaka DG ..., kojom je propisno,
iz pravca P., upravljao pok. M. M. 2, nedvosmisleno proizilazi da se optuženi
nije pridržavao saobraćajnih propisa, iz čl.27 st.1 ZOBS-a na putevima (Zakon
o bezbjednosti saobraćaja), kojim je propisano da se vozilo kreće desnom
stranom kolovoza u smjeru kretanja, te odredbe čl. 200 ZOBS-a na putevima,
kojim je propisano da vozač ne smije da upravlja vozilom u saobraćaju na putu,
niti da počne da upravlja vozilom ako je pod dejstvom alkohola čija sadržina u
krvi iznosi više od 0,5 g/hg.
Optuženi je kritičnom prilikom bio svjestan da zbog svoje alkoholisanosti,
koje je iznosila 1,33 promila apsolutnog alkohola u krvi, što predstavlja
pripito stanje, a koja činjenica je utvrdjena nalazom i mišljenjem sudsko
medicinskog vještaka dr. K. N., ne može bezbjedno i sigurno upravljati
vozilom, ali je i pored toga, u takvom stanju, preduzeo vožnju, što je i imalo
za rezultat način upravljanja vozilom, kada je optuženi, na kritičnoj dionici
puta, prešao iz svoje u suprotnu kolovoznu traku, kojom se propisno kretalo
vozilo „M.“, i ostvario kontakt sa ovim vozilom.
Postupajući na naprijed opisan način optuženi je bio svjestan da svojim
radnjama ugrožava saobraćaj i tako dovodi u opasnost život i tijelo ljudi, ali
je na to pristao, pa je krivično djelo koje mu se stavlja na teret, u osnovnom
obliku, izvršio sa eventualnim umišljajem, dok je u odnosu na težu posledicu,
smrt M. M. 1 i B. M., teške tjelesne povrede M. M. 2 i lake tjelesne povrede
B. D., postupao sa svjesnim nehatom, odnosno bio je svjestan da preduzetim
radnjama može doći do nastupanja ovakvih posljedica, ali je olako držao da
toga neće doći, pa su se u radnjema optuženog stekli svi bitni elementi bića
krivičnog djela teško djelo protiv bezbjednosti saobraćaja iz čl.348 st.2 u
vezi čl.339 st.1 KZ-a, za koje djelo ga je sud oglasio krivim.
Sud je u izreci presude poslije riječi „...Zakon o bezbjednosti saobraćaja..“
dodao riječi „na putevima“, jer tako glasi puni naziv ovog zakona.
Sud je u izreci presude precizirao datum smrti B. M., na način što umjesto
datuma „31.10.2011. godne“ treba da stoji „30.10.2011.“ kako je to utvrdjeno
obdukcionim zapisnikom S.br.147/11, u kojem je konstatovano da je B. M.
preminuo 30.10.2011. godine, a da je obdukcija uradjena 31.10.2011. godine.
Prilikom odluke o visini kazne koju će izreći optuženom, sud je u smislu čl.
42 KZ-a cijenio sve okolnosti koje utiču da kazna bude veća ili manja, pa je
od olakšavajućih okolnosti na strani optuženog cijenio lične prilike koje se
ogledaju u tome da je optuženi oženjen, otac dvoje maloljetne djece, koje po
zakonu dužan da izdržava, da je lošeg imovnog stanja i nezaposlen, njegovo
držanje pred sudom koje se ogleda u tome da se iskreno kaje i žali zbog
posledica koje su nastupile, dok je kao otežavajuću okolnost cijenio jačinu
povrede koja se ogleda u tome da su u ovoj saobraćajnoj nezgodi dva lica
izgubila život, a dva lica tjelesno povređena, od kojih jedno teško tjelesno
sa trajnim posljedicama, pa ga je osudio na kaznu zatvora u trajanju od šest
godina, jer smatra da je izrečena kazna u svemu srazmjerna težini izvršenog
krivičnog djela i stepenu krivice optuženog, i predstavlja onu mjeru koja je
neophodno potrebna za postizanje svrhe kažnjavanja iz čl.32 KZ-a, a u okviru
opšte svrhe izricanja krivičnih sankcija iz čl.4 KZ-a, odnosno da se sa istom
može uticati na optuženog, ali i na druge, da ubuduće ne čine krivična djela.
Sud nije cijenio kao otežavajuću okolnost činjenicu da je optuženi ranije
osudjivan presudom Osnovnog suda Nikšić K.br. 153/94 od 06.06.1994. godine,
zbog krivičnog djela prikrivanje iz čl. 161 st. KZ-a RCG i presudom Osnovnog
suda Danilovgrad K.br. 72/96 od 24.02.1998. godine, zbog krivičnog djela
ugrožavanje opasnim orudjem pri tuči ili svadji iz čl. 39 KZ-a RCG, a kako je
to utvrdjeno iz izvoda iz kaznene evidencije na njegovo ime, obzirom da se ne
radi o istovrsnim krivičnim djelima, te da su ista izvršena 1994 i 1998
godine, u kojem periodu optuženi nije vršio krivična djela.
Shodno čl.51 KZ-a optuženom je u kaznu zatvora uračunato vrijeme provedeno u
pritvoru od 24.10.2011. godine do 02.12.2011. godine.
Odluka o troškovima je donijeta shodno odredbi čl. 226 i 229 Zakona o
krivičnom postupku (ZKP-a), a isti se odnose na troškove i nagradu za izvršeno
vještačenje i to vještaku medicinske struke dr.K. N. u iznosu od 143,00 i
44,00 eura, vještaku saobraćajne struke T. P. u iznosu od 121,00 i 44,00 eura,
vještaku sudsko-medicinske struke dr.Č.D. u iznosu od 143,00 eura i 143,00
eura, vještaku medicinske struke dr.B. V. u iznosu od 44,00 eura, i na ime
nagrade braniocu po službenoj dužnosti advokatu B. M., u fazi izviđaja i
tužilačke istrage, u iznosu od 660,00 eura, što sve ukupno iznosi 1342,00
eura, dok je paušal određen imajući u vidu složenost i dužinu trajanja
postupka, kao i imovinske prilike optuženog.
Shodno čl. 226 st. 1 ZKP-a propisano je da su troškovi krivičnog postupka
izdaci učinjeni povodom krivičnog postupka od njegovog pokretanja do njegovog
završetka i izdaci za preduzete dokazne radnje prije istrage, a istom odredbom
st. 2 tač. 8 da troškovi krivičnog postupka obuhvataju i nužne izdatke
oštećenog i njegovog zakonskog zastupnika, kao i nagradu i nužne izdatke
njihovog punomoćnika. Kako je tokom postupka nesumnjivo utvrdjeno da je
optuženi izvršio krivično djelo koje mu se optužbom stavlja na teret, zbog
čega je i oglašen krivim i osudjen na kaznu zatvora od šest godina, a da su
oštećene porodice M. i B., angažovale punomoćnika, koji je u krivičnom
postupku zastupao interese pomenutih porodica, te da je punomoćnik oštećenih
porodica, u ime istih, u završnoj riječi tražio troškove postupka za njegovo
angažovanje po Advokatskoj tarifi, to je sud obavezao optuženog da M. M. 2 i
B. T., kao predstavnicima oštećenih porodica, na ime nagrade za angažovanog
punomoćnika advokata T. N., uplati novčane iznose od po 1375,00 €, a za radnje
koje je pomenuti punomoćnik preduzeo i to: davanje izjave u fazi tužilačke
istrage na zapisniku Kti.br.24/12 od 09.04.2012. godine u iznosu od 250,00 €,
pristup na tri odložena glavna pretresa (20.06. i 31.10.2012. godine i
06.02.2013. godine) u iznosu od po 125,00 € i pristup na tri održana glavna
pretresa (05.12.2012.godine, 20.02. i 27.03.2013. godine) u iznosu od po
250,00 € , a sve shodno Advokatskoj tarifi, što je optuženi, predstavnicima
oštećenih porodica dužan uplatitiu roku od 15 dana po pravosnažnosti presude,
pod prijetnjom prinudnog izvršenja.
Sud je cijenio i ostale provedene dokaze, ali je našao da nisu od uticaja na
drugačiju odluku suda.
Na osnovu izloženog, a shodno odredbi čl.374 ZKP-a, odlučeno je kao i u izreci
presude.
VIŠI SUD U PODGORICI
Dana, 01.04.2013. godine
PREDSJEDNIK VIJEĆA-SUDIJA
Vesna Moštrokol s.r.
Pravna pouka: Protiv ove presude dozvoljena je žalba Apelacionom sudu CG, u
roku od 15 dana od dana prijema pismenog otpravka iste, preko ovog suda.
Tačnost otpravka ovjerava namještenik suda
Anka Raković