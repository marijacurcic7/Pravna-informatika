Posl.br.K. 216/10-06

U   IME NARODA!
                     OSNOVNI SUD HERCEG NOVI, po sudiji Leković
Branislavu, uz učešće zapisničara Šušić Lidije, u krivičnom predmetu protiv
okrivljenog M.NJ., zbog krivičnog djela iz čl. 388.st.4. u vezi st.1. KZ
CG,povodom optužnog predloga ODT H.Novi Kt.br.323/06 od 22.12.2006. godine,
nakon održanog glavnog i javnog pretresa dana 26.05.2011.godine, u odsustvu
okrivljenog M.NJ. na osnovu čl. 312. st.2. ZKP-a, a u prisustvu njegovog
branioca po službenoj dužnosti adv. L.D. iz HN, te zamjenika  ODT H.Novi
Pavlović Nade,  donio je i javno objavio slijedeću
P R E S U D U 
Pravosnažna presuda Osnovnog suda Herceg Novi br. K.260/06 od 27.04.2009.
godine ,kojom je optuženi M.NJ. oglašen krivim zbog krivičnog djela lažno
prijavljivanje iz čl.388.stav 4. u vezi stava 1 KZ CG i osuđen na kaznu
zatvora u trajanju od 3 mjeseca, stavlja se van snage u dijelu odluke o kazni,
pa sud ovom osuđenom, primjenom odredbe iz čl.388 st.4 u vezi st. 1 KZ, te
odredaba iz čl.4, 36, 42, 52, 53 i 54 KZ izriče
      USLOVNU OSUDU 
kojom mu utvrđuje kaznu zatvora u trajanju od 3 (tri) mjeseca, i istovremeno
određuje da se ista neće izvršiti ukoliko osuđeni u roku od 2 (dvije)  godine
ne počini novo krivično djelo.
Na osnovu čl.202. st.4. ZKP-a okrivljeni se oslobađa dužnosti plaćanja
troškova postupka.  
O b r a z l o ž e nj e:
Osnovni državni tužilac H.Novi podnio je optužni prijedlog Kt.br.323/06 od
22.12.2006.godine, protiv okrivljenog M.NJ. zbog krivičnog djela   lažnog
prijavljivanja iz  čl. 388.st.4. u vezi st. 1. KZ CG,  pobliže opisanog u
izreci ove presude.  
Povodom ovog optužnog predloga okrivljeni M.NJ. je ranije u odsustvu osuđen
presudom ovog suda K.260/06 od 27.04.2009 godine na kaznu zatvora od 3
mjeseca.
Nakon toga po zahtjevu okrivljenog sud je rješenjem KV.113/10 od 09.08.2010
godine ,dozvolio ponavljanje krivičnog postupka .Međutim kako u ponovljenom
postupku,okrivljeni opet nije bio dostupan sudu i državni organima,to je
rješenjem vanraspravnog vijeća ovog suda KV.52/11 od 07.03.2011 godine
odlučeno da se okrivljenom sudi u odsustvu.  
U dokaznom postupku,saslušan je svjedok K.V.,te  pročitana službena
zabillješka CB H.Novi br.65-03-224/06-10 od 02.01.2006 godine,te zapisnik o
obavještenju prikupljenom od građanina M.NJ.  br.224/06-110/1 i 2  od
01.01.2006 godine, te u zapisnik o obavještenju prikupljenog od građanina
M.NJ. CB Herceg Novi od 02.01.2006. godine.,te ljekarska potvrda Doma zdravlja
HN na ime M.NJ. od 01.01.2006 godine i izvršen uvid u izvod iz KE za
okrivljenog.  
Ocjenom svih izvedenih dokaza utvrđeno je da je okrivljeni izvršio djelo za
koje se tereti.  
Svjedok K.V. je u bitnom izjavio da je u kritičnom vremenu bio dežurni
policijski službenik za javni red i mir i da se sjeća da je kritičnog dana
M.NJ. došao u prostorije CB H.Novi i prijavio da ga je neko nepoznato lice
udarilo pištoljem po glavi, a što je tada sve konstatovao u zapisniku. Kasnije
je upoznat od kolega da je M. dolazio opet u prostorije CB H.Novi i ispričao
drugu priču suprotnu od one koju je njemu ispričao, te je pominjao neku šipku,
te da je  pao niza stepenice i tome slično, a misli da je te njegove izjave
uzeo kolega Š.B.. Objasnio je da se sada ne sjeća se svih detalja ovog
dogadjaja, a zna da je okrivljeni došao sam, da je bio u pijenom stanju u
ranim jutarnjim časovima, a sjeća se i da je imao vidne povrede, pa su ga
uputili u hitnu službu Doma zdravlja, ali ne zna od čega su mu te povrede bile
nanijete. Pojasnio je da,iako je M. bio pod uticajem alkohola,da je od istog
uzeo izjavu-obavještenje, jer je isti svjesno govorio o dogadjaju, a inače po
pravilu službe izjava se ne uzima od pijanog lica ukoliko ono ne može da
govori. Dodao je da je po zadahu osjetio miris alkohola kod M., pa konkretno
misli da je on bio u pripitom stanju, a ne u pijanom. Kritičnom prilikom M.
nisu slali na ispitivanje prisustva alkohola u krvi, niti je to bilo potrebno
u konkretnom slučaju. Konačno je naveo da je sačinjenu zabilješku – zapisnik
predao svom starješini,a  koji je dalje preuzeo postupak.
Sud je prihvatio iskaz ovog svjedoka jer je uvjerljiv i nedvosmislen,te
potkrijepljen pismenim dokazima-predmetnim zapisnicima o obavještenju
prikupljenom od građanina M.NJ..  
Uvidom u  zapisnik o obavještenju prikupljenom od građana sastavljenim u UP CB
H.Novi dana 01.01.2006.godine utvrđeno je da je M.NJ. pred ovlašćenim
policijskim službenikom K.V. izjavio u svojstvu građanina da ga je dana 01.01.
2006. godine oko 04,30 čas , ispred diskoteke „B“ u B. , jedan njemu nepoznati
mladić, koji je bio u društvu sa R.S. i M.S., tjelesno povrijedio, udarivši ga
u glavu pištoljem TT 7,65, što je sve ovlašćeni policijski službenik
konstatovao u zapisniku 065-03 br. 224/06-10, a okrivljeni M.NJ. potpisao.
Iz drugog zapisnika o obavještenju prikupljenom od građana sastavljenom dana
02.01.2006. godine, proizilazi da je na tom zapisniku M.NJ. dao sasvim
drugačiju izjavu, jer je naveo da je prilikom silaska niz stepenice sam pao i
tako zadobio povrede u predjelu glave te da je bio u alkoholisanom stanju.
Takođe iz ovog zapisnika proizilazi kako je tada izjavio da u rukama ovog
mladića nije  vidio pištolj, već metalnu šipku .
Sud je prihvatio navedene pismene dokaze jer su sačinjeni od strane nadležnog
organa u zakonitoj proceduri,a primjedbe branioca okrivljenog nisu dovele u
pitanje vjerodostojnost istih. Naime,iz navedenih pismenih dokaza je očigledno
da su navedene izjave M.NJ. date u Centru bezbjednosti H.Novi dana 01.01. i
02.01.2006. godine u bitnom različite.  
Bez obzira što okrivljeni nije saslušan u ovom postupku, s obzirom na nespornu
okolnost da u vrlo kratkom vremenu daje dvije potpuno različite izjave, može
se zaključiti da on u svojoj prvoj izjavi svjesno prijavljuje mladića da je
izvršio krivično djelo, za koje se godni po službenoj dužnosti, iako zna da on
to djelo nije uradio, dakle da postupa sa potrebnim umišljajem.  
Izvedenim dokazima sud je utvrdio da je okrivljeni dana 01.januara 2006.
godine u Herceg Novom, prijavio da je izvršeno krivično djelo koje se goni po
službenoj dužnosti, iako je znao da to djelo nije učinjeno, tako što je pred
ovlašćenim policijskim službenikom CB H.Novi K.V. izjavio da ga je u ranim
jutarnim satima dana 01.01.2006. godine oko 04,30 sati ispred diskoteke „B.“ u
B. jedan njemu nepoznati mladić, koji je bio u društvu sa R.S. i M.S.,
tjelesno povrijedio udarivši ga u glavu pištoljem TT 7,65, koje činjenice je
ovlašćeni policijski službenik konstatovao u zapisniku 065-03 br.224/06-10, a
on potpisao, da bi odmah nakon toga izjavio da prednji navodi nisu tačni,
odnosno da kod njemu nepoznatog mladića nije vidio pištolj već metalnu šipku o
čemu je sačinjen i drugi zapisnik broj 224/06-10/2, iako na njegovu štetu nije
izvršeno krivično djelo obzirom da je dana 02 januara 2006. godine u
prostorijama CB H.Novi gdje je samoinicijativno došao, naveo da nije bio
napadnut već da je povredu glave zadobio padom na stepenicama, jer je bio u
alkoholisanom stanju.  
Krivično djelo lažnog prijavljivanja iz  čl. 388.st.1.KZ CG  čini onaj ko
prijavi određeno lice da je učinilo krivično djelo za koje se goni po
službenoj dužnosti, a zna da to lice nije učinilac tog djela.  
Prema tome, iz utvrđenog činjeničnog stanja proizilazi da su u ponašanju
okrivljenog ostvarena sva obilježja krivičnog djela lažnog prijavljivanja,jer
je prijavio   mladića, koji je bio u društvu sa R.S. i M.S. da je učinio
krivično djelo za koje se goni po službenoj dužnosti, a zna da to lice nije
učinilac tog djela, pa ga je za navedeno djelo sud oglasio krivim i kaznio.  
Za postojanje djela nije potrebno i da je pokrenut krivični postupak protiv
prijavljenog lica. Inače, prema sudskoj praksi ( presuda Vrhovnog suda Crne
Gore KZZ br.13/10 od 20.09.2010 godine) zapisnik policije po obavještenju
prikupljenom od gradjanina kojim se dobrovoljno prijavljuje odredjeno lice ili
krivično djelo, kod znanja i svijesti da to lice koje se prijavljuje nije
učinilac tog djela, predstavlja pravno valjan dokaz za krivično djelo lažno
prijavljivanje. Naime, radnja ovog krivičnog djela vrši se podnošenjem prijave
organima nadležnim za otkrivanje ili gonjenje, a pod prijavom se u smislu ovog
krivičnog djela podrazumjeva i usmeno ili pismeno označavanje odredjenog lica
kao učinioca krivičnog djela koje se goni po služebnoj dužnosti, datog u vidu
obavještenja na traženje organa policije kako je to propisano u odredbi čl.231
ZKP. U konkertnom slučaju okrivljeni M.NJ. je u svojstvu gradjanina dao
obavještenje ovlašćenom policijskom služebniku Uprave policije PJ u Herceg
Novom da ga je nepoznati mladić koji je bio u društvu sa R.S. i M.S. tjelesno
povrijedio udarivši ga u predjelu glave pištoljem TT7,65mm. Ovakvo
obavještenje sadrži podatke o odredjenom licu kao učiniocu krivičnog djela
koje se goni po službenoj dužnosti, pa ovakvo obavješetnje predstavlja valjan
dokaz u postupku, kada se ima u vidu smisao radnje izvršenja krivičnog djela
lažno prijavljivanje.  
Sud iz gore opisanih razloga nije prihvatio stav branioca okrivljenog da
okrivljeni nije učinio djelo koje mu se stavlja na teret jer nema suprotnosti
izmedju njegove prve i druge prijave kod MUP-a obzirom da je u oba slučaja
podnešena  krivična prijava u prvom slučaju prema neodredjenim licima radi
čega nema lažnog prijavljivanja, te da su samo različiti modaliteti oruđa
kojim je nanijeta tjelesna povreda i da je promijenjen modalitet prijave
okrivljenog nakon njegovog otrežnjenja ali ne u bitnom sa aspekta krivično
pravne odgovornosti pokazuje da nije bilo krivičnog djela lažnog
prijavljivanja.
Stim u vezi, okolnost da je okrivljeni kritičnom prilikom bio u pripitom
stanju, ne utiče na drugačiji zaključak suda, vezano za ocjenu subjektivnog
elementa krivičnog djela. Ovo obzirom da se prema pravilu „ actiones liberae
in causa“  učinilac krivičnog djela smatra odgovornim i ako je u vrijeme
izvršenja djela bio neuračunljiv ili bitno smanjene uračunljivosti, ako je sam
sebe doveo u takvo stanje, a u konkretnom slučaju je utvrdjeno da je
okrivljeni u vrijeme prije događaja bio uračunljiv.Stoga je  okrivljeni bio
svjestan da dovodeći sebe u pripito stanje,može izvršiti krivična djela,pa je
na to pristao.
             Takođe sud nije prihvatio stav branioca da je u konkretnom slučaju nastupila zastara krivičnog gonjenja ,a to obzirom da se u ponovljenom postupku ne primjenjuju zakonske odredbe o zastarjelosti krivičnog gonjenja,jer po svojoj prirodi ovaj postupak ne predstavlja krivično gonjenje (ono je već završeno jednom presudom),već se ovaj postupak vodi po zahtjevu osuđenog radi ispitivanja pravilnosti ranije presude i samo u korist osuđenog.Na ovaj zaključak ukazje i sudska praksa (zaključak savjetovanja predstavnika krivičnih odjeljenja Saveznog suda i vrhovniih sudova od 26.03.1985 godine).  
Prilikom odlučivanja o kazni sud  okrivljenom sud je od olakšavajućih
okolnosti cijenio njegovu mladost,te držanje nakon izvršenog djela ,te njegove
lične i materijalne prilike-da je lošeg zdravstvenog stanja, te da je lošeg
imovnog stanja  , a kao otežavajuću okolnost cijenio mu je  raniju
osuđivanost,  pa mu je utvrdio kaznu zatvora u trajanju od tri mjeseca,
nalazeći da je ovako utvrđena kazna u skladu sa ličnošću okrivljenog i težinom
djela, te da će se ovako utvrđenom kaznom moći postići svrha kažnjavanja iz
čl. 4. i 32. KZ CG.  
Konačno,kako izvedenim dokazima sud nije utvrdio drugačije činjenično stanje,
koje bi dovelo do drugačije presude od one koja je donijeta u otsustvu
okrivljenog, to je presuda u dijelu odluke o krivici okrivljenog ostala
neizmijenjena.  
Medjutim, sud je odlučio izmijeniti raniju presudu u pogledu odluke o kazni,
jer u presudi donijetoj u odsustvu nisu cijenjene navedene olakšavajuće
okolnosti.  
Dakle, na osnovu čl. 420.st.3. ZKP-a, s obzirom da je okrivljeni za isto djelo
već bio osudjen u odsustvu, sud je odlučio da se ranija presuda ovog suda  br.
K.273/08 od 13.03.2009 godine, djelimično stavlja van snage samo u pogledu
odluke o kazni, a sve na način opisan u izreci ove presude, dok je u ostalom
dijelu ta ranija presuda ostala neizmijenjena.  
Na osnovu čl.202.st.4.ZKP-a okrivljeni se oslobađa dužnosti plaćanja paušalnog
troška postupka,jer je nezaposlen i bez imovine.  
OSNOVNI SUD U HERCEG NOVOM
dana, 26.05.2011.godine 
Zapisničar:
SUDIJA
Šušić Lidija
Leković Branislav  
PRAVNA POUKA:
Protiv ove presude dozvoljena je žalba u
roku od 8 dana od dana prijema, Višem sudu
u Podgorici, a preko ovog suda.  
DNA:
ODT H.Novi
Okrivljeni preko oglasne table
Branilac okr.adv.L.D.
u spise  