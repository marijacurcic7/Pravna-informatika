K br. 72/13
U IME CRNE GORE
OSNOVNI SUD U BARU, kao prvostepeni krivični, sudija Goran Šćepanović, kao
sudija pojedinac, sa zapisničarom Milijanom Minić, u krivičnom predmetu
okrivljenog Š F, zbog krivičnog djela samovlašće iz čl.384 st.1 Krivičnog
zakonika, po optužnom predlogu Osnovnog državnog tužilaštva u Baru Kt.br.
28/13 od 22.02.2013. godine, nakon održanog glavnog javnog pretresa u
prisustvu zastupnika optužbe savjetnika kod Osnovnog državnog tužilaštva u
Baru Vujović Sanje, u odsustvu okrivljenog, dana 13.06.2013. godine donio je i
javno objavio
PRESUDU
Okrivljeni Š F, JMBG  od oca S i majke S, rođene M, rođen . godine u B, sa
prebivalištem u B, P - R , državljanin C G, završio SSS, nezaposlen,
neoženjen, lošeg imovnog stanja, protiv, neosuđivan,
K r i v j e :
Što je:
Dana 28.11.2012. godine, u naselju R - P, Opština B, protivno odredbi č1.l41.
st.1. Zakona o energetici (“Sl. List CG” 28/10) samovlasno pribavio pravo
korišćenja električne energije za koje smatra da mu pripada, svjestan svog
djela i htio njegovo izvršenje, na način što je stambeni objekat samovlasno
preko brojila marke “Iskra”, br.47987418, priključio na elektro mrežu, iako
prethodno nije pribavio saglasnost Elektroprivrede Crne Gore AD Nikšić -
Elektrodistribucije u B.
- čime je učinio krivično djelo - samovlašće iz čl. 384 st. 1. Krivičnog
zakonika.
Pa mu sud primjenom čl. 4, 32, 36, 42, 52, 53 i 54 Krivičnog zakonika i čl.
369, 370 i 374 Zakonika o krivičnom postupku, i z r i č e
USLOVNU OSUDU
Kojom mu utvrđuje kaznu zatvora u trajanju od 30 (trideset) dana i istovremeno
određuje da se kazna neće izvršiti ukoliko okrivljeni u roku od 1 (jedne)
godine, od dana pravosnažnosti, ne učini novo krivično djelo.
Okrivljeni je dužan da plati troškove krivičnog postupka u iznosu od 60,00 € u
roku od 15 dana od dana pravosnažnosti, pod prijetnjom izvršenja.
O b r a z l o ž e n j e
Optužnim predlogom Osnovnog državnog tužilaštva u Baru Kt.br. 28/13 od
22.02.2013. godine stavljeno je na teret okrivljenom izvršenje krivičnog bliže
opisanog u dispozitivu.
Glavni pretres zakazan dana 12.03.2013. godine održan je u odsustvu
okrivljenog na osnovu čl.457.ZKP-a jer se pozivu suda nije odazvao, svoj
izostanak nije opravdao, a kako je saslušan ocjenjeno je da njegovo prisustvo
nije nužno.
Okrivljeni je u svojoj odbrani izjavio da je rođen u B i njegova porodica je
živjela u B. Njegov otac je bolestan, ima astmu i postojao je predlog ljekara
da bi bilo dobro da živi negdje na primorju zbog boljeg vazduha i oni su se
odlučili da dođu da žive u B. U B su kupili plac od P Đ i u tom pravcu je
započeta izgradnja kuće. Formalni vlasnik placa je on, a kuću su počeli da
prave bez građevinske dozvole. Napominje da niko u tom naselju nema
građevinsku dozvolu. Kada je u pitanju izgradnja kuće oni su angažovali
lokalne majstore, radili su i otac i on na izgradnji kuće, a kada je u pitanju
nadgledanje rada majstora radove su nadgledali nekada otac nekada on. On ima
oca, majku, mlađeg brata, mlađu sestru koja je u vrijeme izgradnje kuće
živjela u B i dvije starije sestre koje su udate u B. Njegova porodica se
nalazila u B kada je njegov otac S bio u B i u to vrijeme trebalo je obavljati
radove oko priključenja struje u kući. On tada nije bio u B i taj dio zna iz
priče njegovog oca. Otac mu je saopštio da kada je došao u B da je angažovao
jednog električara koji se zove T, živi u S, a u to vrijeme je bio u naselju P
i njega su ocu preporučili kao dobrog majstora. T je preduzeo aktivnosti oko
priključenja kuće na elektromrežu, a njegovom ocu je saopštio da će naknadno
biti sprovedena akcija legalizacije priključaka i da će kuća biti priključena
na elektromrežu. Oni su se već uselili u kuću kada su došli električari iz
Elektrodistribucije B koji su konstatovali da kuća nije priključena legalno na
elektromrežu Njegov otac koji je razgovarao sa radnicima Elektrodistribucije B
je tada potpisao zapisnik, a tom prilikom nije dozvolio da se kuća isključi sa
elektromreže. Njegov otac se kasnije interesovao oko duga za utrošenu
električnu energiju i tim povodom je otišao u Elektrodistribuciju B, saopštili
su mu da dug iznosi 156,15 eura i on je taj iznos platio.
Sud je u dokaznom postupku saslušao ovlašćenog predstavnika preduzeća JP
Elektrodistribucija u B P D i svjedoka Š S, pročitani su : zapisnik o kontroli
mjernog mjesta ED B br. 26017 od 28.11.2012. godine, izvod iz kaznene
evidencije na ime okrivljenog UP PJ B 29 br. 03/1-3328 od 30.05.2013. godine.
Ovlašćeni predstavnik oštećenog preduzeća JP Elektrodistribucija u B P D je
izjavila da se pridružuje krivičnom gonjenju, a ne postavlja imovinsko pravni
zahtjev jer je okrivljeni platio dugovani iznos.
Svjedok Š S je izjavio da je zbog zdravstvenih problema sa plućima dobio
savjet od ljekara da bi bilo dobro da ukoliko može živi negdje na primorju u
blizini mora i sa svojom porodicom se dogovorio da prodaju nešto zemlje u B i
da od tog novca kupe neko zemljište na primorju. Zemlju su kupili u naselju P
od P Đ. S obzirom da ima mlađeg sina i da je on čovjek u godinama on je
odlučio da se plac vodi na ime njegovog sina F. Na tom placu su započeli da
prave kuću i kada je izgradnja kuće bila u fazi da je trebalo izvršiti
priključenje na elektromrežu on je u razgovoru sa mještanima čuo da u naselju
živi jedan majstor koji se zove T, čovjek iz S i da taj čovjek može da izvrši
priključenje kuće na elektromrežu. Od svih je čuo da je on dobar majstor,
stupio je u kontakt sa njim, rekao je mu što mu treba i on mu je tada saopštio
da mu on može priključiti kuću na elektromrežu za iznos od 1.000 eura, da
slijede akcije legalizacije, a da će on preduzeti radnju oko te legalizacije.
Nakon tog dogovora on je zbog zdravstvenih problema otišao u KBC na liječenje
gdje je proveo 15 dana i kada se vratio radovi na priključenju kuće su bili
završeni, ali nije izvršena nikakva legalizacija. On je saznao da ta
legalizacija nije izvršena kada su došli radnici Elektrodistribucije B koji su
mu saopštili da kuća nije priključena na zakonit način i da se ista ne nalazi
u kompjuteru tog preduzeća. On je tom prilikom bio prisutan kontroli, potpisao
je zapisnik, ali nije dozvolio da se kuća isključi sa elektromreže. Mora da
navedem i to da on ima uvjerenje od dr B M iz P, da zbog psihičkog stanja ne
smije da budem u mraku i to je bio razlog zbog čega je i odbio da njegova kuća
bude isključena sa elektromreže. Nakon te kontrole on se interesovao u
Elektrodistribuciji B oko duga koji imaju za neplaćenu električnu energiju,
upoznat je da dug iznosi 156,15 eura i on je taj dug platio.
U zapisniku o kontroli mjernog mjesta ED B br. 26017 od 28.11.2012. godine
konstatovano je da se potrošač samovoljno priključio na NN mrežu, da ne
dozvoljava isključenje (otac). Brojilo je marke “Iskra” broj 47987418.
Zapisnik je potpisao otac Š S.
Iz izvoda iz kaznene evidencije na ime okrivljenog UP PJ B 29 br. 03/1-3328 od
30.05.2013. godine utvrđeno je da okrivljeni nije osuđivan.
Kako je ocijenjeno da je činjenično stanje utvrđeno donijeto je rješenje da se
u dokaznom postupku neće saslušati svjedoci B F i Đ J.
Ocjenom izvedenih dokaza utvrđeno je da je okrivljeni učinio krivično djelo
koje mu je stavljeno na teret. Okrivljeni u svojoj odbrani ne priznaje da je
učinio krivično djelo, navodeći da je on formalni vlasnik placa na kome je
započeta gradnja kuće, da su građevinske radove nadgledali njegov otac i on, a
da se on nalazio u B kada je njegov otac angažovao lice koje je kuću
priključilo na elektro mrežu. Odbranu okrivljenog potvrdio je svjedok Š S.
Okrivljeni je vlasnik objekta u kome se nalazi predmetno brojilo. Zajedno sa
svojim ocem nadgledao je izvođenje građevinskih radova. Okrivljeni kao vlasnik
objekta snosi odgovornost za radove koji su izvedeni, jer niko nije mogao
preduzimati radove na kući bez njegovog znanja i odobrenja. Prema tome,
okrivljeni je odgovoran za priključenje objekta na elektro mrežu, činjenica da
se u vrijeme priključenja nije nalazio u B ne može za okrivljenog
predstavljati okolnost koja ga ekskuplira odgovornosti, jer bi u suprotnom
jedimu odgovornost snosilo nepoznato lice koje je angažovao otac okrivljenog,
budući da se otac okrivljenog u vrijeme izvođenja radova na priključenju kuće
na elektro mrežu nije nalazio u B već u P na liječenju. Okrivljeni je bio
svjestan da u C G postoji samo jedno preduzeće koje se bavi distribucijom
električne energije i da samo to preduzeće može dati dozvolu za priključenje
na elektro mrežu.
Pravno kvalifikujući utvrđeno činjenično stanje sud je utvrdio da je
okrivljeni učinio krivično djelo samovlašće iz čl. 384 st.1 Krivičnog
zakonika.
Okrivljeni je ostvario objektivna obilježja krivičnog djela samovlašće, jer je
samovlasno pribavio pravo koje je smatrao da mu pripada, jer je smatrao da mu
pripada pravo da stambeni objekat priključi na elektrodistributivnu mrežu,
radi dobijanja električne energije. Okrivljeni je krivično djelo učinio sa
direktnim umišljajem jer je bio svjestan da pravo koje smatra da mu pripada
pribavlja samovlasno, odnosno bio je svjestan da nema elektroenergetsku
saglasnost da stambeni objekat priključi na niskonaponsku mrežu i da postupa
protivno čl. 141 st. 1 Zakona o energetici kojim je propisano da se
priključenje objekta na prenosni ili distributivni sistem električne energije
ili gasa vrši na osnovu saglasnosti za priključenje koju izdaje operator
prenosnog ili distributivnog sistema.
Odlučujući se za krivičnu sankciju prema okrivljenom sud je cijenio sve
olakšavajuće i otežavajuće okolnosti iz čl. 42 Krivičnog zakonika. Od
olakšavajućih sud je cijenio lične prilike jer je okrivljeni mlad i
neosuđivan. Otežavajućih okolnosti na strani okrivljenog nije bilo. Imajući u
vidu navedene olakšavajuće okolnosti, u nedostatku otežavajućih okolnosti
ocijenjeno je da prema okrivljenom nije potrebno izricanje efektivne kazne
zatvora, da će se izricanjem uslovne osude prema okrivljenom u potpunosti
postići svrha izricanja uslovne osude i na taj način dovoljno uticati da
ubuduće ne čini krivična djela.
Kako oštećeno preduzeće Elektroprivreda Crne Gore AD N – Elektrodistribucija u
B nije postavila imovinsko pravni zahtjev sud o istom nije odlučivao.
Odluka o troškovima zasniva se na odredbi čl. 229 st.1. Zakonika o krivičnom
postupku. Dosuđeni iznos se odnosi na troškove rada suda koji su određeni
prema trajanju, složenosti krivičnog postupka i imovinskim prilikama
okrivljenog.
Na osnovu izloženog odlučeno je kao u izreci presude.
OSNOVNI SUD U BARU
Dana 13.06.2013. godine
Zapisničar S U D I J A
Milijana Minić Goran Šćepanović
PRAVNA POUKA: Protiv ove presude može se
izjaviti žalba Višem sudu u Podgorici u roku od
8 dana od dana prijema pismenog otpravka.
Žalba se predaje ovom sudu u dva primjerka.
DN-a: -1 x spisi
-1 x okrivljeni
- 1 x ODT Bar