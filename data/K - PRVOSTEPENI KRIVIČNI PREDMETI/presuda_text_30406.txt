K.br. 74/13
U IME CRNE GORE
OSNOVNI SUD U BARU, kao prvostepeni krivični, sudija Goran Šćepanović, kao
sudija pojedinac, sa zapisničarom Milijanom Minić, u krivičnom predmetu
okrivljenog Đ B, zbog krivičnog djela samovlašće iz čl. 384 st.1 Krivičnog
zakonika, po optužnom predlogu Osnovnog državnog tužilaštva u Baru Kt.br.
271/12 od 22.02.2013. godine, nakon održanog glavnog javnog pretresa u
prisustvu zastupnika optužbe zamjenika Osnovnog državnog tužioca Irene
Rajković i okrivljenog, dana 15.05.2013. godine donio je i javno objavio.
P R E S U D U
Okrivljeni Đ B, JMBG od oca D, majke J rođene P, rođen . godine u P, sa
prebivalištem u P, ul. M R , državljanin C G, završio VSS, nezaposlen, oženjen
, otac 3 punoljetne djece, srednjeg imovnog stanja, neosuđivan
Na osnovu čl. 373 tačka 2. ZKP-a
OSLOBAĐA SE OD OPTUŽBE
Da je :
Dana 27.03.2012. godine, u naselju M u S, Opština B, protivno odredbi
čl.141.st.1. Zakona o energetici ( Sl.list CG 28/10) samovlasno pribavio pravo
korišćenja električne energije za koje smatra da mu pripada, svjestan svog
djela i htio njegovo izvršenje, na na činšto je stambeni objekat samovlasno
preko brojila marke »Iskra« br. 7512541 priključio na elektro mrežu, iako
prethodno nije pribavio saglasnost Elektroprivrede Crne Gore AD Nikšić-
Elektrodistribucije u B
- čime bi učinio krivično djelo - samovlašće iz čl. 384. st. 1. Krivičnog
zakonika.
Jer nije dokazano da je učinio djelo za koje je optužen.
Oštećeno preduzeće JP Elektroprivreda Crne Gore AD Nikšić, Elektrodistribucija
u B, se radi ostvarivanja imovinsko pravnog zahtjeva upućuje na parnični
postupak.
Troškovi krivičnog postupka padaju na teret budžetskih sredstava suda.
O b r a z l o ž e n j e
Optužnim predlogom Osnovnog državnog tužilaštva u Baru Kt.br. 271/12 od
22.02.2013. godine, stavljeno je na teret okrivljenom izvršenje krivičnog
djela bliže opisanog u dispozitivu.
Okrivljeni je u svojoj odbrani izjavio da je vlasnik jednog stana površine 75
m2 koji se nalazi u jednoj manjoj stambenoj zgradi sa 5 stambenih jedinica u
naselju . Tu zgradu svojevremeno je sagradio čovjek po imenu F D. Ne zna o
kome se radi jer sa njim nije imao nikakvu komunikaciju, a on kada je ta
zgrada bila u završnoj fazi izgradnje prodao dvojici državljana B. On se sa
ove vremenske distance ne može sjetiti precizno ni godine kada je kupio taj
stan, a ono što je nesporno jeste da je stan uknjižio nekih 15 dana nakon što
je ga kupio. Koliko se sjeća stan je kupio 2008. godine. Za vrijeme dok se
zgrada gradila u njoj se nalazilo jedno brojilo električne energije u
prizemnom dijelu. Kasnije su vlasnici iz B ostavili to brojilo u prizemnom
dijelu, a u ostale 4 stambene jedinice su postavili nova brojila. On u tom
stanu boravi mjesec dana godišnje i za vrijeme od kada je kupio stan nije imao
nikakvu komunikaciju sa radnicima Elektrodistribucije do dana 27.03.2012.
godine kada je izvršena kontrola i kada mu je saopšteno da brojilo koje se
nalazi u stanu nije evidentirano u bazi podataka Elektrodistribucije. Za
vrijeme od kada je kupio stan nije primao račune za utrošenu električnu
energiju. On se nije interesovao u Elektrodistribuciji zbog čega ne dobija
račune za utrošenu električnu energiju. Nakon što je izvršena predmetna
kontrola njemu je saopšteno da postoji dug za utrošenu električnu energiju u
iznosu od 3.000 eura koje on sigurno nije mogao napraviti jer za vrijeme
boravka od oko mjesec dana godišnje on potroši oko 30 do 40 eura. Kada su u
pitanju drugi vlasnici stanova u toj zgradi iste vrlo rijetko gleda jer isti
borave nekoliko dana u toku godine, a osim tog stana koji su njemu prodali
vlasnici svih ostalih stambenih jedinica u zgradi su državljani B koji su
njemu prodali stan.
U dokaznom postupku saslušani su ovlašćeni predstavnik oštećene
Elektroprivrede C G, Elektrodistribucije u B P D, svjedoci J D i R A,
pročitani su : zapisnik o izvršenoj kontroli ED B br. 27175 od 27.03.2012.
godine, izvod iz kaznene evidencije na ime okrivljenog UP PJ P br.
29-45/13-4107/2-693 od 4.03.2013. godine, rješenje Uprave za nekretnine PJ B
br.954-4986/1-08 od 23.12.2008. godine, ugovor o kupoprodaji između prodavaca
L V i P Y kao prodavaca i Đ B kao kupca, ovjeren u Osnovnom sudu u B pod
brojem OV II br. od 5.09.2008. godine.
Ovlašćeni predstavnik oštećene Elektroprivrede C G, Elektrodistribucije u B Po
D je izjavila da se pridružuje krivičnom gonjenju i da postavlja
imovinskopravni zahtjev u iznosu od 3.032,29 €.
Svjedok J D je izjavio da su dana 27.03.2012. godine kolega R A i on izvršili
kontrolu u kući koja se sastoji od prizemlja i dva sprata u naselju M, a po
prijavi inkasanta koji vrši očitavanje potrošnje električne energije u tom
dijelu S. Kontrolom su utvrdili da se u prizemnom dijelu kuće nalazi jedno
električno brojilo marke „Iskra“, starijeg datuma proizvodnje, a da se na
spratovima takođe nalazi nekoliko brojila od kojih ni jedno nije evidentirano
u bazi podataka preduzeća. Sva brojila su bila direktno priključena na mrežu i
brojila su bila profesionalno povezana na tep ormar. Na brojilu koji je
predmet postupka bila je velika potrošnja i iz tog razloga su sačinili
zapisnik u kome su konstatovali potrošnju. Kontroli je prisustvovala Đ V koja
je potpisala zapisnik.
Svjedok R A je izjavio da kada je u pitanju kontrola koja je izvršena u
stambenom objektu vlasništvo Đ B, on se sjeća da se radilo o jednom objektu
koje je imalo prizemni dio i nekoliko spratova, ne sjeća se detalja te
kontrole, a upućujem sud na zapisnik o izvršenoj kontrole u kome su navedeni
detalji.
Iz zapisnika o izvršenoj kontroli ED B br. 27175 od 27.03.2012. godine
utvrđeno je da je kontrolom brojila marke „Iskra“ broj 7512541, godina
proizvodnje 1987. godine utvrđeno da se brojilo ne vodi u bazi podataka.
Iz izvoda iz kaznene evidencije na ime okrivljenog UP PJ P br.
29-45/13-4107/2-693 od 4.03.2013. godine utvrđeno je da okrivljeni nije
osuđivan.
Iz rješenja Uprave za nekretnine PJ B br.954-4986/1-08 od 23.12.2008. godine
utvrđeno je da je dozvoljen upis prava na nepokretnostima označenim u kat
parceli , po kulturi stambeni prostor zgrada broj 1 , PD -1 u prizemlju
površine 75 m2 na ime Đ B. Prethodni vlasnici su L V i P Y. Osnov za prenos
prava je kupoprodajni ugovor OV II br. od 5.09.2008. godine.
Iz ugovora o kupoprodaji između prodavaca L V i P Y kao prodavaca i Đ B kao
kupca, ovjeren u Osnovnom sudu u B pod brojem OV II br. od 5.09.2008. godine
utvrđeno je da je predmet ugovora stan koji se nalazi u prizemlju na kat
parceli , koji je nakon etažne razrade dobio broj PD 1 površine 75 m2.
Kupoprodajna cijena iznosi 56,000 €.
Ocjenom izvedenih dokaza nije dokazano da je okrivljeni učinio krivično djelo
koje mu je stavljeno na teret.
Okrivljeni u svojoj odbrani nije priznao da je učinio krivično djelo u bitnom
navodeći da je 2008. godinen kupio stan od državljana B, koji su zgradu koja
se nalazila u izgradnju kupili od F D. Za vrijeme izgradnje u zgradi se
nalazilo jedno brojilo električne energije u prizemnom dijelu, koje su
vlasnici državljani B ostavili u prizemnom dijelu, a u ostale 4 stambene
jedinice su postavili nova brojila. On nikada nije primao račune, niti se
interesovao u Elektrodistribuciji zbog čega ne dobija račune za utrošenu
električnu energiju.
U postupku je utvrđeno da je dana 27.03.2012. godine izvršena kontrola brojila
koje se nalazi u prizemnom dijelu objekta i da je tom prilikom utvrđeno da se
brojilo ne vodi u bazi podataka. Međutim, iz izvedenih dokaza se ne može
dokazati da je samovlasno priključenje na elektro mrežu izvršio okrivljeni.
Okrivljeni je u drugoj polovini 2008. godine kupio stan od vlasnika L V i P Y
za iznos od 56,000 €. U ugovoru ne postoji nikakva rezerva iz koje bi se moglo
zaključiti da se stan prodaje u izgradnji, iz čega se zaključuje da je stan
kada je kupljen bio useljiv i da su elektro i vodovodne instalacije bile u
funkciji. Kada neko lice kupi stan od prodavca, koji je sagradio stambeni
objekat, prima taj stan u onom stanju u koje ga je doveo prodavac. Utvrđeno je
da je predmetni stan okrivljeni kupio od vlasnika koji prethodno nisu na
zakonom propisani način pribavili elektroenergetsku saglasnost, već su stan u
kome su izvršili samovlasno priključenje na elektro mrežu prodali okrivljenom
kao kupcu. Prednji stav se pored odbrane okrivljenog izvodi i iz iskaza
svjedoka J D koji je izjavio da su kontrolom utvrdili da se u prizemnom dijelu
kuće nalazi jedno električno brojilo marke „Iskra“, starijeg datuma
proizvodnje, a da se na spratovima takođe nalazi nekoliko brojila od kojih ni
jedno nije evidentirano u bazi podataka preduzeća. Sva brojila su bila
direktno priključena na mrežu i brojila su bila profesionalno povezana na tep
ormar. Očigledno je da vlasnici svih pet stanova nisu nezavisno jedan od
drugog izvršili samovlasno priključenje svih električnih brojila na istom
mjestu, na tep ormaru, već da je to urađeno od stane lica koje je imalo
interes da se objekat priključi na elektro mrežu, a taj interes su imali
investitori objekta kako bi prodali stanove u kojima se nalazila priključena
električna energija, iako to priključenje na elektro mrežu nije izvršeno na
zakonom propisan način.
Imajući u vidu da nije dokazano da je okrivljeni izvršio krivično djelo koje
mu je stavljeno na teret, donijeta je presuda kojom se okrivljeni oslobađa od
optužbe na osnovu čl. 373. tč. 2 ZKP.
Na osnovu čl. 239 st. 3 ZKP oštećena JP Elektroprivreda Crne Gore AD Nikšić,
Elektrodistribucija u B je radi ostvarivanja imovinskopravnog zahtjeva upućena
na parnični postupak, jer je sud donio presudu kojom je okrivljeni oslobođen
od optužbe.
Odluka o troškovima krivičnog postupka zasniva se na odredbi čl. 230. st.1
ZKP, zbog čega troškovi krivičnog postupka padaju na teret budžetskih
sredstava suda.
Na osnovu izloženog odlučeno je kao u izreci presude.
OSNOVNI SUD U BARU
Dana 15.05.2013. godine
ZAPISNIČAR, S U D I J A
Milijana Minić Goran Šćepanović
PRAVNA POUKA:Protiv ove presude može se
izjaviti žalba Višem sudu u Podgorici u roku od
8 dana od dana prijema pismenog otpravka.
Žalba se predaje ovom sudu u dva primjerka.
DNA:- 1 x ODT
- 1 x okrivljenom
- 1 x oštećenom preduzeću
- u spise