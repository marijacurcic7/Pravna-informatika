K br. 69/13
U IME CRNE GORE
OSNOVNI SUD U BARU, kao provstepeni krivični, sudija Ljiljana Joković, kao
sudija pojedinac, sa zapisničarom Amirom Nikičić, u krivičnom predmetu
okrivljenog J.Dž., zbog krivičnog djela – samovlašće u produženom trajanju iz
čl. 384. st.1. u vezi čl. 49. Krivičnog zakonika, po optužnom predlogu
Osnovnog državnog tužilaštva u Baru Kt. br. ..... od 22.02.2013.godine, nakon
održanog glavnog javnog pretresa u prisustvu zastupnika optužbe savjetnika kod
Osnovnog državnog tužioca u Baru Predraga Djikanovića i okrivljenog J.Dž.,
dana 02.10.2013. godine, donio je i javno objavio
P R E S U D U
Prema okrivljenom
J. DŽ., JMBG ...., od oca N. i majke F., rodjena Ž., rodjen .... godine u
Kičevu, Makedonija, stalno nastanjen u Baru, ., crnogorac, razveden, otac
jednog djeteta, mašinista – bagerista, penzioner, lošeg imovnog stanja,
neosudjivan,
Na osnovu člana 372 tač 1 ZKP-a
ODBIJA SE OPTUŽBA
Da je:
1. Dana 05.12.2012.godine, u ....Opština Bar, svjestan svog djela i htio
njegovo izvršenje, protivno odredbi čl.141. st.1. Zakona o energetici („Sl.
List CG" 28/10) samovlasno pribavio pravo korišćenja električne energije za
koje smatra da mu pripada, na način što je stambeni objekat samovlasno preko
brojila marke „L&G" br., priključio na elektro mrežu, iako prethodno nije
pribavio saglasnost E. C. G. AD N. - E. u B.;
2.Dana 11.01.2013.godine, ... Opština Bar, svjestan svog djela i htio njegovo
izvršenje, protivno odredbi čl.141. st.1. Zakona o energetici („Sl. List CG"
28/10) samovlasno pribavio pravo korišćenja električne energije za koje smatra
da mu pripada, na način što je stambeni objekat samovlasno preko brojila marke
„L&G" br... priključio na elektro mrežu, iako prethodno nije pribavio
saglasnost E.C. G. AD N. - E. u B.;
3.Dana 21.01.2013.godine, ..... Opština Bar, svjestan svog djela i htio
njegovo izvršenje, protivno odredbi čl.141. st.1. Zakona o energetici („Sl.
List CG" 28/10) samovlasno pribavio pravo korišćenja električne energije za
koje smatra da mu pripada, na način što je stambeni objekat samovlasno preko
brojila marke „L&G" br.... priključio na elektro mrežu, iako prethodno nije
pribavio saglasnost E. C. G. AD N. - E. u B.;
- čime bi izvršio krivično djelo - samovlašće u produženom trajanju iz čl.
384. st.1. u vezi čl. 49 Krivičnog zakonika.
Jer je tužilac na glavnom pretresu odustao od optužbe.
Troškovi postupka padaju na teret budžetskih sredstava suda.
O b r a z l o ž e n j e
Optužnim predlogom ODT u Baru Kt. br. .... od 22.02.2013. godine, okrivljenom
J. Dž. stavljeno na teret da je izvršio krivično djelo - samovlašće u
produženom trajanju iz čl. 384. st.1. u vezi čl. 49 Krivičnog zakonika.
Na glavnom pretresu koji je održan dana 02.10.2013. godine, poslije završenog
dokaznog postupka, zastupnik optužbe je izjavio da odustaje od optužbe prema
okrivljenom J. Dž., za predmetno krivično djelo koje je okrivljenom stavljeno
na teret, a takodje se ovlašćeni predstavnik oštećene E. CG AD N., E. u B., D.
P., na istom glavnom pretresu izjasnila da neće da nastavi gonjenje za
predmetno krivično djelo koje je okrivljenom J. D. stavljeno na teret.
Kako je tužilac u toku glavnog pretresa odustao od optužbe protiv okrivljenog
J.Dž., to je sud na osnovu čl. 372 tač.1 ZKP-a, odlučio kao u izreci ove
presude.
Odluka o troškovima donijeta je na osnovu čl. 230 st.1 ZKP-a.
Na osnovu izloženog odlučeno je kao u izreci presude.
OSNOVNI SUD U BARU
Dana 02.10.2013. godine
ZAPISNIČAR, S U D I J A
Amira Nikičić Ljiljana Joković
PRAVNA POUKA:Protiv ove presude može se izjaviti
žalba Višem sudu u Podgorici u roku od 8 dana od
dana prijema pismenog otpravka.
Žalba se predaje ovom sudu u dva primjerka.
DNA:
1 x ODT,
1 x okrivljenom
1 x oštećenoj
1 x spisi