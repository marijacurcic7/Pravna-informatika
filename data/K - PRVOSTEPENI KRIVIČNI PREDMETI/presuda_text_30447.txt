K.br. 200/11
U IME CRNE GORE
OSNOVNI SUD U BARU, kao prvostepeni krivični, sudija Goran Šćepanović, kao
sudija pojedinac, sa zapisničarom MilijA. Minić, u krivičnom predmetu
okrivljenog K. IA, zbog produženog krivičnog djela prevara iz čl. 244 st. 1 u
vezi čl. 49 Krivičnog zakonika, po optužnom predlogu Osnovnog državnog
tužilaštva u Baru Kt.br. 252/11 od 20.06.2011. godine, nakon održanog glavnog
javnog pretresa u prisustvu savjetnika Osnovnog državnog tužilaštva Đikanović
Predraga, okrivljenog i njegovog branioca R. Z., advokata iz Bara, dana
17.01.2013. godine donio je, a dana 21.01.2013. godine javno objavio,
P R E S U D U
Okrivljeni :
K. I,
K r i v j e :
Što je:


Dana 15.04. 2011. godine oko 09,30 časova, kod trafostanice u Virpazaru, Opština Bar, u namjeri da sebi pribavi protivpravnu imovinsku korist, lažnim prikazIjem činjenica, da je sin od kumova oštećene N.S., a prikrivajući svoj identitet, doveo u zabludu oštećenu V. A. i naveo da mu preda iznos od 800 €, koji mu je navodno potreban za carinjenje vozila, a koji novac će joj, navodno vratiti u ponedjeljak, za koji iznos je sebi, na štetu oštećene pribavio protivpravnu imovinsku korist, 


Dana 06. 05. 2011. godine, oko 10,00 časova, u naselju Šušanj, Opština Bar, u namjeri da sebi pribavi protivpravnu imovinsku korist, lažnim prikazIjem činjenica, da je sin od djevera oštećene, koji živi u Slavoniji, a prikrivajući svoj identitet, doveo u zabludu oštećenu Š. J. i naveo da mu preda iznos od 900 €, koji mu je navodno, potreban radi prevoda placa u Tivtu, a koji novac će joj, navodno vratiti u ponedjeljak, za koji iznos je sebi, na štetu oštećene pribavio protivpravnu imovinsku korist, 


-čime je učinio produženo krivično djelo prevara iz čl. 244 st. 1. U vezi čl. 49 Krivičnog zakonika. 
pa ga sud primjenom čl. 4, 32, 36 i 42 Krivičnog zakonika i čl. 359, 360 i 364
ZKP-a,
OSUĐUJE
Na kaznu zatvora u trajanju od 4 (četiri) mjeseca.
Okrivljeni je dužan da na ime imovinskopravnog zahtjeva u vidu naknade štete
oštećenoj V. A.isplati iznos od 800,00 €, a oštećenoj Š. J. iznos od 900,00 €.
Oštećena V. A. se za višak imovinskopravnog zahtjeva preko dosuđenog upućuje
na parnični postupak.
Okrivljeni je dužan da plati troškove krivičnog postupka u iznosu od 150,00 €,
u roku od 15 dana od dana pravosnažnosti, pod prijetnjom izvršenja.
O b r a z l o ž e n j e
Optužnim predlogom Osnovnog državnog tužilaštva u Baru Kt.br. 252/11 od
20.06.2011. godine stavljeno je na teret okrivljenom izvršenje krivičnog djela
bliže opisanog u izreci presude.
Okrivljeni je u svojoj odbrani u prethodnom postupku izjavio da je tačno da je
dana 15.04.2011. godine bio u Virpazaru i u potpunosti su tačni navodi iz
krivične prijave koju je A. V. podnijela protiv njega. Tog dana je naišao PMV
marke »Opel Vektra« reg.oznake PG BL 481, boje između tamno ljubičaste i
crvene boje, čiji je vlasnik njegov otac V.. Na dvadesetak metara prije
skretanja za Virpazar sreo je ženu pitao je da li ga poznaje, na šta je ona
rekla da nije sin njenih kumova, na šta je on istoj potvrdno odgovorio. Ista
je sjela sa njim u njegovo vozilo i pošli su do njene kuće. Nakon toga on je
pitao i zamolio da mu da na zajam 800,00 € koje su mu potrebne za carinu,
pošto je došao iz Italije i imao je na carini da preuzme jedno vozilo. Zatim
su od njene kuće pošli do banke u Golubovcima, pa je ona iz Prve banke podigla
novac u iznosu od 800,00 € i predala mu jednu novčanicu od 500,00 € i tri
novčanice od 100,00 € u PMV neposredno prije izlaska iz banke. On
je nakon toga povezao kući, a on se vratio za Podgoricu. On je prilikom
preuzimanja novca, istoj obećao da će joj novac vratiti za nekoliko dana.
Nakon 15-tak dana on je imao namjeru da joj pola iznosa vratim i bio je kod
nje kući, međutim, nije je zatekao i njen komšija mu je tom prilikom rekao da
nije tu. Tog dana je imao namjeru da se sa istom dogovori o vraćanju
preostalog iznosa od 400,00 €. Što se tiče druge krivične prijave podnijete od
strane Š.J. upoznat je sa sadržinom iste, i u potpunosti se slažem sa
prijavom, jer je dana 06.05.2011. godine bio u Baru u naselju
Šušanj gdje je sreo gospođu J. i događaj se odvijao tačno onim redom kako ona
navodi u prijavi. On je sa njom otišao njegovim PMV »Opel Vektra« do grada, da
kupi ljekove, nakon što je kupila ljekove vratio je do njene kuće u naselju
Šušanj, gdje je bio kod nje u kući. Tu je sjedio nekih 5-10 minuta i istu
zamolio da mu da na zajam 820,00 € da su mu iste potrebne za plaćanje poreza
za stan u Tivtu, sa obećanjem da će joj taj novac nadoknaditi u najkraćem
roku. Gospođa se zatim uputila hodnikom u spavaću sobu i u sobi sa lijeve
strane uzela je torbu ispod stola i iz nje izvadila novac i tom prilikom dala
mu 8 novčanica u apoenima od 100,00 € i 2 od 50,00 €. Sa gospođom je bio u
sobi i lično je vidio da se u toj torbi nalazi mnogo više para. On
je nakon što mu je dala novac izašao i istoj se obratio riječima, da će joj
novac vratiti u najkraćem roku, a zatim je sjeo u vozilo i uputio se ka
Podgorici. Prilikom prebrojavanja novca primijetio je da mu je gospođa dala
više 100,00 € nego što je on tražio i što je ona prijavila. Priznaje da je
novac uzeo na ružan način, ali obećava da će i A. V. iz Virpazara i Š. J. iz
Bara obeštetiti u najkraćem mogućem roku u potpunosti.
Okrivljeni je na glavnom pretresu izjavio da nema nikakve veze sa krivičnim
djelom koje mu se stavlja na teret. Ono što mu je poznato u vezi tog događaja
jeste da je jednom prilikom, ne sjeća se tačnog datuma, od strane policije Bar
pozvan da dođe da da izjavu. On je na to pristao jer nije imao razloga da to
ne uradi. Došao je u stanicu policije i jedan inspektor čije ime ne bi
saopštio makar to išlo na njegovu štetu, mu je saopštio da on ima sastavljenu
izjavu koju on treba da potpiše, a ukoliko to ne uradi da će biti poslat u
pritvor mjesec dana. On je sa policijom u Baru imao neprijatno iskustvo jer se
pred ovim sudom vodio postupak protiv njega u to isto vrijeme zbog krivičnog
djela prevara i ako je on bio prevaren i prvostepenom presudom on je osuđen na
kaznu zatvora u trajanju od 1 godine i 3mjeseca, međutim, ta presuda je u
postupku po žalbi, taj postupak još uvijek nije završen. S obzirom na to što
mu je inspektor saopštio on je potpisao tu izjavu koju nije ni pročitao, bio
je prisutan i branilac po službenoj dužnosti koga je policija postavila, jer
mu nije dozvoljeno da zovne Z. R., njegovog branioca, nije mu omogućen
povjerljiv razgovor sa braniocem, niti je branilac prisustvovao davanju izjave
budući da ista nije ni data. Ono što može sa sigurnošću da tvrdi da oštećene
ne poznaje i može se reći da su i one prevarene jer se postupak vodi protiv
pogrešnog lica. U Upravi policije nije izvršeno nikakvo prepoznavanje. Dodao
je da je visok 1,85 cm.
U dokaznom postupku saslušani su oštećene V. A. i Š. J., svjedoci Ž. M. i B.
R. pročitan je izvod iz kaznene evidencije na ime okrivljenog UP PJ Podgorica
broj 29-245/12-30599/2-4673 od 20.11.2012. godine, izvršen u dvije fotografije
K. Ia od 22.4.2009. godine i 31.5.2011. godine.
Svjedok oštećena V. A. je izjavila da se dana 15.04.2011. godine oko 9,00 sati
se vraćala sa pijace u Virpazaru i kod trafostanice presreo je jedan momak
koji joj je rekao da je tražio kući da ga je njen sin poslao kod nje da se
vide i da joj nešto prenese. Predstavio se kao sin njihovih kumova S. i da se
zove N.S.. Ona je rekla da joj sin nije rekao da neko treba da dođe kod nje, a
on je rekao da pođu kod nje kući jer zbog saobraćaja ne mogu da razgovaraju na
tom mjestu. Kada su došli u kuću on joj je rekao da je došao iz Italije, a
napominje da njen sin živi i radi u Italiji, dodao je da je dovezao neko
vozilo koje se trenutno nalazi na Carini, da mu je potreban novac u iznosu od
800 €, da bi platio carinske dažbine i s obzirom da je tog dana bio petak, on
joj je saopštio da će joj novac vratiti u ponedjeljak. Ona je njemu saopštila
da ona kod sebe nema novac u navedenom iznosu, a on je tada pitao gdje su
njihova kola jer ista mogu da se prodaju za iznos od 4 do 5.000 hiljada, pitao
je za rakiju i vino jer se njen pokojni suprug se nekada bavio proizvodnjom
rakije i vina, ali u manjoj količini i nikada se nije bavio prodajom tih
proizvoda, i ona mu je tada ponovila da ona taj novac nema, ali da će otići u
banku, jer je on bio veoma uporan, navodeći da ga je poslao njen sin, da mu je
saopštio da će mu njegova majka pomoći i nakon toga je otišla u Prvu banku,
podigla je 800 €, a za to vrijeme on je sačekao u vozilu ispred banke u
naselju Golubovci, gdje su došli da ona podigne novac. Taj detalj joj je
poznat jer zna da su kasnije pregledali i snimak kamere za video nadzor te
banke da bi utvrdili registarske oznake vozila, ali iste se nisu vidjele, osim
da je vozilo PG registarskih oznaka. Vozilo je bilo crvene boje, luksuzno i
njoj je K. saopštio da je u pitanju Renta car. Nakon što je predala novac,
njoj je K. rekao da ide prema Baru na Carinu da uplati novac i ostavio je
blizu kuće. Odmah nakon toga ona je pozvala svog sina i pitala ga da li je
poslao nekog kod nje, on joj je rekao da nije, i ona njemu dalje nije
objašnjavala što se dogodilo, jer on ni danas ne zna potpunu istinu, budući da
se boji njegove reakcije. Odmah je obavijestila policiju. Ona je sa tim
događajem upoznala policajca D. V. i poslije nekih 7 dana pozvala je inspektor
M. Ž. u UP PJ Bar gdje joj K. I izvinjavao, obećavao da će novac vratiti, ali
do toga još nije došlo. On je čak rekao da će novac brzo vratiti da ne bi ni
došlo do suda, a da će njegova supruga podići kredit. Na sledećem glavnom
pretresu je dodala da je nakon predmetnog događaja dobila poziv da dođe u
stanicu policije u Baru kod inspektora Ž.M.. Ona joj je tom prilikom pokazala
fotografiju lica za koga je saopštila da se zove K. I, i ona je tada njoj
potvrdila da je to lice na prevaru od nje oduzelo novac. Kada je prethodni put
saslušavana u sudu ona je pogledala te fotografije i potvrđuje sa sto
postotnom sigurnošću da je lice koje se nalazi na tim fotografijama, upravo K.
I koji je nju prevario. Nju je nakon nekoliko dana pozvala Ž.M. i rekla da se
K. I kod nje nalazi, da je sve priznao i da se stidi od nje i da ga je sramota
da se sretne sa njom zbog toga što je uradio. Nakon toga njemu je M.Ž. dala
telefon i ona je pričala sa njim, a on joj je rekao : „teta A. ja ću vam
vratiti novac“, pitala ga je zbog čega ne želi da dođe, a on je saopštio da ga
je sramota od nje, uputio joj je izvinjenje, rekao je da se boji suda, da je
nezaposlen i da će njegova supruga koja radi podići kredit i vratiti joj
novac. Od tada je prošlo 14 mjeseci i nakon razgovora sa K. I. sa njim nije
imala nikakvu komunikaciju, niti je on na bilo koji način pokušao da ostvari
komunikaciju sa njom, a da ne govori o tome da se ponudio da vrati novac koji
joj je oduzeo. Pridružila se krivičnom gonjenju i postavila imovinsko pravni
zahtjev u iznosu od 800 €, uvećan za zakonsku kamatu i putne troškove za svaki
dolazak na sud koje iznose po 10 €.
Svjedok oštećena Š. J. je izjavila da je dana 06.05.2011 godine u jutarnjim
satima iz naselja Šušanj krenula u pravcu Bara da bi kupila ljekove. Pored nje
se zaustavilo jedno crveno vozilo ne zna reg. oznake, zna da su bile PG, a ne
znam ni marku vozila. Čovjek koji se nalazio u vozilu joj je rekao da je u
pitanju vozilo marke Renta car. On je imao nešto više od 30 godina, kratko
ošišan, vjerovatno tamnije kose, ali je tako bio kratko ošišan da se to nije
moglo ocijeniti, visine 1,60 do 1,70 cm. Momak je pitao „kako si tetka, kako
su ti sinovi“ i ona mu je dok se nalazila napolju davala kratke odgovore
budući da je taj momak njoj znao imena sinova i da joj je čestitao i rođenje
praunuke i ona je u jednom trenutku pomislila da je on sin njenog djevera Š.M.
koji živi u Slavoniji i kada ga je pitala da li je on M., on je više puta
ponavljao da ona ima još rodbine osim sinova van Crne Gore i nakon toga ona mu
je rekla rekla gdje ide i ponudio je da je povede do Doma zdravlja i ona je
ušla u vozilo i u razgovoru joj je rekao da je kupio plac u Tivtu i s obzirom
da je došao da je vidi i da je vodi na ručak na što je ona rekla da će ona
napraviti ručak i otišli su do Doma zdravlja, ona je u apoteci pokušala da
kupi ljekove, ali istih nije bilo pa je pošla u drugu apoteku i nakon toga
ponovo došla do vozila i taj momak je odvezao do kuće u naselju Šušanj. Tada
joj je saopštio da je on kupio jedan plac u Tivtu, da mu je potreban novac za
prevod placa, a da će ukoliko mu pozajmi novac isti vratiti u ponedjeljak.
Rekao joj je da mu treba 830 eura i ona mu je nakon toga dala 800 eura i odmah
nakon toga momak je rekao da mora da požuri i da ode u SO Tivat zbog isteka
radnog vremena. Ona ga nakon toga više nije vidjela. Ona je vrlo brzo shvatila
da je prevarena i otišla je u policiju u Baru gdje je prijavila događaj, a
nakon nekih 10 dana kod nje je došla jedna žena iz policije koja joj je tom
prilikom pokazala jednu fotografiju i ona je nakon toga izjavila da lice sa
fotografije jeste lice kome je predala novac. Nakon što su joj iz spisa
predmeta pokazane dvije fotografije navodi da lice kome je predala novac nije
lice sa tih fotografija niti je lice koje vidi u sudnici lice kome je predala
novac. Nije se pridružila krivičnom gonjenju, a postavila je imovinsko pravni
zahtjev u iznosu od 830 eura.
Svjedok Ž.M. je izjavila da je postupajući po krivičnim prijavama V. A. i Š.
J. a prisjećajući se nekih ranijih događaja po prijavama za krivično djelo
prevara za koje je bio osumnjičen na području Podgorice i Sutomora, ona je sa
V. A. i Š. J.. obavila informativne razgovore. Prvi razgovor obavljen je sa V.
A. u prostorijama UP PJ Bar, njoj su pokazane fotografije K. Ia koje su
sačinjene prilikom izdavanja stare i nove lične karte, i ona je tom prilikom
izjavila da je u pitanju to lice, a kada je pozvala Š. Julijanu ona je
saopštila da je srčani bolesnik, da nije u mogućnosti da dođe i ona je tada u
pratnji svog supruga otišla kod nje kući, odnijela joj te dvije fotografije i
ona joj je tada saopštila da je to lice izvršilac krivičnog djela na njenu
štetu. Te dvije fotografije su iste one fotografije K. I. koje su pokazane V.
A. Navodi da je nakon toga pozvan K. I i da je izvršeno njegovo saslušanje u
prisustvu branioca po službenoj dužnosti i da je njegova izjava unijeta u
zapisnik o saslušanju.
Svjedok B. R. je izjavio je ono čega se zbog proteka vremena može sjetiti
vezano za predmetni postupak jeste da je od strane policije obaviješten da
dođe u svojstvu branioca po službenoj dužnosti jednog lica koje je osumnjičeno
za krivično djelo prevara. Zna da su oštećene bile dvije ženske osobe, ne
sjeća se ni detalja izvršenja djela, niti iznosa za koji su te žene navodno
prevarene. On je u međuvremenu imao jako puno predmeta po službenoj dužnosti,
kada je dobio poziv on je pokušao da pribavi zapisnik o saslušanju kako bi se
podsjetio detalja, međutim, zapisnik je negdje izgubio i nije mogao da ga
nađe, a samim tim nije se mogao ni prisjetiti detalja. Koliko se sjeća
procedura je bila obavljena u skladu sa odredbama ZKP-a, s obzirom da se ne
može decidno izjasniti o toku saslušanja, on sudu ne može dati više detalja od
onog što je naveo. On se ne može sjetiti da li je sa okrivljenim obavljao
povjerljiv razgovor niti koliko je taj razgovor trajao. On je uvijek
praktikovao obavljanje tog razgovora, ali desilo se da osumnjičeni odbije da
obavi taj povjerljivi razgovor. On za vrijeme obavljanja posla branioca po
službenoj dužnosti nije prisustvovao prepoznavanju koje bi bilo obavljeno u
skladu sa odredbama ZKP-a.
Iz izvoda iz kaznene evidencije na ime okrivljenog UP PJ Podgorica broj
29-245/12-30599/2-4673 od 20.11.2012. godine utvrđeno je da je osuđivan
presudama Osnovnog suda u Podgorici K.br.08/138 od 04.07.2009. godine, zbog
krivičnog djela iz člana 239 stav 1 Krivičnog zakonika, kojom mu je izrečena
uslovna osuda i utvrđena kazna zatvora u trajanju od 30 dana sa rokom
provjeravanja od jedne godine, Osnovnog suda u Nikšiću K.br. 676/09 od
12.03.2010. godine zbog krivičnog djela iz člana 244 stav 1 u vezi čl. 49
Krivičnog zakonika kojom mu je izrečena novčana kazna u iznosu od 1.800 € i
Osnovnog suda u Nikšiću K.br. 1085/10 od 01.02.2012. godine zbog krivičnog
djela iz člana 239 stav 1 Krivičnog zakonika kojom mu je izrečena novčana
kazna u iznosu od 1.500 €
Uvidom u dvije fotografije K. I. utvrđeno je da iste potiču od 22.4.2009.
godine i 31.5.2011. godine. Sud je izvršio uvid u fotokopije fotografija koje
se nalaze u spisima predmeta i kako među strankama nije sporno da fotokopije
odgovaraju originalima, i kako nije bilo predloga da se pribavljaju originalne
fotografije, izvršen je uvid u fotokopije. Okrivljeni je dodao da se radi o
fotografijama sa stare i nove lične karte.
Ocjenom izvedenih dokaza utvrđeno je da je okrivljeni učinio krivično djelo
koje mu je stavljeno na teret, na način predstavljen u dispozitivu.
Utvrđeno je da se okrivljeni oštećenoj V. A. predstavio kao N.S., sin kumova
oštećene, da je naveo da mu preda iznos od 800 €, za koji je naveo da mu je
potreban za carinjenje vozila, da će joj novac vratiti u ponedjeljak i da mu
je oštećena predala navedeni novčani iznos i da je doveo u zabludu i oštećenu
Š. J. predstavljajući se kao sin od djevera oštećene, koji živi u Slavoniji,
navodeći je da mu preda iznos od 900 €, koji mu je potreban radi prevoda placa
u Tivtu, uz obećanje da će joj novac vratiti u ponedjeljak nakon čega mu je
oštećena predala novac.
Okrivljeni je saslušan u prethodnom postupku i na glavnom pretresu. U
prethodnom postupku u Upravi policije okrivljeni je priznao da je učinio
krivično djelo detaljno opisujući kako je oštećene doveo u zabludu i kako su
mu oštećene predale novac. U svojoj odbrani na glavnom pretresu okrivljeni ne
priznaje da je učinio krivično djelo u bitnom navodeći da je u Upravi policije
samo potpisao jednu unaprijed sastavljenu izjavu od strane policije, jer mu je
inspektor saopštio da ukoliko ne potpiše izjavu da će biti poslat u pritvor
mjesec dana. Dodao je da tu izjavu nije ni pročitao, da je prilikom potpisIja
bio prisutan i branilac po službenoj dužnosti koga je policija postavila, sa
kojim mu nije omogućen povjerljiv razgovor, a nije mu dozvoljeno da zovne Z.
R., njegovog branioca. Odbranu okrivljenog na glavnom pretresu sud je cijenio
kao nelogičnu i neosnovanu i kao pokušaj izbjegavanja krivice. Okrivljeni je
prilikom davanja odbrane u Upravi policije saslušan u skladu sa odredbama
Zakonika o krivičnom postupku, jer je iz zapisnika o saslušanju okrivljenog od
01.06.2011. godine utvrđeno da su okrivljenom omogućena sva prava koja su
propisana Zakonikom, da mu je omogućeno da uzme branioca po izboru, da je
izjavio da želi da iznese odbranu u prisustvu branioca po službenoj dužnosti,
da se sa braniocem konsultovao o načinu odbrane, u vremenu koje smatraju da je
dovoljno nakon čega je iznio odbranu. Okrivljeni je potpisao zapisnik bez
primjedbi. Sud je u postupku saslušao advokata B. R., koji je bio branilac po
službenoj dužnosti okrivljenom u Upravi policije, koji nije mogao da se sjeti
detalja saslušanja. Iz iskaza svjedoka Ž. M., u vrijeme saslušanja okrivljenog
ovlašćenog policijskog službenika, utvrđeno je da je saslušanje okrivljenog
izvršeno u prisustvu branioca po službenoj dužnosti i da je njegova izjava
unijeta u zapisnik o saslušanju. Kada se priznanje okrivljenog iz Uprave
policije dovede u vezu sa iskazima svjedoka oštećenih, očigledno je da su i
okrivljeni i svjedoci oštećene opisivali iste događaje. Ono što priznanje
okrivljenog u Upravi policije čini nesumnjivim dokazom krivice jeste činjenica
da je okrivljeni opisivao i neke detalje koje svjedoci oštećene nisu
opisivale, kao npr da je oštećena Š. J. okrivljenom dala više novca od iznosa
koji je oštećena navela. Očigledno je da je okrivljeni, kao učesnik, opisivao
predmetne događaje na način na koji su se i dogodili, a da nije samo potpisao
unaprijed sastavljenu izjavu. Naime, okrivljeni nije lice bez iskustva kada je
u pitanju krivični postupak i da mu je bilo dobro poznato da priznanje dato u
Upravi policije predstavlja dokaz u krivičnom postupku. Iskaz okrivljenog da
mu je u policiji saopšteno da će ukoliko ne potpiše izjavu biti poslat u
pritvor mjesec dana, je nelogičan, jer je okrivljenom bilo poznato da pritvor
u navedenom trajanju može da odredi samo sudija i da mu inspektor Uprave
policije nije mogao davati nikakva obećanja u ime drugog državnog organa koji
vodi dio krivičnog postupka.
Sude iskaze svjedoka oštećenih prihvatio kao jasne, objektivne i saglasne sa
odbranom okrivljenog u Upravi policije. Oštećena Š. J. je prilikom davanja
iskaza navela i da nakon što su joj iz spisa predmeta pokazane dvije
fotografije da lice kome je predala novac nije lice sa tih fotografija niti je
lice koje vidi u sudnici lice kome je predala novac. Jedine fotografije koje
se nalaze u spisima predmeta su fotografije okrivljenog sa stare i nove lične
karte. To su fotografije za koje je oštećena V. A. izjavila da se radi o
fotografijama lica koje je nju prevarilo. Prepoznavanje lica sa fotografija ne
predstavlja prepoznavanje koje može biti dokaz u krivičnom postupku kao ni
prepoznavanje lica na glavnom pretresu, pa takva prepoznavanja ne mogu biti
dokaz ni da je neko učinio, ni da neko nije učinio krivično djelo. Međutim,
kako je već navedeno iskazi svjedoka oštećenih i odbrana okrivljenog u
prethodnom postupku su saglasni i ti iskazi predstavljaju dokaz krivice
okrivljenog.
Okrivljeni je krivično djelo učinio lažnim prikazIjem činjenica, u pogledu
svog identiteta postupajući sa direktnim umišljajem. Okrivljeni je bio
svjestan da lažno prikazuje činjenice oštećenim V. A. i Š. J., a na strani
okrivljenog utvrđena je i namjera pribavljanja protivpravne imovinske koristi.
Sud je precizirao optužni predlog navodeći pod tč. 1 dispozitiva da je
okrivljeni oštećenoj naveo da je N.S. a ne N.S., i da će novac vratiti u
ponedjeljak, a ne za tri dana, što je utvrđeno iz iskaza oštećene V. A. Pod
tč. 2 navedeno je da okrivljeni lažno prikazao da je sin od djevera oštećene,
koji živi u Slavoniji, a ne Slavonskom Brodu i da je oštećenoj Š. J.
predstavio da mu je novac potreban radi prevoda placa u Tivtu, koji novac će
joj vratiti u ponedjeljak, a ne da joj je novac tražio radi plaćanja poreza na
stan koji posjeduje kraj Tivta koji novac će joj vratiti vrlo brzo, što je
utvrđeno iz iskaza oštećene Š. J.. Ocijenjeno je da izreka presude preciznije
predstavlja utvrđeno činjenično stanje, da se navedenim preciziranjem ostaje u
okviru istog životnog događaja i da se ne narušava identitet optužnog predloga
i presude.
Sud je promijenio pravnu kvalifikaciju jer je radnje okrivljenog kvalifikovao
kao produženo krivično djelo prevara iz čl. 244 st.1 u vezi čl. 49 Krivičnog
zakonika. Okrivljeni je učinio jedno produženo krivično djelo jer je učinio
dvije radnje istog krivičnog djela učinjenih u vremenskoj povezanosti, a koja
predstavljaju cjelinu, u konkretnom slučaju, zbog jedinstva mjesta izvršenja
djela, kao i jedinstvenog umišljaja.
Sud je okrivljenog osudio na kaznu zatvora u trajanju od 4 mjeseca. Za
predmetno krivično djelo propisana je novčana kazna ili kazna zatvora u
trajanju do 3 godine. Na strani okrivljenog sud je od olakšavajućih okolnosti
cijenio porodične prilike jer je okrivljeni oženjen i otac dvoje djece, dok je
od otežavajućih okolnosti cijenio da je okrivljeni osuđI i da se javlja kao
specijalni povratnik, budući da je osuđI i zbog krivičnog djela prevara.
Izrečena kazna zatvora po ocjeni suda odgovara težini krivičnog djela i
krivici okrivljenog i predstavlja mjeru koja je neophodna da bi se postigla
svrha kažnjavanja.
Odluka o imovinsko pravnom zahtjevu zasniva se na odredbi čl. 212 st.2 KZP.
Oštećene V. A. i Š. J. su postavile imovinskopravne zahtjeve i to V. A. u
iznosu od 800 €, uvećan za zakonsku kamatu i putne troškove za svaki dolazak
na sud koje iznose po 10 €, a Š. J. u iznosu od 830 eura. Kako je okrivljeni
oglašen krivim, sud je ocijenio da su imovinsko pravni zahtjevi osnovani iz
kojih razloga je okrivljenog obavezao da oštećenim u vidu naknade štete vrati
novčane iznose predstavljene u dispozitivu, pri čemu je iznos koji treba da
vrati oštećenoj Š. J. veći od iznosa koji je oštećena postavila, jer je iz
odbrane okrivljenog iz Uprave policije utvrđeno da je okrivljeni primio iznos
od 900 €. Oštećena V. A. se za višak imovinskopravnog zahtjeva koji se odnosi
na plaćanje zakonske kamate i iznosa putnih troškova upućuje na parnični
postupak, jer sud ne bi mogao odrediti imovinskopravni zahtjev u iznosu većem
od iznosa koji je naveden u dispozitivu kao iznos protivpravne imovinske
koristi koji je okrivljeni pribavio na ime oštećene V. A.
Odluka o troškovima krivičnog postupka zasniva se na odredbi čl. 229 st.1 ZKP,
a ista se odnosi na troškove rada suda koji su određeni prema trajanju,
složenosti krivičnog postupka i imovinskim prilikama okrivljenog.
Na osnovu izloženog odlučeno je kao u izreci presude
OSNOVNI SUD U BARU
Dana 21.01.2013. godine
ZAPISNIČAR, S U D I J A
Milijana Minić Goran Šćepanović
PRAVNA POUKA:Protiv te presude može se
izjaviti žalba Višem sudu u Podgorici u roku od
8 (osam) dana od dana prijema pismenog otpravka.
Žalba se predaje ovom sudu u dva primjerka.
DNA:- 1 x ODT,
-​ 1 x okrivljenom 
-​ 1 x braniocu Radonjić Zoranu,
-​ po 1 x oštećenim nakon pravosnažnosti. 
-​ u spise. 