K.br.223/12
U IME CRNE GORE
OSNOVNI SUD U BARU, kao prvostepeni krivični, sudija Goran Šćepanović, kao
sudija pojedinac, sa zapisničarom Milijanom Minić, u krivičnom predmetu
optuženih S. E. zbog krivičnog djela razbojništvo putem pomaganja iz čl.242
st.1 u vezi čl.25 Krivičnog zakonika i J P., zbog krivičnog djela razbojništvo
iz čl.242 st.1 u vezi čl.23 Krivičnog zakonika, po optužnici Osnovnog državnog
tužilaštva iz Bara Kt.br.422/11-2 od 30.09.2011. godine, nakon održanog
glavnog javnog pretresa u prisustvu zastupnika optužbe zamjenika Osnovnog
državnog tužioca u Baru Tankosić Vučinić Mirjane, optuženih, branioca optužene
S. E., M. S. J., advokata iz Podgorice, koja je i branilac optuženog J P., po
zamjeničkom punomoćju B. Z., advokata iz Podgorice, dana 03.06.2013. godine
donio je i javno objavio
PRESUDU
Optuženi,
1. S. E.
2. J P.
Na osnovu čl. 372 tačka 1. ZKP-a
ODBIJA SE OPTUŽBA
Da su:
Dana 02.08.2011. godine, oko 21,30 časova u Baru, upotrebom sile i prijetnje
da će neposredno napasti na život i tijelo oštećenog S. R. oduzeli tuđu
pokretnu stvar, u namjeri da njenim prisvajanjem sebi pribave protivpravnu
imovinsku korist, na način što je optužena S. E., sa umišljajem pomogla, nakon
što se rastala sa oštećenim Saveljićem i ostavila ga da je čeka dok obavi
posjetu kod svoje sestre i zeta i kupi sebi opojnu drogu heroin, za koju je od
oštećenog dobila 60 €, uputila se prema kući svog zeta M.M., gdje se ispred
njegove kuće srela sa optuženim J. P., kojem je nakon što su se pozdravili i
znajući njegove potrebe za novcem, jer je i on korisnik heroina, saopštila da
je došla sa oštećenim S.R. i da isti ima novca u iznosu od 130 €, da mu se
novac nalazi u donjem vešu i da je on čeka pored kontejnera u blizini zetove
kuće, pokazujući im rukom na to mjesto, nakon čega se optuženi J P. uputio ka
oštećenom, a kada je došao do njega uzviknuo mu „policija“ i naredio mu da
izvadi sve što ima u džepovima, pitajući ga da li ima novca i droge, a zatim
ga uhvatio za ruke i okrenuo prema kontejnerima, udarajući ga pesnicama i
nogama po leđima i nogama, a zatim ga pretresao i iz šortsa mu oduzeo i
prisvojio novac u iznosu od 140 € i na taj način pribavio protivpravnu
imovinsku korist u navedenom iznosu, nakon čega mu je zaprijetio da ne smije
prijavljivati, jer će imati problema, nakon čega je pobjegao;
- čime bi optuženi J P. učinio krivično djelo - razbojništvo iz čl. 242. st.
1. u vezi čl. 23 Krivičnog zakonika, a optužena S. E. - krivično djelo
razbojništvo putem pomaganja iz čl.242. st. 1. u vezi čl.25. Krivičnog
zakonika.
Jer je zastupnik optužbe odustao od optužbe.
Troškovi krivičnog postupka padaju na teret budžetskih sredstava suda.
O b r a z l o ž e n j e
Optužnicom Osnovnog državnog tužilaštva u Baru Kt. br. 422/11-2 od 30.09.2011.
godine, stavljeno je na teret optuženima izvršenje krivičnog djela bliže
opisanog u izreci presude.
Na glavnom pretresu koji je održan dana 03.06.2013. godine zastupnik optužbe
je odustala od optužnice. Oštećeni S. R. je nakon odustanka zastupnika optužbe
izjavio da ne želi da nastavi krivično gonjenje.
Iz navedenih razloga donijeta je presuda kojom se optužba protiv optuženih
odbija na osnovu čl.372. tč.1 ZKP-a.
Odluka o troškovima donijeta je na osnovu čl. 203.st.1 ZKP-a.
Na osnovu izloženog odlučeno je kao u izreci presude
OSNOVNI SUD U BARU
Dana 13.06.2013. godine
ZAPISNIČAR, S U D I J A
Milijana Minić Goran Šćepanović
PRAVNA POUKA:Protiv ove presude može se
izjaviti žalba Višem sudu u Podgorici u roku od
15 dana od dana prijema pismenog otpravka.
Žalba se predaje ovom sudu u dva primjerka.
DNA: - 1 x Osnovno državno tužilaštvo Bar
- 3 x optuženi
- 1 x branilac Jelena Strahinja Mijović, advokat iz Podgorice
- 1 x branilac Zdravko Begović, advokat iz Podgorice
- 1 x u spise