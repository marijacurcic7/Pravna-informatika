K. broj 224/13
U IME CRNE GORE
OSNOVNI SUD U BARU, kao prvostepeni krivični, sudija Goran Šćepanović, kao
sudija pojedinac, sa zapisničarom Milijanom Minić u krivičnom predmetu
okrivljenog V. R., zbog krivičnog djela falsifikovanje isprave iz čl. 412 st.
2 u vezi st. 1 Krivičnog zakonika, po optužnom predlogu Osnovnog državnog
tužilaštva u Baru, Kt.br. 227/13 od 30.05.2013. godine, nakon održanog glavnog
javnog pretresa u prisustvu zastupnika optužbe savjetnika Osnovnog državnog
tužilaštva Đikanović Predraga i okrivljenog, dana 16.09.2013. godine donio je
i javno objavio
PRESUDU
Okrivljeni V. R.,
K r i v j e:
Što je:

Tokom marta mjeseca 2013. godine, u Baru, svjestan svog djela čije izvršenje je htio iako je znao da je njegovo djelo zabranjeno, napravio lažnu javnu ispravu u namjeri da je upotrijebi kao pravu, na način što je na nerigistrovano vozilo marke "VW Golf II" stavio registarske tablice BR AC 492, koje su izdate od strane MUP-a Crne Gore za vozilo marke "Ford Fiesta", čime ih je učinio lažnim, nakon čega je tako sačinjene lažne javne isprave koristio usaobraćaju, a potom vozilo dao na upotrebu V. Tomu, koji ih je koristio u saobraćaju do 10.04.2013. godine, kada je otkriven kontrolom ovlašćenih policijskih službenika, 

- čime je učinio krivično djelo - falsifikovanje isprave iz čl. 412 st. 2. u
vezi st. 1. Krivičnog zakonika.
Pa mu sud primjenom 4, 32, 36, 42, 52, 53 i 54 Krivičnog zakonika i čl 359,
360 i 364 ZKP-a, i z r i č e :
USLOVNU OSUDU

Kojom mu utvrđuje kaznu zatvora u trajanju od 3 (tri) mjeseca i istovremeno određuje da se kazna neće izvršiti ukoliko okrivljeni u roku od 1 (jedne) godine ne učini novo krivično djelo.

Prema okrivljenom na osnovu čl. 75 st.1 Krivičnog zakonika izriče se


MJERA BEZBJEDNOSTI


Kojom se od okrivljenog oduzimaju dvije registarske tablice oznake BR AC 492.


Okrivljeni je dužan da plati troškove krivičnog postupka u iznosu od 50,00 € u roku od 15 dana od dana pravosnažnosti, pod prijetnjom izvršenja.


O b r a z l o ž e n j e
Optužnim predlogom Osnovnog državnog tužilaštva u Baru, Kt.br. 227/13 od
30.05.2013. godine stavljeno je na teret okrivljenom izvršenje krivičnog djela
bliže opisanog u izreci presude.
Okrivljeni je u svojoj odbrani izjavio da je vlasnik putničkog vozila marke
„VW Golf 2“ boje trula višnja njegov sin T. i isto posjeduje više od 5 godina.
Vozilu je registracija istekla prošle godine u ljetnjem periodu, a kako nisu
imali novca da registruju vozilo on ga je neregistrovanog vozio sve dok ga
policija nije zaustavila i sa auta mu skunila registarske oznake. Njegov sin
T. je upoznat sa činjenicom da su službenici UP PJ Bar skinuli tablice sa
vozila i da je no zbog vožnje neregistovanog vozila platio novčanu kaznu.
Registarske oznake BR AC 492 koje su se dana 10.04.2013. godine nalazile na
vozilu njegovog sina T., on je mjesec dana prije kontrole nabavio na auto
otpadu koji se nalazi na putu prema Ulcinju i iste je postavio na vozilo kako
bi auto mogao da koristi dok se njegov sin nalazi na brodu. Njegov sin je
pomorac i sa broda je došao dva dana prije kontrole u saobraćaju. On nije znao
da su na vozilu postavljene tablice sa auto otpada i to je bio prvi i jedini
put da je koristio vozilo sa tim tablicama. Na glavnom pretresu je dodao da
priznaje izvršenje krivičnog djela koje mu se stavlja na teret, bio je
svjestan da registarske tablice koje pripadaju drugom vozilu ne smije da stavi
na svoje vozilo. On je registarske tablice BR AC 492 stavio na vozilo marke
Golf II u toku marta 2013. godine.
U dokaznom postupku pročitani su: potvrda o privremeno oduzetim predmetima UP
PJ Bar br.0012244 od 10.04.2013. godine na ime V. T., izvod iz kaznene
evidencije na ime okrivljenog UP PJ Bar br.19-03/1-245/13-3360/2 od
13.05.2013. godine, dopis MUP PJ Bar br. 20-03/2-233/13-1456/2 od 18.07.2013.
godine, izvršen je
uvid u dvije registarske tablice br. BR AC 492.
potvrda o privremeno oduzetim predmetima UP PJ Bar br.0012244 od 10.04.2013.
godine na ime V. T., utvrđeno je da su od imenovanog oduzete reg. Tablice broj
BR AC 492 koje su se dana 10.04.2013. godine u 00,55 časova nalazile na vozilu
marke Golf 2 reg.
Iz izvoda iz kaznene evidencije na ime okrivljenog UP PJ Bar
br.19-03/1-245/13-3360/2 od 13.05.2013. godine utvrđeno je da okrivljeni nije
osuđivan.
Iz dopisa MUP PJ Bar br. 20-03/2-233/13-1456/2 od 18.07.2013. godine, utvrđeno
je da su reg. Oznake BR AC 492 izdate za vozilo marke »Ford Fiesta«, sa rokom
važenja do 06.07.2010. godine, na ime P. L..
Uvidom u dvije registarske tablice utvrđeno je da iste nose oznaku br. BR AC
492.
Kako svjedok V. Z. nije dostupan državnim organima jer se nalazi na dugoj
plovidbi i kako je ocijenjeno da je činjenično stanje utvrđeno donijeto je
rješenje da se imenovani svjedok neće saslušati u dokaznom postupku.
Ocjenom izvedenih dokaza utvrđeno je da je okrivljeni učinio krivično djelo
koje mu je stavljeno na teret. Okrivljeni u svojoj odbrani priznaje da je
učinio krivično djelo navodeći da je on stavio reg. tablice BR AC 492, na
vozilo marke Golf 2 kojim je dana 10.04.2013. godine u saobraćaju upravljao
njegov sin V. T..
U postupku je utvrđeno da je V. T. dana 10.04.2013. godine u 00,55 časova
zatečen da upravlja u saobraćaju vozilom marke „Golf 2“, na koje su bile
postavljene registarske tablice BR AC 492. Navedene reg tablice su izdate za
vozilo marke „Ford Fiesta“.
Registarskim tablicama označava se konkretno motorno vozilo po vrsti, marki,
tipu i drugim karakteristikama. Njih izdaju u propisanom postupku, pri vršenju
javnih ovlašćenja, nadležni organ unutrašnjih poslova. Iz toga slijedi da su
registarske tablice javna isprava koju izdaje nadležni organ u propisanoj
formi i postupku. Stavljanjem registarske tablice s jednog automobila bila na
drugi, za koji nije izdata, ta registarska tablica je i fizički odvojena od
predmeta za koji je vezana voljom izdavaoca, čime se izdavaocu faktički
pripisuje izjava koju on nije dao. U radnji okrivljenog stiču se elementi
krivičnog djela koje mu je stavljeno na teret, jer registarske tablice na
osnovu zakona izdaje MUP prilikom registracije vozila i one predstavljaju
njegovu oznaku sa određenim brojem, pa kako je jedna reg oznaka stavljena na
neregistrovano vozilo, to je one upotrijebljena u namjeri da se lažno
predstavi da je vozilo registrovano.
Okrivljeni je krivično djelo učinio sa direktnim umišljajem jer je bio
svjestan da je na svoje vozilo stavio reg. tablice koja pripadaju drugom
vozilu, odnosno bio je svjestan svojih postupaka i htio je izvršenje krivičnog
djela, odnosno nastupanje zabranjene posledice.
Odlučujući se za krivičnu sankciju sud je na strani okrivljenog cijenio sve
olakšavajuće i otežavajuće okolnosti iz čl. 42 Krivičnog zakonika. Od
olakšavajućih okolnosti sud je cijenio priznanje krivičnog djela, odnos prema
posledici koji se ogleda u kajanju zbog izvršenja krivičnog djela, porodične
lične prilike jer je okrivljeni oženjen i otac troje djece, raniji život jer
nije osuđivan. Otežavajućih okolnosti nije bilo. Ocijenjeno je da prema
okrivljenom nije potrebno izricanje efektivne kazne zatvora, da će se
izricanjem uslovne osude u potpunosti postići svrha izricanja uslovne osude i
na taj način dovoljno uticati na okrivljenog da u buduće ne čini krivična
djela.

Sud okrivljenom je na osnovu čl. 75 st.1 Krivičnog zakonika izrekao mjeru bezbjednosti oduzimanja dvije reg. tablice BR AC 492, kao predmeta koji su upotrijebljeni za izvršenje krivičnog djela. 

Odluka o troškovima zasniva se na odredbi čl. 229 ZKP-a, a ista se odnosi na
troškove za rad suda, koji su određeni prema trajanju, složenosti krivičnog
postupka i imovinskim prilikama okrivljenog.
Na osnovu izloženog odlučeno je kao u izreci presude.
OSNOVNI SUD U BARU
Dana 16.09.2013. godine

ZAPISNIČAR, S U D I J A
Milijana Minić Goran Šćepanović

PRAVNA POUKA: Protiv ove presude može se izjaviti žalba
Višem sudu u Podgorici u roku od 8 dana od dana prijema
pismenog otpravka, preko ovog suda u dva primjerka.
DNA: - 1 x ODT
- 1 x okrivljenom
- u spise