
K br. 266/13

U IME CRNE GORE
OSNOVNI SUD U BARU, kao prvostepeni krivični, sudija Goran Šćepanović, kao
sudija pojedinac, sa zapisničarom Milijanom Minić, u krivičnom predmetu
okrivljenog S O, zbog krivičnog djela samovlašće iz čl.384 st.1 Krivičnog
zakonika, po optužnom predlogu Osnovnog državnog tužilaštva u Baru Kt.br.
238/13 od 21.06.2013. godine, nakon održanog glavnog javnog pretresa u
prisustvu zastupnika optužbe zamjenika Osnovnog državnog tužilaštva u Baru
Španjević Slađane i okrivljenog, dana 19.09.2013. godine donio je i javno
objavio



PRESUDU


Okrivljeni S O, 

K r i v j e :
Što je:
U novembru 2012. godine u Baru, u naselju Šušanj - Zeleni pojas bb., svjestan
svog djela čije izvršenje je htio iako je znao da je njegovo djelo zabranjeno,
protivno odredbi člana 141 st. 1 Zakona o energetici ( „Sl.list Crne Gore“
28/10) samovlasno pribavio pravo za koje je smatrao da mu priprada, na način
što je angažovao NN lice koje mu je stambeni objekat priključilo na
elektrodistributivnu mrežu bez prethodno pribavljene saglasnosti za
priključenje operatora distributivnog sistema Elektroprivrede Crne Gore AD
Nikšić, Elektrodistribucija Bar u čemu je otkriven ana 01.04.2013. godine
kontrolom ovlašćenih lica Elektrodistribucije Bar,
- čime je učinio krivično djelo - samovlašće iz čl. 384 st. 1. Krivičnog
zakonika.
Pa mu sud primjenom čl. 4, 32, 36, 42, 52, 53 i 54 Krivičnog zakonika i čl.
369, 370 i 374 Zakonika o krivičnom postupku, i z r i č e



USLOVNU OSUDU



Kojom mu utvrđuje kaznu zatvora u trajanju od 30 (trideset) dana i istovremeno određuje da se kazna neće izvršiti ukoliko okrivljeni u roku od 1 (jedne) godine, od dana pravosnažnosti, ne učini novo krivično djelo.


Okrivljeni je dužan da plati troškove krivičnog postupka u iznosu od 60,00 € u roku od 15 dana od dana pravosnažnosti, pod prijetnjom izvršenja.


O b r a z l o ž e n j e


Optužnim predlogom Osnovnog državnog tužilaštva u Baru Kt.br. 238/13 od 21.06.2013. godine stavljeno je na teret okrivljenom izvršenje krivičnog djela bliže opisanog u dispozitivu.


Okrivljeni je u svojoj odbrani izjavio da je montažni stambeni objekat
površine 18m2 koji se nalazi u naselju Zeleni pojas, Opština Bar, kupio u julu
2012. godine od Marčuk Igora, državljanina Bjelorusije, o čemu posjeduje
kupoprodajni ugovor. U tom montažnom objektu u trenutku kupovine postojalo je
brojilo i zna da je isto bilo priključeno jednim kablom koji je išao niz zid
kroz pod. U septembru mjesecu 2012. godine on je porušio taj montažni objekat
i na tom mjestu započeo izgradnju novog objekta površine u osnovi 88 m2. U
novembru mjesecu 2012. godine završio je izbradnju objekta koji se sastoji od
prizemlja, sprata i krova. Prije izgradnje tog objekta dobio je
urbanističkotehničke uslove za izgradnju istog. U novembru mjesecu 2012.
godine nakon što je izgradio objekat odlučio je da u istom priključi struju. U
Herceg Novom je od jednog električara kupio brojilo i to brojilo postavio u
objekat tako što je angažovao jednog električara kojeg je platio i koji mu je
brojilo priključio na kabl koji je već postojao, od starog montažnog objekta i
na taj način je obezbijedio struju za kuću. On je prisustvovao kontroli
radnika Elektrodistribucije koja je izvršena 01.04.2013. godine i on je
potpisao zapisnik o kontroli mjernog mjesta. On je znao da je takvo
priključenje neovlašćeno, ali kao što je već objasnio, nije posjedovao
građevinsku dozvolu za izgradnju objekta, već samo urbanističkotehničke uslove
za dobijanje dozvole i iz tog razloga je mislio da neće moći legalno dobiti
priključak za električnu energiju. Na glavnom pretresu je izjavio da kao što
je naveo u svojoj odbrani on je srušio stari montažni objekat i na to mjesto
je podigao objekat površine 88 m2. Kada je upitanju mjerno mjesto zna da je
prethodni vlasnik odnosno vlasnica M Đ dobijala račune za potrošnju električne
energije. Ona je svoj objekat prodala M I, a on je taj objekat kupio od njega
poslije samo tri mjeseca od kada je on kupio objekat. On je sačuvao staro
mjerno mjesto na kome se nalazilo električno brojilo, priključeno na
elektromrežu, a kada su to vidjeli radnici Elektrodistribucije Bar koji su
vršili kontrolu saopštili su mu da bi bilo potrebno da zamjeni brojilo na
način što bi postavio novo brojilo, tačnije da kupi brojilo, da o tome
obavjesti Elektrodistribuciju Bar, da radnici Elektrodistribucije Bar izvrše
priključenje. On u konkretnom slučaju nije poštovao tu proceduru jer je morao
sebi da obezbjedi električnu energiju, a s obzirom da brojilo nije mogao da
kupi ni u Baru, ni u Ulcinju ni u Budvi, on je otišao u Herceg Novi i tamo
kupio novo brojilo. Napominje da se u cilju priključenja objekta obraćao
Elektrodistribucije Bar, usmeno. Tom prilikom su mu saopštili da prvi vlasnik
M Đ takođe nije bila evidentirana kao potrošač i ako je njemu poznato da je
ona redovno dobijala račune za utrošenu električnu energiju. Napominje i to da
je kada je sagradio novi objekat pozvao radnike Vodovoda, oni su izvršili
pregled starog vodomjera koji nije bio promijenjen i tada su plaćeni svi
računi, a on je poslije tri dana obaviješten da je postao vlasnik tog mjernog
mjesta koje se sada vodi na njegovo ime. On je prije zamjene zapisao broj
prethodnog brojila, u pitanju je brojilo marke iskra br. 2513423. On je od
strane čovjeka od koga je kupio objekat obaviješten da je M Đ dobijala račune
za potrošnju električne energije. Marčuk Igor u tom objektu nije živio ni
jedan dan tako da za vrijeme njegovog boravka nije ni trošena električna
energija, a samim tim nije bilo ni računa za potrošnju. On je dana 10.04.2013.
godine platio Elektrodistribuciji iznos od 599,82 eura, a u pitanju je iznos
koji je obračunala Elektrodistribucija Bar kao iznos koji treba da plati.
Sud je u dokaznom postupku pročitao zapisnik o kontroli mjernog mjesta
Elektrodistribucije Bar br. 30374 od 1.04.2003. godine i dopis
Elektrodistribucije Bar br. 4101-4111/2 od 18.09.2013. godine.

Iz zapisnika o kontroli mjernog mjesta Elektrodistribucije Bar broj 30374 od 1.04.2003. godine utvrđeno je kontrola izvršena na brojilu marke „City“ broj 090855. Potrošač je samovoljno priključen na NN mrežu, nema ga u bazi podataka. Potrošač priznaje potrošene KW i ne dozvoljava isključenje. Upućen je da se javi u ED Bar. Potrošač je potpisao zapisnik bez primjedbi. 

Iz dopisa Elektrodistribucije Bar br. 4101-4111/2 od 18.09.2013. godine
utvrđeno je da brojilo broj 2513423 na ime M Đ nije registrovano ni kao
legalno ni kao nelegalno.
Kako je ocijenjeno da je činjenično stanje utvrđeno donijeto je rješenje da se
u dokaznom postupku neće saslušati ovlašćeni predstavnik Elektrodistribucije
Bar i svjedok D Ć.
Okrivljeni je strani državljanin, ocijenjeno je da bi pribavljanje izvoda iz
kaznene evidencije vodilo odugovlačenju postupka iz kojih razloga je donijeto
rješenje da se dokaznom postupku neće pribaviti izvod iz kaznene evidencije na
ime okrivljenog.
Ocjenom izvedenih dokaza utvrđeno je da je okrivljeni učinio krivično djelo
koje mu je stavljeno na teret. Okrivljeni je u svojoj odbrani opisao na koji
način je svoj stambeni objekat priključio na elektro mrežu navodeći u bitnom
da je nakon izgradnje novog objekta na mjesto starog brojila postavio novo
brojilo, da je znao da je takvo priključenje neovlašćeno, ali da nije
posjedovao građevinsku dozvolu i mislio je da neće moći legalno dobiti
priključak za električnu energiju. On je bio u saznanju da je prethodni
vlasnik objekta M Đ dobijala račune za potrošnju električne energije, iako je
usmeno od starne Elektrodistribucije Bar obaviješten da M Đ takođe nije bila
evidentirana kao potrošač.

U postupku je utvrđeno da je dana 01.04.2013. godine izvršena kontrola od strane Elektrodistribucije u Baru, kojom prilikom je konstatovano da se brojilo marke „City“ broj 090855 ne nalazi u bazi podataka Elektrodistribucije u Baru. Provjeravajući odbranu okrivljenog sud je od Elektrodistribucije u Baru obaviješten da brojilo broj 2513423 na ime M Đ nije registrovano ni kao legalno ni kao nelegalno. U pitanju brojilo koje se nalazilo u objektu M Đ, koje je on skinuo i zamijenio brojilom marke „City“ broj 090855. Činjenično stanje utvrđeno je iz odbrane okrivljenog i sadržine zapisnika Elektrodistribucije u Baru. U postupku je utvrđeno, da se ni staro brojilo marke „Iskra“ broj 2513423, ni novo brojilo marke „City“ broj 090855, ne nalazi u bazi podataka Elektrodistribucije u Baru. Iz odbrane okrivljenog utvrđeno je da je njemu bila poznata procedura oko priključena električnog brojila na elektro mrežu, koju u konkretnom slučaju nije poštovao. 

Okrivljeni je ostvario objektivna obilježja krivičnog djela samovlašće, jer je
samovlasno pribavio pravo koje je smatrao da mu pripada, jer je smatrao da mu
pripada pravo da stambeni objekat priključi na elektrodistributivnu mrežu,
radi dobijanja električne energije. Okrivljeni je krivično djelo učinio sa
direktnim umišljajem jer je bio svjestan da pravo koje smatra da mu pripada
pribavlja samovlasno, odnosno bio je svjestan da nema elektroenergetsku
saglasnost da stambeni objekat priključi na niskonaponsku mrežu i da postupa
protivno čl. 141 st. 1 Zakona o energetici kojim je propisano da se
priključenje objekta na prenosni ili distributivni sistem električne energije
ili gasa vrši na osnovu saglasnosti za priključenje koju izdaje operator
prenosnog ili distributivnog sistema.


Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih sud je cijenio lične prilike jer je okrivljeni mlad čovjek. Otežavajućih okolnosti na strani okrivljenog nije bilo. Imajući u vidu navedene olakšavajuće okolnosti, u nedostatku otežavajućih okolnosti ocijenjeno je da prema okrivljenom nije potrebno izricanje efektivne kazne zatvora, da će se izricanjem uslovne osude prema okrivljenom u potpunosti postići svrha njenog izricanja i na taj način dovoljno uticati da ubuduće ne čini krivična djela. 


Odluka o troškovima zasniva se na odredbi čl. 229 st.1. Zakonika o krivičnom postupku. Dosuđeni iznos se odnosi na troškove rada suda koji su određeni prema trajanju, složenosti krivičnog postupka i imovinskim prilikama okrivljenog.


Na osnovu izloženog odlučeno je kao u izreci presude.


OSNOVNI SUD U BARU


Dana 19.09.2013. godine

Zapisničar S U D I J A

Milijana Minić  Goran Šćepanović


PRAVNA POUKA: Protiv ove presude može se 

izjaviti žalba Višem sudu u Podgorici u roku od
8 dana od dana prijema pismenog otpravka.

Žalba se predaje ovom sudu u dva primjerka.


DN-a: -1 x spisi

-1 x okrivljeni
- 1 x ODT Bar 
