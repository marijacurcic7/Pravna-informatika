
K br. 276/13

U IME CRNE GORE
OSNOVNI SUD U BARU, kao prvostepeni krivični, sudija Goran Šćepanović, kao
sudija pojedinac, sa zapisničarom Milijanom Minić, u krivičnom predmetu
okrivljenog B S, zbog krivičnog djela samovlašće iz čl.384 st.1 Krivičnog
zakonika, po optužnom predlogu Osnovnog državnog tužilaštva u Baru Kt.br.
350/13 od 25.06.2013. godine, nakon održanog glavnog javnog pretresa u
prisustvu zastupnika optužbe savjetnika kod Osnovnog državnog tužilaštva u
Baru Đikanović Predraga, u odsustvu okrivljenog, dana 18.09.2013. godine donio
je i javno objavio



PRESUDU


Okrivljeni B S

K r i v j e :
Što je:
Krajem februara 2013. godine u Baru, u naselju Ahmetov brijeg, svjestan svog
djela čije je izvršenje htio iako je znao da je njegovo djelo zabranjeno,
protivno odredbi člana 141 st. 1 Zakona o energetici ( „Sl. list Crne Gore“
28/10) samovlasno pribavio pravo za koje je smatrao da mu priprada, na način
što je svoj stambeni objekat priključio na elektrodistributivnu mrežu bez
prethodno pribavljene saglasnosti za priključenje operatora distributivnog
sistema Elektroprivrede Crne Gore AD Nikšić, Elektrodistribucija Bar u čemu je
otkriven dana 03.06.2013.godine kontrolom ovlašćenih lica Elektrodistribucije
Bar,
- čime je učinio krivično djelo - samovlašće iz čl. 384 st. 1. Krivičnog
zakonika.
Pa mu sud primjenom čl. 4, 32, 36, 42, 52, 53 i 54 Krivičnog zakonika i čl.
369, 370 i 374 Zakonika o krivičnom postupku, i z r i č e



USLOVNU OSUDU



Kojom mu utvrđuje kaznu zatvora u trajanju od 30 (trideset) dana i istovremeno određuje da se kazna neće izvršiti ukoliko okrivljeni u roku od 1 (jedne) godine, od dana pravosnažnosti, ne učini novo krivično djelo.


Okrivljeni je dužan da plati troškove krivičnog postupka u iznosu od 60,00 € u roku od 15 dana od dana pravosnažnosti, pod prijetnjom izvršenja.


O b r a z l o ž e n j e


Optužnim predlogom Osnovnog državnog tužilaštva u Baru Kt.br. 350/13 od 25.06.2013. godine stavljeno je na teret okrivljenom izvršenje krivičnog djela bliže opisanog u dispozitivu.


Glavni pretres je održan u odustvu okrivljenog na osnovu čl.457. ZKP-a jer se
pozivu suda nije odazvao, svoj izostanak nije opravdao, a kako je saslušan
ocijenjeno je da njegovo prisustvo nije nužno.
Okrivljeni je u svojoj odbrani izjavio da je vlasnik stambenog objekta koji se
nalazi u Baru u naselju Ahmetov Brijeg koji je površine oko 58 m2. Taj objekat
je završen negdje u februaru 2013 godine, a krajem februara je angažovao
jednog električara, čijeg se imena ne može sjetiti, da mu priključi struju u
objekat. On je kupio brojilo i taj električar ga je postavio na fasadi kuće,
ispred ulaznih vrata. Na taj način on je obezbijedio struju za svoj stambeni
objekat, u koji se još uvijek nije uselio. On se nije obraćao
Elektrodistribuciji radi dobijanja saglasnosti za priključenje na
elektrodistributivnu mrežu iako brojilo uredno očitava utrošak električne
energije, on račune za utrošenu električnu energiju ne dobija. On nije
prisustvovao kotnroli od strane radika Elektrodistribucije koja je obavljena u
tom objektu dana 03.06.2013. godine, a zapisnik o kontroli mjernog mjesta
našao je na ormaru gdje se nalazi električno brojilo.

Sud je u dokaznom postupku saslušao ovlašćenog predstavnika oštećene ED Bar DP, pročitani su : zapisnik o kontroli mjernog mjesta ED Bar br. 33140 od 3.06.2013. godine i izvod iz kaznene evidencije na ime okrivljenog UP CB Bar br. 71-03/1-245/13-1466/2 od 27.07.2013. godine.

Ovlašćeni predstavnik oštećene ED Bar DPje izjavila da se ne pridružuje
krivičnom gonjenju i ne postavlja imovinsko pravni zahtjev.


Iz zapisnika o kontroli mjernog mjesta ED Bar broj 33140 od 3.06.2013. godine utvrđeno je kontrola izvršena na brojilu marke „Iskra“ broj 62796080. Potrošač je nelegalan, nije u bazi podataka. Isključen je na brojilu i plombiran. Potrošač nije prisutan prilikom vršenja kontrole. 


Iz izvoda iz kaznene evidencije na ime okrivljenog UP CB Bar br. 71-03/1-245/13-1466/2 od 27.07.2013. godine utvrđeno je da okrivljeni nije osuđivan. 


Kako je ocijenjeno da je činjenično stanje utvrđeno donijeto je rješenje da se
u dokaznom postupku neće saslušati svjedoci MS i M E.
Ocjenom izvedenih dokaza utvrđeno je da je okrivljeni učinio krivično djelo
koje mu je stavljeno na teret. Okrivljeni u svojoj odbrani navodi da je svoj
objekat priključio na elektro mrežu i da se nije obraćao Elektrodistribuciji
radi dobijanja saglasnosti za priključenje na elektrodistributivnu mrežu
U postupku je utvrđeno da je dana 03.06.2013. godine izvršena kontrola od
strane Elektrodistribucije u Baru, kojom prilikom je konstatovano da se
brojilo marke „Iskra“ broj 62796080 ne nalazi u bazi podataka
Elektrodistribucije u Baru. Činjenično stanje utvrđeno je iz odbrane
okrivljenog i sadržine zapisnika Elektrodistribucije u Baru.
Okrivljeni je ostvario objektivna obilježja krivičnog djela samovlašće, jer je
samovlasno pribavio pravo koje je smatrao da mu pripada, jer je smatrao da mu
pripada pravo da stambeni objekat priključi na elektrodistributivnu mrežu,
radi dobijanja električne energije. Okrivljeni je krivično djelo učinio sa
direktnim umišljajem jer je bio svjestan da pravo koje smatra da mu pripada
pribavlja samovlasno, odnosno bio je svjestan da nema elektroenergetsku
saglasnost da stambeni objekat priključi na niskonaponsku mrežu i da postupa
protivno čl. 141 st. 1 Zakona o energetici kojim je propisano da se
priključenje objekta na prenosni ili distributivni sistem električne energije
ili gasa vrši na osnovu saglasnosti za priključenje koju izdaje operator
prenosnog ili distributivnog sistema.


Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih sud je cijenio porodične prilike jer je okrivljeni oženjen i otac dvoje maloljetne djece, raniji život jer nije osuđivan. Otežavajućih okolnosti na strani okrivljenog nije bilo. Imajući u vidu navedene olakšavajuće okolnosti, u nedostatku otežavajućih okolnosti ocijenjeno je da prema okrivljenom nije potrebno izricanje efektivne kazne zatvora, da će se izricanjem uslovne osude prema okrivljenom u potpunosti postići svrha njenog izricanja i na taj način dovoljno uticati da ubuduće ne čini krivična djela. 


Odluka o troškovima zasniva se na odredbi čl. 229 st.1. Zakonika o krivičnom postupku. Dosuđeni iznos se odnosi na troškove rada suda koji su određeni prema trajanju, složenosti krivičnog postupka i imovinskim prilikama okrivljenog.


Na osnovu izloženog odlučeno je kao u izreci presude.


OSNOVNI SUD U BARU


Dana 18.09.2013. godine

Zapisničar S U D I J A

Milijana Minić  Goran Šćepanović


PRAVNA POUKA: Protiv ove presude može se 

izjaviti žalba Višem sudu u Podgorici u roku od
8 dana od dana prijema pismenog otpravka.

Žalba se predaje ovom sudu u dva primjerka.


DN-a: -1 x spisi

-1 x okrivljeni
- 1 x ODT Bar 
