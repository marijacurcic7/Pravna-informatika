K br. 313/11
U IME CRNE GORE
OSNOVNI SUD U BARU, kao prvostepeni krivični, sudija Goran Šćepanović, kao
sudija pojedinac, sa zapisničarom Milijanom Minić, u krivičnom predmetu
okrivljenih M N i B S, zbog krivičnog djela teška tjelesna povreda iz čl. 151
st.1 u vezi čl. 23 Krivičnog zakonika, po optužnom predlogu Osnovnog državnog
tužilaštva u Baru Kt.br. 359/11 od 13.10.2011. godine, nakon održanog glavnog
javnog pretresa u prisustvu zastupnika optužbe savjetnika Osnovnog državnog
tužilaštva Đikanović Predraga i okrivljenih, dana 22.01.2013. godine donio je
i javno objavio
P R E S U D U
Okrivljeni:
1. M N,

B S, 

Na osnovu čl. 373 tačka 2. ZKP-a
OSLOBAĐAJU SE OD OPTUŽBE
Da su :
Dana 06.08.2011. godine, oko 11,00 časova, na autobuskom stajalištu u
Sutomoru, Opština Bar, nakon kraće prepirke oko pružanja taksi usluga, fizički
nasrnuli na oštećenog T M iz Niša, izudarali ga šakama i pesnicima u predjelu
glave i tijela od kojih udaraca je pao na tle, a zatim nastavili da ga udaraju
nogama i šakama u predjelu glave i tijela, kojom prilikom su mu nanijeli tešku
tjelesnu povredu u vidu preloma donjovilične kosti u predjelu lijevog ugla
donjovilične kosti, krvni podliv kože u čeonom predjelu, krvni podliiv kože u
desnoj polovini potiljačnog predjela i krvni podliv kože u predjelu lijeve
nadlaktice,
- čime bi kao saizvršioci učinili - krivično djelo teška tjelesna povreda iz
čl. 151 st. 1. u vezi čl. 23 Krivičnog zakonika.
Jer nije dokazano da su učinili djelo za koje su optuženi.
Oštećeni T M se radi ostvarivanja imovinsko pravnog zahtjeva upućuje na
parnični postupak.
Troškovi krivičnog postupka padaju na teret budžetskih sredstava suda.
O b r a z l o ž e n j e
Optužnim predlogom Osnovnog državnog tužilaštva u Baru Kt.br. 359/11 od
13.10.2011. godine, stavljeno je na teret okrivljenima izvršenje krivičnog
djela bliže opisanog u dispozitivu.
Okrivljeni M N je u svojoj odbrani u prethodnom postupku naveo da na taksi
stanici u Sutomoru obavlja taksi usluge. T M ne
poznaje od ranije, a gledao ga je na taksi stanici nekoliko dana prije tog
događaja i opominjao ga je zbog sličnih stvari, kao i njegove kolege da im ne
uzima goste, jer oni od tog posla žive. Toga dana prišli su mu muž i žena, jer
je bio prvi na redu i pitali ga koliko iznosi vožnja do Dobre vode. On im je
odgovorio 20 eura ili po taksimetru, a tom čovjeku je to bilo skupo. Oni su
nakon toga otišli prema autobuskom stajalištu. Tada im je prišao T M i počeo
da razgovara sa njima. T M je nakon toga ušao u svoje vozilo koje je bilo
parkirano neposredno pored njegovog vozila i otišao je najprije prema
prodavnici »Voli«, okrenuo se i uputio se prema ovim ljudima, zaustavio je
vozilo kako bi preuzeo te ljude. Tada su mu prišli on i B S, a on je već bio
otvorio gepek od svog vozila i ubacao jednu putnu torbu u gepek. Na njihovo
pitanje šta to radi, T je odgovorio da vozi goste u svoju kuću u naselju Brca.
Prišao mu je, on je ostavio torbu u gepek i naglo se okrenuo prema njemu, a on
ga je rukom odgurnuo u predjelu lica ili vilice i to otvorenom šakom, od čega
se on spotakao preko ivičnjaka i pao na trotoar. Tada su on i ta žena počeli
da ih vrijeđaju, da im psuju oca i majku. Osim tog guranja nikakvog drugog
kontakta između njih nije bilo. On i B S su se vratili prema svojim vozilima
na stanicu, a on je te ljude poveo prema Dobroj Vodi. Ističe da je jedan
njihov kolega iz Niša rekao da je T zadobio povrede od nekih Bugara.
Na glavnom pretresu je naveo da je oštećenog zaista odgurnuo rukama u predjelu
glave, a prethodno ga je uhvatio rukom za vilicu. To guranje je bilo toliko
jako da je uspio da ga odgurne, on je bio u papučama, izgubio je kontrolu i
pao na trotoar lijevim dijelom leđa. Nije vidio da je on ostvario kontakt sa
trotoarom i sa nekim drugim dijelom tijela. Upoznat je da je oštećeni zadobio
više povreda, ali siguran je da iste nije mogao zadobiti u tom događaju jer
kada se par dana nakon tog događaja pričalo o oštećenom tu je bio prisutan i
jedan čovjek za koga zna da je taksista u Nišu koji je naveo da je njegov brat
vlasnik kuće u Sutomoru i da su neki bugarski državljani fizički napali
oštećenog i da su mu zadali povrede. On je kasnije saznao da se oštećeni
ljekaru prvi put obratio nakon tri dana od tog događaja sa njim, a sigurno je
da sa teškim povredama ne bi mogao da tri dana bude kući, a da se ne javi
ljekaru. Ne zna podatke tog čovjeka koji je pričao za taj događaj sa bugarskim
državljanima. Taj događaj su posmatrale njegove kolege sa taksi stanice koje u
slučaju potrebe mogu da svjedoče o tome što se desilo. Dodao je da je visok
1,80 cm i da ima 95 kg. Nakon predmetnog događaja nije izvršeno prepoznavanje,
samo je došao policajac koji mu je pokazao njegovu fotografiju, pitao ga da li
je on M, a na isti način je pokazao fotografiju B. Pozvao ih je da odu u
zgradu Uprave policije. Policija im je saopštila da posjeduje njihove
fotografije jer ih je oštećeni fotografisao i policiji pokazao kao napadače.
Okrivljeni B S je u svojoj odbrani u prethodnom postupku naveo da se na taksi
stanici u Sutomoru bavi pružanjem taksi usluga i ima redovno registrovano
taksi vozilo i licencu. Trečenski M zna još od prošle godine
jer je radio »na divlje« i prevozio turiste. Toga dana je T M bio obavio jednu
vožnju i parkirao se iznad zelene pijace uSutomoru, a od taksi stanice
udaljeno od 20 do 30 m. Kako je bio prvi po redu od taksista, prišli su mu
muž, žena i dijete i pitali ga da li može da ih preveze do mjesta Dobra Voda i
koliko košta ta usluga. On im je odgovorio da može po taksimetru, a da ih može
odvesti i za cijenu od 20 eura. Njima je ta cijena bila skupa i otišli su na
stajalište prema benzinskoj pumpi. On je vidio da je ovim licima prišao T M i
razgovarao je sa njima nakon čega su se oni uputili prema benzinskoj pumpi
pješke. T je tada pošao prema svom vozilu, upalio vozilo i otišao prema
»Voliju«, gdje se okrenuo i uputio se prema benzinskoj pumpi i čekao je ta
lica kako bi ih prevezao. Tada su B G, Đ P i J V saopštili da pogledaju kako
će da T da primi te goste i da ih preveze. Tada su se on i M N uputili prema T
M kako bi vidjeli da li će stvarno da preveze te goste. Kada su prišli vozilu
kojim je upravljao Trečenski Milu, on je već bio otvorio gepek i u isti
stavljao putnu torbu koju je nosila ta žena. Pitao ga je riječima »šta to
radiš«, a on mu je odgovorio da ih vozi njegovoj kući u naselju Brca, na šta
mu je on odgovorio da ne laže jer su ti ljudi njega pitali da ih preveze u
Dobru Vodu. Tada mu je prišao i M i uputio mu riječi »šta to radiš džukelo,
svaki dan nam uzimaš goste«, tada je on ispustio torbu koju je držao u rukama,
uputio se prema Mu ispruženih ruku govoreći »šta ćete vi, ne možete mi ništa«,
a na makedonskom im je i opsovao majku. Tada ga je M N uhvatio u predjelu
vilice otvorenom šakom, od čega je Trančevski pao na trotoar. Nakon toga T se
ustao ponovo počeo da viče i uhvatio M N u predjelu ruke, ali ga je M N ponovo
odgurnuo od sebe i on je pao na trotoar pored svog vozila. On je stojao 3-4 m
od njih i nije uopšte prilazio Trančevski M, niti ga je udarao. ĐP, B G i J V
nisu bili na mjestu događaja, već su bili na taksi stanici koja je udaljena
oko 40 m od mjesta događaja i ne zna da li su oni mogli da vide kako se
odigrao taj događaj. T M je ustao, povezao te ljude prema Dobroj Vodi,
nikakvih povreda on nije imao iz tog konflikta. Njima je jedan Nišlija rekao
da su T M sledećeg dana pretukli neki Bugari, ali ne zna kako se zove taj
čovjek samo zna da se bavi taksi uslugama u Nišu.
Na glavnom pretresu je naveo da je cijeli taj događaj posmatrao sa razdaljine
od nekih 3 do 4 m. Nije prilazio, niti je sa oštećenim imao bilo kakav fizički
kontakt, on je vidio da je M oštećenog uhvatio rukom za vilicu i da ga je
odgurnuo i s obzirom da je oštećeni bio u papučama on je pao na asfalt i to na
leđa više po lijevoj strani i to je jedini kontakt koji je bio između njih i
jedini kontakt oštećenog sa trotoarom. Par dana nakon toga na taksi stanicu je
došao jedan čovjek i kada su sa kolegama komentarisali što se desilo taj
čovjek je rekao da je oštećeni u kući njegovog brata koji je iz Niša zadobio
povrede od strane nekih bugarskih državljana. Da je oštećeni zaista zadobio
povrede za koje tvrdi da ih je zadobio u tom događaju on bi se ljekaru morao
odmah obratiti radi ukazivanja pomoći, a ne nekoliko dana poslije događaja.
Dodao je da je visok 183 cm, a težak je 90 kg.
U dokaznom postupku sud je na saglasan predlog stranaka pročitao iskaz
oštećenog T M iz prethodnog postupka i iskaz koji je dao zamolbenim putem pred
Osnovnim sudom u Nišu, saslušo svjedoke P D, P Đ, G B i V J, izvještaj ljekara
specijaliste Opšte stomatološke ambulatne Dental clinic od 8.08.2011. godine,
nalaz i mišljenje sudskog vještaka medicinske struke K N od 14.09.2011. godine
i dopunski nalaz od 26.09.2011. godine, saslušan je vještak medicinske struke
K N na glavnom pretresu dana 17.01.2012. godine, pročitani su izvod iz kaznene
evidencije na ime okrivljenog M N PJ Bar br. 24-03/3-245/11-5548/2 od
31.08.2011. godine, izvod iz kaznene evidencije na ime okrivljenog B Sabrije
PJ Bar br. 24-03/3-245/11-5933 od 27.09.2011. godine, izvod iz kaznene
evidencije na ime okrivljenog B S PJ Bar br. 24-03/3-245/11-6075/2 od
5.10.2011. godine, uput za radiološku službu Urgentnog bloka KC CG br.11340 od
8.08.2011. godine, RTG nalaz Centra za radiološku dijagnostiku KC CG br. 45447
od 8.08.2011. godine, izvještaj ljekara specijaliste ORL KC CG br. 1361 od
8.08.2011. godine, izvještaj ljekara specijaliste MFH KC CG br. protokola 1414
od 9.08.2011. godine, uputnicu za upućivanje lica na zdravstvenoj zaštiti u
vojsci Srbije i MO u vojnu zdravstvenu ustanovu vojne bolnice Niš br.
protokola 1440 od 11.08.2011. godine, otpusnu listu VMA br. protokola
174261-002 od 11.08.2011. godine, dopis JZU Opšta bolnica B. Orlandić Bar br.
6691/1 od 26.09.2012. godine, dopis JZU Dom zdravlja Bar br. 201-2149/2 od
5.10.2012. godibe, dopis UP PJ Bar 27 br. 03-224/1/12-7069/2 od 5.10.2012.
godine, dopis JZU Opšta bolnica B. Orlandić Bar br. 8928/1 od 1.12.2012.
godine i dopis JZU Zavoda za hitnu medicinsku pomoć br. 191 od 21.01.2013.
godine.
Svjedok oštećeni T M je u svom iskazu u prethodnom postupku naveo da je dana
06.08.2011. godine oko 10,00 časova prije podne došao na parking kod Autobuske
stanice u Sutomoru. Parkirao je svoje vozilo i izašao iz istog i imao namjeru
da na Autobuskoj stanici sačeka bratanca od njegove supruge koji je dolazio iz
Makedonije. Sjedio je na stolici ispred kafića i u jednom trenutku jedan
čovjek koji je stajao blizu njega je pitao koliko košta da ga odveze do Dobre
Vode, jer je držao ključeve od vozila u rukama, na što mu je odgovorio da
plati samo gorivo koje košta 10,00 eura, jer je taj čovjek rekao da ima ženu i
dijete, kao i stvari. On je dovezao kola ispred autobuskog stajališta i
otvorio gepek kako bi taj čovjek stavio stvari i vidio je da iza njega i
njegove žene i djeteta idu njemu dva nepoznata lica. Uzeo je da ubaci njihte
stvari i onda su mu prišla ta dvojica nepoznatih lica i uputili mu riječi »da
li taksiraš«, a on je govorio da ne taksira već tog čovjeka, ženu i dijete
vodi kod njega jer je pretpostavio što će da se desi. Na to su ta dva
nepoznata lica mu odgovorila riječima »misliš da mi ne znamo da ćeš ti da ih
vodiš u Dobre Vode«. Jedan od tih momaka koji je visočiji od tog drugog momka,
koji je ćelav, uhvatio ga je svojom rukom u predjelu lijevog mišića, a nakon
toga ga je taj drugi momak stisnutom pesnicom udario u predjelu lica. Nakon
toga su ga obojica počeli udarati stisnutim pesnicama i nogama više puta po
glavi i tijelu od kojih udaraca je pao na asfalt. On je u jednom trenutku
izgubio vazduh od udaraca. Taj čovjek što je trebao da ga preveze je počeo da
viče da ga ne udaraju, a žena je pokušala da pozove policiju, ali nije
uspjela, nakon toga je niži momak stisnutom pesnicom udario i tog čovjeka u
predjelu lica i to u prisustvu njegovog maloljetnog djeteta koje ima navršenih
možda četri godine. On je sam pokušao da ustane sa asfalta, ali su mu tada
obojica tih momaka ponovo prišla i nastavili da ga udaraju više puta nogama i
rukama po glavi i tijelu. U jednom trenutku su ga podigli i dok je bio u
stojećem položaju ta dva momka su ga više puta udarili stisnutim pesnicama u
predjelu glave, a kada su vidjeli da više ne može da stoji čuo je kako je
jedan od njih rekao »sada mu je dosta«, nakon čega su se udaljili prema
autobuskoj stajalištu, a on je ostao da leži na asfaltu. Tada su mu prišli taj
čovjek i žena koje je trebao da preveze i pomogli mu da ustane.
U iskazu koji je dao zamolbenim putem pred Osnovnim sudom u Nišu je izjavio da
je oko 15. juna prošle godine sa suprugom otišao u Sutomore. Z P iz Niša, čiju
tačnu adresu ne zna, ih je angažovao da budu praktično domaćini u njegovoj
vikendici u Sutomoru do 15. septembra, tačnije da primaju i dočekuju goste i
budu domaćini u toj kući. Dana 6. avgusta trebalo je da stignu gosti u
Sutomore. Po dogovoru on je otišao do Autobuske stanice kolima da ih sačeka.
Dok je čekao autobus prišao mu je jedan bračni par sa djetetom iz Ntog Sada i
pitao da li ima slobodnog smještaja u kući. Dogovorili su se da ih on odveze
da pogledaju kuću, pa ukoliko ne budu zadovoljni da ih odbaci do Dobre Vode za
cijenu od 10 eura koliko košta gorivo. Napominje da je sem njegovog vozila na
stanici bilo još dosta taksi vozila. Kada je trebalo da uđu u njegovo vozilo
naišla su dva muška lica, njemu nepoznata, jedno starije, jedno mlađe.
Obratili su mu se riječima »a ti taksiraš«. On je odgovorio da ne taksira, već
da ljude vozi u svoju kuću. Međutim oni su odmah počeli pesnicama da ga
udaraju po licu. Od nekoliko udaraca on je pao. Oni su ga podigli i nastavili
da ga udaraju. Taj čovjek iz Novog Sada je pokušao da mu pomogne, međutim oni
su i njega udarali, odnosno udario ga je taj mlađi čovjek. Njegova žena je
počela da vrišti i oni su prestali, jer je on ponovo pao i počeo da gubi
svijest. Čovjek iz Novog Sada mu je pomogao da ustane. Prevezao ih je do Dobre
Vode, a onda je otišao do zubara jer mu je od udaraca ispao jedan zub u donjoj
vilici. Kad mu je zubar snimio vilicu rekao mu je da ima frakturu vilice,
nakon čega je obavjestio policiju. Nakon toga su ga poslali u bolnicu u
Podgorici gdje su mu ukazali prvu pomoć, a onda se posle dva dana vratio u
Srbiju. Zadobio je povrede vilice, kao i povrede po glavi. Kasnije je
policajcimja pokazao ko su ljudi koji su ga tukli. Mlađi čovjek je manji od
njega, smeđ, dok je taj stariji bez kose i dosta krupniji od njega. Prvi put
ih je vidio tog dana i nikakv sukob nije imao prije toga sa njima. Pridružio
se krivičnom gonjenju i postavio imovinskopravni zahtjev u iznosu od 15 000
eura.
Svjedok P D je u svom iskazu naveo da su njegov brat P Z i on vlasnici dvije
kuće u naselju Brca i u toku ljetnjih mjeseci oni te kuće izdaju gostima.
Trnčevski M je radio 2 godine kod njegovog brata kao domar i u kući je boravio
sa svojom suprugom. Dogovor sa njegovim bratom je bio da mu mjesečno plaća oko
300 eura, a u opisu poslova bilo je i da goste koji bi dolazili kod njegovog
brata dočeka na stanici, da ih na kraju isprati, što je on i radio i za to je
on gostima uzimao 5 eura. On je to ranije radio za brata, ranijih godina. Kada
je u pitanju njegov boravak u kući njegovog brata prve godine on sa M nije
imao nikakvu komunikaciju, a sledeće godine 2011. godine on je bio kod brata
jer su došli neki njegovi prijatelji iz Kuršumlije. M je tu bio i on je tada
od njega saznao da je M vojno lice u penziji. Svakodnevno kada bi dolazio
autobus iz Niša M i on bi bili na stanici jer bi dočekivali goste, gdje bi se
javili jedan drugom bez neke priče. Dana 6.08.2011. godine on se kao i drugih
dana nalazio na parking prostoru kod Autobuske stanice, gdje je čekao dolazak
autobusa. U jednom trenutku pažnju mu je privukla galama i on je iz auta
izašao i vidio je da se na mjestu koje je bilo udaljeno 20 do 30 nalazi T M,
tu su bila prisutna i dva muškarca i jedna ženska osoba, i u tom trenutku M je
ubacivao torbe u vozilo, ne sjeća se marke i zna da je jedan čovjek torbe koje
bi M stavio u gepek vadio napolje i jedan od muškaraca i žena su stali između
njih i sve se na tome završilo, jer su torbe unijete u vozilo i M, taj čovjek
i žena su otišli negdje prema Baru. Ne sjeća se da je tog dana na tom mjestu
vidio okrivljene, tada ih je znao samo iz viđenja, ali ne može da se izjasni
ko je bio čovjek koji je iz M vozila izbacio torbe i da li je to bio jedan od
okrivljenih. On je bio iznenađen kada ga je unuk prije dva dana pozvao i kada
je vidio otpužene i o čemu se radi i da se protiv njih vodi krivični postupak,
i kada su pomenuli M i taj događaj on se prisjetio i nerado je došao na sud,
ali i on se bavi taksiranjem i zna koliko je to težak posao. Kada je u
večernjim satima, odnosno u popodnevnim satima dana kada se sve ovo desilo
vidio M, on je prolazio sa kolicima za đubre pored njegove kuće, vidio ga je
iz blizine i pozdravili su se, a vidio ga je i sledećeg jutra i na njemu nije
vidio nikakve povrede koje bi bile vidljive. Dan poslije što je vidio M njega
je pozvao njegovog brat i rekao mu da su M bili neki taksisti i on je svom
bratu rekao ono što je vidio. U večernjim satima tog dana on je bio u
samoposluzi u naselju Brca i neko je tada pomenuo da su M izbili neki Bugari
sa kojima se zakačio i potukao, a ko je to rekao, ko su ti Bugari, on nema
nikakva saznanja. Te detalje pamti jer zna da je njegov brat morao da dođe u
Sutomore, da organizuje posao sa gostima, jer je M morao da ode za Niš na
liječenje sa svojom suprugom. Od tada ga nije vidio. Njegov brat ga je molio
da te godine dođe da radi i on nije pristao. Kada je nakon događaja kod
Autobuske stanice vidio M prvi put bio je na udaljenosti od njega oko 20
metara, kada je nosio đubre kolicima, a drugi put ga je vidio sa tarase kroz
betonske stubiće ograde na udaljenosti na nekih 2 metra. On ga tom prilikom
nije zagledao, ali ništa mu na njemu nije ukazivalo da je povrijeđen, niti su
se na njemu vidjele te povrede. Niko mu ništa nije govorio o tome, ni M, ni
bilo ko drugi dok ga brat nije pozvao. Oba puta kada je vidio M bio je dan. Po
njegovoj mojoj procjeni T M je za glavu viši od okrivljenog B.
Svjedok P Đ je u svom iskazu naveo da je po zanimanju profesor geografije, ali
zbog nemogućnosti da nađe posao u struci on se izdržava auto taksiranjem. On i
njegove kolege imaju veliki problem sa ljudima koji im kradu vožnje. Da bi
mogli da obavljaju posao oni moraju da budu registrovani, plaćaju porez,
licencu, a u toku posebno ljetnjih mjeseci pojavi se veliki broj ljudi koji se
zaustave ispred njih, preuzmu putnike i oni ostanu bez posla. Ne može se
sjetiti tačnog datuma, zna da su bili ljetnji mjeseci i zna da im je u toku
tog ljeta 2011 godine jedan od najvećih problema bio T M, koji je uporno
preuzimao putnike ispod taksi stanice i može se reći da je više taksirao nego
oni. Sjeća se da je jednom prilikom M N vidio T koji je bio na udaljenosti od
taksi stanice u Sutomoru nekih 30-tak metara, otišao je do njega jer je on
preuzimao neke putnike i vidio je da je između Ma i tog čovjeka došlo do
otimanja oko nekih torbi. Nije mogao da vidi sve što se dešavalo, ali da je
između njih došlo do nekog ozbiljnijeg sukoba on bi skočio, a zbog udaljenosti
nije mogao ni da čuje tok razgovora. Kada je M otišao na mjesto na kojem se
nalazio T vidio je da je i B otišao za njim, ali ni za Ba nije vidio da je
učestvovao u bilo kakvom sukobu. Nakon tog događaja M i B su se vratili na
taksi stanicu, a T je sa preuzetim putnicima nastavio dalje prema Baru. Nije
obraćao pažnju na detalje T, ali sjeća se da je bio krupniji čovjek, bio je
visok, ne može se izjasniti o njegovoj visini u odnosu na Ma, a kaže da mu je
ostalo u pamćenju da je bio krupnije građe.
Svjedok G B je u svom iskazu naveo da obavlja posao taksiste. Ionako slabu
zaradu ugrožavaju im takozvani divlji taksisti, koji im preuzimaju posao,
obaraju cijene, a posebno se među njima 2011. godine u ljetnim mjeseci isticao
T M koji je u više navrata u blizini taksi stanice preuzimao putnike, a do
njih su dolazile i priče da i da je on za njih govorio da su lopovi i da će on
jeftinije da prevozi. On se sjeća jednog događaja na taksi stanici. Bio je u
blizini M N dok je B bio udaljen nekih 20-tak m od njih. Sjeća se da je T
došao iz pravca Bara, da je kod prodavnice »Voli« napravio polukrug i vratio
se na plato pored taksi stanice i izašao iz vozila i počeo da pregovara sa
nekim ljudima oko prevoza. Ne može se sjetiti sa koliko ljudi je razgovarao,
ali zna da mu je u jednom trenutku prišao M, opomenuo ga da to ne radi i zna
da je između njih došlo do nekog povlačenja oko torbi, ali odgovorno tvrdi da
M, a posebno B, nije prema tom čovjeku primenjivao bilo kakvu silu. Nakon toga
taj čovjek je nastavio sa vozilom i gostima prema Baru. Garantuje da je taj
čovjek uzimao veći prihod nego oni koji su registrovani za taj posao. T je
krupne građe, po njegovoj slobodnoj procjeni za glavu je veći od B i M, a te
godine ga nije vidio. On tom prilikom nije vidio da je T imao bilo kakve
povrede.
Svjedok V J je u svom iskazu naveo da u ljeto 2011 godine kao i stalno u toku
godine najveći problem njih taksista jesu divlji taksisti koji prevoze putnike
po nižim cijenama, a oni to sebi mogu da priušte jer ne plaćaju državi dažbine
koje oni plaćaju i na taj način ih ostavljaju bez posla. U toku prošlog ljeta
često se dešavalo da primjete jednog čovjeka sa vozilom, starijeg datuma
proizvodnje, sive boje, niških reg. oznaka koji je i prije i poslije podne u
blizini taksi stanice preuzimao putnike i njima je bilo jasno o čemu se radi.
Jednom prilikom, ne sjeća se datuma, na Autobusku stanicu, u sklopu koje se
nalazi taksi stanica, došao je autobus, putnici su se raspitivali za cijenu
prevoza za Dobru Vodu, M je pokušao da obezbijedi vožnju, ali nije uspio da se
dogovori konkretno sa jednim bračnim parom. Njima je rekao da je tražio cijenu
od 20 eura i da njima to nije odgovaralo. Međutim nakon toga ti putnici su
otišli prema autobuskom stajalištu, a oni su tada primijetili iza stajališta T
M. Kasnije je saznao da se tako zove i on je bio sa svojim vozilom koje je
maloprije opisao. Kada su to vidjeli M je njima rekao da će ponovo pokušati da
se dogovori sa tim ljudima i da će pristati na tu cijenu odnosno da će
prevoziti po istoj cijeni koju bude tražio i T. Vidio je da je prišao tom
vozilu i vidio je da se sa T otima oko neke torbe, da je T koji je po
konstituciji krupniji i visočiji od Ma uspio da mu izvuče torbu iz ruku i
stavi u gepek svog vozila i nakon toga T je sa ovim bračnim parom otišao prema
Baru. Na pitanje njih kolega zbog čega nije uspio da se dogovori oko vožnje, M
im je rekao da su ti ljudi rekli da je T njihov prijatelj. Na tom čovjeku nije
vidio nikakve povrede, a ne može se sjetiti gdje se tačno nalazio B, ali je
siguran da on nije bio sa M kada se ovo sve dešavalo. On T nakon tog događaja
nije vidio, pa pretpostavlja da nakon toga nije ni dolazio da preuzima goste.
Iz izvještaj ljekara specijaliste opšte stomatološke ambulatne Dental clinic
od 8.08.2011. godine je utvrđeno da je T M zadobio prelom donje vilične kosti
u predjelu lijevog ugla i povreda je dijagnostikovana dana 08.08.2011.godine.
Iz nalaza i mišljenje sudskog vještaka medicinske struke K N od 14.09.2011.
godine je utvrđeno da je T M je zadobio prelom donjevilične kosti u predjelu
lijevog ugla donjevilične kosti. Navedena povreda predstavlja u tešku tjelesnu
povredu i nanešena je dejstvom tupine aktivno zamahnutog mehaničkog oruđa, u
šta bi spadalo: stisnuta pesnica, šaka, noga i slično.
Iz dopunskog nalaza 26.09.2011. godine je utvrđeno je da je oštećeni T M
zadobio sljedeće tjelesne povrede: prelom donjevilične kosti u predjelu
lijevog ugla donjevilične kosti, krvni podliv kože u čeonom predjelu, krvni
podliv kože u desnoj polovini potiljačnog predjela, krvni podliv kože u
predjelu lijeve nadlaktice. Navedene povrede predstavljaju u vrijeme
nanošenja, skupno procijenjeno, tešku tjelesnu povredu. Prelom donjevilične
kosti u predjelu lijevog ugla donjevilične kosti predstavlja u vrijeme
nanošenja, sam za sebe, pojedinačno procijenjen, tešku tjelesnu povredu, dok
krvni podliv kože li čeonom predjelu, krvni podliv kože li desnoj polovini
potiljačnog predjela i krvni podliv kože li predjelu lijeve nadlaktice
predstavljaju u vrijeme nanošenja, sami za sebe, pojedinačno procijenjeni,
laku tjelesnu povredu. Prelom donjevilične kosti u predjelu lijevog ugla
donjevilične kosti, krvni podliv kože u čeonom predjelu, krvni podliv kože u
desnoj polovini potiljačnog predjela nanešeni su višekratnim dejstvom tupine
aktivno zamahnutog mehaničkog oruđa, u šta bi spadalo: stisnuta pesnica, šaka,
noga i slično, dok je krvni podliv kože u predjelu lijeve nadlaktice nastao
najvjerovatnije stiskanjem lijeve nadlaktice T M.
Vještak medicinske struke K N je na glavnom pretresu dana 17.01.2012. godine
je naveo da je prelom donje vilične kosti u predjelu lijevog ugla sasvim
sigurno bolan, onemogućava žvakanje, pravilan govor i slično. Isto tako to je
povreda zbog kojeg povrijedjeni ne mora hitno - odmah da se javi ljekaru, već
to može da učini i dan, dva i više nakon zadobijanja povrede. Navedena povreda
je dijagnostikovana dana 08.08.2011. godine u stomatološkoj ambulanti »Dental
Clinic« u Baru i u Kliničkom centru CG u Pogorici takođe, 08.08.2011. godine i
09.08.2011. godine. Na osnovu činjenice i medicinske dokumentacije očigledno
je da su sve povrede koje je zadobio T M svježe i da su nastale u vremenskom
periodu do 72,00 časa prije nego što su dijagnostikovane dana 08.08.2011.
godine. Dakle mogle su nastati i 06.08.2011. godine, 07.08.2011. godine i
08.08.2011. godine. Povrede koje je zadobio Trečevski M nijesu mogle nastati
nikakvim stiskanjem donje vilice, niti bilo kakvim guranjem, odgurivanjem i
slično. Povrede koje je zadobio T ne predstavljaju smetnju za upravljanje
vozilom u smislu nemogućnosti jer je on svakako imao probleme, ali je bio
sposoban da i sa tim problemima upravlja vozilom.
Iz izvoda iz kaznene evidencije na ime okrivljenog M N PJ Bar br.
24-03/3-245/11-5548/2 od 31.08.2011. godine je utvrđeno da je osuđivan
presudom Osnovnog suda u Kotoru K br. 328/01 od 14.02.2006. godine zbog
krivičnog djela iz čl.207 st.3 u vezi st.1 KZ RCG na kaznu zatvora u trajanju
od 30 (trideset) dana.
Iz izvoda iz kaznene evidencije na ime okrivljenog B S PJ Bar br.
24-03/3-245/11-5933 od 27.09.2011. godine utvrđeno je da je izvod pribavljen
za lice sa imenom B Sabrija, a ne S.
Iz izvoda iz kaznene evidencije na ime okrivljenog B S PJ Bar br.
24-03/3-245/11-6075/2 od 5.10.2011. godine utvrđeno je da je osuđivan presudom
Opštinskog suda u Kotoru K br. 14/81 od 23.02.1981.godine zbog krivičnog djela
iz čl.48 KZ SRCG na na kaznu zatvora u trajanju od 30 (trideset) dana,
presudom Opštinskog suda u Titogradu K br. 71/81 od 29.12.1981. godine zbog
krivičnog djela iz čl.190 st.4 u vezi čl.185 st.3 KZ SRCG na kaznu zatvora u
trajanju od 6 (šest) mjeseci zatvora uslovno na dvije godine i presudom
Opštinskog suda u Baru K br. 17/86 od 21.04.1986 .godine zbog krivičnog djela
iz čl.46 st.2 KZ SRCG na kaznu zatvora u trajanju od 45 dana.
Iz uputa za radiološku službu Urgentnog bloka KC CG br.11340 od 8.08.2011.
godine, RTG nalaza Centra za radiološku dijagnostiku KC CG br.45447 od
8.08.2011. godine, izvještaja ljekara specijaliste ORL KC CG br.1361 od
8.08.2011. godine,izvještaja ljekara specijaliste MFH KC CG br. protokola 1414
od 9.08.2011. godine, uputnice za upućivanje lica na zdravstvenoj zaštiti u
vojsci Srbije i MO u vojnu zdravstvenu ustanovu vojne bolnice Niš br.
protokola 1440 od 11.08.2011. godine i otpusne liste VMA br. protokola
174261-002 od 11.08.2011. godine je utvrđeno koje povrede je zadobio oštećeni.
Iz dopisa JZU Opšta bolnica B .Orlandić Bar br.6691/1 od 26.09.2012. godine,
dopisa JZU Dom zdravlja Bar br.201-2149/2 od 5.10.2012 godine, dopisa JZU
Opšta bolnica B. Orlandić Bar br. 8928/1 od 1.12.2012 godine i dopisa JZU
Zavoda za hitnu medicinsku pomoć br. 191 od 21.01.2013 godine je utvrđeno da
se lice T M sa ličnim podacima kao u spisima predmeta nije javljao radi
ukazivanja medicinske pomoći u toku avgusta 2011.godine
Iz dopisa UP PJ Bar 27 br. 03-224/1/12-7069/2 od 5.10.2012. godine je utvrđeno
da u Ekspozituru kriminalističke policije PJ Bar nije prijavljivan događaj
gdje je u fizičkom sukobu u svojstvu oštećenog ili osumnjičenog učestvovalo
lice T M sa ličnim podacima kao u spisima predmeta.
Ocjenom izvedenih dokaza nije dokazano da su okrivljeni učinili krivično djelo
koje im je stavljeno na teret na način predstavljen u dispozitivu. Okrivljeni
u svojoj odbrani ne priznaju da su učinili krivično djelo. Okrivljeni su
izjavili da su bili na Autobuskoj stanici i da su vidjeli oštećenog koji se
bavio nelegalnim prevozom gostiju i kada je oštećeni imao namjeru da u
prtljažni prostor svog vozila ubaci torbu bračnog para sa djetetom koje je
imao namjeru da preveze, okrivljeni M N se obratio oštećenom kritikom zbog
čega njima kao legalnim taksistima oduzima goste, nakon čega je oštećeni
ostavio torbu okrenuo se prema njemu, on ga je rukom uhvatio za vilicu i
odgurnuo od kojeg guranja je oštećeni pao na trotoar jer se prethodno spotakao
o ivičnjak. Okrivljeni B je dodao da je okrivljeni M samo reagovao na psovke
oštećenog na način što je oštećenog uhvatio u predjelu vilice otvorenom šakom,
od čega je oštećeni pao na trotoar, a nakon što je oštećeni ustao ponovo je
počeo da viče i uhvatio okrivljenog M N u predjelu ruke, ali ga je M N ponovo
odgurnuo od sebe i oštećeni je pao na trotoar pored svog vozila. On je stojao
3-4 m od njih i nije uopšte prilazio oštećenom niti ga je udarao.
Sud je u postupku saslušao svjedoke P Đ, G B i V Ja koji su opisali da su
vidjeli da je između okrivljenog Ma i oštećenog došlo do otimanja oko jedne
torbe koju je oštećeni namjeravao da stavi u svoje vozilo, da između njih nije
bilo drugog kontakta, a posebno da okrivljeni B nije sa oštećenim imao nikakav
kontakt. Svjedoci su predmetni događaj posmatrali sa veće udaljenosti,
posmatrali su samo dio događaja jer iz odbrana okrivljenih jasno je da je
između okrivljenog M N i oštećenog došlo do fizičkog kontakta koji je bio
intezivniji od onoga što su svjedoci predstavili sudu.
Optužni predlog zasnovan je na iskazu svjedoka oštećenog T M, koji je u
postupku saslušan dva puta. Prilikom prvog saslušanja izjavio je da su mu
prišla dva lica od kojih je jedno visočije, da ga je visočiji momak uhvatio
predjelu lijevog mišića, a kada ga je drugi momak stisnutom pesnicom udario u
predjelu lica obojica su mu zadali više udaraca pesnicama i nogama po glavi i
tijelu od kojih udaraca je pao na asfalt. Momak niži rastom je nakon toga
stisnutom pesnicom udario i čovjeka koji je bio u društvu sa suprugom i
djetetom. Nakon što je oštećeni pokušao da ustane obojica su mu prišli i
nastavili da ga udaraju više puta nogama i rukama po glavi i tijelu. Tada su
ga podigli i dok je bio u stojećem položaju više puta su ga udarili stisnutim
pesnicama u predjelu glave. Oštećeni je u sledećem iskazu naveo da su dva lica
nakon kraće prepirke odmah počeli pesnicama da ga udaraju po licu, on je pao,
oni su ga podigli i nastavili da ga udaraju, mlađe lice je zadalo udarac i
jednom licu iz Novog Sada koji se tu nalazio sa suprugom i djetetom. Kasnije
je policajcima pokazao ko su ljudi koji su ga tukli. Mlađi čovjek je manji od
njega, smeđ, dok je stariji bez kose i dosta krupniji od njega.
Iskaz oštećenog se u pogledu intenziteta napada, broja primljenih udaraca
razlikuje u navedena dva iskaza. U drugom iskazu oštećeni nije naveo da ga je
lice više rastom na početku događaja uhvatio za ruku, i da je nakon što je
jedan od napadača zadao udarac gostu iz Novog Sada zadobio više udaraca od oba
lica i to u dva navrata i to prvo dok se nalazio na asfaltu, a nakon toga i
dok se nalazio u stojećem položaju, u koji su ga prethodno stavili napadači.
U postupku je utvrđeno da je oštećeni T M zadobio tjelesne povrede, ali nije
dokazano da su povrede koje su predstavljene u dispozitivu oštećenom zadali
okrivljeni. Prije svega, oštećeni opisuje napadače kao dva lica od kojih je
jedno mlađe, a drugo starije. Između okrivljenih postoji razlika u godinama.
Prilikom davanja prvog iskaza okrivljeni kao napadače pominje momke.
Okrivljeni koji su rođeni 1968 i 1953. godine s obzirom na godine rođenja ne
mogu predstavljati momke, kako to navodi oštećeni. Oštećeni dalje navodi da je
jedno od lica više rastom od drugog lica, da je mlađi čovjek manji od njega,
dok je stariji bez kose i dosta krupniji od njega. Okrivljeni M je visok 1,80
cm i težak 95 kg, dok je okrivljeni B koji iznad čela nema kosu visok 183 cm,
a težak 90 kg. Razlika u visini okrivljenih je tolika da je gotovo neprimjetna
pogotovo za lice koje okrivljene ne poznaje, okrivljeni B je lakši od
okrivljenog M, a oštećeni navodi da je starije lice dosta krupnije od njega,
koji opis ne odgovara okrivljenom B koji jeste stariji od okrivljenog M, ali
nije krupniji od njega. Sud je u postupku saslušao i svjedoka P D koji je
izjavio da je po njegovoj procjeni T M za glavu viši od okrivljenog B. Ako se
ima u vidu visina obojice okrivljenih i neznatna visinska razlika proizilazilo
bi da ako je oštećeni kako je izjavio viši od jednog napadača koji je mlađi,
da je viši i od drugog napadača, međutim, oštećeni pominje dva lica od kojih
je jedno više od drugog. U postupku nije izvršeno prepoznavanje okrivljenih,
pa postoji pretpostavka da su napadači na oštećenog okrivljeni jer je policija
saopštila okrivljenim da ih je oštećeni fotografisao na ulici i pokazao
fotografije policiji. Okrivljeni nisu vidjeli da ih oštećeni fotografiše na
ulici, pa je utvrđeno da je fotografisanje izvršeno sa veće udaljenosti, a po
ocjeni suda sa tako izrađenih fotografija ne može se nesumnjivo utvrđivati
identitet lica u pretkrivičnom postupku.
Sud je u postupku saslušao u svojstvu svjedoka P D, brata lica kod koga je
oštećeni bio zaposlen dvije godine u toku ljetnjih mjeseci. Svjedok je bio
prisutan kada je jednom prilikom na Autobuskoj stanici došlo do otimanja oko
torbe između oštećenog i jednog lica, dok je pored tog lica bilo prisutno još
jedno muško lice i ženska osoba. Očigledno je da je jedno od muških lica
čovjek iz Novog Sada, ali svjedok nije vidio još jedno muško lice koje bi
predstavljalo drugog napadača koga je opisao oštećeni. Svjedok je oštećenog
vidio u popodnevnim satima istog dana i sledećeg jutra i na njemu nije vidio
nikakve vidljive povrede. Svjedok P je nepristrasan svjedok koji ne poznaje
okrivljene, a poznaje oštećenog i da je imao namjeru da neistinito predstavi
predmetni događaj potvrdio bi iskaz oštećenog, što svjedok nije uradio.
Svjedok je potvrdio odbranu okrivljenog koji su naveli da se pričalo da su
neki bugarski državljani fizički napali oštećenog i da povrede koje je on
zadobio potiču od tog događaja. Okrivljeni se radi ukazivanja medicinske
pomoći javio dva dana nakon predmetnog događaja. Ako bi se prihvatio prvi
iskaz oštećenog u kome navodi da je zadobio prvo udarac pesnicom, više udaraca
pesnicama i nogama po glavi i tijelu, nakon što je pokušao da ustane više
udaraca nogama i rukama po glavi i tijelu i nakon što su ga podigli više
udaraca stisnutim pesnicama u predjelu glave, to bi podrazumijevalo zadavanje
velikog broja udaraca. Prema mišljenju vještaka povrede koje je zadobio
oštećeni mogle su biti nanijete 06.08.2011. godine, 07.08.2011. godine i
08.08.2011. godine, a kada se navedeno mišljenje dovede u vezu sa iskazom
svjedoka Pa da kritičnog dana na oštećenom nije vidio povrede, ocijenjeno je
da oštećeni povrede nije ni zadobio u predmetnom događaju na Autobuskoj
stanici u Sutomoru, već u nekom drugom fizičkom sukobu. Pravo je svakog lica
koje je oštećeno izvršenjem krivičnog djela kada će izvršenje prijaviti, ali
ako bi se prihvatio iskaz oštećenog kao istinit proizilazilo bi da ni lice iz
Novog Sada nije prijavilo da je bilo fizički napadnuto, što je malo
vjerovatno.
Sud je precizirao optužni predlog u pogledu ličnih podataka navodeći da je ime
okrivljenog Ba S, a ne Sabrija kako je navedeno u optužnom predlogu.
Kako nije dokazano da su okrivljeni učinili krivično djelo koje im je
stavljeno na teret donijeta je presuda kojom se oslobađaju od optužbe na
osnovu čl. 373. tč. 2 ZKP.
Na osnovu čl. 239 st. 3 ZKP oštećeni T M je radi ostvarivanja imovinskopravnog
zahtjeva upućen na parnični postupak, jer je sud donio presudu kojom su
okrivljeni oslobođeni od optužbe.
Odluka o troškovima krivičnog postupka zasniva se na odredbi čl. 230. st.1
ZKP, zbog čega troškovi krivičnog postupka padaju na teret budžetskih
sredstava suda.
Na osnovu izloženog odlučeno je kao u izreci presude.
OSNOVNI SUD U BARU
Dana 22.01.2013. godine
Zapisničar S U D I J A
Milijana Minić Goran Šćepanović
PRAVNA POUKA:Protiv te presude može se
izjaviti žalba Višem sudu u Podgorici u roku od
8 dana od dana prijema pismenog otpravka.
Žalba se predaje tom sudu u dva primjerka.
DN – a
1 x spisi
1 x ODT
1 x okrivljeni M N
1 x okrivljeni B S
1 x punomoćniku ošt. Blagojević Đuru.