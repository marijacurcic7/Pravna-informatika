
K br. 340/13

U IME CRNE GORE
OSNOVNI SUD U BARU, kao prvostepeni krivični, sudija Goran Šćepanović, kao
sudija pojedinac, sa zapisničarom Milijanom Minić, u krivičnom predmetu
okrivljenog SB, zbog krivičnog djela samovlašće iz čl.384 st.1 Krivičnog
zakonika, po optužnom predlogu Osnovnog državnog tužilaštva u Baru Kt.br.
368/13 od 05.08.2013. godine, nakon održanog glavnog javnog pretresa u
prisustvu zastupnika optužbe zamjenika Osnovnog državnog tužilaštva u Baru
Đurišić Radovana, u odsustvu okrivljenog, dana 25.09.2013. godine donio je i
javno objavio



PRESUDU



Okrivljeni S B


K r i v j e :
Što je:
Neutvrđenog dana, u maju mjesecu 2013.godine u Baru, u porodičnoj kući koja se
nalazi u Baru - naselje Dubrava, protivno odredbi člana 141 st.1 Zakona o
energetici („Službeni list Crne Gore“ 28/10), svjestan svog djela čije
izvršenje je htio, iako je znao da je njegovo djelo zabranjeno, samovlasno
pribavio pravo za koje je smatrao da mu pripada, na način što je navedenu
porodičnu kuću priključio na elektrodistributivnu mrežu bez prethodno
pribavljene saglasnosti za priključenje operatora distributivnog sistema
Elektroprivrede Crne Gore AD Nikšić, Elektrodisribucije - Bar
- čime je učinio krivično djelo - samovlašće iz čl. 384 st. 1. Krivičnog
zakonika.
Pa mu sud primjenom čl. 4, 32, 36, 42, 52, 53 i 54 Krivičnog zakonika i čl.
369, 370 i 374 Zakonika o krivičnom postupku, i z r i č e



USLOVNU OSUDU



Kojom mu utvrđuje kaznu zatvora u trajanju od 30 (trideset) dana i istovremeno određuje da se kazna neće izvršiti ukoliko okrivljeni u roku od 1 (jedne) godine, od dana pravosnažnosti, ne učini novo krivično djelo.


Okrivljeni je dužan da plati troškove krivičnog postupka u iznosu od 60,00 € u roku od 15 dana od dana pravosnažnosti, pod prijetnjom izvršenja.


O b r a z l o ž e n j e


Optužnim predlogom Osnovnog državnog tužilaštva u Baru Kt.br. 368/13 od 05.08.2013. godine stavljeno je na teret okrivljenom izvršenje krivičnog djela bliže opisanog u dispozitivu.


Glavni pretres je održan u odustvu okrivljenog na osnovu čl.457. ZKP-a jer se
pozivu suda koji je lično primio nije odazvao, svoj izostanak nije opravdao, a
kako je saslušan ocijenjeno je da njegovo prisustvo nije nužno.
Okrivljeni je u svojoj odbrani izjavio da je od prije otprilike godinu dana
kupio plac i kuću u naselju Dubrava od M M, a kako navedena kuća nije bila
priključena na elektro mrežu on je u toj kući postavio električno brojilo i
zamolio električara izvjesnog Mirka koji je tu kuću negdje u maju 2013 godine
priključio na elektro mrežu na koji način je on obezbijedio snabdijevanje
električnom energijom. Njemu je bilo poznato da je za priključenje objekta na
elektrodistributivnu mrežu bila potrebna određena saglasnost
Elektrodistribucije, ali mu je električna energija bila neophopdna tako da je
priključenje izvršio bez te saglasnosti, ali bi napomenuo da se utrošeena
električan energiju uredno očitava na brojilu i da on ne krade električnu
energiju.

Sud je u dokaznom postupku saslušao ovlašćenog predstavnika oštećene ED Bar D P, pročitani su : zapisnik o kontroli mjernog mjesta ED Bar br. br.32455 od 24.05.2013. godine i izvod iz kaznene evidencije na ime okrivljenog CB Bijelo Polje br. 79-03-245/13-7264/2 od 29.08.2013. godine.

Ovlašćeni predstavnik oštećene ED Bar D P je izjavila da se pridružuje
krivičnom gonjenju, a ne postavlja imovinsko pravni zahtjev.

Iz zapisnika o kontroli mjernog mjesta ED Bar broj 32455 od 24.05.2013. godine utvrđeno je kontrola izvršena na brojilu marke „Iskra“ broj 62795813. Potrošač je samovoljno priključen na NN mrežu, isključen pod brojilom, i plombiran plombom broj AA06941. 
Iz izvoda iz kaznene evidencije na ime okrivljenog UP CB Bar br. 79-03-245/13-7264/2 od 29.08.2013. godine utvrđeno je da okrivljeni nije osuđivan. 

Kako je ocijenjeno da je činjenično stanje utvrđeno donijeto je rješenje da se
u dokaznom postupku neće saslušati svjedoci Đ J.
Ocjenom izvedenih dokaza utvrđeno je da je okrivljeni učinio krivično djelo
koje mu je stavljeno na teret. Okrivljeni u svojoj odbrani priznaje izvršenje
krivičnog djela navodeći da je svoj objekat priključio na elektro mrežu, da je
znao da mu je potrebna saglasnost Elektrodistribucije, ali da mu je električna
energija bila potrebna.
U postupku je utvrđeno da je dana 24.05.2013. godine izvršena kontrola od
strane Elektrodistribucije u Baru, kojom prilikom je konstatovano da se
brojilo marke „Iskra“ broj 62795813 ne nalazi u bazi podataka
Elektrodistribucije u Baru. Činjenično stanje utvrđeno je iz odbrane
okrivljenog i sadržine zapisnika Elektrodistribucije u Baru.
Okrivljeni je ostvario objektivna obilježja krivičnog djela samovlašće, jer je
samovlasno pribavio pravo koje je smatrao da mu pripada, jer je smatrao da mu
pripada pravo da stambeni objekat priključi na elektrodistributivnu mrežu,
radi dobijanja električne energije. Okrivljeni je krivično djelo učinio sa
direktnim umišljajem jer je bio svjestan da pravo koje smatra da mu pripada
pribavlja samovlasno, odnosno bio je svjestan da nema elektroenergetsku
saglasnost da stambeni objekat priključi na niskonaponsku mrežu i da postupa
protivno čl. 141 st. 1 Zakona o energetici kojim je propisano da se
priključenje objekta na prenosni ili distributivni sistem električne energije
ili gasa vrši na osnovu saglasnosti za priključenje koju izdaje operator
prenosnog ili distributivnog sistema.


Odlučujući se za krivičnu sankciju prema okrivljenom sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih sud je cijenio priznanje krivičnog djela, lične prilike jer je okrivljeni mlad čovjek do sada neporočnog vladanja. Otežavajućih okolnosti na strani okrivljenog nije bilo. Imajući u vidu navedene olakšavajuće okolnosti, u nedostatku otežavajućih okolnosti ocijenjeno je da prema okrivljenom nije potrebno izricanje efektivne kazne zatvora, da će se izricanjem uslovne osude prema okrivljenom u potpunosti postići svrha njenog izricanja i na taj način dovoljno uticati da ubuduće ne čini krivična djela. 


Odluka o troškovima zasniva se na odredbi čl. 229 st.1. Zakonika o krivičnom postupku. Dosuđeni iznos se odnosi na troškove rada suda koji su određeni prema trajanju, složenosti krivičnog postupka i imovinskim prilikama okrivljenog.


Na osnovu izloženog odlučeno je kao u izreci presude.


OSNOVNI SUD U BARU


Dana 25.09.2013. godine

Zapisničar S U D I J A

Milijana Minić  Goran Šćepanović


PRAVNA POUKA: Protiv ove presude može se 

izjaviti žalba Višem sudu u Podgorici u roku od
8 dana od dana prijema pismenog otpravka.

Žalba se predaje ovom sudu u dva primjerka.


DN-a: -1 x spisi

-1 x okrivljeni
- 1 x ODT Bar 
