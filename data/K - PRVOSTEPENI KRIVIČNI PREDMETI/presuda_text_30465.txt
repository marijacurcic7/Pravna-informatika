K br. 353/12
U IME CRNE GORE
OSNOVNI SUD U BARU, kao prvostepeni krivični, sudija Goran Šćepanović, kao
sudija pojedinac, sa zapisničarom Milijanom Minić, u krivičnom predmetu
okrivljenih DV i B F, zbog krivičnih djela laka tjelesna povreda iz čl.152
st.2 u vezi st.1 Krivičnog zakonika, po optužnom predlogu Osnovnog državnog
tužilaštva u Baru Kt.br. 602/11-2 od 16.02.2012. godine, nakon održanog
glavnog javnog pretresa u prisustvu zastupnika optužbe zamjenika VDT U Bijelom
Polju Višnje Medojević, okrivljenog D V i njegovog branioca, Đ J, advokata iz
Bara, dana 05.03.2013. godine donio je i javno objavio
PRESUDU
Okrivljeni,


D V, JMBG 0609977223002, od oca Matije i majke Slavice, rođene Jovetić, rođen 06.09. 1977. godine u Baru, stalno nastanjen u Baru, naselje Tomba bb, Mirovica, državljanin Crne Gore, po zanimanju stočar, oženjen, otac troje maloljetne djece, završio osnovnu školu, lošeg imovnog stanja, osuđivan presudom Osnovnog suda u Baru K br. 232/08 od 27.10.2008.godine zbog krivičnog djela iz člč.168 st.3 u vezi st.1 u vezi čl.49 KZ 3 (tri) mjeseca zatvora uslovno na 1 (jednu) godinu i 6 (šest) mjeseci i presudom Osnovnog suda u Baru K br. 337/04 od 23.03.2009. godine zbog krivičnog djela iz čl.36 st.1 KZ RCG, na kaznu zatvora od 3 (tri) mjeseca ;


B F, JMBG 0303979272025, od oca Rasima i majke Zinete, rođene Tuz, rođen 03.03.1979. godine u Minhenu, sa prebivalištem u Baru, Dobra Voda, državljanin Crne Gore, moler, oženjen, otac troje maloljetne djece, završio srednju školu, lošeg imovnog stanja, osuđivan presudom Osnovnog suda u Baru K br. 136/04 od 22.03.2004. godine zbog krivičnog djela iz čl.244 st.1 KZ CG u sticaju sa krivičnim djelom iz čl.412 st.2 u vezi st.1 KZ CG na zatvor 3 (tri) mjeseca i 15 (petnaest) dana; 


K r i v i s u :
Što su,
1. Okrivljeni D V, dana 23. 12. 2011. godine, oko 16,00 časova, u naselju
Mirovica, u blizini Stare masline, Opština Bar, lako tjelesno povrijedio
oštećenog B F, na način što ga je nakon kraće prepirke više puta udario
drvenom letvom u predjelu glave i tijela, sredstvom podobnim da tijelo teško
povrijedi i zdravlje teško naruši, kojom prilikom mu je nanio sledeću povredu:
oguljotinu kože u lijevoj polovini čeonog predjela sa crvenilom okolne kože
promjera 4x2 cm,
- čime je učinio krivično djelo - laka tjelesna povreda iz čl. 152 st. 2. u
vezi st. 1 Krivičnog zakonika.
2. Okrivljeni B F, istog dana, na istom mjestu i u isto vrijeme kao u stavu
l. optužnog predloga, lako tjelesno povrijedio oštećenog D V, na način što ga
je nakon kraće prepirke jedanput udario metalnom šipkom u predjelu tijela -
lijeve ruke, sredstvom podobnim da tijelo teško povrijedi i zdravlje teško
naruši, kojom prilikom mu je nanio sledeću povredu: nagnječenje lijeve
podlaktice u gornjoj trećini sa otokom u predjelu lijeve podlaktice u gornjoj
trećini i sa reduciranim pokretima u lijevom lakatnom zglobu,
- čime je učinio krivično djelo - laka tjelesna povreda iz čl. 152 st. 2. u
vezi st. 1 Krivičnog zakonika.
Pa sud okrivljenog D V primjenom čl. 4, 32, 39 i 42 Krivičnog zakonika i čl.
369, 370 i 374 ZKP-a,
O S U Đ U J E
Na novčanu kaznu u iznosu od 1.200 € (hiljadu dvjesto Eura), koju kaznu je
dužan da plati u roku od 30 dana od dana pravosnažnosti presude, pod
prijetnjom izvršenja.
Ukoliko se novčana kazna ne bude mogla naplatiti u roku ista će se izvršiti
tako što će se za svakih započetih 25,00 € novčane kazne odrediti jedan dan
zatvora.
Sud okrivljenom B F primjenom čl. 4, 32, 36, 42, 52, 53 i 54 Krivičnog
zakonika i čl. 369, 370 i 374 Zakonika o krivičnom postupku, i z r i č e
USLOVNU OSUDU
Kojom mu utvrđuje kaznu zatvora u trajanju od 30 (trideset) dana i istovremeno
određuje da se kazna neće izvršiti ukoliko okrivljeni u roku od 1 (jedne)
godine, od dana pravosnažnosti, ne učini novo krivično djelo.
Okrivljeni su dužni da plate troškove krivičnog postupka u iznosu od po 150,00
€ u roku od 15 dana od dana pravosnažnosti, pod prijetnjom izvršenja.
O b r a z l o ž e n j e
Optužnim predlogom Osnovnog državnog tužilaštva u Baru Kt.br. 602/11-2 od
16.02.2012. godine, stavljeno je na teret okrivljenima izvršenje krivičnog
djela bliže opisanog u izreci presude.
Glavni pretres zakazan dana 05.03.2013. godine održan je u odsustvu
okrivljenog B F na osnovu čl.457. ZKP-a jer se pozivu nije odazvao, svoj
izostanak nije opravdao, a kako je saslušan ocijenjeno je da njegovo prisustvo
nije nužno.
Okrivljeni D V je u svojoj odbrani u prethodnom postupku naveo da je dana
23.12.2011. godine, oko 16,00 časova, iz pravca naselja Mirovica, lokalnim
putem prema bolnici u Starom Baru, upravljao putničkim motornim vozilom marke
„Golf III“, u kome se pored njega nalazila i njegova vanbračna supruga I J i
dvoje maloljetne djece. Vozio je malo brže kako bi što prije stigao do bolnice
jer mu je vanbračna supruga bila bolesna - prokrvarila je. Dolaskom u jednu
krivinu on je u istu ušao malo brže vozilom, a lokalnim putem, iz pravca Dobre
Vode prema Mirovici, vozilom je upravljao B F za koga je kasnije saznao da se
tako zove i s obzirom da je pretekao vozilo koje se kretalo ispred njega, a
kojim je upravljao S L, isto je pretekao i B, a onda nastavio kretanje za njim
koristeći sirenu i pokazujući mu rukom kroz prozor da stane. Zaustavio je
vozilo iznad Stare masline i objasnio mu zbog čega je vozio brže, a B mu je u
tom momentu opsovao oca i majku i sve mrtvo i živo. Nakon toga on je izašao iz
svog vozila kako bi mu objasnio zbog čega je brže vozio, ali je B u tom
momentu otišao i iz gepeka svog vozila uzeo auto dizalicu i krenuo prema
njemu. Sve ovo je posmatrao inspektor L S i neko lice sa Kosova koje se
nalazilo sa njim u vozilu. Oni su spriječili da ne dođe do sukoba između njih
dvojice. On je nastavio put i B je opet svojim vozilom krenuo za njim i na
isti način kao što je naprijed rekao, insistirao je da zaustavi vozilo. Stao
je na Mirovici, na nekom proširenju da ga pita šta hoće, a B je otrčao do kuće
S H, uzeo jednu metalnu šipku i krenuo u njegovom pravcu. On je sa prikolice
od Samira Ličine uzeo dasku s namjerom da se brani. Postavio je ruku kako bi
zaštitio glavu i B ga je udario šipkom po ruci i povrijedio, ima gips na
lijevoj ruci i o kakvoj se povredi radi zaista se ne može izjasniti. Misli da
se radi o teškoj tjelesnoj povredi, a priložiće u spise medicinsku
dokumentaciju. Kako je istakao B ga je udario jedanput i kada je krenuo drugi
put on je njega udarao daskom više puta u predjelu nogu, branio se. Udarao ga
je sve dok je držao šipku u rukama i to prethodno u obje ruke, a kada je pao
onda jednom rukom. U neposrednoj blizini bilo je više građana koji su ih
razdvojili. Dodaje i to da su izmijenili više međusobnih psovki i to samo prvi
put kad su se sreli i to psovke koje je naprijed naveo koje je B njemu uputio,
on mu je iste uzvratio. Ističe da su njegova supruga i djeca bili uznemireni i
da su plakali, a nalazili su se u vozilu. Na glavnom pretresu je naveo da je B
udarao isključivo u predjelu noga jer se branio i on je u početku bio na
nogama. On ga je jednom udario tom drvom u predjelu nogu i to u predjelu
butine, ne sjeća se koje noge, međutim, B se u jednom trenutku okliznuo i pao
preko nekog cvijeća i iz tog razloga on je njega udarao samo u predjelu nogu.
B je, dok je stajao držao šipku sa obje ruke, a kada je pao preko tog cvijeća
samo sa jednom rukom i kada je B ispustio tu šipku on je prestao da ga udara.
Niko drugi osim njega nije zadavao udarce B, a njegova djeca koja su se
nalazila u vozilu su starosti 2 i 6 godina. Dok se B nalazio na zemlji on je
mahao tom šipkom i s obzirom da je on bio na nogama udario ga je dva puta po
nozi i to u predjelu butine. Ne sjeća se da je B neki put udario u predjelu
ruke. Želi D doda i to da žali zbog ovog događaja, sa B nakon ovog događaja se
pomirio i sada su u dobrim odnosima. Naveo je i još da se nakon medicinske
pomoći koja mu je pružena više nije javljao ljekaru, a gips koji mu je
stavljen ruci sam je skinuo.
Okrivljeni B F je u svojoj odbrani u prethodnom postupku naveo da je dana
23.12.2011. godine, oko 16,00 časova, upravljajući svojim putničkim motornim
vozilom iz pravca Dobre Vode, lokalnim putem išao u pravcu grada. Iz sporedne
ulice sa njegove desne strane izašlo je putničko motorno vozilo sa prikolicom
i usporilo, a za njim je izašlo PMV Golf III kojim je upravljao D V. D je
bukvalno izletio sa svojim vozilom i zamalo je došlo do kontakta njegovog i
vozila D, i nakon toga nastavili su put u pravcu grada i to tako što je on sa
svojim vozilom išao iza D. D i on su pretekli vozilo sa prikolicom koje se
kretalo u pravcu grada i u jednom momentu D je zaustavio svoje vozilo, izašao
iz istog, a iz istog izašao je još jedan momak i krenuli su prema njemu. On je
stao iza vozila D. Pošto su njih obojica krenuli prema njemu, uplašio se pa je
otišao i iz gepeka svog vozila uzeo auto dizalicu i stao. Prišlo je njemu
jedno nepoznato lice i uguralo ga u njegovo vozilo, a on je dizalicu prethodno
ubacio u gepek, a D D nije dotakao, niti mu je uputio bilo koju pogrdnu riječ.
Obojica su ušli u svoja vozila i krenuli prema gradu. D mu je na parkingu na
Mirovici prepriječio put svojim vozilom i on je skrenuo desno pored Stare
masline, parkirao vozilo i vidio da D ide prema njemu. On je ubrzanim hodom
krenuo preko parkinga koji se nalazi u neposrednoj blizini i tu su ga presreli
D i još jedno NN lice. U pokušaju D pobjegne sapleo se o jedan kaktus i pao,
nakon čega su ga D i to NN lice udarali i to jedan metalnom šipkom, a drugi
drvenom, a ne može tačno da se sjeti koji je koju šipku držao. Više puta su ga
obojica udarili u predjelu glave i tijela, a on njih nije udario bilo čim
nijedan put. O zadobijenim povredama posjeduje medicinsku dokumentaciju.
Dodaje da je D prijetio da će mu zapaliti kuću, psovao mu je majku vehabijsku,
a on njemu nije uputio ni jednu jedinu pogrdnu riječ. Sve ovo je posmatrao H
S, zapravo drugi konflikt koji se desio između njega i D jer se desio ispred
njegove kuće. Smatra da nije počinio krivično djelo koje mu se stavlja na
teret. Na glavnom pretresu je naveo D se sa D V pomirio, sada su u dobrim
odnosima i iz tog razloga bi najviše volio da do ovog postupka nije došlo, a
nije želio da odgovara na pitanja suda.
Sud je u dokaznom postupku saslušao svjedoke J I, Ć B, L S i H S, pročitao
izvještaj ljekara HMP u Baru br. protokola 17000 od 23.12.2011. godine na ime
B F, izvještaj ljekara HMP u Baru br. protokola 17003 od 23.12.2011. godine na
ime D V, izvještaj ljekara specijaliste Opšte bolnice u Baru br. protokola
13676 na ime D V od 23.12.2011. godine, izvještaj ljekara specijaliste Opšte
bolnice u Baru br. protokola 13677 na ime D V od 23.12.2011. godine, izvod iz
kaznene evidencije na ime D V UP PJ Bar br. 27-03-245/12 -1436/2 od
12.03.2012. godine, izvod iz kaznene evidencije na ime B F UP PJ Bar br.
27-03-245/12 -1435/2 od 12.03.2012. godine, nalaz i mišljenje sudskog vještaka
medicinske struke K N od 9.02.2012. godine i saslušao vještaka medicinske
struke K N.
Svjedok J I je izjavila da su dana 23.12.2011. godine u popodnevnim satima
suprug i ona sa dvoje djece krenuli prema Bolnici, gdje je ona trebala da ode
na pregled i na putu do Bolnice, zamalo nisu imali sudar sa jednim drugim
vozilom. Vozač tog vozila, a u pitanju je B F je kao i njen suprug izašao iz
vozila i vikao je na supruga, ali sve se na tome završilo. Nakon toga su
nastavili kretanje prema raskrsnici kod prodavnice “A”, a na putu do te
raskrsnice B je išao iza njih i svirao je, mahao rukama i kada su došli do te
prodavnice suprug je zaustavio vozilo, to je uradio i B, obojica su izašli iz
vozila a ona je sa dvoje djece ostala u vozilu. Vidjela je da je B sa sobom
donio i jednu šipku. Misli da je bila metalna, ali nije mogla dobro da vidi,
budući da nije izlazila iz vozila, i vidjela je da je B zamahnuo sa tom šipkom
i udario u njenog supruga u predjelu lijeve podlaktice jer se on branio od tog
udarca podižući ruku. Nakon tog suprug je iz jedne prikolice koja se nalazila
na tom mjestu uzeo jednu drvenu dasku i držeći je u rukama branio se od
udaraca tim predmetom koji je B imao u ruci, a koji je zamahivao prema njenom
suprugu pokušavajući da ga udari. On ni u jednom trenutku nije udario B, ili D
bude precizna ona to nije vidjela budući da se na tom mjestu stvorila gužva, a
ona je i dalje taj događaj posmatrala iz vozila, tako da nije mogla da
posmatra sve što se dešavalo. Prikolica o kojoj govori bila je zakačena na
vozilo kojim je upravljao jedan policajac koji je prvi put kada je došlo do
svađe između supruga i B bio tu da razdvaja. Ta prikolica se nalazila blizu
vozila B Fejsela. Rastojanje između njihovog vozila i vozila B nakon
zaustavljanja kod minimarketa iznosila je oko 10 metara. U trenutku kada je B
njenog supruga udario tim predmetom u predjelu ruke, on nije imao u rukama
drvenu dasku. U trenutku kada je njen suprug primio udarac u predjelu ruke ta
prikolica se nalazila udaljena od njega oko jedan metar, ali ne može da se
izjasni da li se prikolica u odnosu na supruga nalazila sa lijeve ili sa desne
strane. Zbog činjenica da se okupio veliki broj ljudi ona nije mogla vidjeti
da li je B u jednom trenutku ležao na asfaltu. Ona inače ne trguje u
minimarketu koji se nalazi u blizini pa se ne može izjasniti da li je
predmetni događaj posmatrao neko ko je zaposlen u njemu.
Svjedok Ć B je izjavio da je dana 23.12.2011. godine u popodnevnim satima sa L
Semirom otišao u naselje Mirovica da mu pomogne da utovari neku drvenu građu.
Otišli su sa vozilom L Semira marke “Mercedes” na koje je bila zakačena
prikolica i u naselju Mirovica su otišli kod D V, u prikolici su utovarili
drvenu građu i nakon toga krenuli nazad prema gradu. U jednom trenutku vozilo
kojim je upravljao L preteklo je jedno vozilo marke “Golf II” kojim je
upravljao D V, a nakon toga vozilo je preteklo i vozilo marke “Pasat” bijele
boje kojim je upravljao drugi učesnik u ovom događaju B F. U jednom trenutku
oba vozila su se zaustavila, D i B su izašli iz vozila, tu je počela razmjena
riječi koje su glasno upućivali jedan drugom, s tim što je u tome prednjačio B
F, ali on nije mogao da čuje koje riječi su jedan drugom upućivali. Takođe je
vidio da je B u ruci imao neki predmet crne boje, manjih dimenzija. On je sve
to gledao sa nekih 10-tak metara, ali nije izlazio iz vozila. Nakon što su
razmijenili riječi obojica su ušli u vozilo i krenuli su dalje prema centru
naselja. Oni su sporije nastavili da se kreću za njima i kada su došli blizu
jedne prodavnice u naselju Mirovica, on je vidio veliku gužvu, ne zna što se
desilo jer nije ni izlazio iz vozila da bi to vidio. On se ne sjeća da je u
toj gužvi vidio D i B, a nije vidio ni bilo kakav fizički sukob. Kada je vidio
tu gužvu primijetio je i vozila obojice okrivljenih, s tim što je sada vozilo
marke “Pasat” bilo ispred vozila marke “Golf”. Udaljenost između tih vozila
bila je po njegovoj procjeni 2 do 3 m. Ne sjeća da li su se okupljeni ljudi
nalazili u blizini vozila “Golf “ ili u blizini vozila “Pasat”.
Svjedok L S je u svom iskazu naveo da je dana 23.12.2011. godine, oko 16
časova, sa svojim vozilom marke Mercedes sa zakačenom prikolicom krenuo u
pravcu naselja Mirovica jer je prethodno utovario neka drva kod kuće D V i
kada se vraćao u jednom trenutku primijetio je da ga je preteklo vozilo Golf
III crvene boje kojim je upravljao D V, a za njim je išlo vozilo marke Pasat
bijele boje kojim je upravljao B F. Oni su se zaustavili na putu i izašli iz
vozila, i tada su izašli Bunjanin i on i vidjevši da može doći do problema oni
su njih dvojicu razdvojili nakon čega su oni nastavili da se kreću dalje, a
prethodno je B izvadio jednu dizalicu iz vozila koju nije upotrijebio.
Nastavio je dalje da se kreće i kada je bio pored Stare masline vidio je
veliku gužvu, više lica, više vozila, ali nije vidio da je došlo do nekog
sukoba, odnosno da je neko nekome zadavao udarce. Na licu mjesta vidio je
okrivljene ali nije vidio da isti drže nešto u rukama. Kod okrivljenih takođe
nije vidio nikakve povrede.
Svjedok H S je u svom iskazu naveo se dana 23.12.2011. godine, u popodnevnim
časovima, ne zna tačno koliko je bilo sati, nalazio ispred svoje kuće u
naselju Mirovica kod Stare masline. Vidio je D je B parkirao svoje vozilo, a u
tom vozilu se nalazilo dvoje djece . On je otišao put prodavnice, a djeca su
ostala u kolima i on je otišao da ih vidi, budući da su oni prijatelji. Nakon
toga je čuo glas žene koja radi u prodavnici, koja je rekla: “kuku ubiše
čoveka“, nakon čega je otišao prema tom mjestu i vidio je B kako leži i to na
leđima, i iznad njega dva lica od kojih je jedno imalo drvenu, a drugo metalnu
šipku. Nije vidio zadavanje udaraca i tada su prišla neka lica koja su
izvršili razdvajanje ovih lica. On je prišao i vidio je da je metalnu šipku u
rukama držao D V koga je prepoznao, a držala su ga neka lica njemu nepoznata.
On je tada V rekao D spusti šipku, da neće dozvoliti da napadne B i D će prvo
morati D ubije njega pa onda B, i on je poslušao i odbacio šipku. Kasnije je
razgovarao i sa B i sa D i oni su pristali da se pomire. Na Du i B nije
primijetio nikakve povrede. Na sledećem glavnom pretresu je dodao da je u
njegovoj izjavi u prethodnom postupku navedeno da je izjavio da je žena koja
radi u prodavnici rekla : “kuku ubiše čovjeka”, međutim, navodi da se ispred
prodavnice zaista nalazila jedna ženska osoba koja je izgovorila te riječi,
ali da li je bila zaposlena u prodavnici on se ne može izjasniti. Minimarket o
kome govori vlasništvo je porodice J Đ i to njegove kćerke A i minimarket se
zove “A”.
Iz izvještaja ljekara HMP u Baru br. protokola 17000 od 23.12.2011.godine na
ime B F je utvrđeno koje povrede je zadobio i koja mu je terapija propisana.
Iz izvještaja ljekara HMP u Baru br. protokola 17003 od 23.12.2011. godine na
ime D V, izvještaja ljekara specijaliste Opšte bolnice u Baru br. protokola
13676 na ime D V od 23.12.2011. godine i izvještaja ljekara specijaliste Opšte
bolnice u Baru br. protokola 13677 na ime D V od 23.12.2011. godine je
utvrđeno koji je rezultat analize utvrđen pregledom,, uspostavljena je
dijagnoza i propisana terapija.
Iz izvoda iz kaznene evidencije na ime D V UP PJ Bar br. 27-03-245/12-1436/2
od 12.03.2012. godine je utvrđeno da je osuđivan presudom Osnovnog suda u Baru
K br. 232/08 od 27.10.2008. godine zbog krivičnog djela iz čl.168 st.3 u vezi
st.1 u vezi čl.49 KZ 3 (tri) mjeseca zatvora uslovno na 1 (jednu) godinu i 6
(šest) mjeseci i presudom Osnovnog suda u Baru K br. 337/04 od 23.03.2009.
godine zbog krivičnog djela iz čl.36 st.1 KZ RCG, na kaznu zatvora od 3 (tri)
mjeseca.
Iz izvod iz kaznene evidencije na ime B F UP PJ Bar br. 27-03-245/12 -1435/2
od 12.03.2012.godine je utvrđeno da je osuđivan presudom Osnovnog suda u Baru
K br. 136/04 od 22.03.2004.godine zbog krivičnog djela iz čl.244 st.1 KZ CG u
sticaju sa krivičnim djelom iz čl.412 st.2 u vezi st.1 KZ CG na zatvor 3 (tri)
mjeseca i 15 (petnaest) dana.
Iz nalaza i mišljenja sudskog vještaka medicinske struke K N od
9.02.2012.godine je utvrđeno da je D V dana 23. 12. 2011. godine oko 16.00
časova u naselju Mirovica, u blizini Stare Masline, u Baru, zadobio
nagnječenje lijeve podlaktice u gornjoj trećini sa otokom u predjelu lijeve
podlaktice u gornjoj trećini sa reduciranim pokretima u lijevom lakatnom
zglobu. Navedena povreda koju je zadobio D V predstavlja u vrijeme nanošenja
laku tjelesnu povredu. Ista je najvjerovatnije takozvanog odbrambenog
karaktera i nanešena je dejstvom tupine aktivno zamahnutog mehaničkog oruđa, u
šta bi spadalo: metalna dizalica za podizanje automobila radi promjene točka i
slično, i to u situaciji podignute lijeve ruke imenovanog uvis radi zaštite
glave.
B F je dana 23.12.2011. godine, oko 16.00 časova u naselju Mirovica, u blizini
Stare Masline, u Baru, zadobio sljedeće tjelesne povrede: oguljotina kože u
lijevoj polovini čeonog predjela sa crvenilom okolne kože promjera 4x2 cm,
ogrebotine (crtaste oguljotine) kože u predjelu srednjeg prsta desne šake,
ogrebotine (crtaste oguljotine) kože u predjelu domalog prsta desne šake.
Navedene povrede koje je zadobio B F predstavljaju u vrijeme nanošenja
procijenjene kako pojedinačno, tako i u svom ukupnom djelovanju, laku tjelesnu
povredu. Oguljotina kože sa crvenilom okolne kože u lijevoj polovini čeonog
predjela nanešena je dejstvom tupine aktivno zamahnutog mehaničkog oruđa, u
šta bi spadalo: drvena letva, stisnuta pesnica i slično, dok su ogrebotine
kože u predjelu srednjeg i domalog prsta desne šake nastale najvjerovatnije
prilikom otimanja drvene letve iz ruku napadača.
Vještak medicinske struke Krsto Nikolić je na glavnom pretresu na pitanje suda
da se izjasni o vrsti tjelesne povrede koje je zadobio okrivljeni D, budući da
je u svojoj odbrani izjavio da mu je zbog udarca koji je zadobio bio stavljen
gips, pojasnio da je D V dana 23.12.2011. godine u OB Bar urađen rentgenski
snimak lijeve podlaktice, na osnovu kojeg je ljekar specijalista radiolog kod
imenovanog konstatovao u središtu lijeve špice sumnjivu prelomnu pukotinu.
Takođe, istog dana u OB Bar ljekar specijalista hirurg je dijagnostikovao
nagnječenje predjela lijeve podlaktice i sumnjive prelome lijeve žbice i
lijeve lakatne kosti. Definitivno, ta sumnja na eventualni prelom ili prelome
kostiju ili kosti lijeve podlaktice nije dokazana i ostala je samo na nivou
sumnje, i radi se o lakoj tjelesnoj povredi. Sama činjenica da je D V dana
23.12.2011. godine na lijevu podlakticu, odnosno na lijevu ruku postavljena
gipsana longeta ne znači baš ništa u kvalifikatornom smislu. Kod većine
povreda ekstremiteta pa i kod nagnječenja lijeve podlaktice imobilizacija je
jedan od redovnih terapijskih postupaka, a koji prije svega sprečava bol. Ako
D V na današnjem glavnom pretresu sam kaže da nije išao ni na kakve kontrole
ljekara te da je poslije izvjesnog vremena sam skinuo gipsanu longetu, to sve
skupa ukazuje da je imenovani zadobio nagnječenje lijeve podlaktice u gornjoj
trećini sa otokom u predjelu lijeve podlaktice u gornjoj trećini i sa
smanjenom amplitudom pokreta u lakatnom zglobu, a što sve skupa predstavlja
laku tjelesnu povredu nanešenu dejstvom tupine aktivno zamahnutog mehaničkog
oruđa u što bi spadalo: metalna šipka, metalna dizalica za podizanje
automobila i sl. Pri tome podignuta lijeva ruka imenovanog je bila podignuta u
vis radi zaštite glave, što govori o tzv. odbrambenom karakteru povreda. Osim
povreda navedenih u tački 3 mišljenja od 9.02.2012. godine B F je zadobio i
crvenilo u predjelu lijevog ramena promjera 20 x 4 cm, crvenilo u predjelu
lijeve podlaktice u donjoj trećini, iznad lijevog ručnog zgloba promjera 10 x
2 cm, crvenilo kože u predjelu lijeve natkoljenice na spoljašnjoj strani
promjera oko 15x3 cm i crvenilo kože u predjelu zadnje strane desne
natkoljenice promjera 3 x 3 cm, a koja crvenila sama za sebe ne predstavljaju
tjelesnu povredu, te koja su nastala višekratnim dejstvom tupine aktivno
zamahnutog mehaničkog oruđa u što bi s obzirom na dimenzije navedenih
crvenila, spadalo drvena letva i sl.
Ocjenom izvedenih dokaza utvrđeno je da su okrivljeni D i B učinili krivično
djelo koje im je stavljeno na teret.
Utvrđeno je da je dana 23.12.2011. godine, oko 16,00 časova, u naselju
Mirovica, u blizini Stare masline, Opština Bar, nakon kraće prepirke došlo do
fizičkog obračuna između okrivljenih D i B. Okrivljeni B F je nakon kraće
verbalne prepirke udario jedanput metalnom šipkom okrivljenog D u predjelu
tijela - lijeve ruke, kojom prilikom mu je nanio laku tjelesnu povredu :
nagnječenje lijeve podlaktice u gornjoj trećini sa otokom u predjelu lijeve
podlaktice u gornjoj trećini i sa reduciranim pokretima u lijevom lakatnom
zglob, dok je okrivljeni da lako tjelesno povrijedio okrivljenog B F, na način
što ga je više puta udario drvenom letvom u predjelu glave i tijela, kojom
prilikom mu je nanio laku tjelesnu povredu i to : oguljotinu kože u lijevoj
polovini čeonog predjela sa crvenilom okolne kože promjera 4x2 cm.
Okrivljeni D u svojoj odbrani navodi da je B insistirao, po drugi put, da
zaustavi vozilo, što je i učinio, a nakon što su prethodno već jednom stali
svojim vozilima i imali verbalni sukob kojom prilikom je B iz svog vozila uzeo
i auto dizalicu i krenuo prema njemu. Prvi sukob između njih dvojice spriječio
je L Semir koji je bio u blizini sa svojim vozilom. Kada je drugi put
zaustavio vozilo sa namjerom da pita okrivljenog B šta hoće, vidio je da je B
otrčao do kuće S H i uzeo metalnu šipku i krenuo prema njemu. Vidjevši to, sa
prikolice Ličine uzeo je drvenu letvu sa namjerom da se brani. Postavio je
ruku kako bi zaštitio glavu, a B ga je udario šipkom po ruci i povrijedio ga.
Navodi da ga je okrivljeni B udario jedanput, a krenuo je i drugi put međutim
on je drvenom daskom koju je ranije uzeo u ruke udarao okrivljenog B više puta
u predjelu nogu kako bi se odbranio. Kako navodi udarao je B sve dok je držao
metalnu šipku u rukama. Isključivo ga je udarao u predjelu nogu jer se branio.
U jednom momentu se B spotakao i pao, ali je u rukama i dalje držao metalnu
šipku, i tek kada je ispustio šipku iz ruku on je prestao da ga udara drvenom
letvom.
Okrivljeni B u svojoj odbrani navodi D su okrivljeni D i još jedno njemu
nepoznato lice krenuli prema njemu i u pokušaju D od njih pobjegne sapleo se,
nakon čega su ga to nepoznato lice i D udarali i to jedan šipkom a drugi
drvenom, ali se ne može tačno sjetiti ko je držao koju letvu. On njih nije
nijednom nije udario, samo je trpio udarce u predjelu glave i tijela.
Obojica okrivljenih predmetni događaj opisuju na način koji bi njih trebalo da
predstavi kao lica koja u predmetnom događaju samo primala udarce, a koja
drugoj strani nisu zadali ni jednu povredu, osim što je okrivljeni D naveo da
je okrivljenom B zadao više udaraca, ali samo u predjelu nogu.
Ovakve odbrane okrivljenih sračunate su na izbjegavanje krivice, a opovrgnute
su dokazima provedenim na glavnom pretresu. Naime, tvrdnja okrivljenog D da se
samo branio nije prihvatljiva, jer je, kako i sam navodi, od okrivljenog B
zadobio samo jedan udarac u predjelu ruke, dok je on B udarao više puta
drvenom letvom, ali kako on navodi samo u predjelu nogu. Međutim, sud je jasno
utvrdio, iz nalaza i mišljenja vještaka Krsta Nikolića, a kasnije i iz
njegovog pojašnjenja na glavnom pretresu, da je okrivljeni B zadobio laku
tjelesnu povredu i to oguljotinu kože u lijevoj polovini čeonog predjela sa
crvenilom okolne kože promjera 4 x 2 cm, koja povreda je nanešena dejstvom
tupine aktivno zamahnutog mehaničkog oruđa, u šta bi spadalo: drvena letva,
stisnuta pesnica i slično. Vještak na pretresu pojašnjava da je B zadobio
crvenilo u predjelu lijevog ramena, crvenilo lijeve podlaktice, crvenilo u
predjelu lijeve natkoljenice i zadnje strane desne natkoljenice, koja crvenila
sama po sebi ne predstavljaju tjelesnu povredu, ali ukazuju na činjenicu da je
okrivljeni D udario okrivljenog B više puta u predjelu glave i tijela i da se
nije samo branio. Odbrana okrivljenog B D nije udario D ni jednom, već da je
samo trpio udarce takođe je u suprotnosti sa nalazom i mišljenjem vještaka
medicinske struke, koji je sud prihvatio kao jasan, precizan i zasnovan na
pravilima struke. Naime, vještak navodi da je okrivljeni D zadobio laku
tjelesnu povredu i to nagnječenje lijeve podlaktice, te da je nanešena
dejstvom tupine aktivno zamahnutog mehaničkog oruđa u što bi spadalo: metalna
šipka, metalna dizalica za podizanje automobila i sl. Mišljenje vještaka da je
kada je u pitanju povreda okrivljenog D u pitanju najvjerovatnije povreda
takozvanog odbrambenog karaktera, kada se dovede u vezu sa odbranom
okrivljenog D, na nesumnjiv način ukazuje da je okrivljeni B F okrivljenom D
prvi zadao udarac metalnom šipkom.
Sud je u postupku saslušao više svjedoka. Prilikom utvrđivanja činjeničnog
stanja sud nije cijenio kao relevantne iskaze svjedoka Ć B i L S, jer svjedoci
nisu posmatrali dio događaja u kome su okrivljeni jedan drugom zadavali
udarce. Svjedok J I je u svom iskazu potvrdila odbranu okrivljenog D V u
dijelu u kome je opisao kako je zadobio povredu u predjelu ruke, ali kada je u
pitanju nastavak sukoba, svjedok zbog gužve koja se stvorila nije posmatrala
cijeli dalji tok događaja, pa iskaz svjedoka u tom dijelu sude nije mogao
koristiti prilikom utvrđivanja činjeničnog stanja. Sud je saslušao i svjedoka
H S koji takođe nije posmatrao cijeli tok sukoba. Kada je svjedok došao na
lice mjesta vidio je okrivljenog B kako leži na leđima i iznad njega dva lica
od kojih je jedno imalo drvenu, a drugo metalnu šipku, nije vidio zadavanje
udaraca, a Da je metalnu šipku u rukama držao okrivljeni D. Cijeneći mišljenje
vještaka medicinske struke da je okrivljeni B F povredu u predjelu glave
zadobio dejstvom tupine aktivno zamahnutog mehaničkog oruđa, u šta bi spadalo:
drvena letva, stisnuta pesnica i slično, utvrđeno je da je okrivljeni D u
predmetnom sukobu koristio drvenu letvu, a ne metalnu. Kako je svjedok H na
lice mjesta došao nakon završetka sukoba, okrivljeni da je metalnu šipku mogao
uzeti u ruke i nakon što je završio zadavanje udaraca drvenom letvom. Sud u
postupku nije mogao saslušati žensku osobu za koju je svjedok H S u na ranijem
glavnom pretresu izjavio da je u pitanju osoba koja radi u prodavnici, i koja
je rekla: “kuku ubiše čoveka“, jer je na glavnom pretresu izjavio da se ispred
prodavnice zaista nalazila jedna ženska osoba koja je izgovorila te riječi,
ali da li je bila zaposlena u prodavnici on se ne može izjasniti.
Okrivljeni su postupajući na način predstavljen u izreci presude, ostvarili
sva subjektivna i objektivna obilježja bića krivičnog djela laka tjelesna
povreda iz čl.152 st.2 u vezi st.1 KZ. Ocjenjeno je D metalna šipka i drvena
letva predstavljaju sredstva podobna da tijelo teško povrijede ili zdravlje
teško naruše.
Okrivljeni su krivično djelo učinili sa direktnim umišljajem. Okrivljeni su
bili svjesni da predmeti koje su koristili u sukobu predstavljaju sredstva
podobna da se tijelo teško povrijedi ili zdravlje teško naruši, Prema tome u
radnjama okrivljenih su se stekli svi bitni elementi bića krivičnog djela koje
im je stavljeno na teret.
Sud je precizirao optužni predlog pod tč. 1 izostavljajući sledeće povrede :
ogrebotine (crtaste oguljotine) kože u predjelu srednjeg prsta desne šake i
ogrebotine (crtaste oguljotine) u predjelu domalog prsta), jer su prema
mišljenju vještaka medicinske struke navedene povrede nastale najvjerovatnije
prilikom otimanja drvene letve iz ruku napadača. Kako navedene povrede
okrivljeni B nije zadobio prilikom aktivnog djelovanja drvene letve, sud je
izostavio navedene povrede. Ocijenjeno je da se navedenim preciziranjem ne
narušava identitet optužnog predloga i presude.
Odlučujući se za krivičnu sankciju prema okrivljenima sud je cijenio sve
olakšavajuće i otežavajuće okolnosti iz čl.42 Krivičnog zakonika. Od
olakšavajućih okolnosti cijenjene su porodične prilike okrivljenih jer su
obojica oženjeni i imaju po troje maloljetne djece, okolnost da su se nakon
navedenog događaja pomirili i da su sada u dobrim odnosima. Na strani
okrivljenog D V sud je cijenio kao olakšavajuću okolnost da je lice lošeg
imovnog stanja. Na strani okrivljenog D V sud je kao olakšavajuću okolnost
cijenio i da je okrivljeni B F prvi napao okrivljenog D V zadavanjem udarca
metalnom šipkom u predjelu lijeve ruke. U članu 152 st.3 Krivičnog zakonika
propisano je da sud može učiniocu djela iz stava 2 izreći sudsku opomenu, ako
je učinilac bio izazvan nepristojnim ili grubim ponašanjem oštećenog.
Okrivljeni B jeste okrivljenog D prvi fizički napao, međutim, kako je
okrivljeni D osuđivan, ocijenjeno je da izricanje sudske opomene ne bi
opravdavalo svrhu njenog izricanja. Od otežavajućih okolnosti na strani
okrivljenih sud je cijenio njihovu raniju osuđivanost, posebno na strani
okrivljenog D, koji je osuđivan i zbog krivičnog djela teška tjelesna povreda.
Sud okrivljenom D V nije mogao izreći uslovnu osudu jer je čl. 54 st.3
Krivičnog zakonika propisano da se uslovna osuda ne može izreći ako nije
proteklo više od pet godina od pravosnažnosti osude kojom je učiniocu izrečena
kazna za umišljajno krivično djelo, jer je okrivljeni osuđen presudom Osnovnog
suda u Baru K br. 337/04 od 23.03.2009. godine zbog krivičnog djela iz čl.36
st.1 KZ RCG, dakle, za umišljajno krivično djelo. Sud je okrivljenom D V
izrekao novčanu kaznu u iznosu od 1.200 €, kao minimalnu za navedeno krivično
djelo, koja po ocjeni suda odgovara težini izvršenog krivičnog djela i krivici
okrivljenog, kojom će se u potpunosti postići kažnjavanja, a neće uticati na
izdržavanje okrivljenog ili lica koja je po zakonu dužan da izdržava.
Imajući u vidu navedene olakšavajuće okolnosti, na strani okrivljenog B F i
pored ranije osude koja je starijeg datuma, ocijenjeno je da prema okrivljenom
nije potrebno izricanje efektivne kazne zatvora, da će se izricanjem uslovne
osude prema okrivljenom u potpunosti postići svrha izricanja uslovne osude i
na taj način dovoljno uticati da ubuduće ne čini krivična djela.
Odluka o troškovima krivičnog postupka zasniva se na odredbi čl. 229 ZKP, a
ista se odnosi na troškove medicinskog vještačenja u iznosu od 77,00 € i u
iznosu od 104,50 € i troškove rada suda koji su određeni prema trajanju,
složenosti krivičnog postupka i imovinskim prilikama okrivljenog.
Na osnovu izloženog odlučeno je kao u izreci presude.
OSNOVNI SUD U BARU
Dana 05.03.2013. godine
Zapisničar S U D I J A
Milijana Minić Goran Šćepanović
PRAVNA POUKA: Protiv ove presude može se
izjaviti žalba Višem sudu u Podgorici u roku od
8 dana od dana prijema pismenog otpravka.
Žalba se predaje ovom sudu u dva primjerka.
DN-a: -1 x spisi
-1 x okrivljeni D 
- 1 x okrivljeni B
- 1 x braniocu Đorđu Jankoviću, advokatu iz Bara
-1 x ODT Bar 