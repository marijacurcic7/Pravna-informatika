K.br.550/13
U IME CRNE GORE
OSNOVNI SUD U PODGORICI,po sudiji Đ.G.,uz učešće namještenika suda M. A.,kao
zapisničara,u krivičnom predmetu protiv okrivljenih Š. M. i Š. B.,zbog
krivičnog djela teška tjelesna povreda iz čl. 151.st.1 u vezi čl. 23 Krivičnog
zakonika u sticaju sa krivičnim djelom nasilničko ponašanje iz čl. 399
Krivičnog zakonika,odlučujući po optužnom predlogu Osnovnog državnog
tužilaštva Kt.br.1704/12 od 07.decembra 2012 godine(izmjenjenog na glavnom
pretresu) koju je zastupao zamjenik Osnovnog državnog tužioca M.I.,nakon
glavnog,javnog pretresa održanog dana 18.07.2013 godine u prisustvu
stranaka,branioca okrivljenog Š.M.,advokata M. R. i branioca okrivljenog Š.
B.,advokata M. N.,izrekao je i dana 19.07.2013 godine javno objavio
PRESUDU
I.
Okrivljeni:
1.​ Š. M.,zvani Š.,od oca V.i majke S.,rođene M.,rođen 0..1..19.. godine u
C.,sa prebivalištem u P.,u ulici B. Dž. V. br. ..,državljanin Crne Gore,
završio srednju ekonomsku školu, nezaposlen,neoženjen,nema djecu,srednjeg
imovnog stanja,neosuđivan,
1.​ Š. B.,zvani B.,od oca M. i majke M.,rođene B.,rođen 1..0..19... godine u
P.,sa prebivalištem u P.,u naselju K. br... i boravištem u ulici I. V.
br....(podstanar kod S.) državljanin Crne Gore,završio srednju trgovinsku
školu,nezaposlen,neoženjen,nema djecu,srednjeg imovnog stanja,osuđivan
presudom Osnovnog suda u Podgorici K.br.04/469 od 02.02.2006 godine,zbog
krivičnog djela iz čl. 242.st.1 KZRCG na kaznu zatvora u trajanju od
1(jedne)godine,presudom Osnovnog suda u Podgorici K.br. 03/11168 od 04.01.2008
godine,zbog krivičnog djela iz čl. 248.st.1 KZCG,2(dva)mjeseca zatvora uslovno
na 1(jednu)godinu,presudom Osnovnog suda u Podgorici K.br. 06/445 od
10.03.2010 godine,zbog krivičnog djela iz čl. 240.st.1 tač.3 KZCG,na kaznu
zatvora u trajanju od 1(jedne)godine,presudom Opštinskog suda u Bačkoj Topoli
K.br. 170/07 od 05.03.2010 godine,zbog krivičnog djela iz čl. 323.st.3 u vezi
st.1 i 2 KZRS,na kaznu zatvora u trajanju od 8(osam)mjeseci,presudom Osnovnog
suda u Podgorici K.br.03/9098 od 20.04.2010 godine,zbog krivičnog djela iz čl.
141.st.1 KZCG na kaznu zatvora u trajanju od 1(jedne )godine i
2(dva)mjeseca(kazna K.br.03/9098 i K.br.06/445 spojene u Kv 620/2010-na
jedinstvenu kaznu zatovra od 2(dvije)godine i 1(jedan)mjesec,koju je izdržao-
uslovni otpust trajao od 30.03.2012 do 25.05.2012 godine) i presudom Višeg
suda u Podgorici Kv.br. 905/12 od 05.11.2012 godine,zbog krivičnog djela iz
čl. 323.st.3 KZRS,na kaznu zatvora u trajanju od 6(šest)mjeseci.
Krivi su
Zato što su:
Dana 27.novembra 2012 godine,oko 21,00 časova,u P.,u B. S.P. C.,svjesni svog
djela čije su izvršenje htjeli znajući da je njihovo djelo
zabranjeno,okrivljeni Š. M. zajedno sa NN licem, vršenjem nasilja prema drugom
i drskim i bezobzirnim ponašenjem ugrozio spokojstvo građana i remetio javni
red i mir,a okrivljeni Š. M. i Š. B. teško tjelesno povrijedili oštećenog
P.Đ.,na način što se okrivljni Š. M.,dok se sa okrivljenim Š. B. i NN
licem,mimoilazio sa oštećenim P.Đ. i K. B.,koji su bili sa društvom,bez povoda
obratio oštećenom P. Đ. riječima „šta me gledaš“,da bi se zatim okrivljeni
,kada su oštećeni nastavili da idu prema ugostiteljskom objektu „A.
b.“,uputili za njima,kojom prilikom je okrivljeni Š.M.,vikao i psovao
oštećenog P.Đ. i pozivao ga na tuču,za koje vrijeme su oštećeni P. i K. išli
ispred njih,pokušavajući da izbjegnu svađu, da bi potom ,kada su oštećeni
došli ispred zgrade V.,koja se nalazi u ulici M.,okrivljeni Š. B., sa leđa
prišao oštećenom K. B. i udario ga pesnicom u predjelu potiljka,dok je
okrivljeni Š. M. prišao oštećenom P. Đ. i udario ga pesnicom u predjelu
glave,od kojih udaraca je pao na tlo,gdje su okrivljeni,zajedno sa NN
licem,nastavili da ga udaraju rukama i nogama u predjelu glave i tijela,a kada
je oštećeni K. B. pokušao da spriječi okrivljene da udaraju oštećenog P.,kada
ga je NN lice fizički napalo i uhvatilo za ruku ,povuklo prema sebi i udarilo
rukom u predjlu brade nanijevši mu laku tjelesnu povredu u vidu nagnječno-
razderne rane u predjelu brade,nagnječenja lijeve šake sa otokom palca lijeve
šake i sa otokom u predjelu spoljašnjeg ispupčenja lijevog dlana,dok su
okrivljeni oštećenom P.Đ. nanijli tešku tjelesnu povredu u vidu preloma nosnih
kostiju sa dislokacijom sa pomjeranjem koštanih odlomaka,nagnječno-razderne
rane u predjelu gornjeg kapka lijevog oka,krvnog podliva kože u lijevom
jagodičnom predjelu,nagnječno-razderne rane u predjelu unutrašnje strane donje
usne,nagnječno-razderne rane u predjelu desnog obraza i više nagnječina u
predjelu poglavine,
-čime je okrivljeni Š.M. izvršio krivično djelo nasilničko ponašanje iz čl. 399 Krivičnog zakonika u sticaju sa krivičnim djelom teška tjelesna povreda(kao saizvršilac) iz čl.151.st.1 u vezi čl. 23.st.2 Krivičnog zakonika,a okrivljeni Š.B.r kao saizvršilac krivično djelo teška tjelesna povreda iz čl. 151.st.1 u vezi čl. 23.st.2 Krivičnog zakonika
Pa sud,primjenom citiranih Zakonskih propisa i čl. 48.st.1 Krivičnog zakonika
okrivljenom Š. M.za svako krivično djelo prethodno utvđuje kazne zatvora i to:
-za krivično djelo teška tjelesna povreda iz čl. 151.st.1 u vezi čl. 23.st.2 Krivičnog zakonika kaznu zatvora u trajanju od 7(sedam)mjeseci,
-za krivično djelo nasilničko ponašanje iz čl. 399 Krivičnog zakonika kaznu zatvora u trajanju od 7(sedam)mjeseci,
Pa sud,primjenom citiranih Zakonskih propisa i čl.
3,4,5,13,15,32,36,42,48.st.2 tač.2 i 51 i čl. 226,229 i 374 Zakonika o
krivičnom postupku okrivljene
Osuđuje
Okrivljenog Š.M. na jedinstvenu kaznu zatvora u trajanju od 1(jedne)godine u
koju se uračunava vijeme provedeno u pritvoru od 30.11.2012 do 14.02.2013,od
26.02.2013 do17.06.2013, a okrivljenog Š. B. na kaznu zatvora u trajanju od
10(deset)mjeseci u koju se uračunava vrijeme provedeno u pritvoru od
30.11.2012 godine do 14.02.2013 godine i od 26.02.2013 godine, pa nadalje.
Obavezuju se okrivljeni da ovom sudu na ime troškova krivičnog postupka uplate
novčani iznos i to :okrivljeni Š. M. novčani iznos od 1.014,62 eura,okrivljeni
Š.B. novčani iznos od 522,43 eura,a oba okrivljena po 30,00 eura na ime
paušala,u roku od 15 dana po pravosnažnosti presude,pod prijetnjom prinudnog
izvršenja.
II.
Okrivljeni:
Š.B., zvani B.,od oca M. i majke M.,rođene B.,rođen 1..0..19... godine u P.,sa
prebivalištem u P.,u naselju K. br... i boravištem u ulici I. V.
br...(podstanar kod S.) državljanin Crne Gore,završio srednju trgovinsku
školu,nezaposlen,neoženjen,nema djecu,srednjeg imovnog stanja,osuđivan
presudom Osnovnog suda u Podgorici K.br.04/469 od 02.02.2006 godine,zbog
krivičnog djela iz čl. 242.st.1 KZRCG na kaznu zatvora u trajanju od
1(jedne)godine,presudom Osnovnog suda u Podgorici K.br. 03/11168 od 04.01.2008
godine,zbog krivičnog djela iz čl. 248.st.1 KZCG,2(dva)mjeseca zatvora uslovno
na 1(jednu)godinu,presudom Osnovnog suda u Podgorici K.br. 06/445 od
10.03.2010 godine,zbog krivičnog djela iz čl. 240.st.1 tač.3 KZCG,na kaznu
zatvora u trajanju od 1(jedne)godine,presudom Opštinskog suda u Bačkoj Topoli
K.br. 170/07 od 05.03.2010 godine,zbog krivičnog djela iz čl. 323.st.3 u vezi
st.1 i 2 KZRS,na kaznu zatvora u trajanju od 8(osam)mjeseci,presudom Osnovnog
suda u Podgorici K.br.03/9098 od 20.04.2010 godine,zbog krivičnog djela iz čl.
141.st.1 KZCG na kaznu zatvora u trajanju od 1(jedne )godine i
2(dva)mjeseca(kazna K.br.03/9098 i K.br.06/445 spojene u Kv 620/2010-na
jedinstvenu kaznu zatovra od 2(dvije)godine i 1(jedan)mjesec,koju je izdržao-
uslovni otpust trajao od 30.03.2012 do25.05.2012 godine) i presudom Višeg suda
u Podgorici Kv.br. 905/12 od 05.11.2012 godine,zbog krivičnog djela iz čl.
323.st.3 KZRS,na kaznu zatvora u trajanju od 6(šest)mjeseci.
Na osnovu čl. 373.tač.2 Zakonika o krivičnom postupku
OSLOBAĐA SE OD OPTUŽBE
Da je:
Dana 27.novembra 2012 godine,oko 21,00 časova ,u P.,u B. S. P.C., zajedno sa
okrivljenim Š. M. i NN licem,svjesan svog djela čije je izvršenje htio,znajući
da je njegovo djelo zabranjeno,u grupi,vršenjem nasilja prema drugom i drskim
i bezobzirnim ponašanjem ugrozio spokojstvo građana i remetio javni red i
mir,na način što se okrivljeni Š. M.,dok se sa okrivljenim Š.B. i NN
licem,mimoilazio sa oštećenim P.Đ. i K. B.,koji su bili sa društvom ,bez
povoda obratio obratio oštećenom P.Đ. riječima „šta me gledaš“,da bi se zatim
okrivljeni Š.B. zajedno sa okrivljenim Š.M. i NN licem kada su oštećeni
nastavili da idu prema ugostiteljkom objektu“A. b.“,uputili za njima,kojom
prilikom je okrivljeni Š. M. vikao i psovao oštećenog P.Đ. i pozivao ga na
tuču,za koje vrijeme su oštećeni P. i K. išli ispred njih,pokušavajući da
izbjegnu svađu,da bi potom,kada su oštećeni došli ispred zgrade „V.“,koja se
nalazi u M. ulici okrivljeni Š. B. ,sa leđa,prišao oštećenom K. B. i udario ga
pesnicom u predjelu potiljka,a kada je oštećeni K.B.,pokušao da spriječi
okrivljene Š.M. i Š. B. da udaraju oštećenog P. ,kada ga je NN lice fizički
napalo i uhvatilo za ruku,povuklo prema sebi i udarilo rukom u predjelu brade
nanijevši mu laku tjelesnu povredu u vidu nagnječno-razderne rane u predjelu
brade,nagnječenja lijeve šake sa otokom palca lijeve šake i sa krvnim podlivom
kože sa otokom u predjelu spoljašnjeg ispupčenja lijevog dlana,
-čime bi izvršio krivično djelo nasilničko ponašanje iz čl. 399 Krivičnog zakonika
Troškovi postupka u ovom djelu u iznosu od 492,18 eura,padaju na teret
budžetskih sredstava suda.
Obrazloženje
Optužnim predlogom Osnovnog državnog tužilaštva Kt.br. 1704/12 od 07.decembra
2012 godine,okrivljenim Š.M. i Š.B. stavljeno je na teret izvršenje krivičnog
djela teška tjelesna povreda u saizvršilačkom odnosu iz čl. 151.st.1 u vezi
čl. 23 Krivičnog zakonika u sticaju sa krivičnim djelom nasilničko ponašanje
iz čl. 399 Krivičnog zakonika. Prije završne riječi,zastupnik optužbe izmjenio
je činjenični opis dispozitiva optužnog akta, na način što se u osamnaestom i
devetnaestom redu brišu riječi“fizički ga napali i nanijeli“,umjesto kojih
stoje riječi “kada ga je NN lice fizički napalo i uhvatilo za ruku,povuklo
prema sebi i udarilo rukom u predjlu brade,nanijevši“.U konačnom ostao je pri
izmjenjenom optužnom aktu i predložio je sudu da okrivljene oglasi krivim za
krivična djela stavljena im na teret i osudi na kazne u zakonom propisanim
granicama.
Okrivljeni Š.M. u svojoj odbrani, datoj pred Osnovnim državnim tužilaštvom, u
bitnom je naveo da je, dana 27.11.2012. godine, negdje oko 21 čas, šetao
zajedno sa svojim drugom Š.B. B. S. P.C. prema centru grada i da su išli
trotoarom pored zgrade T., da bi prešli raskrsnicu i došli do zgrade u kojoj
se nekada nalazio „O.a.“. Tada je vidio da iz suprotnog pravca njima u susret
ide jedna grupa momaka, njih desetak. Dalje je naveo da, su njih dvojica
normalno išli, u jednom trenutku primijetio je da, jedan momak iz te grupe,
koji je bio crn, visine između 185-190 cm, srednje građe, gleda u njega. Način
na koji ga je taj momak gledao, nije bio normalan niti uobičajen, već je bio
dosta provokativan, a ovo iz razloga jer skoro godinu dana unazad toga momka
gotovo svakodnevno srijeće u kvartu gdje živi, a posebno često u kafiću „M.“.
Kad god bi se pojavio u tom kafiću, taj momak ga je čudno gledao. Takođe je
naveo, i da nikada ranije nije razgovarao sa ovim momkom, niti je imao bilo
šta protiv njega, i da u trenutku dok su se mimoilizili, taj momak nije ga
prestao gledati, pa je iz čisto nekih ljudskih pobuda i on pogledao u toga
momka, i to da bi vidio šta je sa istim. Ni u trenutku kada su se mimoišli,
ovaj momak nije skidao pogled sa njega, već su se okrenuli jedan prema drugom
i nastavili da se gledaju. Nadalje je objasnio da, ga je u tom trenutku taj
momak pitao: “Šta me gledaš“, a da mu je odgovorio : “Ja tebe ne gledam, ne
znam u čemu je problem, daj da to riješimo jednom za sva vremena“. Dalje je
naveo, da je tada došlo do rasprave, i to verbalne između njega i tog momka i
da je taj momak počeo da ga psuje i govoreći mu: „Mater ti jebem, prase
debelo, ubiću te“, a da je na ove psovke odreagovao tako što je napravio korak
ili dva prema tom momku. Tada je društvo ovog momka, istog uhvatilo i počelo
da ga vuče u pravcu semafora, prema raskrsnici ulice M. i B., što je činio i
njegov drug Š.B. koji je pokušavao da smiri ovog momka. Nadalje je izjavio da
je društvo ovog momka pokušavalo istog da smiri, ali očigledno da u tome nije
uspijevao i da u trenutku dok su oni vukli ovog momka je lagano išao za njim,
a iz razloga jer je htio jednom za svagda da raščisti sa istim, kako u
budućnosti ne bi imali problema. U trenutku kada su došli do kioska koji se
nalazi na pomenutoj raskrsnici, ovaj momak je uspio da se otrgne od svojih
drugova i isti je pokušao da ga udari jedan put. Nadalje, taj momak je uspio
da se otrgne od svojih drugova i krenuo je prema njemu i zamahnuo rukom preko
svog druga, kako bi ga udario rukom u predjelu glave, ali je uspio da se
izmakne. Naglasio je i da, se u tom trenutku, stvorila velika gužva, jer su
građani, koji su tu prolazili, se zaustavljali i pokušavali da ih razdvoje.
Nadalje je istakao da, kada je ova grupa momaka bila ispred zgrade T., da je
vidio da se Š. B. nalazio u toj grupi, i to je razlog zbog kojeg je krenuo u
pravcu te grupe. Iz straha za bezbjednost svog druga, nastavio je da se kreće
prema toj grupi momaka, i tada je ovaj momak sa kojim je započeta svađa, se
otrgao od svojih drugova i zaletio prema njemu i zadao jedan udarac u predjelu
lijeve strane glave, u sljepoočnom dijelu glave, a nakon toga je osjetio da mu
je još neko zadao udarac u desnu stranu glave iznad lijevog uha. U tom
trenutku, a vidjevši da će doći do tuče, više ništa nije gledao, već je počeo
da zadaje udarce svima koji su se primakli, a zadao je nekoliko udaraca, pri
čemu je primio četiri ili pet udaraca u predjelu glave. Naveo je i da, koliko
se može sjetiti, u toku ove tuče, ovog momka koji mu je prvi zadao udarac, je
uspio udariti dva do tri puta rukom u predjelu glave. Pri tom je napomenuo da
ovaj momak nije padao na zemlju, niti u tom trenutku niti u bilo kom trenutku
tokom trajanja ovog događaja. Obasnio je i da, je sama tuča trajala veoma
kratko, možda nekih desetak sekundi, sve dok nijesu intervenisala dva
policajca koja su se tu našla, kada je pobjegao. U konačnom je istakao da, mu
je žao što se sve ovo odigralo, ali da se samo branio i da mu ni u kom slučau
nije bila namjera da se te večeri tuče sa bilo kim.
Iznoseći odbranu na glavnom pretresu, okrivljeni je ponovio svoju odbranu datu
na prethodnom postupku i pojasnio da, je nakon što ga je udario P., tri do
četiri puta udario P., ali da je bio isprovociran. Dodao je i da je do prvog
verbalnog kontakta između njega i P. došlo kod semafora naspram „A. b.“ a da
je do fizičkog kontakta došlo između „T.“ i „V.“. Takođe je dodao, i da je
imao povrede, ali je tek poslije pet dana bio kod doktora, da se poslije
događaja nije krio već se normalno kretao gradom, te da je na poziv
inspektora, normalno pošao u policiju na informativni razgovor.
Iznoseći odbranu u prethodnom postupku, okrivljeni Š.B., u bitnom je naveo da
je dana 27.11.2012. godine, negdje oko 21,00 časova, zajedno sa komšijom i
drugom Š. M., šetao po kvartu preko M.. Išli su B. S. P. C., iz pravca B. 5,
pored T., kafića „V.“. U trenutku kada su bili ispred kafića „V.“, iz
suprotnog pravca je naišla jedna grupa momaka, njih sedam do osam, pa ga je to
malo začudilo, te je pitao Š. M. da nije slučajno neka utakmica. U jednom
trenutku, kako su se ovi momci primicali, jedan od njih, krupnije građe sa
bradom, je nešto gledao Š.. Pojasnio je da se taj momak koji je gledao u Š.
„razbacivao“ ulicom dok je hodao. Takođe je naveo da, se taj momak u trenutku
mimoilaženja, okrenuo prema Š. i rekao mu :“Šta me gledaš stalno“, a da je Š.
na to odgovorio nešto u smislu :“Šta ćeš ti od mene pola godine“. Vidjevši da
sve to neće izaći na dobro, odmah se okrenuo prema ovom visokom momku, uhvatio
ga za ruke i grudi i rekao mu da se smiri, što ga ovaj momak nije poslušao,
već je počeo da viče. Objasnio je da je taj momak psovao Š. riječima :“Majku
ti jebem, prase debelo“, na što je Š. reagovao i istog opsovao. Pojasnio je da
je pokušavao da spriječi bilo kakav kontakt između tog momka i Š. M.. Naglasio
je i da, su iz ove grupe dvojica ili trojica momaka bili korektni, da su
razdvajali i pokušavali da smire situaciju, dok su ostali, po njegovoj
procjeni, bili pripravni za tuču. Nadalje je izjavio da se stvorila velika
gužva, jer su se tu našli slučajni prolaznici, koji su takođe smirivali
situaciju. U jednom trenutku, društvo ovog momka ga je preuzelo od njega i
odvuklo preko ulice, u pravcu zgrade T., dok se on vratio kod Š.M.. Istakao je
i da je ovaj momak, za koga je kasnije saznao da se prezima P., praktično
čitavo vrijeme bjesnio, galamio i psovao. Dalje je naveo da, se tada P.
istrgao od svojih drugova i krenuo ponovo da prelazi ulicu u njihovom pravcu,
ali da su ga drugovi na samoj ivici trotoara zaustavili. Pojasnio je da su se
zatim svi našli na okupu kod zgrade „V.“. Sjeća se da mu je Š.kazao da treba
da idu sa tog mjesta, u kom trenutku P. preko njega zadaje udarac Š. M.
stisnutom pesnicom u predjelu glave, posle čega dolazi do opšteg meteža u kome
su P. i Š. međusobno razmjenjivali udarce. Za vrijeme dok je razdvajao P. i
Š., zadobio je nekoliko udaraca u predjelu glave, a u jednom trenutku, rukom
je u predjelu lica odgurnuo momka pod nadimkom B.. Istakao je, da ovog momka
nije udario pesnicom, već ga je otvorenim dlanom u predjelu lica odgurnuo,
kako bi ga makao iz tuče. Takođe je naveo, da su P. i Š. sami razmjenjivali
udarce, dok on nije nikom zadao niti jedan udarac, a da je od udarca kojeg je
primio, zadobio povrede. Nadalje je istakao da je nakon ove tuče pobjegao sa
lica mjesta.
Iznoseći odbranu na glavnom pretresu, okrivljeni Š.B. je ponovio svoju odbranu
datu u prethodnom postupku, pa je pojasnio da je kritičnom prilikom pokušavao
da smiri situaciju, te je jedino u jednom trenutku momka sa dužom kosom, čije
ime i prezime ne zna, ošamario, dok nije nikoga udario stisnutom pesnicom.
Upitan da pojasni razlike u svojim odbranama, budući da je pred ODT-om naveo
da je zadobio nekoliko udaraca u predjelu glave i to sve dok je razdvajao Š. i
P., okrivljeni je odgovorio da, je tačno da je zadobio udarce, ali da to nije
ništa strašno, da je mislio da sve to ne treba da ponavlja.
Branilac okrivljenog Š. M., advokat M. R. je u završnoj riječi izjavio da,
nakon provedenog dokaznog postupka u ovoj krivično pravnoj stvari, siguran je
da će sud cijeniti sve provedene dokaze na glavnom pretresu, kako iskaze
saslušanih svjedoka, tako i materijalne dokaze, i na osnovu savjesne ocjene
donijeti zakonitu i pravu odluku. Zamolio je sud da sa posebnom pažnjom i
brižljivo cijeni sve elemente navoda odbrane okrivljenog Š.M., u dijelu gdje
se na jasan i detaljan način opisuje predmetni događaj, a posebno u dijelu
gdje opisuje na koji način i pod kojim okolnostima je isprovociran, i bio
prinuđen da se na određeni način brani od oštećenog. Analizirajući na taj
način odbranu okrivljenog Š., i dovodeći je u vezu sa odbranom okrivljenog Š.,
siguran je da će sud na pravilan način cijeniti da li u konkretnoj pravnoj
stvari u ponašanju njegovog branjenika postoje elementi određenih krivično-
pravnih istituta koji bi, po pravilu, doveli do olakšanja njegovog krivično-
pravnog položaja u ovom postupku. Posebno je ukazao da se iz provedenih dokaza
ne može zaključiti da, ponašanjem njegovog branjenika postoje elementi bića
krivičnog djela nasilničko ponašanje. Ukoliko sud dođe do zaključka da postoji
krivica, zamolio je isti da se prilikom odlučivanja o krivičnoj sankciji,
cijene brojne olakšavajuće okolnosti na strani njegovog branjenika, kao što su
mladost i držanje na glavnom pretresu.
U završnoj riječi, branilac okrivljenog Š. B., advokat M. N. je u bitnom
izjavio da ni jedan od provedenih dokaza ne potvrđuje navode optužnog
predloga, sa kojih razloga u odnosu na okrivljenog Š., traži i očekuje da sud
istog oslobodi od optužbe. Naime, saslušani svjedoci saglasno izlažu da je Š.
B. kritičnom prilikom razdvajao i smirivao situaciju, pa u konkretnom slučaju
u njegovim radnjama ne može biti riječi o krivičnom djelu nasilničko
ponašanje. Ukoliko sud bude drugačijeg mišljenja, zamolio je isti da prilikom
izricanja sankcije, ima na umu sve okolnosti koje idu u prilog da njegovom
branjeniku kazna bude što blaža.
Okrivljeni Š.M. je u završnoj riječi podržao završnu riječ svog branioca i
ostao je pri nvodima odbrane na glavnom pretresu.
Okrivljeni Š. B. u završnoj riječi je prihvatio završnu riječ svog branioca i
ostao je pri navodima svoje odbrane na glavnom pretresu.
Sud je u dokaznom spotupku saslušao svjedoka – oštećenog K.B., sjedoke S. N.,
K. V. i B. I., na saglasan predlog stranaka pročitao je iskaze svjedoka
oštećenog P. Đ. sa zapisnika o glavnom pretresu od 13.02.2013. godine,
pročitao je izvještaj ljekara specijaliste Kliničkog centra Crne Gore
Urgentnog centra na ime K. B. broj protokola 10742 od 27.11.2012. godine,
pročitao je izvještaj JZU Kliničkog centra Crne Gore Urgentnog centra na ime
K.B. broj protokola 22855 od 27.11.2012. godine, pročitao je izvještaj
Kliničkog centra Crne Gore na ime P. Đ. broj 22854 od 27.11.2012. godine,
izvršio je uvid u RTG nalaz Kliničkog centra Crne Gore na ime P.Đ. od
27.11.2012. godine, pročitao je izvještaj ljekara specijaliste Kliničkog
centra Crne Gore na ime P.Đ. od 28.11.2012. godine, izvršio je uvid u CT nalaz
Kliničkog centra Crne Gore na ime P. Đ. broj protokola 26417 od 28.11.2012.
godine, pročitao je izvještaj ljekara specijaliste Kliničkog centra Crne Gore
na ime P. Đ. od 27.11.2012. godine, pročitao je nalaz i mišljenje sudskog
vještaka medicinske struke - specijaliste sudske medicine dr N. K. od
05.12.2012. godine, pročitao je izvod iz KE na ime Š.M.izdrat od MUP-a CG
Ispostave C. broj 02-245/12-4882 od 14.12.2012. godine i pročitao izvod iz KE
za okrivljenog Š. B. izdat od Uprave policije PJ P. broj 29-245/12-34487/12-19
od 11.01.2013. godine.
Ocjenom navoda optužbe i odbrane, provedenim dokazima, kako pojedinačno, tako
i u međusobnoj povezanosti, sud je utvrdio da je okrivljeni Š. M., kao
saizvršilac izvršio krivično djelo teška tjelesna povreda iz čl. 151 st. 1 u
vezi čl. 23 Krivičnog zakonika u sticaju sa krivičnim djelom nasilničko
ponašanje iz čl. 399 Krivičnog zakonika, a okrivljeni Š.B. kao saizvršilac
krivično djelo teška tjelesna povreda iz čl. 151 st. 1 u vezi čl. 23 st. 2
Krivičnog zakonika, na način, mjesto i vrijeme kao u stavu I. izreke presude,
dok u postupku nije dokazano da je okrivljeni Š.B. izvršio krivično djelo
nasilničko ponašanje iz čl. 399 Krivičnog zakonika.
Iz iskaza svjedoka oštećenog P. Đ., tokom čitavog postupka, proizilazi da je
kritične noći, između 20:30 i 21:00 časova, bio u šetnji sa drugovima K. B.,
K. V., S. N. i B. I., i da su se kretali B. S. P. C. u pravcu B. 5. Negdje
ispred kafića „V.“ u susret su im došli trojica momaka, od kojh jednog zna iz
viđenja, koji se preziva Š., dok drugu dvojicu od ranije nije poznavao. Dalje
je naveo da, ničeg neobičnog nije bilo, sve do trenutka kada su se sa tim
momcima mimoišli, odnosno kada su se već nalazili iza njih, u kom trenutku mu
je Š. prišao sa leđa, potapšao ga po lijevo ramenu i rekao nešto u smislu:
„Šta me gledaš“. Sjeća se da se okrenuo prema Š. i odgovorio: „Ne gledam te,
nijesam te uopšte gledao“. Tada je Š. ponovio dva ili tri puta isto pitanje,
na šta je identično odgovorio da ga ne gleda. Kako je bilo očigledno da se
situacija pogoršava, njegovi drugovi braća K. stali su između njega i Š. i
počeli da smiruju situaciju. Ostali njegovi drugovi su govorili da nema
potrebe za svađom, da je sve u redu i da niko nikoga nije gledao, dok su
drugovi Š. stajali pored njega, i da je jedan od njih rekao da je sve u redu i
da nema potrebe da se svađaju, a da na drugog druga Š. M. nije obraćao pažnju,
pa ne zna šta je radio u tom trenutku. Nakon ovoga, prešao je sa svojim
drugovima B., i to u pravcu „A. b.“. Takođe je naveo, da dok su prelazili B.,
okrenuo se da vidi gdje se nalazi Š. sa svojim drugovima, i vidio je da je na
udaljenosti od deset metara i da prelazi B.. Tu na trotoaru, ispred kioska kod
„A. b.“ ponovo dolazi do verbalnog konflikta, tj. Š.ponovo kreće prema njemu,
maše rukama pozivajući ga da dođe do njega, tražeći da se tuku, a dok je to
izgovarao, Š. je išao prema njemu, u kom trenutku su bili na rastojanju od dva
do tri metra. Dalje je istakao da je njegovo drušvo reagovalo i to braća K. i
B., koji su stali između njega i Š., dok je S. bio nekih dva do tri metra po
strani, a ova dva momka koja su bila sa Š., su stajali i gledali. Kako bi
izbjegli konflikt, sa K. B. koga je zagrlio je krenuo da prelazi B., a za
njima su išli V. i I., dok se njegov drug N. izgubio iz vidnog polja. Nadalje
je izjavio da kada je sa K. B. prešao B. ikrenuo u pravcu Kliničkog centra,
negdje ispred CKB banke začuo je da neko trči, kada je osjetio dva do tri
udarca u predjelu potiljka. Mahinalno se okrenuo i ispred sebe je vidio Š. M.
i njegove drugove. Š. i njegovi drugovi su ga uhvatili za ruke, neko od njih
za kapuljaču od trenerke, pa su ga oborili na trotoar. Dalje je naveo da je
pao tako što se dočekao na lijevo koljeno, da bi mu, dok se nalazio u tom
položaju, dvojica od njih zadala po jedan udarac nogom u predjelu lica, od
kojih je jedan primio sa lijeve, a drugi sa desne strane lica. Od tih udaraca
je pao na bok na trotoar i tu je vidio da ga sva trojica udaraju nogama i
rukama u predjelu glave, kojom prilikom je zadobio jedan udarac u predjelu
tijela i to u lijevu butinu. Takođe je naveo, da mu je od ovih udaraca tekla
krv iz nosa i usta i koliko je uspio da vidi, njegovi drugovi su odvojili Š. i
njegove drugove, odnosno spriječili da ga dalje udaraju. Pojasnio je da čim je
počeo da se diže sa trotoara, su došli uniformisani policajci, kada su Š. M. i
njegovi drugovi pobjegli. Nadalje je pojasnio da je uz pomoć drugova otišao u
bolnicu gdje mu je pružena medicinska pomoć.
Nije se pridružio krivičnom gonjenju i nije postavio imovinsko pravni zahtjev.
Saslušan u prethodnom postupku, svjedok oštećeni K. B.je posvjedočio da je
kritičnog dana negdje između 20:45 – 21:00 časova, zajedno sa bratom K. V. i
drugovima P. Đ., B. N. i S. N., šetao B. S. P. C. i da je sve bilo normalno,
do trenutka kada su došli negdje između kafića „V.“ i kioska, koji se nalazi
na samoj raskrsnici B. i ulice M.. U jednom trenutku sa leđa im je prišao Š.
M. i rekao nešto u smislu :“Alo momak, ti u sivoj majci, dođi ovamo“, obraćao
se P. Đ., da bi se odmah zatim, unio u lice P.. Dalje je naveo, da Š. zna od
ranije, tu iz kvarta, i da je Š. bio sa momkom koga zna iz kvarta kao Š. B., a
da je sa njima bio još jedan momak koga od ranije ne poznaje. Takođe je naveo
da je došlo do rasprave između Š. i P. i da je Š. govorio P. nešto u smislu:
„Šta je, šta me gledaš koji kurac“, a da je on zajedno sa svojim drugovima
reagovao, tako što je zajedno sa B. odvukao Š. u stranu, a da su ostali
drugovi odvukli u stranu P., a ovo kako ne bi došlo do tuče i dalje svađe. Ta
rasprava uzmeđu Š. i P. trajala je oko pola minuta – minut, i tada niko nikoga
nije udarao, a njegovo društvo je tada krenulo da prelazi raskrsnicu u pravcu
„A. b.“. Dalje je naveo, i da kada su prešli raskrsnicu, odjedanput su se
ispred njih ponovo stvorili Š., Š. i plavi momak, koji su odmah u glas počeli
da viču da će da se biju, na šta je njegovo društvo ponovo nastojalo da smiri
situaciju,a bilo je i drugih ljudi koji su prolazili i koji su takođe
nastojali da smire situaciju. Naveo je da je tu došlo do verbalne rasprave i
svađe, kada je kazao P. da se maknu sa tog mjesta, pa je istog zagrlio te su
njih dvojica krenuli istim putem kuda su i došli. Dok je sa P. prelazio
raskrsnicu, okrenuo se i vidio da njegov brat V. i B. I. stoje na istom
mjestu, odnosno pored trafike i razgovaraju sa Š. i njegovim drugovima, Nakon
ovog se više nije obazirao na njih, već je nastavio da hoda zajedno sa P.
prema Kliničkom centru. Pojasnio je da je u jednom trenutku osjetio jak udarac
u predjelu vrata i to od pozadi, zbog čega se nagnuo na stranu i podigao ruke
kako bi zaštitio lice, tako da narednih sekundu ili dvije nije vidio šta se
događa. Kada se okrenuo prema P., vidio je da je on na zemlji, da ga plavi
momak drži za kapuljaču ili za rukav i zajedno sa Š. i Š. udara rukama i
nogama u predjelu glave. Dalje je naveo da, je P. bio okrenut na bok kada je
primio udarce, pa je odmah reagovao tako što je Š. i ovog plavog momka odgurao
od P., a tada je vidio da sa strane trči B. u njihovom pravcu. Nakon ovoga,
vidio je Š. i Š. da bježe, istovremeno sa tim,čuo je da neko govori :
„Policija, policija“, a tada je on još uvijek gurao tog plavog momka koji je
krenuo da pada na zemlju i koji ga je uhvatio za lijevu ruku i to za palac.
Nakon prestanka tuče, otišli su odmah u Klinički centar, jer je P. imao vidne
povrede.
Saslušan na glavnom pretresu, svjedok-oštećeni K.B. je posvjedočio da
je,kritičnog dana sa bratom V., drugovima P., B. i S. u večernjim časovima
šetao B.. U jednom trenutku sreli su tri momka, od kojih su dvojica
okrivljeni. Pojasnio je da je od ranije poznavao iz viđenja Š. i Š. dok tećeg
momka od ranije nije poznavao. Prilikom mimoilaženja, Š. M. se obratio P.
riječima: „Šta je, šta me gledaš“, na što je P. kazao:“Šta je, o čemu se
radi“. S obzirom da je došlo do te situacije, razdvojili su Š. i P.. Pojasnio
je da je pomjerio Š. desetak metara, a da su ispred P. stali njegov brat i
drugovi. Tu su smirivali situaciju, pa je pojasnio da je okrivljeni Š.B.
takođe smirivao situaciju. Nakon toga su se razdvojili, pa je sa društvom
prešao ulicu u pravcu „A.b.“, kada su Š. M., Š. B. i to treće lice takođe
prešli ulicu za njima. Pojasnio je da su ti momci tražili da se tuku, da je
zagrlio P., sa njim prešao na drugu stranu, dok su njegov brat, kao i dva
druga ostali na pješačkom prelazu kod „A. b.“ kako bi smirili situaciju. Sa P.
je krenuo u pravcu zgrade V.. Sjeća se da ga je u nekom trenutku neko udario s
leđa, pa je pojasnio da nije vidio ko je to učinio, da mu je od tog udarca pao
mrak na oči i kada je otvorio oči, vidio je P. na asfaltnoj podlozi, kada je
vidio da su ga Š.M. i Š.B. udarali, dok ga je treće lice držalo za kapuljaču.
Pojasnio je da su Š. M. i Š. B. P.udarali stisnutim pesnicama i nogama u
predjelu tijela. Nadalje, priskočio je i gurnuo to treće lice koje je P.
držalo za kapuljaču i koje ga je u tom trenutku uhvatilo za prst i zakačilo u
donji dio brade, od kog udarca je zadobio posjekotinu. Nadalje je izjavio da
je sve to trajalo pet do šest sekundi i da se u tom trenutku pojavila
policija.
Nije se pridružio krivičnom gonjenju i nije postavio imovinsko pravni zahtjev.
Iz iskaza svejdka B. I. tokom čitavog postupka, proizilazi da je predmetne
noći, između 21 i 22 časa, šetao sa drugovima K.B., K.V., P. Đ. i S.N. šetao
B.S. P. C.. Dolaskom ispred kafea „V.“ ga je u jednom trenutku neko takao za
rame i kada se okrenuo, vidio je Š. M. koji mu je rekao da zovne moka u
bijeloj majci i pokazao mu na P.. Ne sluteći ništa, zovnuo je P. i rekao mu da
ga traži taj momak. Tada dolazi do neke rasprave između Š. i P., kada je
Š.kazao P.: „Šta me gledaš“, a da je P. dosta iznenađeno rekao da ne zna o
čemu se radi, nakon čega je Š.i dalje insistirao na tome da ga P. gleda.
Nadalje, da je Š. prošao pored njega i praktično se unio u lice P.. Kako je
vidio da ova situacija neće ispasti na dobro, zajedno sa K. B. je prišao Š.
koga su odmakli u stranu, kako bi se izbjegao fizički kontakt, pri tom su
kazali Š. da nema potrebe za svađom te da niko ne želi da se tuče. Pojasnio je
da Š. nije bio sam, već sa dva momka, koji apsolutno ništa nijesu uradili, čak
šta više, nastojali su da smire situaciju. Nadalje je izjavio da tu nikakvog
fizičkog kontakta između P. i Š. nije bilo, a da je čitavi taj događaj trajao
minut, dva. Zatim je istakao da su njegovi drugovi odveli P. prema kiosku koji
se nalazi na raskrsnici B. i M. ulice, gdje im se priključio zajedno sa K. B..
Dalje je naveo, da je Š. ponovo došao, da se stvorila gužva, da se Š. ponovo
unosio P. u lice i tražio da se tuče sa njim, da je vikao, psovao, a da su dva
druga Š.M. nastojali da smire situaciju da ne bi došlo do kakvog težeg
konflikta. Naglasio je da, ovaj događaj koji se desio ispred kioska nije uspio
detaljno da vidi, ali da je nakon toga vidio da P. teče krv iz nosa, pa
pretpostavlja da ga je neko udario, ali ne zna ko. U svakom slučaju, on i
njegovo društvo su krenuli da prelaze ulicu prema „A. b.“, a iza njih je išao
Š. sa svojim drugovima. Kada su došli kod kioska ipred „A.b.“, Š.je ponovo
prišao P., konstantno tražio da se tuče sa njim i izazivajući ga, dok su oni
stajali između njih dvojice da ne bi došlo do tuče, a drugovi Š. su bili
potpuno neutralni u odnosu na čitav događaj. U jednom trenutku K.B. je uhvatio
P., okrenuo ga i njih dvojica su krenuli preko pješačkog prelaza. Dalje je
naveo da su on i K.V. ostali kod Š., pokušavajući da ga smire, ali da je Š.
kroz njih gledao u pravcu P., vikao, psovao ga i pozivao na tuču. Zatim je
zajedno sa K. V. krenuo za K. B. i P., a na nekih četiri do pet metara iza
njih su išli Š. i ova dva momka. Nadalje, P. i K. B. su krenuli u pravcu
KBC-a, kada su bili otprilike na ćošku zgrade „V.“, crni momak, za koga je
kasnije saznao da se prezivca Š., je bukvalno potrčao pored njih i dohvatio
jedan kamen koji se tu nalazio, kada su on i K. V. povikali na njega da baci
kamen, što je učinio, ali je nastavio da trči u pravcu P. i K. B., a odmah za
njih su ga pratili Š. M. i taj plavi momak. Kada je to vidio, zajedno sa K.V.
potrčao je u njihovom pravcu i obzirom da je Š. bio prvi, vidio je da je isti
K. B. uhvatio za jaknu u predjelu zadnje strane vrata i udario ga u predjelu
glave, ali se nije mogao opredijeliti u koji dio. Dalje je naveo da, ono što
je vidio nakon toga, je da je K.B. gurao od sebe Š., odmah zatim je vidio da
Š. udara P., od kojeg udarca je P. pao, tako što se prvo oslonio na koljeno,
potom je pao na trotoar. Poslije toga Š. i oba njegova druga su udarali P. u
predjelu glave i tijela, a vidio je da i nogama zamahuju prema istom dok se
nalazio u ležećem položaju, a takođe da su ga udarali rukama. Pojasnio je da
je ovo bilo veoma kratko, da je utrčao i plavog momka koji je bilo najbliži
njemu od ove trojice, odgurnuo od P.. U jednom trenutku je neko povikao
„Policija“, pa su Š.i njegovi drugovi pojegli sa lica mjesta. Nadalje, vidio
je da je P. nateklo lijevo oko, dok je K. B. imao neku povredu na bradi.
Odatle su svi pošli u bolnicu, gdje su P. i K. B. sanirane povrede.
Iz iskaza svjedoka S. N. tokom čitavog postupka proizilazi, da je kritičnog
dana, oko 21 čas, zajedno sa drugovima B. I., P. Đ., K.B. i K.V. šetao
B.S.P.C., pored lokala „V.“, kada su im u susret nailazila tri momka. Dalje je
naveo da, kada su se mimoišli, krupniji momak im se obratio riječima: „Ej,
druže, nešto me gledaš“ i prstom pokazao na P.Đ.. Tu je došlo do prepirke,
odnosno krupni momak, za koga je kasnije saznao da je Š. M., je krenuo prema
P., i rekao mu: „Što me gledaš“ i da treba nešto da riješe. Odmah je sa svojim
drugovima reagovao tako što je jedan od braće K. odgurnuo u stranu Š., dok je
na drugoj strani on sa svojim društvom nastavio da se kreće u pravcu
raskrsnice ulicom M.. Takođe je naveo, da dvojica momaka koji su bili sa Š.,
nijesu ništa radili, čak su razdvajali i smirivali situaciju. Po doslaku
ispred kioska, na uglu B. i ulice M., Š. je ponovo krenuo da se zalijeće prema
P., tako da su oni ponovo stali između njih dvojice i pokušali da ih razdvoje.
Pojasnio je da je Š. M. izrazito krupan, pa ga je bilo veoma teško zaustaviti,
a da je u jednom trenutku vidio da Š. zamahuje rukom u pravcu P., ali da ne
zna da li ga je udario ili ne, te da se on, kao i njegovi drugovi, trudili da
se izbjegne bilo kakav incident, a da su to radili i dvojica momaka koji su
bili u društvu Š.. Takođe je naveo, da je jedan od braće K., poveo P. preko
B., da su oni krenuli za njima. Pojasnio je da je tada vidio da Š. i njegovi
drugovi idu za njima, a da ih je kod kioska opet zaustavio Š. i da je tražio
da se tuče sa P.. Naglasio je da je za ovo vrijeme Š. bio izuzetno bučan i da
je P. izgovarao riječi: „Pičkice, ajde da se bijemo“. Dalje je naveo, da tu
nije došlo do fizičkog obračuna iz razloga što je jedan od braće K. uzeo P. i
sa njim se vratio preko B. u pravcu „V.“, dok je on sačekao tu nekoliko
sekundi i kada je vidio da je P. daleko odmakao, otišao je po svoja kola koja
su se nalazila na parkingu kod „A. b.“ pa nije vidio šta se dalje dešavalo.
Nakon nekoliko minuta, pozvao je B., koji mu je rekao da su oni krenuli prema
Kliničkom centru, jer je Š. sa svojim drugovima stigao P. Đ. i nasrnuo na
njega.
Svjedok K.V. je tokom čitavog postupka izjavio da je kritičnog dana, oko 21
čas, sa bratom B. i drugovima B. I., P. Đ. i S. N. šetao B. S. P. C.. Negdje
ispred samog kafića „V.“ vidio je da je jedan momak, a radi se o Š. M., koga
od ranije zna iz viđenja, prišao P., uhvatio ga rukom za rame i okrenuo prema
njemu, govoreću mu: „Šta me gledaš“, a P. mu je odgovorio nešto u smialu da ga
ne gleda. Tu je odmah došlo do neke prepirke, pa je sa drugovima odmah
reagovao, tako što su stali između P. i Š., kako bi spriječili neki teži
incident. Dalje je naveo da je P. Đ. uhvatio za ruke i zagrlio i praktično
odvukao prema kiosku koji se nalazi na uglu B. i ulice M., dok je neko od
njegovih drugova isto to uradio sa Š., koga su odgurnuli u suprotnom smjeru.
Takođe je naveo, da kada je sa P. bio otprilike kod samog kioska, da je Š.
uspio da preko njega rukom zamahne i zakači po nosu P., ali da je dalji
incident spriječen na način kao i prethodni. Pojasnio je da je P. Đ. odveo u
pravcu „A. b.“. Kada su došli na suprotnu stranu, vidio je da su za njima
krenuli njegov brat i ostali drugovi, a za njima Š. M. i njegova dva druga.
Ispred „A.b.“ ponovo je došlo do verbalnog konflikta, kada je Š. vikao, psovao
i tražio da se tuče sa P.. Tada je rekao svom bratu B. da sa P. Đ. pođe prema
„V.“, što je ovaj i učinio. Pojasnio je da je sa B. ostao kod Š. i njegova dva
druga, dok je S. otišao po svoje vozilo. Pojasnio je da je Š.za to vrijeme
vikao, a da su njegova dva druga pokušali da ga smire. Zatim je sa B. I.krenuo
za bratom i P. Đ., dok su Š. i njegova dva druga ostali iza. Nadalje, Š. i
njegova dva druga su protrčali pored njega i B. I., pa je Š. i još jedan
njegov drug nasrnuli na P. Đ., kada je P. pao na zemlju, u kom trenutku je
vidio da Š. zadaje udarac P. Đ.. Takođe je vidio da je Š. koljenom uradio P. u
predjelu lica, dok se isti nalazio u poluležećem položaju. Nadalje je istakao
da je odmah pokušao da otrgne Š. i da mu se čini da je u tome uspio, ali da je
tada čuo da je neko viknuo: „Policija“, kada je Š. sa svojim drugovima
pobjegao sa lica mjesta. Takođe je dodao i da nije vidio da su drugovi Š. M.
udarali P., ali se sjeća, koliko mu se čini, da je jedan od njih dvojice P.
držao za tijelo, s tim što ne može da precizira da li ga je držao za ruku,
leđa ili trenerku. Primijetio je da je P.Đ. bio vidno povrijeđen.
Iz medicinske dokumentacije na ime oštećenih P.Đ. i K. B., proizilazi da istu
čine izvještaji ljekara specijaliste hirurga UC KCG, RTG nalaz, CT nalaz,
izvještaj ljekara specijaliste ORL, izvještaj ljekara specijaliste
neurohirurga sve na ime P. Đ., kao i izvještaj ljekara specijaliste hirurga,
izvještaj ljekara specijalsite ortopeda na ime K. B.. Takođe, u sklopu
navedene dokumentacije su priloženi i rengenski snimci na ime P. Đ., i to
snimak glave sačinjen iz pravca nazad, rengenski snimak glave sačinjen iz
profila i rengenski snimak nosa koji predstavlja dvostruki snimak nosa.
Iz nalaza i mišljenja vještaka medicinske struke N. K. od 05.12.2012. godine,
proizilazi da je P. Đ. predmetnom prilikom zadobio sljedeće povrede: prelom
nosnih kostiju sa dislokacijom – sa pomjeranjem prelomljenih koštanih
odlomaka, nagnječno – razdernu ranu u predjelu gornjeg kapka lijevog oka,
krvni podliv kože u lijevom jagodičnom predjelu promjera 3 x 3 cm, nagnječno –
razdernu ranu u predjelu unutrašnje strane donje usne, nagnječno – razdernu
ranu u predjelu sluzokože desnog obraza i više nagnječina u predjelu
poglavine. Navedene povrede predstavljaju u vrijeme nanošenja, skupno
procijenjeno, tešku tjelesnu povredu i nanešene su višekratnim dejstvom tupine
aktivno zamahnutog mehaničkog oruđa, u što bi spadalo: stisnuta pesnica, šaka,
noga i slično. Prelom nosnih kostiju sa dislokacijom, sa pomjeranjem koštanih
odlomaka, predstavlja u vrijeme nanošenja, sam za sebe, pojedinačno
procijenjen, tešku tjelesnu povredu, dok ostale povrede koje je zadobio P. Đ.
predstavljaju u vrijeme nanošenja, same za sebe pojedinačno procijenjene, laku
tjelesnu povredu. K. B. je predmetnom prilikom zadobio sljedeće povrede:
nagnječno – razdernu ranu u predjelu brade dužine 1 cm, nagnječenje lijeve
šake sa otokom palca lijeve šake sa krvnim podlivom kože sa otokom u predjelu
spoljašnjeg ispupčenja lijevog dlana. Navedene povrede predstavljaju u vrijeme
nanošenja, procijenjene kako pojedinačno, tako i u svom ukupnom djelovanju,
laku tjelesnu povredu. Nagnječno – razderna rana u predjelu brade nanešena je
dejstvom tupine aktivno zamahnutog mehaničkog oruđa, u što bi spadalo:
stisnuta pesnica, šaka i slično, dok je nagnječenje lijeve šake sa otokom
palca lijeve šake i sa krvim podlivom kože sa otokom u predjelu spoljašnjeg
ispupčenja lijevog dlana nastalo usljed stiskanja i vučenja lijeve šake,
odnosno lijevog palca.
Iz izvoda iz Kaznene evidencije Uprave policije Ispostave Cetinje, broj
02-245/12-4882 od 19.12.2012. godine na ime Š. M., prozilazi da su okrivljenom
izricane vaspitne mjere i to: presudom Osnovnog suda u Podgorici Km br. 07/78
od 05.12.2007. godine zbog krivičnog djela iz čl. 399 KZ CG – vaspitna mjera
pojačan nadzor od strane organa starateljstva, presudom Osnovnog suda u
Podgorici Km br. 07/115 od 04.01.2008. godine, zbog krivičnog djela iz čl. 250
st. 1 i vezi č. 49 KZ CG – vaspitna mjera pojačan nadzor od strane organa
starateljstva, presudom Osnovnog suda u Podgorici Km br. 14/10 od 10.06.2010.
godine, zbog krivičnog djela iz čl. 151 KZ CG – vaspitna mjera pojačan nadzor
od strane organa starateljstva i presudom Osnovnog suda u Podgorici K br.
1387/08 od 17.06.2010. godine, zbog krivičnog djela iz čl. 376 KZ CG –
vaspitna mjera pojačan nadzor uz dnevni boravak u ustanovi za vaspitanje
maloljetnika od 6 mjeseci do dvije godine.
Iz izvoda iz Kaznene evidencije Uprave Policije PJ Podgorica, broj
29-245/12-34487/2-19 od 11.01.2013. godine, na ime Š. B., proizilazi da je
isti osuđivan i to: presudom Osnovnog suda u Podgorici K.br.04/469 od
02.02.2006 godine,zbog krivičnog djela iz čl. 242.st.1 KZRCG na kaznu zatvora
u trajanju od 1(jedne)godine,presudom Osnovnog suda u Podgorici K.br. 03/11168
od 04.01.2008 godine, zbog krivičnog djela iz čl. 248.st.1 KZCG, 2 (dva)
mjeseca zatvora uslovno na 1 (jednu) godinu, presudom Osnovnog suda u
Podgorici K.br. 06/445 od 10.03.2010 godine, zbog krivičnog djela iz čl.
240.st.1 tač.3 KZCG,na kaznu zatvora u trajanju od 1(jedne)godine,presudom
Opštinskog suda u Bačkoj Topoli K.br. 170/07 od 05.03.2010 godine,zbog
krivičnog djela iz čl. 323.st.3 u vezi st.1 i 2 KZRS,na kaznu zatvora u
trajanju od 8(osam)mjeseci,presudom Osnovnog suda u Podgorici K.br.03/9098 od
20.04.2010 godine,zbog krivičnog djela iz čl. 141.st.1 KZCG na kaznu zatvora u
trajanju od 1 (jedne) godine i 2 (dva) mjeseca (kazna K.br.03/9098 i
K.br.06/445 spojene u Kv 620/2010-na jedinstvenu kaznu zatvora od
2(dvije)godine i 1(jedan)mjesec,koju je izdržao-uslovni otpust trajao od
30.03.2012 do 25.05.2012 godine) i presudom Višeg suda u Podgorici Kv.br.
905/12 od 05.11.2012 godine,zbog krivičnog djela iz čl. 323.st.3 KZRS,na kaznu
zatvora u trajanju od 6(šest)mjeseci.
Okrivljeni Š.M.,tokom čitavog postupka negirao je izvršenje krivičnih djela
koja su mu stavljena na teret izmjenjenim optužnim aktom Osnovnog državnog
tužilaštva. U odnosu na krivično djelo nasilničko ponašanje,iz konstalacije
odbrane ovog okrivljenog proizilazi da kritičnom prilikom nije izazvao tuču,da
se nije drsko i bezobzirno ponašao,već da je incidentnu situaciju izazvao
oštećeni P.Đ. koji se ga je uporno gledao prilikom mimoilaženja kritične
večeri,što je radio i ranije u restoranu „M.“.Da ga je kritične večeri P.
pitao zašto ga gleda,a nakon toga uputio uvrijedljive riječi“prase
debelo,jebaću ti majku“,te da je tek tada došlo do verbalne rasprave između
njega i P.Đ. O odnosu na ovo krivično djelo okrivljeni je pokušao
predstaviti,a što je i teza njegovog branioca da nije dokazano da je izvršio
predmetno krivično djelo, koje je praćeno bezrazložnim iživljavanjem i da je
incidentu situaciju započeo upravo oštećeni P. Đ. Međutim,sud odbranu ovog
okrivljenog u odnosu na krivično djelo nasilničko ponašanje cijeni kao
nestinitu,neobjektivnu i nelogičnu.Naime,ovaj dio odbrane optuženog Š. M. je
obesnažen iskazima svjedoka oštećenih P.Đ. i K.B.,iskazima svjedoka B.I., S.N.
i K.V. koje sud cijeni kao istinite i koji su na saglasan način tokom čitavog
postupka izjavili da je, upravo okrivljeni Š. M. izazvao incidentnu situaciju
ispred lokala „V.“,da se obratio oštećenom P.Đ. riječima „Šta me gledaš“,na
što je P. odgovorio da ga ne gleda,kada se upravo okrivljeni Š., uz
uvrjedljive riječi pokušao fizički obračunati sa oštećenim P. u čemu su ga
spriječili svjedok oštećeni K.B. i svjedoci K.V.,S.N. i B.I., kao i okrivljeni
Š.B. Nadalje, oštećeni P. je sa tog mjesta prešao ulicu i došao do lokala
„A.“,kada je okrivljeni Š. zajedno sa svojim društvom nastavio da prati
oštećene, pa su oštećeni P.Đ. i K.B. ponovo prešli ulicu u pravcu zgrade „V.“.
Dakle, iz iskaza oštećenih i svjedoka K.V. i S.N. proizilazi da su oštećeni u
dva navrata nakon završetka dijela događaja ispred lokala „V.“, uzmicali i dva
puta prelazili ulicu,da bi ih okrivljeni Š. sa svojim društvom uporno pratio i
nastavljao sa bezrazložnim iživljavanjem u čemu je uspio, pa je radnjama
predstavljenim u izreci presude pod st.I izvršio sva bitna obilježja bića
krivičnog djela nasilničko ponašanje iz čl. 399 Krivičnog zakonika. Nadalje
ovdje valja istaći da sud nije prihvatio navode odbrane okrivljenog Š.B., koji
se odnose na učešće okrivljenog Š. u izvršenju krivičnog djela nasilničko
ponašanje u kojima je slijedio odbranu okrivljenog Š.M.,jer je taj dio njegove
odbrane obesnažen iskazima svjdoka oštećenih kao i svjedoka K.V.,B.I. i S.N. U
predmetnom događaju u odnosu na ovo krivično djelo oštećenom K.B. NN lice je
nanijelo laku tjelesnu povredu,koja je utvrđena iz nalaza i mišljenja vještka
medicinske struke, a bliže predstavljena st. I izreke presude.Nadalje
okrivljeni Š.M.,tokom čitavog postupku negirao je da je kao saizvršilac sa
okrivljenim Š.B. izvršio krivično djelo teška tjelesna povreda na štetu
oštećenog P.Đ. Nije sporio da je ispred zgrade „V.“ dva ili tri puta u
predjelu glave stisnutim pesnicama udario oštećenog P.Đ.,ali da je to učinio
jer se branio od P.,a takođe je negirao da je P. udarao nogama u predjelu
glave i tijela,pa se iz konstalacije njegove odbrane da zaključiti, što je i
teza njegovog branioca, da je kritičnim prilikom postupao u nužnoj
odbrani.Odbredbom čl. 10.st.1 Krivičnog zakonika je propisano: da nije
krivično djelo koje je učinjeno u nužnoj odbrani,a odredbom čl. 10.st.2
Krivičnog zakonika je propisano: da je nužna odbrana ona koja je neophodno
potrebna da učinilac od svog dobra ili dobra drugoga odbije istovremeni ili
neposredno predstojeći protivpravni napad. Međutim,okrivljeni Š.M. kritične
prilike nije bio napadnut od strane oštećenog P.,već je bezrazloženo izazavao
incidentnu situaciju ispred lokala „V.“,a zatim nastavio sa napadom na
oštećenog P. ispred lokala „A.“,a kada su oštećeni prešli ulicu, zajedno sa
okrivljenim Š.B. i još jednim za sada neidentifikovanim licem,prišao oštećenom
P., koga je prvo udario stisnutom pesnicom u predjelu glave, od koga udarca je
oštećeni P. pao, pa je zatim nastavio da ga udara pesnicama i nogama u
predjelu glave, zajedno sa okrivljenim Š.B. i NN licem, od kojih udaraca je
oštećeni P.Đ. zadobio tešku tjelesnu povredu bliže opisanu stavom I. izreke
presude,a utvrđenu nalazom i mišljenjem vještaka medicinske struke dr. N.K.,
koji sud cijeni kao jasan,stručan i objektivan.Iz navedenih razloga ne može se
prihvatiti odbrana okrivljenog Š.M. da je u odnosu na krivično djelo teška
tjelesna povreda postupao u nužnoj odbrani,a sud tezu njegovog branioca u tom
smislu cijeni kao neosnovanu. U prilog takvog zaključka suda osim istinitog i
objektivnog iskaza svjedoka oštećenog P.Đ. (koji je objektiviziran medicinskom
dokumentacijom i nalazom i mišljenjem vještaka medicinske struke) govore i
svjedočki iskazi svjedoka oštećenog K.B. koji se na ubijedljiv način tokom
čitavog postupka izjasnio da je, ispred zgrade „V.“, okrivljeni Š. udarao
oštećenog P.Đ. rukama i nogama u predjelu čitavog tijela,koju činjenicu je
potvrdio i svjedok B.I.,kao i svjedok K.V.,dok svjedok S.N. nije prisustvovao
ovom djelu događaja, jer je pošao iza zgrade „A.b.“ po automobil,misleći da se
situacija smirila.
Okrivljeni Š.B. tokom čitavog postupka negirao je izvršenje krivičnog djela
teške tjelesne povrede na štetu oštećenog P.Đ., pojašnjavajući i da je
okrivljeni Š. izpred zgrade "V." razmjenio nekoliko udarca sa oštećenim P.,
koji je po njemu prvi udario Š.M. u predjelu glave. U odnosu na svoje učešće u
izvršenju ovog krivičnog djela branio se, da kritičnom prilikom nije udarao
oštećenog P.Đ., pa samim tim da nije učestovao u radnji izvršenja ovog
krivičnog djela.Ovaj dio odbrane okrivljenog Š.B. sud cijeni kao neistinit i
sračunat na izbjegavanje sopstvene krivice i na pomaganje okrivljenom Š.M. u
izbjegavanju krivice. Naime, ovaj dio odbrane okrivljenog Š.B. obesnažen je,
prvenstveno iskazom svjedoka oštećenog P.Đ., koji se konzistentno tokom
čitavog postupka određeno izjasnio da je, nakon što je zadobio udarac od
strane okrivljenog Š. i pao na asfaltnu podlogu, ispred zgrade "V." , zadobio
udarce i od ovog okrivljenog, koji ga je kao i Š. i jedan njihov drug udarao
pesnicama i nogama u predjelu glave i tijela, a u čemu su se određeni i
saglasno izjasnili svjedok oštećeni K.B. i svjedok B.I. koji su takođe istakli
da je i ovaj okrivljeni ispred zgrade „V.“ nogama i rukama zadavao udarce
oštećenom P., koji je kritičnom prilikom zadobio tešku tjelesnu povredu bliže
predstavljenu st. I izreke presude, a utvrđenu nalazom i mišljenjem vještaka
medicinske struke dr. N.K., koji sud cijeni kao jasan, stručan i objektivan.
Valja istaći da je sud izmjenio činjenični opis krivičnog djela, tako što je
razdvojio radnje okrivljenog Š.B. koje opisuju krivično djelo nasilničko
ponašanje, za koje djelo je sud ovog optuženog oslobodio od optužbe, što je
pri ovakoj odluci moralo biti učinjeno, a da pritom po stanovištu ovog suda
nije povrijeđen objektivni identitet optužbe i presude.
Pravno kvalifikujući utvrđeno činjenično stanje, sud je utvrdio da je
okrivljeni Š.M. radnjama opisanim u st. I izreke presude kao saizvršilac
ostvario sva bitna obilježja bića krivičnog djela teška tjelesna povreda iz
čl.151 st.1 u vezi čl.23 st.2 Krivičnog zakonika u sticaju sa krivičnim djelom
nasilničko ponašanje iz čl.399 Krivičnog zakonika, a okrivljeni Š.B. kao
saizvršilac krivično djelo teška tjelesna povreda iz čl.151 st.1 u vezi čl.23
st.2 Krivičnog zakonika.
U odnosu na krivično djelo teške tjelesne povrede iz čl. 151 st.1 Krivičnog
zakonika, okrivljeni Š.M. i Š.B. zajednički su učestvovali u radnji izvršenja,
bili su svjesni krvičnog djela, htjeli su djelo kao zajedničko i kao
vlastito,pa su u izvršenju istog postupali kao saizvršioci, jer su zato
ispunjeni uslovi iz čl.23 st.2 Krivičnog zakonika.
Okrivljeni Š.M. je bio svjestan krivičnih djela nasilničko ponašanje iz čl.399
Krivičnog zakonika i teška tjelesna povreda iz čl.151 st.1 Krivičnog
zakonika,a okrivljeni Š.B. krivičnog djela teška tjelesna povreda iz čl.151
st.1 Krivičnog zakonika,okrivljeni Š. je htio izvršenje krivičnih djela,a
okrivljeni Š.B. je htio izvršenje krivičnog djela, pa je okrivljeni Š.M.
krivična djela djela izvršio sa direktnim umišljajem, dok je optuženi Š.B.
krivično djelo izvršio sa direktnim umišljajem, kao oblikom vinosti.
Odlučujući o kazni za okrivljene, sud je cijenio sve okolnosti iz čl. 42
Krivičnog zakonika,koje utiču da kazna bude manja ili veća, pa je kao
otežavajuću okolnost u okviru ocjene ličnosti okrivljenog Š.M. cijenio
činjenicu da su mu presudama Osnovnog suda u Podgorici izricane vaspitne mjere
i to: presudom Km.br. 07/78 od 05.12.2007 godine,zbog krivičnog djela iz čl.
399 KZCG-vaspitna mjera pojačan nadzor od strane organa starateljstva;presudom
Km.br. 07/115 od 04.01.2008 godine,zbog krivičnog djela iz čl. 250.st.1 u vezi
čl. 49 KZCG-vaspitna mjera pojačan nadzor od strane organa
starateljstva;presudom Km.br.14/10 od 10.06.2010 godine,zbog krivičnog djela
iz čl. 151 KZCG-pojačan nadzor od strane organa starateljstva i presudom
K.br.1387/08 od 17.06.2010 godine,zbog krivičnog djela iz čl. 376 kzcg-pojačan
nadzor uz dnevni boravak u ustanovi za vaspitanje maloljetnika od šest mjeseci
do dvije godine,koju činjenicu je utvrdio iz citiranog izvoda iz KE za
okrivljenog Uprave policije Ispostave Cetinje broj 02-245/12-4882 od
19.12.2012 godine,kao otežavajuću okolnost na strani okrivljenog Š.B. sud
cijenio činjenicu ranije osuđivanosti i to: presudom Osnovnog suda u Podgorici
K.br. 04/469 od 02.02.2006 godine,zbog krivičnog djela iz čl. 242.st.1 KZCG na
1 godinu zatvora,presudom Osnovnog suda u Podgorici K.br. 03/11168 od
04.01.2008 godine,zbog krivičnog djela iz čl. 248.st.1 KZCG ,2 mjeseca zatvora
uslovno na 1 godinu,presudom Osnovnog suda u Podgorici K.br. 06/445 od
10.03.2010 godine,zbog krivičnog djela iz čl. 240.st.1 tač.3 KZCG,na 1 godinu
zatvora,presudom Opštinskog suda u Bačkoj Topoli K.br. 170/07 od 05.03.2010
godine ,zbog krivičnog djela iz čl. 323.st.3 u vezi st.1 i 2 KZRS,na 8 mjeseci
zatvora,presudom Osnovnog suda u Podgorici K.br. 03/9098 od 20.04.2010
godine,zbog krivičnog djela iz čl. 141.st.1 KZ-a na 1 godinu i 2 mjeseca
zatvora (Kazne K.br. 03/9098 i K.br.06/445 spojene KV 620/2010-na jedinstvenu
kaznu zatvora od 2 godine i 1 mjesec,koju je izdržao-uslovni otpust trajao od
30.03.2012 godine do 25.05.2012 godine) i presudom Višeg suda u Podgorici
Kv.br. 905/12 od 05.11.2012 godine,zbog krivičnog djela iz čl. 323.st.3 KZRS,6
mjeseci zatvora,koju činjenicu je sud utvrdio iz izvoda iz KE za ovog
optuženog,izdatog UPPJ Podgorica broj 29-245-34487/2-19 od 11.01.2013
godine,dok je kao olakšavajuće okolnosti na stani oba okrivljena sud cijenio
stav oštećenih P.Đ. i K.B. u pravcu ne pridruživanja krivičnom gonjenu, na
strani okrivljenog Š. sud je cijenio kao olašavajuću okolnost mladost u
vrijeme izvršenja krivičnih djela (21 godinu života), dok je kao olakšavajuću
okolnost sud na strani okrivljenog Š.B. cijenio loše imovno stanje, ta je
najprije primjenom odredbe čl. 48.st.1 Krivičnog zakonika, okrivljenom Š.M. za
svako krivično djelo prethodno utvrdio kazne zatvora i to: za krivično djelo
nasilničko ponašanje iz čl. 399 Krivičnog zakonika kaznu zatvora u trajanju od
sedam mjeseci, za krivično djelo teška tjelesna povreda iz čl.151 st.1 u vezi
čl. 23.st.2 Krivičnog zakonika kaznu zatvora u trajanju od sedam mjeseci, pa
je sud primjenom odredbi čl. 48 st.2 tač.2 Krivičnog zakonika i prednje
citiranih zakonskih odredbi, okrivljene osudio i to: okrivljenog Š.M. na
jedinstvenu kaznu zatvora u trajanju od jedne godine,a okrivljenog Š.B. na
kaznu zatvora u trajanju od deset mjeseci, nalazeći da se navedenim kaznama
ima ostvariti svrha kažnjavanja iz čl. 32 Krivičnog zakonika u okviru opšte
svrhe propisivanja i izricanja krivičnih sankcija iz čl. 4.st.2 Krivičnog
zakonika.
Sud je okrivljenim u kazne zatvora uračunao vrijeme provedeno u pritvoru, kao
u izreci presude, osnovom čl.51 st.1 Krivičnog zakonika.
Sud je odluku o troškovima postupka u ovom djelu temeljio na odredbi čl. 229
st.1 Zakonika o krivičnom postupku, pa je obavezao okrivljenog Š.M. da ovom
sudu na ime troškova postupka uplati novčani iznos od 1.014,62 eura(koji se
odnose i to: 984,37 na ime nagrade braniocu po službenoj dužnosti u prethodom
postupku i 32,25 eura na ime nagrade vještaku medicinske struke), a
okrivljenog Š.B. da uplati novčani iznos od 522,00 eura(koji iznos se odnosi i
to: 492,00 eura, na ime nagrade braniocu po službenoj dužnosti u prethodnom
postupku i 30,25 eura, na ime nagrade vještaku medicinske struke. Sud je
obavezao okrivljene da ovom sudu na ime paušala uplate iznos od po 30,00 eura.
Visinu paušala sud je odmjerio shodno: imovnom stanju okrivljenih, dužini
trajanja i složenosti krivičnog postupka.
Nasuprot prednjem, rezultati ovog postupka nijesu pružili pouzdan osnov kojim
je optužba pokušala dokazati da je okrivljeni Š.B. izvršio krivično djelo
nasilničko ponašanje iz čl.399 Krivičnog zakonika, iz kojih razloga je sud
istog oslobodio od optužbe, shodno odredbi čl.373 tač.2 Zakonika o krivičnom
postupku, odlučujući kao u stavu II izreke presude.
Naime, po zaključivanju suda tvrdnje optužnog akta,u ovom postupku nijesu
dokazane na nesumnjiv i pouzdan način a ovo imajući u vidu iskaze upravo
oštećenih P.Đ. i K.B. kao i svjedoka K.V.,S.N. i B.I. koje sud cijeni kao
istinite i koji su saglasno posvjedočili da je okrivljeni Š. bio neutralan i
da je pokušavao da smiri situaciju,kad je ispred lokala „V.“ počelo sa
odigravanjem predmetnog događaja,a što je okrivljeni u toku čitavog postupka
isticao u svojoj odbrani, koju u ovom djelu sud cijeni kao istinitu. Polazeći
od zakonske definicije krivičnog djela nasilničko ponašanje, odbrane
okrivljenog Š.B. koju sud u ovom djelu cijeni kao istinitu,kao i iskaze
oštećenih i gore navedenih svjedoka koji su se saglasno izjasnili da je
okrivljeni Š. u početku odvijanja predmetnog događaja imao neutralnu ulogu, to
imajući u vidu sve navedene okolnosti predmetnog događaja, i podvodeći ih pod
zakonska obilježja krivičnog djela nasilničko ponašanje iz čl.399 Krivičnog
zakonika, upućuje na nedvosmislen zaključak da u postupku nije dokazano da je
okrivljeni Š.B. izvršio krivično djelo nasilničko ponašanje (činjenično
opisano stavom II izreke presude), pa ga je za ovo krivično djelo sud
oslobodio od optužbe, shodno čl.373 tač.2 Zakonika o krivičnom postupku.
Sud je odluku o troškovima postupka u ovom djelu, temeljio na odredbi čl.230
st.1 Zakonika o krivičnom postupku. Troškovi postupka u ovom djelu od 492,18
eura, (koji se odnose na ime nagrade braniocu po službenoj dužnosti u
prethodnom postupku) padaju na teret budžetskih sredstva suda.
Imajući u vidu navedeno, primjenom citiranih Zakonskih propisa, odlučeno je
kao u st. I i II izreke presude.
OSNOVNI SUD U PODGORICI
Dana,19.07.2013 godine
S U D I J A
Đ.G. s.r.
PRAVNA POUKA:
Protiv ove presude može se izjaviti žalba u roku
od 8 dana od dana prijema pismenog otpravka,
Višem sudu u Podgorici a preko ovog suda.
Z.T.O. M.A.