K.br.105/13
U IME CRNE GORE
OSNOVNI SUD U BARU, kao prvostepeni krivični, sudija Goran Šćepanović, kao
sudija pojedinac, sa zapisničarom Milijanom Minić, u krivičnom predmetu
okrivljenog V. B., zbog krivičnog djela krađa iz čl. 239 st.1 Krivičnog
zakonika, po optužnom predlogu Osnovnog državnog tužilaštva u Baru Kt.br.
33/12 od 01.03.2013. godine, nakon održanog glavnog javnog pretresa u
prisustvu zastupnika optužbe savjetnika Osnovnog državnog tužilaštva Vujović
Sanje i okrivljenog, dana 30.04.2013. godine donio je i javno objavio.
P R E S U D U
Okrivljeni V. B., JMBG od oca M i majke M rođene M, rođen . godine u B, sa
prebivalištem u B, P bb, državljanin Crne Gore, oženjen, otac 3 punoljetne
djece, završio filozofski fakultet, penzioner, lošeg imovnog stanja,
neosuđivan.
Na osnovu čl. 373 tačka 2. ZKP-a
OSLOBAĐA SE OD OPTUŽBE
Da je :
U periodu od 08.08.2011. godine do 08.11.2011. godine, u stambenom objektu, u
naselju P, Opština B, svjestan svog djela i htio njegovo izvršenje, oduzimao
tuđu
pokretnu stvar - električnu energiju, vlasništvo oštećene »Elektroprivrede
Crne Gore« AD Nikšić - Elektrodistribucije u B, ukupne vrijednosti od 1.329,55
eura, na način što se plastičnim klemama direktno priključio na tep ormar,
tako da brojilo marke »Citi« br.075644 nije registrovalo stvarno utrošenu
električnu energiju, a sve u namjeri da njenim prisvajanjem i trošenjem sebi
pribavi protivpravnu imovinsku korist;
- čime bi učinio krivično djelo - krađa iz čl.239 st.1. Krivičnog zakonika
Jer nije dokazano da je učinio djelo za koje je optužen.
Oštećeno JP Elektroprivreda Crne Gore AD Nikšić – Elektrodistribucija u B se
radi ostvarivanja imovinsko pravnog zahtjeva upućuje na parnični postupak.
Troškovi krivičnog postupka padaju na teret budžetskih sredstava suda.
O b r a z l o ž e n j e
Optužnim predlogom Osnovnog državnog tužilaštva u Baru Kt.br. 33/12 od
01.03.2013. godine, stavljeno je na teret okrivljenim izvršenje krivičnog
djela bliže opisanog u dispozitivu.
Okrivljeni je u svojoj odbrani izjavio da ima imanje u naselju P. Na tom
imanju sagrađena je stara kuća u kojoj žive on, njegova supruga i njihov
najmlađi sin M. Prije više od 15 godina on je prodao jedan dio imanja i
sagradio jednu kuću na tom porodičnom imanju i tu kuću je poklonio svom sinu A
i ako se sva imovina i sve nekretnine na imovini vode na njegovo ime. U toj
kući njegov sin A živi sa svojom suprugom i dvoje djece i kontrola koja je
predmet ovog postupka odnosi se na tu kuću u kojoj on ne živi. On ne zna ništa
o toj kontroli, već bi o tome mogao da se izjasni njegov sin A.
U dokaznom postupku saslušani su ovlašćeni predstavnik ED B P D, svjedoci P R,
L N i V A, pročitani su : zapisnik ED B o izvršenju naloga za obustavu
snadbijevanja električno energijom br.2007 od 8.11.2011. godine, obračun ED B
br.395/01/11, neovlašćeno preuzete električne energije od 8.11.2011. godine i
izvod iz kaznene evidencije na ime okrivljenog UP PJ B
br.19-03/1-245/13-2216/2 od 1.04.2013. godine.
Ovlašćeni predstavnik ED B P D, je izjavila da se pridružuje krivičnom
gonjenju i postavlja imovinsko pravni zahtjev u iznosu od 1.329,50 eura.
Svjedok P. R. je izjavio da su po nalogu preduzeća obavezni da obilaze
potrošače kod kojih je dug za utrošenu električnu energiju veći od 1.000 eura
i da ih opominju da su dužni da plate dug, a takođe su ovlašćeni da im ponude
da taj dug mogu da plate u ratama do 3 godine. Kada potrošača zateknu kući oni
mu predaju to obavještenje, a kada ga ne zateknu to obavještenje pribijaju na
vrata. U kući vlasništvo V B izvršili su dvije kontrole. Prva je bila
8.11.2011. godine i pošto nisu zatekli nikoga kući izvršili su vizuelni
pregled brojila koje se nalazi napolju na terasi i primijetili su da nedostaje
plomba ED B. Zbog sumnje da je neovlašćeno preuzimana električna energija
izvršili su otvaranje brojila i tada su primijetili da su postavljene 3
tzv.čoko kleme, koje omogućavaju da se kuća direktno poveže na tep ormar uz
zaobilaženje brojila tako da brojilo i ne registruje potrošnju električne
energije. Sačinili su zapisnik i to kolege A Ž, L N i on. Oni kontrole uvijek
obavljaju u petak tako da je sledeća kontrola takođe bila u sledeći petak kada
su u kući zatekli sina V B, V A koga su upoznali sa stanjem koje su zatekli i
koji im je saopštio da je u pitanju kuća u kojoj on povremeno boravi, da je
nekih 15 dana prije izvršene kontrole uz pomoć jednog poznanika, preduzeo
određene radnje na brojilu u cilju smanjenja računa za potrošnju električne
energije, tako da je on prihvatio to stanje koje su zatekli prethodne
nedjelje. Oni ovom prilikom nisu sačinjavali zapisnik jer je stanje koje su
zatekli bilo isto kao stanje koje su ostavili prethodne nedjelje, a prethodne
nedjelje su brojilo plombirali. Kada je u pitanju okrivljeni V B on istog ne
poznaje i nikada ga nije vidio prilikom kontrole brojila.
Svjedok L N je izjavio da je bio u kontroli sa kolegama A Ž i P R u naselju P,
kada su kontrolisali potrošače čiji je dug za električnu energiju bio veliki i
cilj tih kontrola bio je da pokušaju da sa vlasnicima postignu dogovor oko
plaćanja duga, tako su i izvršili kontrolu u kući vlasništvo V B. U kući V
nisu zatekli nikog i kada su izvršili pregled brojila koje se nalazi sa
spoljašnje strane odmah su primijetili da displej brojila ne radi, plomba je
bila otkinuta, ali nevješto vraćena na svoje mjesto i bilo im je jasno da je
sa brojilom rađeno nešto nezakonito. Otvorili su brojilo, tačnije poklopac i
primijetili da su u brojilu postavljene tri tzv. čoko kleme koje su
omogućavale da kuća bude direktno povezana na tep ormar i da se struja troši
bez ikakve evidencije od strane brojila, jer se prilikom potrošnje brojilo
zaobilazilo. Sačinili su zapisnik, brojilo polombirali, a s obzirom da su
ovakve kontrole obavljali petkom, sledeći petak su takođe došli do istog
potrošača i tom prilikom su zatekli Vujović Aleksandra i jednu žensku osobu,
vidjeli su da ništa na brojilu nije dirano, Vujovića su upoznali sa onim što
su zatekli na brojilu i on je njima tom prilikom priznao da je preduzeo radnje
na brojilu u cilju onemogućavanja evidentiranja potrošnje struje. Prilikom te
druge kontrole nisu sačinjavali zapisnik.
Svjedok V A je izjavio da živi u naselju P u kući koju je prije 10 godina
sagradio njegov otac B na porodičnom imanju. U vrijeme koje se navodi kao
vrijeme izvršenja krivičnog djela njegovog oca on je sa porodicom živio u toj
kući budući da otac, majka i mlađi brat žive u staroj kući i zbog neplaćenih
dugova ta kuća je bila isključena sa elektromreže. Bilo je to vrijeme kada
nije bio u mogućnosti da plati dug, njegov sin star 11 godina se razbolio od
šećerne bolesti i u to vrijeme u jednom montažnom objektu vlasništvo njegovog
brata M V koji se takođe nalazi na istom imanju živio je jedan čovjek po imenu
S, zna da je iz B, ali ne zna druge podatke. Kasnije je čuo da je odselio i da
sada živi u B. S je njemu ponudio da mu on kuću priključi na elektromrežu, on
je to prihvatio jer je bio u nezavidnoj situaciji i nije prošlo ni 10-tak dana
kada je došla kontrola iz elektrodistribucije i saopštili su mu da je njegova
kuća nelegalno priključena što je on prihvatio. U to vrijeme bio je opterećen
kreditima i nije mogao da plati dug, nije u mogućnosti ni sada da to uradi, a
postoji mogućnost da neke komšije kupe dio puta koji bi im prodali i on bi
tada bio u mogućnosti da plati dug, ali kada će to biti on ne može da se
izjasni.
Iz zapisnika ED B o izvršenju naloga za obustavu snadbijevanja električno
energijom br.2007 od 8.11.2011. godine, utvrđeno je da je potrošač obiđen po
nalogu ED B, zbog duga i tom prilikom je konstatotvano da je spojen mimo
brojila direktno sa TEP-a na odvode, plastičnim klemama , plomba ED B broj
2009/3 je oštećena (otkinuta) i lažno vraćena da bi mjerno mjesto izgledalo
ispravno. Mjerno mjesto je isključeno na klemištu brojila i na TEP ormaru.
Brojilo je marke City broj 075644. kontrola je izvršena bez prisustva
potrošača.
U obračunu ED B br.395/01/11, neovlašćeno preuzete električne energije od
8.11.2011. godine navedeno je da je neovlašćeno preuzeta električna energija u
vrijednosti od 1,136,37 €.
Iz izvoda iz kaznene evidencije na ime okrivljenog UP PJ B
br.19-03/1-245/13-2216/2 od 1.04.2013. godine utvrđeno je da okrivljeni nije
osuđivan.
Kako je ocijenjeno da je činjenično stanje u dijelu u kome bi trebalo
saslušati svjedoka A Ž utvrđeno donijeto je rješenje da se u dokaznom postupku
neće saslušati svjedok A Ž.
Ocjenom izvedenih dokaza nije dokazano da je okrivljeni učinio krivično djelo
koje mu je stavljeno na teret.
Okrivljeni u svojoj odbrani ne priznaje da je učinio krivično djelo navodeći
da je kontrola izvršena u kući koja se vodi na njegovo ime, međutim, da u toj
kući živi njegov sin V A sa porodicom. Navode odbrane okrivljenog potvrdio je
svjedok V A koji je naveo da se radi o stambenom objektu u kome on živi sa
svojom porodicom. Iz iskaza svjedoka V A utvrđeno je i da je on preko jednog
lica sa imenom S koje je živjelo u stambenom objektu koji je vlasništvo
njegovog brata M izvršio priključenje prethodno isključene kuće na elektro
mrežu i kada je od strane radnika Elektrodistribucije B upoznat da je njegova
kuća nelegalno priključena on je to prihvatio. Navode iz iskaza svjedoka V A
potvrdili su i svjedoci P R i L N koji su prilikom prve kontrole u kući
okrivljenog utvrdili da je kuća bila priključena na elektro mrežu direktno na
tep ormar, zaobilaženjem brojila. Kada su sledeći put izvršili kontrolu
svjedok je i njima potvrdio da je on preduzeo radnje na brojilu u cilju
onemogućavanja evidentiranja potrošnje električne energije.
Jedino što okrivljenog vezuje sa predmetnim događajem jeste što je formalni
vlasnik predmetne kuće u kojoj ne živi, već u njoj živi svjedok V A, koji je
izjavio da je on preduzeo radnje oko nelegalnog priključenja objekta na
elektro mrežu, a što proizilazi i iz iskaza svjedoka P R i L N. Kod nesporno
utvrđenog stanja da okrivljeni V B nije učinio krivično djelo koje mu je
stavljeno na teret donijeta je presuda kojom se isti oslobađa od optužbe na
osnovu čl. 373. tč. 2 ZKP.
Na osnovu čl. 239 st. 3 ZKP, oštećena JP Elektroprivreda Crne Gore AD Nikšić –
Elektrodistribucija u B se radi ostvarivanja imovinsko pravnog zahtjeva
upućuje na parnični postupak, jer je sud donio presudu kojom je okrivljeni
oslobođen od optužbe.
Odluka o troškovima krivičnog postupka zasniva se na odredbi čl. 230. st.1
ZKP, zbog čega troškovi krivičnog postupka padaju na teret budžetskih
sredstava suda.
Na osnovu izloženog odlučeno je kao u izreci presude.
OSNOVNI SUD U BARU
Dana 30.04.2013. godine
ZAPISNIČAR, S U D I J A
Milijana Minić Goran Šćepanović
PRAVNA POUKA:Protiv te presude može se
izjaviti žalba Višem sudu u Podgorici u roku od
8 dana od dana prijema pismenog otpravka.
Žalba se predaje ovom sudu u dva primjerka.
DNA:- 1 x ODT
- 1 x okrivljenom
- 1 x ED B
- u spise