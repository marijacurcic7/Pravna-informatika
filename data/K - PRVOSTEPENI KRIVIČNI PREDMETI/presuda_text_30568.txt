K br. 356/12
U IME CRNE GORE
OSNOVNI SUD U BARU, kao prvostepeni krivični, sudija Goran Šćepanović, kao
sudija pojedinac, sa zapisničarom Milijanom Minić, u krivičnom predmetu
okrivljenog M. B., zbog produženog krivičnog djela samovlašće iz čl.384 st.1 u
vezi čl. 49 Krivičnog zakonika, po optužnom predlogu Osnovnog državnog
tužilaštva u Baru Kt.br. 96/12 od 14.09.2012. godine, nakon održanog glavnog
javnog pretresa u prisustvu zastupnika optužbe savjetnika Osnovnog državnog
tužilaštva u Baru Đikanović Predraga, u odsustvu okrivljenog, dana 27.03.2013.
godine donio je i javno objavio
PRESUDU
Okrivljeni M. B., JMBG , od oca J i majke M, rođene R, rođen . godine u B, sa
prebivalištem u B, naselje Ž bb - G Š,
K r i v j e :
Što je:
l . Dana 07.11.2011. godine u stambenom objektu u naselju Ž, Opština B, skinuo
službeni pečat distributivnu plombu br AA 04590, koju su ovlašćena službena
lica Elektroprivrede Crne Gore AD Nikšić - Elektrodistribucija B, stavila radi
osiguranja električnog brojila marke “Iskra” broj 33076920, nakon čega je
protivno odredbi čl. 141 st. 1. Zakona o energetici ( SL List CG 28/10),
samovlasno pribavio pravo korišćenja električne energije za koje smatra da mu
pripada, na način što je stambeni objekat samovlasno preko brojila marke
“Iskra” broj 33076920, priključio na elektrornrežu, iako prethodno nije
pribavio saglasnost Elektroprivrede Crne Gore AD Nikšić - Elektrodistribucije
u B;
2. Dana 11.11.2011. godine u stambenom objektu u naselju Ž, Opština B, skinuo
službeni pečat distributivnu plornbu br AA 04572, koju su ovlašćena službena
lica Elektroprivrede Crne Gore AD Nikšić - Elektrodistribucija B, stavila radi
osiguranja električnog brojila marke “Iskra” broj 33076920, nakon čega je
protivno odredbi čl. 141 st. 1. Zakona o energetici ( SL List CG 28/1 O),
samovlasno pribavio pravo korišćenja električne energije za koje smatra da mu
pripada, na način što je stambeni objekat samovlasno preko brojila marke
“Iskra” broj 33076920 , priključio na elektrornrežu, iako prethodno nije
pribavio saglasnost Elektroprivede Crne Gore AD Nikšić Elektrodistribucija B.
- čime je učinio produženo krivično djelo - samovlašće iz čl.384 st.1 u vezi
čl. 49 Krivičnog zakonika,
Pa mu sud primjenom čl. 4, 32, 36, 42, 52, 53 i 54 Krivičnog zakonika i čl.
369, 370 i 374 Zakonika o krivičnom postupku, i z r i č e
USLOVNU OSUDU
Kojom mu utvrđuje kaznu zatvora u trajanju od 4 (četiri) mjeseca i istovremeno
određuje da se kazna neće izvršiti ukoliko okrivljeni u roku od 1 (jedne)
godine, od dana pravosnažnosti, ne učini novo krivično djelo.
Okrivljeni je dužan da plati troškove krivičnog postupka u iznosu od 120,00 €
u roku od 15 dana od dana pravosnažnosti, pod prijetnjom izvršenja.
O b r a z l o ž e n j e
Optužnim predlogom Osnovnog državnog tužilaštva u Baru Kt.br. 96/12 od
14.09.2012. godine stavljeno je na teret okrivljenom izvršenje krivičnih djela
skidanje i povreda službenog pečata i znaka iz čl. 381 Krivičnog zakonika i
samovlašće iz čl. 348 st.1 Krivičnog zakonika.
Glavni pretres je održan u odsustvu okrivljenog na osnovu rješenja Osnovnog
suda u Baru KV 357/12 od 26.11.2012. godine.
Okrivljeni nije saslušan u toku postupka.
Sud je u dokaznom postupku saslušao ovlašćenog predstavnika oštećene ED Bar D
P i svjedoka L N, pročitani su : zapisnik o izvršenju naloga za obustavu
snadbijevanja Električnom energijom ED B, br.2136 od 1.11.2011. godine,
zapisnik o izvršenju naloga za obustavu snadbijevanja Električnom energijom ED
B, br.2000 od 7.11.2011. godine, zapisnik o izvršenju naloga za obustavu
snadbijevanja Električnom energijom ED B, br.2041 od 11.11.2011. godine, izvod
iz kaznene evidencije na ime okrivljenog UP PJ Bar br.27-03/1-245/12-7641/2 od
6.09.2012. godine, izvod iz matičnog registra rođenih MUP PJ B 18 UPI
br.202/13/2517 od 6.02.2013. godine na ime M B.
Ovlašćeni predstavnik oštećene ED B D P je izjavila da se pridružuje krivičnom
gonjenju, a ne postavlja imovinsko pravni zahtjev.
Svjedok L N je izjavio da kada je u pitanju kontrola koja je izvršena u kući M
B oni su više puta bili u kontrolama. Zbog proteka vremena i broja kontrola se
ne može sjetiti detalja koji su vezani za te kontrole, ali u svakom slučaju
sve radnje koje su preduzimali konstatovane su u zapisnicima i on ne bi imao
ništa drugo da doda onome što je konstatovano na zapisnicima, a sve zapisnike
o kontroli je sačinjavao on uz prisustvo kolega koji su konstatovani u
zapisnicima.
Iz zapisnika o izvršenju naloga za obustavu snadbijevanja Električnom
energijom ED B, br.2136 od 1.11.2011. godine utvrđeno je da potrošač upućen na
razgovor u FC distribucija radi izmirenja duga u iznosu od 3.472,68 € i
sklapanja ugovora. Priključak je na TEP, nedostaje plomba distribucije iz kog
razloga je stavljena nova. Broj AA 04590. Brojilo je marke “Iskra” broj
33076920. Okrivljeni je potpisao zapisnik bez primjedbi.
Iz zapisnika o izvršenju naloga za obustavu snadbijevanja Električnom
energijom ED B, br.2000 od 7.11.2011. godine utvrđeno je da je korisnik
isključen na klemištu brojila, zbog duga u iznosu od 3.472,68 €. Skinuta je
plomba ED B broj AA 04590 i stavljena nova broj AA 04572. Brojilo je marke
“Iskra” broj 33076920. Zapisnik je sačinjen bez prisustva potrošača.
Iz zapisnika o izvršenju naloga za obustavu snadbijevanja Električnom
energijom ED B, br.2041 od 11.11.2011. godine utvrđeno je da je plobma
otkinuta i nelegalno priključen potrošač. Nakon ponovnog isključenja brojilo
plombirano plombom AA 04583. Brojilo je marke “Iskra” broj 33076920.
Okrivljeni je potpisao zapisnik bez primjedbi.
Iz izvoda iz kaznene evidencije na ime okrivljenog UP PJ B
br.27-03/1-245/12-7641/2 od 6.09.2012. godine utvrđeno je da orkivljeni nije
osuđivan.
Iz izvoda iz matičnog registra rođenih MUP PJ B 18 UPI br.202/13/2517 od
6.02.2013. godine na ime M B utvrđeni su lični podaci orkivljenog.
Optužnim predlogom predloženo je da se u dokaznom postupku saslušaju svjedoci
P R i A Ž. Kako je po ocjeni suda činjenično stanje utvrđeno donijeto je
rješenje da se imenovani svjedoci neće saslušati u dokaznom postupku.
Ocjenom izvedenih dokaza utvrđeno je da je okrivljeni učinio krivično djelo
koje mu je stavljeno na teret. Radnici Elektrodistribucije u B su dana
07.11.2012. godine i 11.11.2012. godine izvršili kontrolu u stambenom objektu
vlasništvo okrivljenog i tom prilikom su utvrdili da se okrivljeni nakon
isključenja skidanja distributivne plombe broj AA 04590 i broj AA 04572,
električno brojilo marke „Iskra“ broj 33076920 samovlasno priključivao na
elektro mrežu. Činjenično stanje utvrđeno je iz tri zapisnika o izvršenju
naloga za obustavu snadbijevanja Električnom energijom ED Bar i iskaza
svjedoka L N.
Okrivljeni je ostvario objektivna obilježja krivičnog djela samovlašće, jer je
samovlasno pribavio pravo koje je smatrao da mu pripada, jer je smatrao da mu
pripada pravo da stambeni objekat priključi na elektrodistributivnu mrežu,
radi dobijanja električne energije. Okrivljeni je krivično djelo učinio sa
direktnim umišljajem jer je bio svjestan da pravo koje smatra da mu pripada
pribavlja samovlasno, odnosno bio je svjestan da nema elektroenergetsku
saglasnost da stambeni objekat priključi na niskonaponsku mrežu i da postupa
protivno čl. 141 st. 1 Zakona o energetici kojim je propisano da se
priključenje objekta na prenosni ili distributivni sistem električne energije
ili gasa vrši na osnovu saglasnosti za priključenje koju izdaje operator
prenosnog ili distributivnog sistema.
Pravno kvalifikujući utvrđeno činjenično stanje sud je utvrdio da je
okrivljeni učinio produženo krivično djelo samovlašće iz čl. 384 st.1 u vezi
čl. 49 Krivičnog zakonika. Okrivljenom je stavljeno na teret da je učinio
produženo krivično djelo skidanje i povreda službenog pečata i znaka iz čl.
381 Krivičnog zakonika i produženo krivično djelo samovlašće iz čl. 384 st.1
Krivičnog zakonika. U postupku je utvrđeno da je okrivljeni u dva navrata prvo
skinuo službeni pečat, a da je nakon toga brojilo koje je isključeno sa
elektro mreže samovlasno priključio. Po ocjeni suda ako se sa električnog
brojila skine službeni pečat kako bi se nakon toga brojilo priključilo na
elektro mrežu, tada se skidanje službenog pečata pojavljuje kao radnja kojom
se omogućava samovlasno priključenje brojila na elektro mrežu, koja radnja je
obuhvaćena umišljajem okrivljenog, pa u tom slučaju nema sticaja između ta dva
djela, već se radi samo o kri​vičnom djelu samovlašće. U ovom slučaju
isključen je sticaj dva krivična djela, jer je okrivljeni radnju samovlašća
mogao izvršiti samo prethodnim skidanjem službenog pečata, tako da samovlašće
konsumira krivično djelo skidanje i povreda službenog pečata i znaka, pošto je
radnja učinioca bila usmjerena na samovlasno priključenje brojila na elektro
mrežu. Okrivljeni je učinio produženo krivično djelo samovlašće, jer je dvije
istovrsne radnje izvršio za kratko vrijeme, na istom brojilu, uz postojanje
jedinstva mjesta izvršenja djela, kao i jedinstvenog umišljaja.
Odlučujući se za krivičnu sankciju prema okrivljenom sud je cijenio sve
olakšavajuće i otežavajuće okolnosti iz čl. 42 Krivičnog zakonika. Od
olakšavajućih okolnosti sud je cijenio da je okrivljeni do sada neosuđivan.
Otežavajućih okolnosti na strani okrivljenog nije bilo. Imajući u vidu
navedenu olakšavajuću okolnost, u nedostatku otežavajućih okolnosti ocijenjeno
je da prema okrivljenom nije potrebno izricanje efektivne kazne zatvora, da će
se izricanjem uslovne osude prema okrivljenom u potpunosti postići svrha
izricanja uslovne osude i na taj način dovoljno uticati da ubuduće ne čini
krivična djela.
Kako oštećeno preduzeće Elektroprivreda Crne Gore AD Nikšić –
Elektrodistribucija u B nije postavila imovinsko pravni zahtjev sud o istom
nije odlučivao.
Odluka o troškovima zasniva se na odredbi čl. 229 st.1. Zakonika o krivičnom
postupku. Dosuđeni iznos se odnosi na troškove branioca po službenoj dužnosti
S B u iznosu od 75,00 € i troškove rada suda koji su određeni prema trajanju,
složenosti krivičnog postupka i imovinskim prilikama okrivljenog.
Na osnovu izloženog odlučeno je kao u izreci presude.
OSNOVNI SUD U BARU
Dana 27.03.2013. godine
Zapisničar S U D I J A
Milijana Minić Goran Šćepanović
PRAVNA POUKA: Protiv ove presude može se
izjaviti žalba Višem sudu u Podgorici u roku od
8 dana od dana prijema pismenog otpravka.
Žalba se predaje ovom sudu u dva primjerka.
DN-a: -1 x ODT Bar
-1 x okrivljeni preko oglasne table
- 1 x ED B
- 1 x spisi