K br. 361/12
U IME CRNE GORE
OSNOVNI SUD U BARU, kao prvostepeni krivični, sudija Goran Šćepanović, kao
sudija pojedinac, sa zapisničarom Milijanom Minić, u krivičnom predmetu
okrivljenog G. A. V., zbog krivičnog djela protivpravno zauzimanje zemljišta
iz čl. 254 st.1 Krivičnog zakonika, po optužnom predlogu Osnovnog državnog
tužilaštva u Baru Kt br. 573/12 od 19.09.2012. godine, nakon održanog glavnog,
javnog pretresa u prisustvu zastupnika optužbe savjetnika kod Osnovnog
državnog tužilaštva Predraga Đikanovića, a u odsustvu okrivljenog, dana
24.04.2013. godine donio je i javno objavio
P R E S U D U
Okrivljeni G. A. V., broj pasoša , Ruska Federacija, rođen .godine, M R - G.
R, USSR.
Na osnovu čl. 373 tač. 2 Zakonika o krivičnom postupku
OSLOBAĐA SE OD OPTUŽBE
Da je:
Neutvrđenog dana u prvoj polovini 2012. godine, u naselju R - S,
Opština B, protivpravno zauzeo tuđe zemljište vlasništvo Opštine B, na način
što je ogradio i pripojio svojim parcelama djelove kat. parcela i to: 2486/26,
2486/27, 2488/1, 2488/32 i 2441 KO S u ukupnoj površini od 649 m2, i na ovaj
način manifestvovao volju protivpravnog zauzimanja predmetnog zemljišta;
-čime bi izvršio krivično djelo protivpravno zauzimanje zemljišta iz čl. 254 st. 1 Krivičnog zakonika. 
Oštećena SO B se radi ostvarivanja imovinsko pravnog zahtjeva upućuje na
parnični postupak.
Troškovi krivičnog postupka padaju na teret budžetskih sredstava suda.
O b r a z l o ž e n j e
Optužnim predlogom Osnovnog državnog tužilaštva u Baru Kt 2br. 573/12 od
19.09.2012. godine, stavljeno je na teret okrivljenom izvršenje krivičnog
djela bliže opisanog u izreci presude.
Glavni pretres je održan u odsustvu okrivljenog na osnovu rješenja Osnovnog
suda u Baru Kv br. 402/12 od 26.12.2012. godine.
Okrivljeni nije saslušan u prethodnom postupku ni na glavnom pretresu.
U dokaznom postupku saslušan je ovlašćeni predstavnik SO B K Dž, svjedok S Lj,
pročitani su : prepis lista nepokretnosti Uprave za nekretnine PJ B br. 375 od
20.02.2013. godine, nalaz i mišljenje vještaka geodetske struke Đ M od
23.01.2013. godine i dopunski nalaz i mišljenja sudskog vještaka geodetske
struke Đ M od 12.03.2013. godine, saslušan je vještak Đ M na glavnom pretresu
dana 24.04.2013.godine.
Ovlašćeni predstavnik SO B K Dž je naveo da se pridružuje krivičnom gonjenju
protiv okrivljenog i postavlja imovinsko pravni zahtjev koji se odnosi na
predaju nepokretnosti, odnosno rušenje predmetne ograde i predaje
nepokretnosti SO B u mjerama i dimenzijama kako je to navedeno u nalazu i
mišljenju vještaka geodetske struke.
Svjedok S LJ je u svojoj izjavi naveo da je  vlasnik kuće i zemljišta koje se
nalazi u naselju R, tačnije njegov sin je vlasnik te imovine. Svojevremeno on
je jednom ruskom državljaninu prodao zemljište sa parcelom u svojini od 363
m2. Ta svojinska parcela se ne poklapa sa opštinskom parcelom, već 100
kvadrata ulazi u susjedno zemljište urbanistički. Taj ruski državljanin je to
zemljište prodao drugom ruskom državljaninu, ovdje okrivljenom. Želi da navede
da je svojevremeno odlukom Skupštine Opštine dobio u zakup susjedne parcele
koje se graniče sa imovinom koje je sada vlasništvo njegovog sina i sada uživa
u zakupu. To zemljište nije dobio na trajno korišćenje jer se čekala izmjena
urbanističkog plana. Kada je okrivljeni kupio zemljište on je svoj posjed
proširio i zauzeo djelove okolnih parcela i to parcele koje su date njemu u
zakup i šire od toga, a u pitanju je zemljište koje je vlasništvo Opštine B.
Njegov sin je okrivljenog upozoravao na ovu činjenicu, on je upoznat sa
odlukom Skupštine Opštine o zakupu, predlagao je da sa predstavnicima Opštine
razgovaraju o tome da se izvrši zamjena na način što bi se 100m2 nadomjestilo
u urbanističkom smislu na imovinu vlasništvo njegovog sina, a da se njemu na
ime toga dodijeli dio parcele broj 2492/2 kako bi on dobio urbanističku
parcelu. On je u početku bio raspoložen da to uradi, jednom prilikom ga je i
pozvao kod geometra J P kako bi se to ragulisalo, bilo je predvidjeno da to
advokat pravno završi, ali je nakon toga prekinuo svaku komunikaciju i
nastavio da korsti kompletno zemljište. Više puta je komunicirao sa njim.
Kasnije, on je počeo da izbjegava kontakt, a nakon toga on je podigao željeznu
ogradu u granicama zauzetog zemljišta čime je pokazao da nema namjeru da
postupi po njihovom dogovoru i time je njegovu porodicu onemogućio da pristupi
dijelu svoje imovine. Okrivljeni je protivpravno zauzeto zemljište ogradio
ovom ogradom u proljeće 2012.god, a čak nije dovršio ovu ogradu do kraja u
dužini od 10 do 15 metara. Prije nego što je okrivljeni kupio zemljište od
prethodnog vlasnika, prethodni vlasnik je srušio dekorativnu ogradu koju je
svojevremeno podigao i koja je bila podignuta oko imanja njegovog sina, dijela
zakupljenog zemljišta od Opštine. Bio je svjestan da bi insistiranje na
utvrđivanju ove povrede bilo skopčano na velike troškove zbog činjenice da bi
to bilo skuplje od vraćanja prethodnog stanja on je odustao od toga, a predmet
je procesuiran u ovom sudu, a završen je na način što je odustao od tužbe koju
je podnio protiv prethodnog vlasnika, tako da okrivljeni ne snosi odgovornost
za rušenje ove ograde i ako je i njega upozoravao gdje se nalazila prethodna
ograda.
Iz prepisa lista nepokretnosti Uprave za nekretnine PJ B br. 375 od
20.02.2013. godine je utvrđeno da su u navedeni list nepokretnosti upisane
kat.parcela br. 2492/1 površine 102 m2 po kulturi porodična stambena zgrada i
površina 259 m2 po kulturi dvorište, kao i kat.parcela 2492/2 površine 2 m2 po
kulturi prirodno neplodno zemljište.
Iz nalaza i mišljenja vještaka geodetske struke Đ M od 23.01.2013. godine je
utvrđeno da predmetne nepokretnosti čine:
kat. parcela br. 2492/1 KO S upisana u LN br. 375 u površini od 102 m2 po
kulturi porodična stambena zgrada i 259 m2 po kulturi dvorište na potezu
zvanom R koja je upisana kao isključiva svojina G A V;
kat. parcela br. 2492/2 KO S upisana u LN br. 375 u površini od 2 m2 po
kulturi prirodno neplodno zemljište na potezu zvanom R koja je upisana kao
isključiva svojina G A V;
kat. parcela br. 2488/26 KO S upisana u LN br. 97 u površini od 174 m2 po
kulturi šume 2. klase na potezu zvanom R koja je upisana kao isključiva
svojina Opštine B;
kat. parcela br. 2488/27 KO S upisana u LN br. 97 u površini od 302 m2 po
kulturi šume 2. klase na potezu zvanom R koja je upisana kao isključiva
svojina Opštine B;
kat. parcela br. 2488/32 KO S upisana u LN br. 1636 u površini od 223 m2 po
kulturi šume 2. klase na potezu zvanom R koja je upisana kao isključiva
svojina J G;
kat.parcela br. 2441 KO S upisana u LN br.195 u površini od 2961 m2 po kulturi
nekategorisani putevi na potezu zvanom R koja je upisana kao isključiva
svojina Opštine B.
Vještak je u svom nalazu naveo da se obratio obrađivaču DUP-a "R - Z p"
zahtjevom da mu izdaju izvod iz plana parcelacije za predmetnu lokaciju.
Urbanistička parcela br. 3 prikazana je zelenom bojom na skici lica mjesta.
Urbanistička parcela br. 3 se sastoji iz katastarskih parcela br. 2492/1,
2492/2, 2488/27 i dijela katastarske parcele br. 2488/26. Ukupna površina
urbanističke parcele br. 3 iznosi P= 865 m2, granica urbanističke parcele se u
većem dijelu poklapa sa granicama katastarskih parcela, osim u jugozapadnom
dijelu katastarske parcele br. 2488/26.
Vještak zaključuje da je u skladu sa dobijenom naredbom izvršena analiza
katastarskog, taktičkog i urbanističkog tretmana predmetne lokacije. Utvrđeno
je da je vlasnik katastarskih parcela br. 2492/1 i 2492/2 zaposjeo na terenu
površinu od P= 1012 m2, a površina koja je u listu nepokretnosti br. 375 KO
Sutomore upisana na njegovo ime iznosi P= 363 m2, što čini razliku od P= 649
m2 od čega je površina od P= 570 m2 upisana kao vlasništvo Opštine B dok je
površina od P= 79 m2 upisana na ime J G.
Iz dopunskog nalaza i mišljenja sudskog vještaka geodetske struke Đ M od
12.03.2013. godine je utvrđeno da je na osnovu dokumentacije koja mu je
dostavljena od strane suda 11.03.2013. godine konstatovao sledeće: 20.04.1994.
godine nakon izvršenog aerofotogrametrijskog snimanja i izlaganja podataka
premjera na javni uvid Komisija za izlaganje podataka o nepokretnostima i
utvrđivanja stvarnih prava na nepokretnostima donosi Rješenje na osnovu koga
se vrši upis prava korišćenja na S (Lj) D na nepokretnosti koja je označena
kao katastarska parcela 2492 upisana u popisnom listu 375 KO S. Pravni osnov
za uknjižbu S D je bio kupoprodajni ugovor sačinjen dana 12.11.1976. godine
između M K kao prodavca i S D kao kupca koji je bio zasnovan na podacima
austrougarskog premjera gdje je nepokretnost označena kao katastarska čestica
br. 11042 površine 223 m2 upisana u KO S.
24.07.1991. godine organ Uprave nadležan za poslove premjera i katastra donosi
Rješenje kojim se prihvata zahtjev S D za upis prava korišćenja na
katastarskim parcelama br. 1449/98 i 1449/99 KO S iz posjedovnog lista 818 na
osnovu Ugovora zaključenog dana 29.12.1986. godine sa S/Z-om za stambeno
komunalne poslove Opštine B i aneksa navedenog Ugovora od 30.12.1986. godine.
05.02.2007. godine Uprava za nekretnine PJ B donosi Rješenje kojim se
dozvoljava upis predbilježbe Ugovora o kupoprodaji Ovo br. 9617/06 od
29.09.2006. godine po kome je S D u svojstvu prodavca a K V i P Y u svojstvu
kupca katastarskih parcela br. 2492/1 i 2492/2 Ko S.
Postupajući po zahtjevu adv. M M od 13.10.2009. godine Uprava za nekretnine P
J B donosi Rješenje 07.12.2009. godine kojim se dozvoljava upis sukorišćenja
na katastarskim parcelama 2492/1 i 2492/2 Ko S na K V i P Y sa udjelima od po
1/2 na osnovu kupoprodajnog ugovora Ovo br. 9617/06 od 29.09.2006. godine.
Postupajući po zahtjevu K V i P Y od 01.07.2010. godine Uprava za nekretnine
PJ B donosi RJešenje 21.01.2011. godine kojim se dozvoljava upis susvojine na
kat.parcelama 2492/1 i 2492/2 KO S na podnosioce zahtjeva sa suvlasničkim
udjelima od po 1/2 na osnovu kupoprodajnog ugovora Ov.br. 9617/06 od
29.09.2006. godine.
Postupajući po zahtjevu G A od 24.11.2010. godine Uprava za nekretnine PJ B
10.02.2011. godine donosi Rješenje kojim se dozvoljaa upis prava svojine u
obimu 1/1 na ime G A na osnovu kupoprodajnog ugovora OV br. 16408/10 od
24.11.2010. godine zaključenog između K V i P Y u svojstvu prodavca i G A u
svojstvu kupca.
Na dan 20.02.2013. godine na kat. parcelama br. 2492/1 i 2492/2 ukupne
površine P=363 m2 KO S je kao isključivi vlasnik upisan G A V u listu
nepokretnosti br. 375 u kome nema upisanih tereta i ograničenja.
Vještak je na glavnom pretresu održanom dana 24.04.2013. godine naveo da
ostaje pri svom osnovnom i dopunskom nalazu i mišljenju. Navodi da je upoznat
da je u optužnom predlogu ODT u Baru navedeno koje su kat.parcele u konkretnom
slučaju zauzete. Pored ostalih navedene su i kat.parcele 2486/26 i 2486/27, a
on je u nalazima i mišljenjima koje je dostavio u sudu naveo kat.parcele
2488/26 i 2488/27. Navodi da kat.parcele sa oznakom 2486 ne postoje u
kat.operatu i da su kat.parcele sa navedenom oznakom greškom upisane, a kako
je naveo ispravna oznaka je 2488/26 i 2488/27.
Ocjenom izvedenih dokaza nije dokazano da je okrivljeni učinio krivično djelo
koje mu se stavlja na teret.
Okrivljenom je optužnim predlogom stavljeno na teret da je neutvrđenog dana u
prvoj polovini 2012. godine, u naselju R - S, Opština B, protivpravno zauzeo
tuđe zemljište vlasništvo Opštine B, na način što je ogradio i pripojio svojim
parcelama djelove kat. parcela i to: 2486/26, 2486/27, 2488/1, 2488/32 i 2441
KO S u ukupnoj površini od 649 m2 i na ovaj način manifestovao volju
protivpravnog zauzimanja predmetnog zemljišta. Radnja krivičnog djela koje je
stavljeno na teret okrivljenom je protivpravno zauzimanje zemljišta, a pod
zauzimanjem se podrazumijeva zaposjedanje prostora, njihovo stavljanje u
državinu učinioca, što se može manifestovati na različite načine, kao na pr.
obrađivanje, ubiranje plodova, ograđivanje, zabranjivanje drugom pristupa i
sl. Preduzimanjem ovih djelatnosti izvršilac se ponaša kao da je ovlašćen, po
nekom pravnom osnovu, da drži zauzeto zemljište. U konkretnom slučaju
okrivljenom je stavljeno na teret da je zaposjeo kat. parcele vlasništvo
Opštine bar na način što je djelove tih parcela ogradio i pripojio svojim kat.
parcelama. Svjedok S Lj je u svom iskazu pred sudom naveo da je njegov sin bio
vlasnik kat. parcela 2491/1 i 2492/2 ukupne površine 363 m. Svojevremeno je
navedene kat. parcele prodao jednom ruskom državljaninu koji je navedene kat.
parcele prodao okrivljenom G A V. Navode svjedoka S Lj potvrđuje svojim
osnovnim i dopunskim nalazom vještak geodetske struke M Đ koji je ovom sudu
pojasnio da je sadašnji vlasnik kat. parcela 2492/1 i 2492/2 G A V i da
površina kat. parcela upisana na njegovo ime iznosi 363 m2. Ovo je jasno
utvrđeno i iz lista nepokretnosti 375 KO S. Dopunskim nalazom i mišljenjem je
objasnio i hronologiju upisa promjena na kat. parcelama iz koje proizilazi da
je kat. parcele br. 2492/1 i 2492/2 S D prodao K V i P Y koji su kasnije
navedene kat. parcele prodali G A. Vještak u svom nalazu navodi da je vlasnik
kat. parcela 2492/1 i 2492/2 zaposjeo površinu od 1012 m2, koja je ograđena
metalnom ogradom na terenu, a površina koja je u listu nepokretnosti br. 375
KO S upisana na njegovo ime iznosi 363 m2, što čini razliku od 649 m2 od čega
je površina od 570 m2 upisana kao vlasništvo Opštine B dok je površina od 79
m2 upisana na ime J G. Međutim, svjedok S Lj navodi da je odlukom Opštine B
njegov sin dobio u zakup susjedne parcele, parcele koje se graniče sa kat.
parcelama 2491/1 i 2492/2. Navodi i da je, prije nego što je okrivljeni G
kupio zemljšte od prethodnog vlasnika, prethodni vlasnik srušio dekorativnu
ogradu koju je svojevremeno podigao i koja je bila podignuta oko imanja
njegovog sina i dijela zakupljenog zemljišta od Opštine. Kod ovakvog stanja
stvari nesumnjivo proizilazi da je ovakvo stanje na terenu postojalo i prije
nego što je okrivljeni G kupio kat. parcele 2492/1 i 2492/2 što znači da je
ograda ostala na mjestu gdje je i bila kada je S D, na predmetnim
nepokretnostima imao pravo svojine i pravo korišćenja. Imajući navedeno u vidu
ne može se nesumnjivo zaključiti da je okrivljeni G zaposjeo površinu od 649
m2.
Okrivljenom je optužnim predlogom stavljeno na teret da je na terenu zaposjeo
kat. parcele Opštine B i to kat. parcele 2486/26, 2486/27, 2488/1, 2488/32 i
2441 KO S. Vještak geodetske struke je na glavnom pretresu pojasnio da je u
optužnom predlogu ODT u Baru navedeno koje su kat. parcele u konkretnom
slučaju zauzete, te da su, pored ostalih, navedene i kat.parcele 2486/26 i
2486/27, a on je u nalazima i mišljenjima koje je dostavio sudu naveo kat.
parcele 2488/26 i 2488/27. Kat. parcele sa oznakom 2486 ne postoje u
kat.operatu i kat. parcele sa navedenom oznakom greškom su upisane, a kako je
naveo ispravna oznaka je 2488/26 i 2488/27. Dakle, vještak je naveo da su
greškom navedene kat. parcele 2486/26 i 2486/27 i da je u optužnom predlogu
trebalo da stoji 2488/26 i 2488/27. Iz ovakvog pojašnjenja vještaka se
zaključuje da je okrivljenom optužnim predlogom stavljeno na teret da je
protivpravno zaposjeo nepostojeće kat. parcele.
U optužnom predlogu je navedeno i da su sve kat. parcele svojina Opštine B, a
kroz dokazni postupak je utvrđeno da je kat.parcela pod oznakom 2488/34
svojina J G.
Prema tome, u postupku nije dokazano da je okrivljeni učinio krivično djelo
koje mu je stavljeno na teret na način predstavljen u dispozitivu iz kojih
razloga je donijeta presuda kojom se oslobađa od optužbe na osnovu čl. 373
tačka 2 ZKP.
Sud je donio rješenje da se u svojstvu svjedoka neće saslušati Đ M jer isti u
postupku ima svojstvo vještaka geodetske struke.
Optužnim predlogom je predloženo da se u dokaznom postupku pročita izvještaj o
izvršenom geodetskom snimanju nepokretnosti DOO C, a s obzirom da se radi o
geodetskom snimanju koje je izvršeno na zahtjev SO B, a ne na zahtjev suda,
sud je donio rješenje da se neće čitati u dokaznom postupku. Takođe je
predloženo i da se izvrši uvid u skicu lica mjesta, a kako ista predstavlja
sastavni dio nalaza i mišljenja koji je pročitan na glavnom pretresu sud je
donio rješenje da se u dokaznom postupku neće vršiti uvid u skicu lica mjesta.
Optužnim predlogom je predloženo da se u dokaznom postupku pročita izvod iz
kaznene evidencije na ime okrivljenog, međutim kako je okrivljeni državljanin
Ruske federacije i kako bi pribavljanje izvoda diplomatskim putem vodilo
odugovlačenju krivičnog postupka sud je donio rješenje da se u dokaznom
postupku neće pribavljati izvod iz kaznene evidencije na ime okrivljenog .
Na osnovu čl. 239 st. 3 ZKP oštećena SO B se radi ostvarivanja imovinsko
pravnog zahtjeva upućuje na parnični postupak, jer je sud donio presudu kojom
je okrivljeni oslobođen od optužbe.
Odluka o troškovima krivičnog postupka zasniva se na odredbi čl. 230. st.1
ZKP, zbog čega troškovi krivičnog postupka padaju na teret budžetskih
sredstava suda.
Na osnovu izloženog odlučeno je kao u izreci presude
OSNOVNI SUD U BARU
Dana 24.04.2013. godine
ZAPISNIČAR S U D I J A
Milijana Minić Goran Šćepanović
PRAVNA POUKA:Protiv te presude može se
izjaviti žalba Višem sudu u Podgorici u roku od
8 (osam) dana od dana prijema pismenog otpravka.
Žalba se predaje ovom sudu u dva primjerka.
DNA: - 1 x spisi
- 1 x okrivljenom na oglasnu tablu
- 1 x branilac K N, advokat iz B
- 1 x Osnovno državno tužilaštvo Bar
- 1 x punomoćnik oštećene SO B