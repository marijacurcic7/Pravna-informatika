K.br. 424/12
OSNOVNI SUD U BARU, kao prvostepeni krivični, sudija Goran Šćepanović, kao
sudija pojedinac, sa zapisničarom Minić Milijanom, u krivičnom predmetu
okrivljene V D iz B, zbog krivičnog djela samovlašće iz čl. 384 st.1 Krivičnog
zakonika, po optužnom predlogu Osnovnog državnog tužilaštva u Baru Kt.br.
787/12 od 12.11.2012. godine, nakon održanog glavnog javnog pretresa u
prisustvu savjetnika Osnovnog državnog tužilaštva u Baru Đikanović Predraga i
okrivljene, dana 27.03.2013. godine donio je i javno objavio
RJEŠENJE
Prema okrivljenoj V D, JMBG , od oca D i majke M, rođene J, rođena .g. u P, sa
prebivalištem u S, Z odmaralište ul.Nj br.., državljanka Crne Gore, udovica,
majka dvoje punoljetne djece, završila Višu učiteljsku školu, nezaposlena,
lošeg imovnog stanja, neosuđivana
Što je:
Neutvrdjenog dana početkom mjeseca oktobra 2012. godine, u svom stambenom
objektu u naselju B uS - Opština B, protivno odredbama čl. 141 st. 1 Zakona o
energetici (»Sl. List CG« br. 28/10) samovlasno pribavila pravo korišćenja
električne energije, za koje smatra da joj pripada, svjesna da će takvom
radnjom učiniti djelo, i htjela njegovo izvršenje, na način što je svoj
stambeni objekat samovlasno priključila preko električnog brojila marke
»Iskra« br. 62633151 na niskonaponsku mrežu, bez prethodno pribavljene
saglasnosti Elektroprivrede Crne Gore AD Nikšić - Elektrodistribucije B,

čime je učinila krivično djelo - samovlašće iz čl. 384 st. 1. Krivičnog zakonika.

Na osnovu čl. 52 i 65 Krivičnog zakonika i čl. 465 i 466 ZKP-a, izriče s e
SUDSKA OPOMENA
Okrivljena je dužna da plati troškove krivičnog postupka u iznosu od 50 € u
roku od 15 dana od dana pravosnažnosti, pod prijetnjom izvršenja.
O b r a z l o ž e n j e
Optužnim predlogom Osnovnog državnog tužilaštva u Baru Kt.br. 787/12 od
12.11.2012. godine stavljeno je na teret okrivljenoj izvršenje krivičnog djela
bliže opisanog u izreci presude.
Okrivljena je u svojoj odbrani izjavila da je dana 16. jula 1999. godine sa
svoje dvoje djece sa K došla u S, zbog ratnih dešavanja. Tada su smješteni u Z
odmaralište i u tom odmaralištu živimo i danas u veoma teškim uslovima budući
da već 2 godine nemamo električne energije. Njoj je prije rata na K umro
suprug. Ona se izdržava na način što čisti kuće po S, a postigla je dogovor sa
jednom ruskom i jednom francuskom porodicom da 4 godine održava kuće tih
porodica i da joj daju novac u iznosu od 6.000 eura što su oni i uradili tako
da je taj novac iskoristila da od porodice K kupi plac za iznos od 5.000 eura,
a humanitarna organizacija „Help“ iz Podgorice je na tom placu sagradila
montažnu prizemnu kuću površine 40 m2. Želi da navede i to da je njena kćerka
prije dvije godine imala povredu kičme i tek sada je počela da se lagano
kreće. Sin takođe ima zdravstvenih problema jer mu se stalno sakuplja voda u
plućima. Njen sin je student II godine Fakulteta za informacione tehnologije u
P. Osim što su predstavnici organizacije „Help“ sagradili taj montažni objekat
oni su ugradili električno brojilo što je bila njihova obaveza prema ugovoru,
takođe je bila njihova obaveza da to brojilo povežu sa banderom, međutim, oni
to nisu uradili i ona je kupila taj materijal i kuću priključila na
elektromrežu s tim što što je došlo do toga da su zidovi na kući počeli da
pucaju i iz razloga bezbjednosti ona nije imala hrabrosti da započne život u
toj kući već je o svemu obavjestila organizaciju „Help“ i očekuje da oni
preduzmu aktivnosti na popravci tih oštećenja. Kada je u pitanju priključenje
na elektromrežu navodi da je kuću priključila na elektromrežu iz razloga što
je njen sin i pored toga što ne žive u kući, u kući učio i za potrebe učenja
koristi jednu sijalicu i računar. Ona nije još uvijek pokrenula postupak za
legalno priključenje brojila na elektromrežu, a kada je u pitanju vodovod
završila je sve oko legalizacije priključka.
U dokaznom postupku pročitani su : zapisnik o kontroli mjernog mjesta ED B br.
31487 od 19.10.2012. godine, izvod iz kaznene evidencije na ime okrivljene MUP
R Srbije PU Peć br. PU 123/13 od 25.01.2013. godine, Ugovor o prodaji
zaključen pred Notarom M M dana 27.06.2012. godine između K A i K J kao
prodavaca i V D kao kupca i sporazum za izgradnju montažno individualnog
stambenog objekta tip T40 za smještaj izbjeglica i raseljenih lica zaključen
između organizacije „Help“ i V D.
Iz zapisnika o kontroli mjernog mjesta ED B br. 31487 od 19.10.2012. godine
utvrđeno je da je kontrolom mjernog mjesta utvrđeno da je potrošač nelegalan,
da se ne nalazi u bazi podataka. Potrošač je isključen na TEP ormaru i
plombiran. Brojilo je marke Iskra broj 62633151. Okrivljena je zapisnik
potpisala bez primjedbi.
Iz izvoda iz kaznene evidencije na ime okrivljene MUP R Srbije PU P br. PU
123/13 od 25.01.2013. godine utvrđeno je da okrivljena nije osuđivana.
Iz Ugovora o prodaji zaključen pred Notarom M M dana 27.06.2012. godine između
K A i K J kao prodavaca i V D kao kupca utvrđeno je da je V D kupila zemljište
površine 150 m2 označenog u listu nepokretnosti 3468 KO Z za iznos od 5.000
eura.
Iz sporazuma za izgradnju montažno individualnog stambenog objekta tip T40 za
smještaj izbjeglica i raseljenih lica zaključen između organizacije „Help“ i V
D utvrđeno je da je predmet sporazuma pomoć u izgradnji individualnog
stambenog objekta tip T 40, na placu okrivljene kao vlasnika. U članu 5 je
navedeno da je okrivljena kao vlasnik dužna da obezbijedi sva odobrenja za
priključke vode, struje kanalizacije i ostale infrastrukture i da u završnoj
fazi izgradnje priključi objekat na vodu i struju.
Optužnim predlogom predloženo je da se u dokaznom postupku sasluša ovlašćeni
predstavnik oštećene Elektrodistribucije B i svjedoci P M i M B. Ovlašćeni
predstavnik P D nije saslušana u prethodnom postupku, na glavni pretres nije
pristupila zbog bolesti. Svjedoci P M i M B takođe nisu saslušani u prethodnom
postupku, a kako je po ocjeni suda činjenično stanje utvrđeno donijeto je
rješenje da se u dokaznom postupku neće saslušati ovlašćeni predstavnik
oštećenog preduzeća Elektrodistribucija u B i imenovani svjedoci.
Ocjenom izvedenih dokaza utvrđeno je da je okrivljena učinila krivično djelo
koje joj je stavljeno na teret. Okrivljena je u svojoj odbrani izjavila da je
sve radove oko izgradnje predmetnog stambenog objekta uključujući i obavezu da
brojilo povežu sa banderom, međutim, kako oni to nisu uradili ona je kupila
taj materijal i kuću priključila na elektromrežu. Sud nije prihvatio kao
osnovan navedeni dio odbrane okrivljene, jer je iz sporazuma koji je
okrivljena zaključila sa organizacijom „Help“, koja je izgradila objekat,
utvrđeno da je okrivljena kao vlasnik dužna da obezbijedi sva odobrenja za
priključke vode, struje kanalizacije i ostale infrastrukture i da u završnoj
fazi izgradnje priključi objekat na vodu i struju. Dakle, obaveza okrivljene
bila je da obezbijedi priključak na elektro mrežu za svoj objekat, okrivljena
nije podnosila zahtjev za dobijanje saglasnosti za priključenje, već je svoj
objekat priključila na elektro mrežu.
Okrivljena je ostvarila objektivna obilježja krivičnog djela samovlašće, jer
je samovlasno pribavila pravo koje je smatra da joj pripada. Naime, okrivljena
je smatrala da joj pripada pravo da se priključi na elektrodistributivnu
mrežu, radi dobijanja električne energije, zbog čega je svoju kuću bez dozvole
Elektrodistribucije u B priključila na niskonaponsku mrežu. Okrivljena je
krivično djelo učinila sa direktnim umišljajem jer je bila svjesna da pravo
koje smatra da joj pripada pribavlja samovlasno, odnosno bila je svjesna da
nema elektroenergetsku saglasnost da stambeni objekat priključi na
niskonaponsku mrežu i da postupa protivno čl. 141 st. 1 Zakona o energetici
kojim je propisano da se priključenje objekta na prenosni ili distributivni
sistem električne energije ili gasa vrši na osnovu saglasnosti za priključenje
koju izdaje operator prenosnog ili distributivnog sistema.
Sud je precizirao optužni predlog u cilju jezičke razumljivosti na način što
je u prvom redu dispozitiva umjesto riječi „svoj stambeni objekat“ koje su
navedene u optužnom predlogu naveo riječi „u svom stambenom objektu“.
Ocijenjeno je da se navedenim preciziranjem ne narušava identitet optužnog
predloga i presude.
Odlučujući se za krivičnu sankciju prema okrivljenoj sud je cijenio sve
olakšavajuće i otežavajuće okolnosti iz čl. 42 Krivičnog zakonika. Od
olakšavajućih okolnosti cijenjene su porodične prilike jer je okrivljena
udovica i majka dvoje djece, koja imaju zdravstvene probleme, do sada
neporočnog vladanja. U članu 65 st. 4 Krivičnog zakonika propisano je da će
pri odlučivanju da li će izreći sudsku opomenu sud vodeći računa o svrsi
sudske opomene, posebno uzeti u obzir ličnost učinioca, njegov raniji život,
njegovo ponašanje poslije izvršenja krivičnog djela, a naročito njegov odnos
prema žrtvi krivičnog djela, stepen krivice i druge okolnosti pod kojima je
djelo učinjeno. Cijeneći olakšavajuće okolnosti u nedostatku otežavajućih
okolnosti sud je okrivljenoj izrekao sudsku opomenu, jer je ocijenjeno da će
se u potpunosti postići svrha njenog izricanja.
Odluka o troškovima zasniva se na odredbi čl. 202 ZKP-a. Dosuđeni iznos se
odnosi na troškove za rad suda koji su određeni prema trajanju, složenosti
krivičnog postupka i imovinskim prilikama okrivljene.
Na osnovu izloženog odlučeno je kao u izreci presude
OSNOVNI SUD U BARU
Dana 27.03.2013. godine
ZAPISNIČAR, S U D I J A
Minić Milijana Goran Šćepanović
PRAVNA POUKA:Protiv ove presude može se
izjaviti žalba Višem sudu u Podgorici u roku od
8 dana od dana prijema pismenog otpravka.
Žalba se predaje ovom sudu u dva primjerka.
DNA: - 1 x ODT
- 1 x okrivljenoj
- 1 x ED Bar
- u spise