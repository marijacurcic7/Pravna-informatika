K.br. 939/09
U IME NARODA 
            OSNOVNI SUD U PODGORICI, kao prvostepeni, krivični u vijeću
sastavljenom od sudije Željke Jovović, kao predsjednika vijeća i sudija
porotnika Radević Angeline i Lopičić Vasa, kao članova vijeća, uz učešće
Rajković Danijele, kao zapisničara u krivičnom predmetu protiv optuženih M.
A., zbog produženog krivičnog djela teška kradja iz čl. 240. st.1. tačka 1 i
2 u vezi čl. 49. Krivičnog zakonika i produženog krivičnog djela teška kradja
iz čl. 240. st.1. tačka 1. u vezi čl. 49. Krivičnog zakonika i N. R., zbog
produženog krivičnog djela teška kradja iz čl. 240. st.1. tačka 1 i 2 u vezi
čl. 49. Krivičnog zakonika, odlučujući po optužnici ODT Podgorica Kt.br.
223/09 od 24.06.2009. godine, koju je na glavnom pretresu zastupala M. J.,
zamjenik ODT-a Podgorica, na glavnom i javnom pretresu održanom dana
11.10.2010. godine u prisustvu zastupnika optužbe, optuženog M. A. i branioca
po službenoj dužnosti optuženog N. R.-adv. N. M., donio je a dana 14.10.2010.
godine, javno objavio
P R E S U D U 
             Optuženi  
             M. A.,  od oca Ć. i majke M., rođene K., rođen xx. 04. 1989.
godine u Bijelom Polju, gdje je i nastanjen - R. bb, pismen, nezaposlen,
neoženjen, lošeg imovnog stanja, osuđivan presudomVišeg suda u Bijelom Polju
Kž. Br. 594/08 od  18.02.2009. godine, zbog krivičnog djela iz čl. 240. st.1.
tačka 1. Krivičnog zakonika CG, na kaznu zatvora u trajanju od 6 (šest)
mjeseci.  
      **N. R.,** od oca M.i majke A., rođene F., rođen xx. 02. 1988. godine u Bijelom Polju, gdje je i nastanjen - ul. Đ.S. bb, radnik, neoženjen, srednjeg imovnog stanja, osuđivan presudom Osnovnog suda u Bijelom Polju K. br. 175/09   od 27.02.2009. godine, zbog krivičnog djela iz čl. 152/2 KZ CG, na kaznu zatvora u trajanju od 45 dana; presudom Osnovnog suda u Bijelom Polju K.br. 578/09 od 09.12.2009. godine, zbog krivičnog djela iz čl. 168/2-1 KZ CG, na kaznu zatvora u trajanju od 45 dana zatvora i presudom osnovnog suda u Bijelom Polju K.br. 308/09 od 23.10.2009. godine, zbog krivičnog djela iz čl. 168. st.2 KZ CG, na kaznu zatvora u trajanju od 3 (tri) mjeseca

Krivi su
          Što su: 
          I Optuženi M. A. i N. R. 
     1\. U toku noći 11./12. 02. 2009. godine u Podgorici, obijanjem tuđu pokretnu stvar oduzeli drugom u namjeri da njenim prisvajanjem pribave sebi protivpravnu imovinsku korist u vrijednosti preko 150,00 €, na način što je okrivljeni M. A. podesnim sredstvom - metalnim željezom odvalio katanac na vratima prodavnice obuće "J." vlasništvo oštećenog S. I.a za koje vrijeme mu je orkivljeni N. R. čuvao stražu nakon čega su ušli u unutrašnjost objekta oduzeli 4 para patika vrijednosti 312 € i 200 € novca, koji su isti podijelili,  
     2\. U toku noći 11./12. 02. 2009. godine u Podgorici, obijanjem tuđu pokretnu stvar oduzeli drugom u namjeri da njenim prisvajanjem pribave sebi protivpravnu imovinsku korist u vrijednosti preko 150,00 €, na način što je okrivljeni N. R. podesnim sredstvom - metalnom šipkom odvalio katanac na zaštitnim rešetkama butika "M." vlasništvo oštećenog B. B., za koje vrijeme mu je orkivljeni M. A. čuvao stražu, nakon čega su ušli u unutrašnjost pomenutog objekta, odakle su iz fioke oduzeli novac u iznosu od 50,00 €, koji su isti podijelili,  
     3\. U toku noći 11./12. 02. 2009. godine u Podgorici, obijanjem tuđu pokretnu stvar oduzeli drugom u namjeri da njenim prisvajanjem pribave sebi protivpravnu imovinsku korist na način što je okrivljeni N. R. upotrebom podesnog sredstva - metalne šipke odvalio dva katanca na vratima prodavnice "MP" vlasništvo oštećene P. M., za koje vrijeme mu je orkivljeni M. A. čuvao stražu, nakon čega su ušli u unutrašnjost prodavnice i iz ladice oduzeli novac u iznosu od 200,00 €, koji su isti podijelili,  
     4\. U toku noći 11./12. 02. 2009. godine u Podgorici, obijanjem tuđu pokretnu stvar oduzeli drugom u namjeri da njenim prisvajanjem pribave sebi protivpravnu imovinsku korist na način što je okrivljeni N. R. upotrebom podesnog sredstva - metalne šipke  otvorio prozor mesare "V." vlasništvo oštećenog V. R., za koje vrijeme mu je okrivljeni M. A. čuvao stražu, te kroz isti ušli u unutrašnjost objekta i iz istog oduzeli novac u iznosu od 100,00 €, kao i 10 šteka cigareta „Davidov“ vrijednosti 170,00 €,, pet vaučera "Monet" od po 5,00€ ukupno 25,00€, četiri viskija marke "Balantine" vrijednosti 66,40 €, dva viskija marke "Marseli" vrijednosti 65,00 € jedan viski marke "Chivas" vrijednosti 45,65 €, tri flaše "Loze" vrijednosti 36,60 € i četiri flaše vina vrijednosti 11,04 €, ukupne vrijednosti 519,69€, što su isti podijelili,


     II **Optuženi** **M. A.**

     1\. U toku noći 30./31. 01. 2009. godine u Podgorici, obijanjem tuđu pokretnu stvar oduzeo drugom u namjeri da njenim prisvajanjem pribavi sebi protivpravnu imovinsku korist, na način što je upotrebom podesnog sredstva - metalnom polugom odvalio ulazna vrata kladionice Lutrije Crne Gore, vlasništvo oštećene Lutrije Crne Gore, nakon čega je ušao u unutrašnjost objekta i iz fioke u kojoj se nalazila plastična kutija sa novcem oduzeo novac u iznosu od 500,00 €,  
     2\. U toku noći 10./11. 02. 2009. godine u Podgorici, obijanjem pokušao tuđu pokretnu stvar oduzeti drugom, u namjeri da njenim prisvajanjem pribavi sebi protivpravnu imovinsku korist u vrijednosti preko 150,00 €, na način što je upotrebom podesnog sredstva odvalio ulazna vrata sportske kladionice "O.", vlasništvo oštećenog V. M., nakon čega je ušao u unutrašnjost objekta i izvršio pemetačinu, kojom prilikom nije ništa oduzeo,

        \- čime su optuženi M. A. i N. R. izvršili produženo krivično djelo teška krađa iz čl. 240 st. 1 tač. 1 u vezi čl. 49 Krivičnog zakonika, i to radnjama opisanim st. I tač. 1, 2, 3 i 4  kao saizvršioci a optuženi M. A. kao  izvršilac  radnjama opisanim  u st. II tač.1 i 2  izreke presude.

Pa sud optužene primjenom čl. 4 st. 2, čl. 23, čl. 32, 36, čl. 42 st. 1, 51
Krivičnog zakonika, te čl. 199, 202, 212 i 364 Zakonika o krivičnom postupku,  
O S U Đ U J E 
        Optuženog M. A. na kaznu zatvora u trajanju od 1 (jedne) godine i 3 (tri) mjeseca, u koju kaznu mu se uračunava vrijeme lišenja slobode pred Organom Uprave policije od 12.02.2009. godine od 16,30 časova do 14.02.2009. godine do 10,00 časova, optuženog N. R. na kaznu zatvora u trajanju od 1 (jedne) godine, u koju kaznu mu se uračunava vrijeme lišenja slobode pred Organom Uprave policije od 12.02.2009. godine, od 17,30 časova, do 14.02.2009.godine do 11,15 časova.

     Obavezuje se optuženi da ovom Sudu po osnovu troškova krivičnog postupka solidarno plate iznos od 143,00€  te optuženi M. A. iznos od 200€, a oba optužena iznos od po 30€ na ime sudskog paušala, kao dijela troškova krivičnog postupka u roku od 15 dana po pravosnažnosti presude, pod prijetnjom prinudnog izvršenja, na žiro-račun ovog suda br. 832-21-37, dok će sud o troškovima koji se odnose na nagradu branioca postavljenog po službenoj dužnosti, optuženog N. R. odlučiti posebnim rješenjem shodno čl. 200 st. 2 Zakonika o krivičnom postupku.  
     Obavezuju se optuženi M. A. da na ime naknade štete isplate oštećenom Lutriji Crne Gore AD iznos od 500,00€ a oštećeni "V." vlasništvo V. R.  se upućuje da imovinsko pravni zahtjev ostvari u parničnom postupku.

O b r a z l o ž e n j e 
      Optužnicom ODT Podgorica Kt.br. 223/09 od 24.06.2009. godine, stavljeno je na teret optuženom M. A., da je izvršio produženo krivično djelo teška kradja iz čl. 240. st.1. tačka 1 i 2 u vezi čl. 49. Krivičnog zakonika i produženo krivično djelo teška kradja iz čl. 240. st.1. tačka 1. u vezi čl. 49. Krivičnog zakonika i N. R. **,** da je izvršio produženo krivično djelo teška kradja iz čl. 240. st.1. tačka 1 i 2 u vezi čl. 49. Krivičnog zakonika. Zastupnik optužbe u završnoj riječi najprije je precizirao činjenični opis dispozitiva optužnice, kao i pravnu kvalifikaciju u odnosu na okrivjenog M. A., kao u izreci presude, te pri tako preciziranoj optužnici ostao u cjelosti konačno predlažući sudu da optužene oglasi krivim i osudi po zakonu.

Shodno rješenju krivičnog vijeća ovog suda Kv.br. 10/461 glavni pretres je,
na osnovu čl. 312. st.2 ZKP-a, održan u odsustvu optuženog N. R., obzirom da
je isti nedostupan državnim organima, te da su bez uspjeha preduzete zakonske
mjere da se isti pronađe i uhvati, da postoje naročito važni razlozi da mu se
sudi u odsustvu, imajući u vidu težinu krivičnog djela stavljenog mu na teret
kao i vrijeme izvršenja djela, a postojao je predlog ODT-a za suđenje u
odsustvu.
          Optuženi M. A. u svojoj odbrani datoj  u prisustvu branioca na zapisniku od 12.02.2009. godine je priznao izvršenje više krivičnih djela krađa. Pred istražnim sudijom na zapisniku od 14.02.2009. godine, a koju odbranu je u cjelosti ponovio i na glavnom pretresu priznao je radnje izvršenja krivičnih djela stavljenih mu na teret, te u bitnom naveo da je tačno da je zajedno sa N. R.om izvršio provalne kradje u noći izmedju 11/12.02.2009. godine u prodavnici obuće "J.", odakle su otudjili četiri para muških patika i novac u iznosu od oko 150,00 € iz jedne drvene ladice. Takodje je naveo da je iste večeri zajedno sa N.em izvršio provalnu kradju u butiku "M." odakle su otudjili novac u iznosu od 40,00 €, što u papirnim, što u metalnim apoenima. Dalje je naveo da je zajedno sa N.em iste večeri izvršio provalnu kradju u prodavnici "MP" na Starom Aerodromu, odakle su otudjili novac u iznosu od preko 100,00 €, te naveo da su izvršili provalnu kradju mesare "V.", odakle su otudjili sitni novac koji se nalazio u jednoj kesi, oko 10 šteka cigareta marke "Davidov", kao i neke upaljače. Optuženi je dalje u svojoj odbrani naveo da je sam bez ičijeg prisustva u noći izmedju 30/31.01.2009. godine, izvršio provalnu kradju kioska Lutrije Crne Gore, koja se nalazi preko puta Sat Kule iz koje je otudjio novac u iznosu od 75,00 €, te da je u noći izmedju 10/11.02.2009. godine, izvršio pokušaj kradje u sportskoj kladionici "O." na Starom aerodromu, tako što je nakon što je otvorio vrata, pobjegao. Dalje je naveo da u trenutku kada su zaustavljeni od strane policije on i N. R. kod njih je pronadjeno četiri para muških patika, oko 10 šteka cigareta "Davidov", upaljači i sitni i papirni novac, kao i neke čokoladice, te da je sve to oduzeto N.u i njemu od strane policije. U svojoj odbrani datoj na glavnom pretresu optuženi je u potpunosti ponovio navode svoje odbrane date pred istražnim sudijom, te pojasnio da su sva djela stavljena im na teret izvršili na način predstavljen optužnicom, s tim da iz butika "J." nisu oduzeli 16, već 4 para patika, te takodje pojasnio da iz mesare "V." nijesu oduzeli 26 šteka cigareta, već svega 10 šteka, kao i to da iz iste mesare nijesu oduzeli bilo kakvo alkoholno piće. Dalje je naveo da nije siguran da su iz pomenute mesare izeli i vaučere, te da je vaučere možda uzeo N. R.. U svojoj odbrani dalje je naveo da je izvršio krivično djelo bliže opisano tačkama 1 i 2 stava II izreke presude, te da je to radio najviše zbog novca, jer je njegov drug N. bio dužan. Dodao je i to da je njegov drug N. R. sve radnje izvršio upravo na način kako ga to optužba tereti. Takodje je dodao i to da nakon što su zaustavljeni od strane ovlašćenih policijskih službenika tačno je da su od njega i N. oduzeli čokolade, žvakaće gume i druge sitne stvari, a koje potiču iz provalne kradje mesare "V.", ali da on te stvari nije uzeo, već je to vjerovatno uradio N., jer ga je te prilike vidio da iz mesare iznosi neku kesu, a on nije znao što se u njoj nalazi. U završnoj riječi je izrazio iskreno kajanje zbog djela koje je izvršio, ali kako je naveo morao je da pomogne svom drugu koji je bio u nevolji i kome je trebao novac. Takodje, zamolio je sud da prilikom odmjeravanja kazne ima u vidu i njegovu porodičnu situaciju, tj. da je lošeg imovnog stanja, kao i činjenicu da mu je otac alkoholičar.
          Optuženi N. R. se pred Upravom policije branio ćutanjem. U svojoj odbrani datoj pred istražnim sudijom na zapisniku od 14.02.2009. godine, naveo je da je u noći izmedju 11/12.02.2009. godine, zajedno sa svojim drugom M. A izvršio provalnu kradju prodavnice obuće "J." iz koje su otudjili 4 para muških patika, dok je M. te prilike uzeo i neki novac u iznosu koji njemu nije bio poznat. Takodje je naveo kako je tačno da je iste večeri opet zajedno sa M.em izvršio kradju butika "M." u ul. Vučedolskoj br.15 odakle su otudjili i novac u iznosu od 45,00 €. Dalje je naveo da je iste večeri zajedno sa M.em izvršio provalnu kradju u jednoj prodavnici "MP" koja se nalazi na Starom aerodromu odakle su oduzeli izvjesnu količinu novca. Tačno je i to da su njih dvojica iste večeri provalili u mesaru "V.", odakle su oduzeli nekoliko šteka cigareta marke "Davidov" i sitnog novca u iznosu od oko 30,00 €. Optuženi je dalje naveo da su se nakon tih kradja zaputili prema Bijelom Polju, gdje su na punktu Ribarevine u blizini Bijelog Polja zaustavljeni od strane ovlašćenih policijskih službenika koji su ih tom prilikom pretresli i u njihovom vozilu pronašli cigarete i patike, kao i neke čokolade, a koje su otudjili iz mesare "V.". Tom prilikom od njega i M.a je takodje oduzeta i izvjesna količina novca koji su imali kod sebe.
        Branilac po službenoj dužnosti optuženog N. R.-adv. N.M. iz Podgorice u završnoj riječi naveo je kako su provedenim dokazima u bitnom potvrdjeni navodi optužbe, te usled jasnog priznanja za izvršeno krivično djelo njegovog branjenika ukazao sudu na olakšavajuće okolnosti kod istog prilikom izbora vrste i visine kazne. Branilac je prije svega istakao mladost njegovog branjenika, priznanje za izvršeno krivično djelo, te njegove porodične prilike iz kojih razloga je molio sud da njegovog branjenika što blaže kazni.
Kako je optuženom N. R.u sudjeno u odsustvu to je njegova završna riječ
izostala.
         Provjeravajući činjenične navode optužbe, sud je u dokaznom postupku saslušao punomoćnika oštećene "Lutrije Crne Gore" adv. M. Ž., saslušao svjedoka-oštećenog V. R., pročitao zapisnike o uvidjaju UP PJ Podgorica Ku.br. 251/09 od 12.02.2009. godine, Ku.br. 247/09 od 12.02.2009. godine, Ku.br. 245/09 od 12.02.2009. godine, Ku.br. 248/09 od 12.02.2009. godine, Ku.br. 352/09 od 13.02.2009. godine i Ku.br. 180/09 od 02.02.2009. godine,  pročitao tri potvrde o privremeno oduzetim stvarima UP - Ispostave Bijelo Polje Ku.br. 251/09 od 14.02.2009. godine, pročitao dvije potvrde o vraćenim predmetima UP - Ispostave Bijelo Polje Ku.br. 251/09 od 14.02.2009. godine, na saglasan predlog stranaka pričitao nalaz i mišljenje vještaka komercijalne struke od 04.05.2009. godine, pročitao izvještaj UP PJ Bijelo Polje iz kaznene evidencije na ime optuženog M. A. br. 699 od 24.03.2010. godine i pročitao izvještaj UP - PJ Bijelo Polje iz kaznene evidencije na ime optuženog N. R.a br. 698 od 24.03.2010. godine.                                                                                                                                                                                                                                                                                                                                                                                                                                                                                                                                                                                                                                          
          Punomoćnik oštećene "Lutrije Crne Gore" adv. M. Ž. u svom iskazu je navela da se sve desilo onako kako je to predstavljeno optužnicom tako da u tom pogledu nema nikakvih drugih izjašnjenja. Dalje je navela da se u ime oštećenog preduzeća pridružuje krivičnom gonjenju protiv optuženog M. A. i postavlja imovinsko-pravni zahtjev u iznosu od 500,00 €.
          Svjedok-oštećeni V. R.u svom iskazu datom pred istražnim sudijom na zapisniku od 06.04.2009. godine, a koji iskaz je u cjelosti ponovio i na glavnom pretresu naveo je da je u noći izmedju 11/12.02.2009. godine, obijena mesara "V.", koja je njegovo vlasništvo i tom prilikom iz kase koja je bila otvorena odnesen je depozit u iznosu od 100,00 €, izvjesna količina cigareta, žvakaćih guma, upaljača, pet vaučera od po 5,00 €, četiri viskija marke "Balantine", dva viskija marke "Marseli", "Chivas", tri flaše loze i četiri flaše vina. Dalje je naveo da mu je od strane policije vraćena izvjesna količina upaljača i deset šteka cigareta marke "Davidov". Takodje mu je prilikom provalne kradje mesare polomljeno staklo od iste, kao i odvaljena vrata. Ta šteta osim novca po njegovoj procjeni iznosi oko 500,00 €. Svjedok je na glavnom pretresu u potpunosti ponovio navode date pred istražnim sudijom te pojasnio da se radilo o "Monetovim" vaučerima od po 5,00 €. Takodje je pojasnio da u prodajnom objektu-mesari popis vrše dva puta godišnje, te da misli da je prije ovog dogadjaja iz februara 2009. godine u toj godini vršen popis, a iz razloga jer je bio još jedan slučaj kradje pomenute mesare, pojašnjavajući da je popis sigurno radjen u januaru iste godine, jer je to obavezan popis. Dalje je naveo da isključuje mogućnost da je manjak mogao nastati radnjom računopolagača, jer je to kako je naveo nemoguće. Svjedok je konačno naveo da se pridružuje krivičnom gonjenju protiv optuženih i postavlja imovinsko-pravni zahtjev u iznosu od 600,00€.
         Iz zapisnika o uvidjaju UP PJ Podgorica Ku.br. 251/09 od 12.02.2009. godine, sačinjen povodom provalne kradje prodavnice obuće "J.", koja je locirana u ul. S. M. br. xx u Podgorici, utvrdjeno je da je u toku noći izmedju 11/12.02.2009. godine, izvršena provalna kradja pomenute prodavnice na način što su izvršilac ili više njih najvjerovatnije fizičkom silom i podesnim sredstvom odvalili katanac koji je obezbjedjivao vrata, a potom djelovali na jezičak cilindričnog uloška brave na koji način su uspjeli da otvore vrata. Ulaskom u prodajni prostor kao i u magacinski dio izvršioci su otudjili depozit u vrijednosti od oko 250,00 €, a sa prodajnih stalaža i magacina izvjesnu količinu muških i ženskih patika, raznih marki boje i veličina. U zapisniku je dalje konstatovano da će se cjelokupna vrijednost otudjene robe znati nakon dostavljanja popisne liste.
         Iz zapisnika o uvidjaju UP PJ Podgorica Ku.br. 247/09 od 12.02.2009. godine, koji je sačinjen povodom provalne kradje butika "M.", koji je lociran u ul. Vučedolskoj br.xx, utvrdjuje se da je u toku noći izmedju 11/12.02.2009. godine, NN izvršilac podesnim sredstvom odvalio katanac na zaštitnim rešetkama, zatim odvalio vrata ušao u prodajni prostor i iz istog otudjio depozit u iznosu od 50,00 €. U zapisniku je dalje konstatovano da je katanac na rešetkama kojim je obezbijedjen butik bio odvaljen i isti nije pronadjen na licu mjesta. Takodje su odvaljena ulazna vrata butika, a jezičak brave bio je u položaju "zaključano".
         Iz zapisnika o uvidjaju UP PJ Podgorica Ku.br. 245/09 od 12.02.2009. godine, sačinjen povodom provalne kradje prodavnice "MP" koja je locirana u ul. M. O., utvrdjuje se da je u toku noći izmedju 11/12.02.2009. godine, NN izvršilac podesnim sredstvom odvalio dva katanca na rešetkama koje su obezbjedjivale vrata, a zatim odvalio i ulazna vrata, te na taj način ušao u unutrašnjost prodavnice, te iz ladice koja se nalazila iza pulta otudjio novac u iznosu od oko 200,00 €. Dalje je konstatovano da su ulazna vrata prodavnice bila obezbijedjena metalnim rešetkama na kojima su se nalazila dva katanca. Ulazna vrata prodavnice bila su odvaljena, a jezičak brave vrata bio je u položaju "zaključano".
          Iz zapisnika o uvidjaju UP PJ Podgorica Ku.br. 248/09 od 12.02.2009. godine, sačinjen povodom provalne kradje u mesari "V.", locirana u Moskovskoj ulici, utvrdjuje se da je u toku noći izmedju 11/12.02.2009. godine, NN izvršilac podesnim sredstvom otvorio prozor od toaleta, te kroz tako napravljeni otvor ušao u unutrašnjost objekta i iz kase otudjio depozit u iznosu od 100,00 €, zatim izvjesnu količinu cigareta, pet vaučera, četiri viskija marke "Balantine", dva viskija marke "Marseli", jedan viski marke "Čivas", tri flaše loze i četiri flaše vina. U zapisniku je dalje konstatovano da je prozor od toaleta sa bočne strane zatečen otvoren, a u predjelu ručke za otvaranje zatečena su oštećenja.
          Iz zapisnika o uvidjaju UP PJ Podgorica Ku.br. 352/09 od 13.02.2009. godine, sačinjen povodom provalne kradje sprtske kladionice "O." locirana u ul. Aerodromska br. x. u Podgorici, utvrdjuje se da je u toku noći izmedju 10/11.02.2009. godine, izvršena provalna kradja na način što je NN izvršilac ili više njih podesnim sredstvom odvalio bravu ulaznih vrata, a zatim odvalio donje djelove dva slot aparata (prostor u kome se nalazi novac), ali iz istih nije otudjeno ništa. Pregledom brave ulaznih vrata zatečeni su tragovi odvaljivanja, dok je pregledom unutrašnjeg dijela objekta zatečni tragovi odvaljivanja donjeg dijela slot aparata.
         Iz zapisnika o uvidjaju UP PJ Podgorica Ku.br. 180/09 od 02.02.2009. godine, sačinjen povodom provalne kradje kioska vlasništvo "Lutrije Crne Gore" lociran u Sitničkoj ulici br.x, utvrdjuje se da je u toku noći izmedju 30/31.01.2009. godine, NN izvršilac podesnim sredstvom i fizičkom silom odvalio vrata kioska, zatim ušao u isti i iz fioke u kojoj se nalazila plastična kutija sa novcem otudjio novac u iznosu od oko 500,00 €, dok će se sama pričinjena šteta utvrditi naknadnim popisom. Konstatovano je i to da je vidljivo oštećenje u predjelu brave vrata, te da se jezičak brave nalazio u položaju "zaključano".
         Iz potvrde o privremeno oduzetim stvarima UP - Ispostave Bijelo Polje Ku.br. 251/09 od 14.02.2009. godine, utvrdjuje se da su od lica N. R. oduzete sledeće stvari: cigarete "Davidov" 80 paklica, upaljači "BIC" 25 komada, žvakaće gume "Orbit" 8 pakovanja, čokolade "tableroni" 200 gr. 3 komada, čokolade "Milka" 100 gr. 6 komada, "kinder" 50 gr. 3 komada, kandit proizvod "martelini" 1 komad, "mjou" 1 komad, "twix" 2 komada, "snikers" 1 komad, alkalne baterije "toshibe" 9 V 1 komad, jedan kom. od 9 V baterije "durasel", 1,5 V 4 komada baterije "toshibe"; garancija od registarske kase marke "QSH5"; patike "Nike" braon boje 1 par i 1 par patika "adidas" bijele boje.
          Iz potvrde o privremeno oduzetim stvarima UP - Ispostave Bijelo Polje Ku.br. 251/09 od 14.02.2009. godine, utvrdjuje se da je od lica N. R.a  oduzet novac u iznosu od 200,70 € i to u apoenima od: 2 x 50 € = 100 €; 8 x 5 € = 40 €; 223 x 0,10 € = 22,30 €; 36 x 0,50 € = 18,00 €; 30 x 0,20 € = 6,00 €; 16 x 0,20 € = 3,20 €; 24 x 0,05 € = 1,20 € i 50 x 0,20 € = 10,00 €.
          Iz potvrde o privremeno oduzetim stvarima UP - Ispostave Bijelo Polje Ku.br. 251/09 od 14.02.2009. godine, utvrdjuje se da su od lica M. A. oduzete sledeće stvari: tri novčanice u apoenima od deset eura (serijskog broja X35167696292, X06104342027, X53004370466), dvije novčanice u apoenima od pet eura (serijskog broja T15384135705, L06517289408), četiri metalne novčanice u apoenu od jednog eura, jedna metalna novčanica u apoenu od dva eura, jedan metalna novčanica u apoenu od pet centi i patike "Nike" braon boje 1.
           Iz potvrde o vraćenim predmetima UP - Ispostave Bijelo Polje Ku.br. 251/09 od 14.02.2009. godine, utvrdjuje se da su licu T. B. vraćene sledeće stvari: 2 para patika marke "Nike", 1 par patika marke "Adidas" i sveska pazara.
           Iz potvrde o vraćenim predmetima UP - Ispostave Bijelo Polje Ku.br. 251/09 od 14.02.2009. godine, utvrdjuje se da su licu V. Z. vraćene sledeće stvari: cigarete marke "Davidoff"-8 šteka, upaljači - 18 komada, žvake - 6 pakovanja, baterije - 15 komada i garancija za registar kasu.
           Iz nalaza i mišljenja vještaka komercijalne struke od 04.05.2009. godine, sud je utvrdio pojedinačnu vrijednost svih protivpravno oduzetih stvari, a koje potiču iz radnji opisanih u izreci presude u vrijednosti kako je to predstavljeno izrekom presude.
           Iz izvještaja UP PJ Bijelo Polje iz kaznene evidencije na ime optuženog M. A. br. 699 od 24.03.2010. godine, utvrdjuje se da je isti osudjivan presudom Višeg suda u Bijelom Polju Kž.br. 594/08 od 18.02.2009. godine, zbog krivičnog djela iz čl. 240. st.1. tačka 1. Krivičnog zakonika CG, na kaznu zatvora u trajanju od 6 (šest) mjeseci.
           Iz izvještaja UP - PJ Bijelo Polje iz kaznene evidencije na ime optuženog N. R. br. 698 od 24.03.2010. godine, utvrdjuje se da je isti osudjivan i to: presudom Osnovnog suda u Bijelom Polju K.br. 175/09 od 27.02.2009. godine, zbog krivičnog djela iz čl. 152/2 KZ CG, na kaznu zatvora u trajanju od 45 dana; presudom Osnovnog suda u Bijelom Polju K.br. 578/09 od 09.12.2009. godine, zbog krivičnog djela iz čl. 168/2-1 KZ CG, na kaznu zatvora u trajanju od 45 dana zatvora i presudom osnovnog suda u Bijelom Polju K.br. 308/09 od 23.10.2009. godine, zbog krivičnog djela iz čl. 168. st.2 KZ CG, na kaznu zatvora u trajanju od 3 (tri) mjeseca.
           Na osnovu naprijed izložene činjenične gradje koja proizilazi iz sadržine dokaza, a koje je sud cijenio kako pojedinačno tako i u njihovoj medjusobnoj povezanosti, dovodeći ih u vezu sa navodima odbrane optuženih, ovaj sud je nesumnjivo zaključio da su se u radnjama optuženih M. A. i N. R. ostvarili svi bitni elementi bića produženog krivičnog djela teška kradja iz čl. 240. st.1. tačka 1 u vezi čl. 49 Krivičnog zakonika.Naime, optuženi M. A. je prilikom iznošenja svoje odbrane tokom čitavog postupka izrazio priznanje za sve radnje krivičnog djela navedene u izreci presude, koje ulaze u sastav produženog krivičnog djela teška kradja i to kako radnje koje je preduzeo zajedno sa optuženim N. R., bliže opisano u stavu I tačkama 1, 2, 3 i 4 izreke presude, detaljno objašnjavajući način, vrijeme i mjesto za svaku radnju pojedinačno predmetnog krivičnog djela, tako i radnje krivičnog djela koje je isti preduzeo samostalno, a koje takodje ulaze u sastav produženog krivičnog djela teška kradja, a koje su bliže opisane u stavu II tačkama 1 i 2 izreke presude. Takodje optuženi N. R. je u svojoj odbrani datoj pred istražnim sudijom od 14.02.2009. godine, priznao izvršenje krivičnog djela stavljenog mu na teret, tj. da je u društvu zajedno sa M. A. izvršio sve radnje koje ulaze u sastav produženog krivičnog djela iz čl. 240. st.1. tačka 1 Krivičnog zakonika, objašnjavajući način, vrijeme i mjesto izvršenja pomenutih radnji, a koje radnje su bliže opisane stavom I tačkama 1,2,3 i 4 izreke presude.
         Priznanje optuženih da su izvršili radnje navedene u izreci presude u potpunosti su potvrdjeni i iskazima predhodno navedenih svjedoka-oštećenih ovlašćenog predstavnika "Lutrije Crne Gore" adv. M. Ž. i V. R., kao licima kojima su stvari otudjene, a čije iskaze je sud u potpunosti prihvatio budući da su isti u cjelosti saglasni sa ostalim provedenim dokazima. Priznanja optuženih, u pogledu radnji izvršenja, potvrdjuju i prethodno navedeni zapisnici o uvidjaju UP, sačinjene u svim pojedinim radnjama krivičnog djela koje su stavljene na teret optuženim M. i N. kao saizvršiocima, kao i radnjama krivičnog djela izvršene od strane optuženog M., a u kojim zapisnicima o uvidjaju su konstatovani način izvršenja i to obijanje podesnim sredstvom objekata koji su bili adekvatno obezbijedjeni, a u koje su optuženi ulazili i protivpravno prisvajali stvari na način kako je to predstavljano u izreci presude. Takodje, priznanja optuženih saglasni su i sa drugim provedenim dokazima, tj. potvrdama o privremeno oduzetim predmetima, kao i prethodno navedenim potvrdama o vraćenim predmetima njihovim vlasnicima.
          Što se tiče vrste, količine i vrijednosti oduzetih stvari, te visine protivpravno pribavljene imovinske koristi sud je iste utvrdio, kako iz iskaza oštećenih, tako i na osnovu nalaza i mišljenja vještaka finansijske struke. Naime, vještak je na jasan i potpun način utvrdio vrijednost oduzetih stvari, bliže označenim u izreci presude, pa kako u nalazu istog vještaka nema nedostataka koji bi doveli u pitanje stručnost i tačnost tog nalaza sud ga je prihvatio i te činjenice uzeo dokazanim. Iako vrijednost oduzetih stvari iz provalne kradje bliže opisanom stavom I tačkom 2. izreke presude ne prelazi iznos od 150,00 €, optuženi M. i N. su i ovim radnama izvršili krivično djelo teška kradja jer po ocjeni suda ulaskom u butik "M." nijesu mogli znati koji iznos novca se nalazila u fioci iz koje su oduzeli novac u vrijednosti od 50,00 €, te je po mišljenju suda njihova namjera kod izvršenja i ove radnje krivičnog djela bila usmjerena na oduzimanje svega što nađu, a ne samo vrijednosti utvrdjene po vještaku finansijske struke. Takodje, optuženi M. A. je u radnji krivičnog djela bliže opisanog stavom II tačkom 2 izreke presude izvršio pokušaj krivičnog djela teška kradja bez obzira što prilikom ove provalne kradje ništa nije oduzeo, jer se iz samog načina na koji je isti  ostvario radnju ovog krivičnog djela, tj. upotrebom podesnog sredstva odvalio ulazna vrata kladionice "O.", te u istoj izvršio premetačinu, nije mogao znati koje stvari se nalaze u pomenutoj kladionici, te je po mišljenju suda njegova namjera bila upravo usmjerena na protivpravno oduzimanje svih stvari koje bi tamo pronašao, radi pribavljanja sebi protivpravne imovinske koristi, zbog čega je optuženi M. i ovom radnjom u pokušaju, izvršio krivično djelo a koje ulazi u sastav produženog krivičnog djela teška kradja iz čl. 240. st.1. tačka 1. u vezi čl. 49. Krivičnog zakonika.
          Dakle pri ovako utvrdjenom činjeničnom stanju sud je našao da su se u radnjama optuženih M. A. i N. R., stekli svi bitni elementi bića produženog krivičnog djela teška kradja iz čl. 240. st.1. tačka 1. u vezi čl. 49. Krivičnog zakonika, Naime, sve radnje navedenog krivičnog djela, a koje su izvršili optuženi M. i N., kao saizvršioci su vremenski povezane, jer su izvršene iste večeri tačnije u noći izmedju 11/12.02.2009. godine, čime su izgubile svoju samostalnost, kao i radnje koje je izvršio optuženi M. samostalno i to u veoma kratkom vremenskom intervalu krajem januara i početkom februara mjeseca 2009. godine, i izmedju njih postoji istovrsnost povrijedjenog pravnog dobra s obzirom da su sve radnje usmjerene protiv imovine. Takodje sve su radnje izvršene noću, na potpuno identičan način, tj. obijanjem zatvorenih i zaštićenih prostorija koje karakteriše i prostorna povezanost jer se isti nalaze na teritoriji Opštine Podgorica. Konačno jedinstven umišljaj optuženih ogleda se u tome što su sve radnje koje su preduzeli obuhvaćene namjerom pribavljanja sebi protivpravne imovinske koristi.
           Cijeneći subjektivni odnos optuženih prema izvršenom krivičnom djelu, sud je mišljenja da su isti prilikom vršenja radnji bliže opisanim stavom I tačkama 1,2,3 i 4 izreke presude bili u potpunosti svjesni da zajednički, po predhodnom dogovoru, dakle, kao saizvršioci, čine zabranjenu djelatnost što su i htjeli, radi sticanja protivpravne imovinske koristi, imali su podijeljene uloge, djelovali u isto vrijeme, na istom mjestu, dakle zajednički učestvovali u radnji izvršenja djela, svjesni zajedničkog djelovanja, a što nesumnjivo proizilazi iz samih okolnosti i načina izvršenja istih, te se s toga njihove radnje imaju podvesti pod direktan umišljaj kao oblik vinosti, dok je optuženi M. A., po mišljenju suda takodje u potpunosti bio svjestan da svojim radnjama bliže opisanim stavom II tačkom 1 i 2 izreke presude, vrši zabranjenu djelatnost, što je nesumnjivo i htio, radi sticanja sebi protivpravne imovinske koristi, odnosno namjera optuženog da pribavi sebi protivpravno imovinsku korist kada je umišljajno započeo radnju oduzimanja stvari, te se i ove njegove radnje imaju podvesti pod direktni umišljaj, kao oblik vinosti, čime su se u radnjama optuženih pored objektivnih stekli i svi subjektivni elementi bića krivičnog djela stavljenih im na teret.
            Sud je cijenio odbranu optuženog M. A. datu na glavnom pretresu u kojoj, priznajući da su N. i on izvršili sva djela na način i u vrijeme kako ih optužba tereti, navodi da iz mesare “V.” nisu oduzeli bilo kakva alkoholna pića a nije siguran da su iz mesare oduzeli i vaučere, pa sud istu nije prihvatio ocjenivši je kao sračunato datu radi umanjenja krivice, a ovo iz razloga što je iz iskaza oštećenog V. R. utvrđeno da su iz mesare kritične prilike oduzete i ove stvari a i sam optuženi navodi da je vidio da N. iz mesare iznosi neku kesu, pa imajući u vidu način izvršenja ovog djela od strane optuženih, gdje je opuženi M. bio svjestan zajedničkog djelovanja, kako to sam  u svojoj odbrani navodi, to je isti i pristao na radnje optuženog N. a ovo posebno kod činjenice da su predmetne krađe i vršili kako bi došli do novca sa željom optuženog M.a  da pomogne svom drugu koji je bio u nevolji i kome je trebao novac, kako to sam navodi u završnoj riječi.
Sud je shodno činjeničnom utvrđenju na glavnom pretresu, precizirao činjenični
opis kao u stavu I tač. 4 izreke presude navodeći tačnu vrijednost kao i
ukupan iznos otuđenih stvari, a koje je sud pojedinačno nesumnjivo utvrdio iz
nalaza i mišljenja vještaka komercijalne struke, kao i pravnu kvalifikaciju
jer je sud našao da su optuženi radnjama opisanim u izreci presude ostvarili
sva obilježja produženog krivičnog djela teška krađa iz čl. 240. st.1. tačka
1. u vezi čl. 49. Krivičnog zakonika ali ne i iz tač. 2 st. 1 a ovo imajući u
viduodredbu čl. 133 st.3 Zakonika o krivičnom postupku te činjenicu da je
izmjenama Krivičnog zakonika (Sl.list. Crne Gore br.25/10 od 05.05.2010.
godine) za postojanje kvalifikacije iz st.1 tač. 2 čl. 240 KZ, potrebno da su
se više lica udružila radi vršenja krađa, što nije predstavljeno u činjeničnom
opisu optužnice, a dodavanjem ove kvalifikacije bi se po nalaženju suda
prekoračila optužba i povrijedio objektivni identitet između optužbe i
presude.
Imajući u vidu činjenično stanje utvrđeno na glavnom pretresu, sud je
prihvatio predlog zastupnika optužbe, optuženog i branioca da se u svojstvu
svjedoka na glavnom pretresu ne saslušavaju oštećeni S. I., B. B., P. M. i V.
M..
Odlučujući o krivičnoj sankciji sud je najprije imao u vidu sve okolnosti iz
čl. 42. Krivičnog zakonika, koje su od uticaja da kazna bude manja ili veća,
pa je od olakšavajućih okolnosti na strani optuženih i to: za optuženog M. A.
cijenio njegove lične i porodične prilike, njegovu mladost, nezaposlenost i
loše imovno stanje, te priznanje za radnje izvršenja krivičnog djela, te
izraženo iskreno kajanje za izvršeno krivično djelo, dok od otežavajućih
okolnosti sud je cijenio njegovu raniju osudjivanost, a naročito činjenicu da
je isti osudjivan za istovrsno krivično djelo; za optuženog N. R. cijenio
njegovu mladost, priznanje za radnje izvršenja krivičnog djela, dok od
otežavajućih okolnosti sud je cijenio njegovu raniju osudjivanost. S toga je
sud optuženog M. A., osudio na kaznu zatvora u trajanju od 1 (jedne) godine i
3 (tri) mjeseca, dok je optuženog N. R. osudio na kaznu zatvora u trajanju od
1 (jedne) godine, nalazeći da su izrečene kazne adekvatne stepenu krivice
optuženih, te da će se s toga ostvariti svrha kažnjavanja shodno čl. 32.
Krivičnog zakonika, te dovoljno uticati na optužene da u buduće ne vrše ovakva
ili slična krivična djela, a u okviru opšte svrhe izricanja krivičnih sankcija
iz čl. 4. st.2. Krivičnog zakonika.
Na osnovu čl. 51. Krivičnog zakonika u izrečene kazne zatvora optuženim je
uračunato i vrijeme lišenja slobode, odnosno vrijeme zadržavanja pred organom
policije, kao u izreci presude.
         Odluka o troškovima krivičnog postupka zasnovana je na odredbi iz čl. 202. Zakonika o krivičnom postupku, te su optuženi obavezni da solidarno uplate iznos od 143,00 €, a koji se odnosi na nagradu vještaku komercijalne struke, te optuženi M. A. iznos od 200,00 €, a koji se odnosi na nagradu braniocu po službenoj dužnosti u predkrivičnom postupku adv. K.D., dok je paušal u iznosu od po 30,00 €, odmjeren shodno dužini trajanja postupka, složenosti predmeta i imovinskim prilikama optuženih.
 Sud je shodno čl. 212. Zakonika o krivičnom postupku, obavezao optuženog M.
A. da Lutriji Crne Gore, na ime naknade štete isplati iznos od 500,00€, a
oštećenu mesaru »V.«, vlasništvo V. R. sud je uputio na parnični postupak radi
ostvarivanja imovinsko pravnog zahtjeva, jer podaci krivičnog postupka nisu
pružili pouzdan osnov za presuđenje a ovo iz razloga jer su oštećenom V. uz
potvrdu vraćene  neke stvari koje su bile predmet izvršenja krivičnog djela,
kao i stvari koje nisu obuhvaćene optužbom, pa podaci krivičnog postupka ne
pružaju pouzdan osnov za presuđenje, a njihovo utvrđivanje bi vodilo znatnom
odugovlačenju postupka.
          Na osnovu svega izloženog, primjenom čl. 364 Zakonika o krivičnom postupku, odlučeno je kao u izreci presude.  
OSNOVNI SUD U PODGORICI,
dana 14.10.2010. godine 
PREDSJEDNIK VIJEĆA-SUDIJA
Željka Jovović 