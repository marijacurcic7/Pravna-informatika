K. br. 530/12
U IME CRNE GORE
OSNOVNI SUD U BARU, kao prvostepeni krivični, sudija Goran Šćepanović, kao
sudija pojedinac, sa zapisničarom Milijanom Minić, u krivičnom predmetu
okrivljenog B N iz B, zbog krivičnog djela omogućavanje uživanja opojnih droga
iz čl. 301 st. 1 Krivičnog zakonika, po optužnom predlogu Osnovnog državnog
tužilaštva u Baru, Kt.br. 203/12 od 17.12.2012. godine, nakon održanog glavnog
javnog pretresa u prisustvu zastupnika optužbe savjetnika Osnovnog državnog
tužilaštva Vujović Sanje i okrivljenog, dana 10.04.2013. godine donio je i
javno objavio,
PRESUDU
Okrivljeni B N, JMBG, zvani »N«, od oca H i majke M, rođene R, rođen
21.08.1988. godine u B, sa prebivalištem u B, naselje M bb, kod Meteorološke
stanice, državljanin Crne Gore, njegov jezik je crnogorski, radnik, po
zanimanju automehaničar, oženjen, otac jednog maloljetnog djeteta, pismen, sa
završenom srednjom školom, srednjeg imovnog stanja, neosuđivan,
K r i v j e :
Što je
Dana 08.04.2012. godine, oko 21,00 časova u vozilu marke »WV Pasat«
reg. oznaka , na parking prostoru kod stadiona »Topolica« u B, oštećenom V D
dao na uživanje opojnu drogu - Kanabis i THC,
supstance koje su rješenjem o utvrđivanju opojnih droga (Sl. List SRJ br.
44/02)
proglašene za opojnu drogu, svjestan svog djela i htio njegovo izvršenje, na
način što je zapalio »džoint« u kojem se nalazila opojna droga i povukao
nekolika dimova, a nakon toga isti dao oštećenom koji je takođe povukao dim,
- čime je učinio krivično djelo - omogućavanje uživanja opojnih droga iz
čl.301. st.1. Krivičnog zakonika.
pa mu sud primjenom čl. 4, 32, 36, 42, 52, 53 i 54 Krivičnog zakonika i čl.
359, 360 i 364 ZKP-a, i z r i č e
USLOVNU OSUDU
Kojom mu utvrđuje kaznu zatvora u trajanju od 6 (šest) mjeseci i istovremeno
određuje da se kazna neće izvršiti ukoliko u roku od 2 (dvije) godine, od dana
pravosnažnosti, ne učini novo krivično djelo.
Na osnovu čl. 75 st.1 i 301 st.3 Krivičnog zakonika izriče se
MJERA BEZBJEDNOSTI
Kojom se od okrivljenog oduzima 0,25 g kanabisa i tetrahidrokanabinola (THC).
Okrivljeni je dužan da plati troškove krivičnog postupka u iznosu od 100,00 €
u roku od 15 dana od dana pravosnažnosti, pod prijetnjom izvršenja.
O b r a z l o ž e n j e
Optužnim predlogom Osnovnog državnog tužilaštva u Baru Kt broj 203/12 od
17.12.2012. godine stavljeno je na teret okrivljenom izvršenje krivičnog djela
bliže opisanog u izreci presude.
Okrivljeni je u svojoj odbrani izjavio da se dana 08.04.2012. godine sreo sa
svojim drugom V D negdje oko podne, kada su sa njegovim vozilom marke »Pasat«
otišli do B na sajam namještaja. Kada su se vraćali iz B za B dogovorili su se
da se vide u večernjim časovima kako bi odigrali koju partiju bilijara. Sa D
se čuo mobilnim telefonom i tom prilikom su se dogovorili da se nađu na
parking kod stadiona oko 21,00 časova. Pošto su se sreli otišli su do kafića
»San remo« koji se nalazi u ulici Jovana Tomaševića sa namjerom da igraju
bilijar, ali kako im je radnica tada saopštila da ne mogu da igraju jer se
lokal zatvara, istim vozilo marke »Pasat« cetinjskih reg. oznaka odvezli su se
na parking prostor kod stadiona Topolica. Sjedjeli su u D vozilu i to tako što
je D sjedio na mjestu vozača, a on na mjestu suvozača i u jednom trenutku on
se
sjetio da ima džoint marihuane, koji mu je neko duže vrijeme stajao u kutiji
cigareta, a isti je nedavno kupio u B i to od nekog nepoznatog lica. Džoint je
zapalio i povukao nekolika dimova, nakon čega ga je D zamolio da i njemu da
dim što je i uradio i isti je povukao dim, a potom mu džoint vratio. Ubrzo je
stiglo policijsko vozilo i parkiralo se pored njihovog vozila, i kada ih je
ugledao on je navedeni džoint ugasio i isti stavio u kutiju od cigareta.
Navedeni džoint je predao ovlašćenim policijskim službenicima. On već duže
vrijeme nije konzumirao
marihuanu, to je uradio navedene večeri kako bi se oslobodio pritiska i stresa
koji je imao tokom prethodnih dana zbog komplikacija prilikom porođaja svoje
supruge. Na glavnom pretresu je dodao da u potpunosti priznaje izvršenje
krivičnog djela.
U dokaznom saslušani su svjedoci V M i Đ A, na saglasan predlog stranaka
pročitani su iskazi svjedoka oštećenog V D, pročitani su : potvrda UP PJ Bar o
privremeno oduzetim predmetima od 8.01.2012. godine, zahtjev za fizičko
hemijsko vještačenje nepoznate supstance UP PJ Bar br.27-03/01-244 /12-2574 od
30.03.2012. godine, izvod iz kaznene evidencije na ime okrivljenog UP PJ Bar
br.19-03/1-245/13-549/2 od 2.02.2013. godine, izvještaj UP Forenzički centar
Danilovgrad br 244/12 -2-1688 od 19.04.2012. godine i nalaz i mišljenje
vještaka B S iz UP Forenzičkog centra u Danilovgradu br.07-244/12-2-1688/12-2
od 6.03.2013. godine.
Svjedok V M je izjavio da je dana 08.04.2012. godine, oko 22,30 časova sa
kolegom Đ A obilazio parking prostor kod glavnog stadiona »Topolica« u Baru i
primijetio parkirano putničko motorno vozilo marke VW »Pasat« reg. oznaka i
dva lica kako sjede u istom, a nakon
legitimisanja tih lica ustanovili su da se radi o B N i V D. Nakon
legitimisanja tih lica izvršili su i pregled istih i tom prilikom B N je
izvadio iz džepa od jakne dvije kutije cigareta marke »Marlboro« i rizle, a u
jednoj kutiji su pronašli ručno napravljeni »Džoint« u rizli u obliku cigarete
i u istom se nalazila biljna materija zelene boje za koje je postojala sumnja
da se radi o opojnoj
drogi »Marihuani« nakon čega su navedena lica priveli u prostorije Uprave
policije Bar.
Svjedok Đ A je izjavio da je Dana 8.04.2012.g. oko 22,30 časova, sa kolegom V
M obilazio parking prostor kod glavnog stadiona Topolica. Na parkingu su
primijetili jedno vozilo marke »Pasat«, stariji model, CT reg.oznaka u kojem
su se nalazila dva lica. Nakon legitimisanja ustanovili su da se u vozilu
nalaze B N i V D, nakon tog letimisanja izvršili su i pregled lica i tom
prilikom B im je predao dvije kutije cigareta marke Malboro koje je izvadio iz
džepa jakne i u jednoj kutiji pronašli su jedan zamotuljak, tzv. »Džoint« u
obliku cigarete koji je bio ugašen. Zbog sumnje da se radi o opojnoj drogi
marihuana, pozvali su kolege iz Odjeljenja za borbu protiv narkotika UP PJ B
kojima su predali lice i predmete koji su oduzeti od B.
Svjedok oštećeni V D je izjavio da se dana 08.04.2012. godine sreo sa svojim
drugom B N negdje oko 13,00 časova, kada su otišli za B na sajam namještaja. U
povratku su se dogovorili da se vide u večernjim časovima kako bi odigrali
koju partiju bilijara. Sa N se čuo mobilnim telefonom i tom prilikom su se
dogovorili da se nađu na parkingu kod stadiona oko 21,00 časova. Pošto su se
sreli otišli su do kafića »San remo« koji se nalazi u ulici J T sa namjerom da
igraju bilijar, ali kako im je radnica tada saopštila da ne mogu da igraju jer
se lokal zatvara on i N su se njegovom vozilom marke »Pasat« reg. oznaka
odvezli na parkin prostor kod stadiona Topolica. Nakon određenog vremena dok
su sjedjeli i pričali
u vozilu N je izvadio jedan džoint marihuane i zapalio ga rekavši da želi da
se opusti od pritiska zbog komplikacija koje mu je žena imala prilikom
porođaja, a on ga je tada zamolio da i njemu da da povuče jedan dim i on mu je
dao džoint, a on je povukao jedan dim i isti mu vratio. Nedugo nakon toga
policija se parkirala pored njegovog vozila u kojem je on sjedio na mjestu
vozača, a N na mjestu suvozača.
Nakon što je N ugasio džoint, vratio ga je u kutiju od cigareta, te kada su ga
policijski službenici upitali da li ima kod sebe nešto nedozvoljeno N im je
predao kutiju cigareta u kojoj se nalazio džoint marihuane ispušen do pola. Ne
pridružuje se krivičnom gonjenu protiv B N i ne postavlja imovinsko pravni
zahtjev, a posebno iz razloga što je N njegov drug i što je on istog zamolio
da mu da džoint.
Iz potvrde UP PJ B o privremeno oduzetim predmetima od 8.01.2012. godine,
utvrđeno je da je od okrivljenog oduzet jedan ručno pravljeni »džoint« u
obliku cigarete u kome se nalazila biljna materija zelene boje za koju se
sumnja da je opojna droga Marihuana i rizla. Okrivljeni je potvrdu potpisao
bez primjedbi.
Iz zahtjeva za fizičko hemijsko vještačenje nepoznate supstance UP PJ B
br.27-03/01-244 /12-2574 od 30.03.2012. godine utvrđeno je da je isti upućen
Forenzičkom centru u Danilovgradu u cilju utvrđivanja da li se u predmetnom
zamotuljku nalazi neka opojna droga i kolika je ukupna masa supstance u
zamotuljku.
Iz izvoda iz kaznene evidencije na ime okrivljenog UP PJ B
br.19-03/1-245/13-549/2 od 2.02.2013. godine utvrđeno je da okrivljeni nije
osuđivan.
Sud je na glavnom pretresu pročitao izvještaj UP Forenzičkog centra
Danilovgrad br 244/12-2-1688 od 19.04.2012. godine. Kako je isti izrađen bez
naredbe suda sud je na glavnom pretresu naredio da se sprovede novo
vještačenje. Iz nalaza i mišljenja vještaka B S iz UP Forenzičkog centra u
Danilovgradu br. 07-244/12-2-1688/12-2 od 6.03.2013. godine utvrđeno je da je
na osnovu karakteristične morfološke građe navedenih elemenata u dostavljenom
biljnom materijalu neto mase 0,25 g konstatovano da isti potiče od biljke čiji
je botanički naziv Cannabis sativa L iz familije Canabaceae (poznatija kao
konoplja). Takođe je utvrđeno da dostavljeni dokazni materijal sadrži
tetrahidrokanabinol (THC) koncentracije iznad 0,3 %. Kanabis i THC su
supstance koje djeluju na centralni nervni sistem, izazivaju stanje zavisnosti
i nalaze se na listi opojnih droga ( službeni list SRJ br.44/2002. godine).
Ocjenom izvedenih dokaza utvrđeno je da je okrivljeni učinio krivično djelo
koje mu je stavljeno na teret. Utvrđeno je da je dana dana 08.04.2012. godine,
oko 21,00 časova u vozilu marke »WV Pasat« reg. oznaka , koje je bilo
parkirano na parking prostoru kod stadiona »Topolica« zapalio »džoint« u kojem
se nalazila opojna droga kanabis i tetrahidrokanabinol (THC) i povukao
nekolika dimova, a nakon toga isti dao oštećenom V D koji je koji je takođe
povukao dim. Okrivljeni je u svojoj odbrani priznao da je učinio krivično
djelo. Utvrđeno činjenično stanje proizilazi i iz iskaza svjedoka oštećenog V
D, koji je predmetni događaj opisao na isti način kao i okrivljeni kao i iz
iskaza svjedoka V M i Đ A, čije iskaze je sud prihvatio kao jasne, sagasne
kako međusobno, tako i u odnosu na odbranu okrivljenog i iskaz svjedoka
oštećenog. Predmetna droga je od okrivljenog oduzeta uz izdavanje potvrde o
privremenom oduzimanju koju je okrivljeni potpisao bez primjedbi. Iz nalaza i
mišljenja vještaka B S iz UP Forenzičkog centra u Danilovgradu utvrđeno je da
se se u predmetnom „džointu“ nalazile opojne droge kanabis i
tetrahidrokanabinol (THC).
U spisku opojnih droga u Rješenju o utvrđivanju opojnih droga (Sl. list SRJ
44/2002) kanabis se nalazi na 82, a tetrahidrokanabinol na 201 mjestu.
Utvrđeno je da je okrivljeni krivično djelo učinio sa direktnim umišljajem jer
je bio svjestan svog djela, i htio je njegovo izvršenje. U pogledu svojstva
predmeta krivičnog djela, optuženi je bio svjestan da se u predmetnom
„džointu“ nalazi opojna droga, koju je kupio u B.
Sud je precizirao optužni predlog na način što je umjesto riječi „supstanca
koja je rješenjem o utvrđivanju opojnih droga“, naveo riječi supstance koje su
rješenjem o utvrđivanju opojnih droga, jer su u pitanju dvije supstance.
Ocijenjeno je da se navedenim preciziranjem ne narušava identitet optužnog
predloga i presude.
Odlučujući se za krivičnu sankciju prema okrivljenom sud je cijenio sve
olakšavajuće i otežavajuće okolnosti iz čl. 42 Krivičnog zakonika. Od
olakšavajućih okolnosti sud je cijenio lične prilike jer je okrivljeni mlad
čovjek, do sada neporočnog vladanja i njegove porodične prilike jer je oženjen
i otac jednog maloljetnog djeteta prema kome ima obavezu zakonskog
izdržavanja. Otežavajućih okolnosti nije bilo. Cijeneći navedene olakšavajuće
okolnosti, u nedostatku otežavajućih okolnosti, ocijenjeno je da prema
okrivljenom nije potrebno izricanje efektivne kazne zatvora, da će se
izricanjem uslovne osude u potpunosti postići svrha izricanja uslovne osude, u
okviru opšte svrhe izricanja krivičnih sankcija i na taj način dovoljno
uticati na okrivljenog da u buduće ne čini krivična djela.
Na osnovu čl. 75 st.1 i čl. 301 st. 3 Krivičnog zakonika izrečena je mjera
bezbjednosti oduzimanja 0,25 g kanabisa i tetrahidrokanabinola (THC) i kao
predmeta izvršenja djela i kao predmeta čije je oduzimanje prema čl. 301 st.3
Krivičnog zakonika obavezno.
Odluka o troškovima zasniva se na odredbi čl. 202 st.1 ZKP-a, a ista se odnosi
na troškove rada suda koji su određeni prema trajanju, složenosti krivičnog
postupka i imovinskim prilikama optuženog.
Na osnovu izloženog odlučeno je kao u izreci presude.
OSNOVNI SUD U BARU
Dana 10.04.2013. godine
ZAPISNIČAR, S U D I J A
Milijana Minić Goran Šćepanović
PRAVNA POUKA: Protiv te presude može se izjaviti žalba
Višem sudu u Podgorici u roku od 15 dana od dana prijema
pismenog otpravka, preko ovog suda u dva primjerka.
DNA :- ODT
-​ okrivljenom
-​ u spise 