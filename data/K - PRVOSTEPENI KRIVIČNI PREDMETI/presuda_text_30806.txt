Posl. broj K. 34/13/13
OSNOVNI SUD U KOTORU, kao nadležni prvostepeni krivični sud, po sudiji Momirki
Marović, uz učešće zapisničara-savjetnika Tijane Čelanović, u krivičnom
postupku protiv okrivljenog Š M, zbog krivičnog djela prikrivanja iz čl. 256.
st. 2. u vezi st. 1. Krivičnog zakonika, koji se vodi po optužnom predlogu
ODT-a Kotor Kt. broj 678/12 od 22.01.2013 godine, nakon glavnog i javnog
pretresa održanog dana 19.04.2013 godine u prisustvu zamjenika ODT-a Kotor
Tanje Čolan Deretić i okrivljenog, istog dana je donio i javno objavio sledeće
R J E Š E N J E
Prema okrivljenom Š M, JMBG , od oca D i majke V, rođene R, rođenom godine u
C, stalno nastanjenom u P, D G bb ili B, Ul. C K broj 5, državljaninu Crne
Gore, ugostitelju, u vanbračnoj zajednici bez djece, sa završenom SSS,
srednjeg imovnog stanja, neosudjivanom, protiv koga se ne vodi postupak za
drugo krivično djelo
Na osnovu čl. 65. KZ-a i čl. 465. i 466. ZKP-a izriče se
SUDSKA OPOMENA
Što je avgusta mejseca 2012 godine u B, svjestan da može učiniti krivično
djelo ali olako držeći da do toga neće doći, kupio od NN lica zv. M S motocikl
marke "P" zlatne metalik boje, italijanskih reg.oznaka , broj šasije
vlasništvo oštećenog M M iz B, koji potiče iz izvršenja krivičnog djela kraće
u noći godine na štetu M, a mogao je i bio dužan da zna da je isti pribavljen
krivičnim djelom tako što je pošao sa NN licem do jedne kuće i kupio motocikl
za iznos od 800 eura, koji motocikl mu je NN lice povezlo do P i ostavilo
ispred njegove kuće,d a bi nakon dolaska policije isti bio vraćen oštećenom
- čime je učinio krivično djelo prikrivanja iz čl. 256. st. 2 u vezi st. 1.
Krivičnog zakonika.
Dužan je okrivljeni da na ime troškova krivičnog postupka uplati iznos od
56,oo eura kao i na ime sudskog paušala iznos od 55,00 eura, sve u korist
Budžeta Crne Gore, na žiro račun broj 832-16-52 u roku od 15 dana od dana
pravosnažnosti rješenja, s pozivom na posl. broj K. 34/13/13.
Oštećeni M M se sa imovinsko pravnim zahtjevom upućuje na parnicu.
O b r a z l o ž e n j e
ODT iz Kotora podnio je ovom sudu optužni predlog Kt. broj 678/12 od
22.01.2013 godine protiv Š M zbog krivičnog djela prikrivanja iz člana 256.
stav 2. u vezi stava 1. Krivičnog zakonika.
U svojoj odbrani okrivljeni Š M je naveo da se u avgustu mjesecu 2012 godine
nalazio u B, da se jedno jutro sreo sa prijateljom iz B po imenu Z, da su
sjeli u jednom kafiću da razgovaraju kad je u jednom tenutku ZZoranu prišao
neki njegov prijatelj a koji se njemu predstavio kao M S i sjeo je sa njima.
Započeli su razgovor i u toku razgovora rekao je tom čovjeku da ima skuter
koji mu se pokvario i pitao ga da li poznaje nekog majstora za popravku istog,
a on mu j na to rekao da ima na prodaju motocikal marke P zlatne metalik boje.
Kako je bio zainteresovan za taj motocikl sa tim čovjekom i Z je otišao
pješice do neke kuće gdje se nalazio parkiran taj motocikal. Rekao mu je da je
motocikl njegov. Objasnio je da je motocikal bio sav prašnjav, kao da se nije
vozio 2-3 godine a imao je italijanske registarske oznake. Taj čovjek M mu je
rekao da ga prodaje za 1.000 eura a kako je od prijatelja iz P saznao preko
telefona da mora da plati carinu još 250 eura pokušao je da snizi cijenu i
dogovorili su se da cijena bude 800 eura i da motor dovede u P ispred njegove
porodične kuće. Te večeri oko 17-18 časova M je došao sa bijelim kombijem,
kojim je upravljao njemu nepoznat čovjek, i dovezao mu je motocikal. Dogovor
je bio da mu na ruke da 300 eura a da mu ostatak od 500 eura da kad sredi
papire za motocikal. Skinuo je tablice i rekao mu da će sve biti gotovo za
10-15 dana i da će on odjaviti motor u Italiji. Nakon desetak dana nazvao je
tog čovjeka medjutim telefon mu je bio isključen nakon čega je pokušao da ga
nadje kroz B medjutim nije ga našao. Predmetni motocikl je ispred njegove kuće
stajao nekih mejsec dana dok nije došla policija i oduzela ga . U tom periodu
se on nalazio u B tako da je motor predao policiji njegov brat M koji se
kritičnim dogadjajem nema nikakve veze. Dalje je naveo da ne zna identite
momak po imenu Z jer se sa njim rijetko vidja a nema njegov broj telefona kao
i da nema broj telefona S jer je broj izgubio kada mu je telefon upao u S J, a
samo zna da je isti porjeklom iz B.
U dokaznom postupku sud je radi utvrđivanja činjeničnog stanja i krivice
okrivljenog proveo sledeće dokaze i to: na saglasan predlog stranaka
pročitaoiskaz svjedoka oštećenog M M sa zapisnika pred ODT Kotor od 22.01.2013
godine, pročitao potvrdu o privremeno oduzetim predmetima UP PJ P Ku 503/12 na
ime Š M od 01.10.2012 godine, potvrdu o vraćanju privremeno oduzetih predmeta
na ime M M od 01.10.2012 godine i izvod iz KE UP I Cetinje od 28.01.2013
godine.
Svjedok oštećeni M M je naveo da je predmetni motocikl italijanskih
registarskih oznaka, koji je registrovan na ime Ć R iz B, parkirao ispred
zgrade u Ul. V V u B, gdje se nalazi njegov stan, u toku noći 18/19.07.2012
godine i uredno ga zaključao. Ujutru kad se probudio primjetio je da mu nema
motocikla na mjestu gdje ga je parkirao a kasnije mu je jedna komšinica rekla
da je vidjela tri lica kako vuku taj motor i da je mislila da je pokvaren tako
da joj ništa nije bilo sumnjivo. Odmah je prijavio nestanak motocikla u SUP-u
a nakon toga se čuo sa jednim licem iz P, čije ime ne zna, a koji je znao da
mu je ukraden motor, da je primjetio motocikl u naselju D G koji liči na
njegov. Otišao je u P i zaista se uvjerio da je motocikal, koji je ličio na
njegov, parkiran u jednom dvorištu u naselju D G nakon čega je obavjestio
policiju koja je na osnovu papira koje im je on dao utvrdili da se radi o
njegovom motociklu. Nakon mjesec ipo dva, motocikal joj je vraćen i o tome je
potpisao i potvrdu. Objasnio je da je motor bio u ispravnom stanju osim što su
mu brave bile oštećene, gume izlizane jer je po kilometraži zaključio da je
motor cijelo ljeto vožen. Dalje je naveo da ne poznaje lice M S, da nikad ni
jednom licu nije govorio da prodaje motocikl niti je imao namjeru da ga proda.
Motor je predao M Š koji nije ni znao daje motor ukraden. Nije se pridružio
krivičnom gonjenju a postavljao je imovinsko pravni zahtjev.
Iz potvrde o privremenom oduzimanju predmeta UP PJ P od 01.10.2012 godine
utvrđeno je da je ovlašćeni policijski službenik od Š M oduzeo predmetni
motocikl marke " P", zlatne metalik boje, 198 kubnih cm, bez registarskih
oznaka, br. šasije . Iz potvrde o vraćanju predmeta UP PJ P od 01.10.2012
godine utvrđeno je da je predmetni motocikal koji je oduzet od Š M vraćen
oštećenom M M.
Iz izvoda iz kaznene evidencije UP I C proizilazi da okrivljeni ranije nije
osudjivan
Cijeneći sve provedene dokaze, kako pojedinačno tako i u uzajamnoj povezanosti
shodno članu 370. stav 3. Zakonika o krivičnom postupku, a u odnosu na odbranu
okrivljenog, sud je utvrdio činjenično stanje navedeno u izreci presude.
Krivično pravno ocenjujući ovakvo činjenično stanje sud je našao da je
okrivljeni Š M učinio krivično djelo prikrivanja iz člana 256. stav 2. u vezi
stava 1. Krivičnog zakonika.
Ovo zbog toga što je za krivično djelo prikrivanja potrebno da neko kupi stvar
za koju je mogao i bio dužan da zna da je pribavljena krivičnim djelom, pa
kako je okrivljeni Š M u toku avgusta mjeseca 2012 godine u B kupio od NN lica
zvanog M S, predmetni motocikl, a koji potiče iz krivičnog djela krađe
učinjenog na štetu M M, dana 18/19.7.2012 godine ", a koji predmet je od NN
lica koje mu se predstavilo kao M S kupio za iznos od 800.- eura iako je mogao
i bio dužan da zna da isti potiče iz krivičnog djela, time su se u njegovim
radnjama ostvarila sva bitna obilježja krivičnog djela za koje je oglašen
krivim.
Okrivljeni je u svojoj odbrani potvrdio da je u avgustu mjesecu 2012 godine u
B od lica koje mu se predstavilo kao M S, a kojeg ne poznaje već se kritične
prilike javio njegovom drugu Z, kupio predmetni motor, da su se dogovorili da
cijena istog bude 800 eura i da mu ga to lice prebaci do P do njegove
porodične kuće, što je isti i učinio te da je motor stojao kod njega nekih
mjesec dana dok ga poilcija nije oduzela od njegovog brata, jer je on bio
odsutan. Odbrana okrivljenog u djelu da je predmetni motor policiji predao
njegov brat je u saglasnosti sa potvrdom o privremenom oduzimanju predmeta UP
PJ P iz koje proizilazi da je predmetni motor policija oduzela od brata
okrivljenog Š M. Iz izjave oštećenog utvrdjeno je da mu je predmetni motor
oduzet od strane nepoznatih lica u noći izmedju 18/19.07.2012 godine u B te da
mu je kasnije vraćen od strane UP PJ P. Izjavu oštećenog sud je u potpunosti
prihvatio jer je ista u saglasnosti sa potvrdom o privremenom vraćanju i
oduzimanju predmeta i ničim nije dovedena u sumnju.
Iz napred navedenog nesumnjivo proizilazi da je okrivljeni kupio predmetni
motor a koji potiče iz krivičnog djela kradje učinjenog na štetu oštećenog M M
u noći izmedju 18/19.07.2012 godine, od njemu nepoznatog lica koje mu se
predstavilo kao M S.
Imajući u vidu da je predmetni motor kupio od nepoznatog lica, kao i okolnosti
pod kojima je ta kupovina obavljena, da od tog lica nije dobio nikakv papir
kao dokaz o vlasništvu, niti je utvrdio identitet lica od kojeg kupuje motor,
ukazuju na to da je okrivljeni mogao i bio dužan da zna da je predmetni
motocikl pribavljen krivičnim djelom. Okrivljeni nije obavljao regularnu
trgovinu robe, jer je sud mišljenja da kada neko kupuje stvar veće
vrijednosti, treba prethodno da preduzme sve radnje u cilju zaštite svojih
interesa kao npr. zaključi ugovor, sačini priznanicu o predaji kupoprodajne
cijene, fotokopira ličnu kartu prodavca, odnosno sud je mišljenja da nije
trebao kupiti predmetni motocikl sve dok mu prodavac ne da na uvid ličnu
kartu, ukoliko ga lično ne poznaje i ne pribavi mu potrebne papire. Dakle sud
smatra da je okrivljeni trebao sa više pažnje da pristupi kupoprodaji
predmetnog motocikla, te da je s obzirom na svoje obrazovanje i živorno
iskustvo mogao i bio dužan da zna da isti potiče iz krivičnog djela, a obzirom
na uslove pod kojima je ta kupoprodaja obavljena. Ovakvom kupovinom, a bez
ikakve prethodne provjere kupio je motocikl marke ,,P za koji je nesporno
utvrđeno da potiče iz izvršenja krivičnog djela, a što je potvrđeno iskazom
oštećenog M M, čiji iskaz je sud prihvatio, a koji je potvrdio da je predmetni
motickl ukraden. Dakle okrivljeni Š M je postupao nehatno jer je bio svjestan
da može učiniti krivično djelo, ali je olako držao da do toga neće doći.
Prilikom odluke o vrsti i visini krivične sankcije koju okrivljenom treba
izreći, sud se u konkretnom slučaju opredjelio za mjeru upozorenja i to sudsku
opomenu, a imajući u vidu ličnost okrivljenog, stepen njegove krivice i
okolnosti pod kojima je krivično djelo učinjeno. U smislu člana 42. KZ sud je
na strani okrivljenog kao olakšavajuće okonosti cijenio njegove porodične
prilike, činjenicu da je predmetni motocikl vraćen oštećenom, dok otežavajućih
okolnosti na strani okrivljenog sud nije našao. Sud smatra da su ispunjeni
uslovi za izricanje sudske opomene, jer je za krivično djelo prikrivanja iz
člana 256. stav 2. u vezi stava 1. Krivičnog zakonika propisana novčana kazna
ili kazna zatvora do jedne godine, a uzimajući u obzir sve okolnosti, prije
svega činjenicu da okrivljeni ranije nije osudjvian sud ,smatra da će se i
samo upozorenjem dovoljno uticati na okrivljenog da više ne vrši ova i slična
krivična djela. Imajući u vidu naprijed navedeno, sud smatra da je djelo
učinjeno pod takvim olakšavajućim okolnostima koje ga čine naročito lakim.
Sud je obavezao okrivljenog da na ime troškova krivičnog postupka uplati iznos
od 56,00 eura, a u koje troškove uplaz troškovi dolaska oštećenog, kao i na
ime plaćanje sudskog paušala u iznosu od 55,00 eura, sve u roku od 15 dana od
dana pravosnažnosti rješenja, u korist Budžeta Crne Gore, na žiro račun broj
832-16-52 i dokaz o uplati dostaviti ovom sudu s pozivom na broj K. 34/13/13.
Sud je oštećenog sa imovinsko pravnim zahtjevom uputio na parnicu, u smislu
odredbe člana 236. ZKP, a imajući u vidu da isti do okončanja glavnog pretresa
nije određeno označio svoj zahtjev i dostavio dokaze u dijelu visine
pričinjene štete na motociklu koji mu je vraćen.
Sud je na osnovu člana 65. KZ-a i člana 465. i 466. ZKP-a, riješio kao u
izreci
OSNOVNI SUD U KOTORU
Dana, 19.04.2013 godine
Zapisničar-savjetnik  Sudija
Tijana Čelanović Momirka Marović
PRAVNA POUKA: Protiv ovog rješenja dozvoljena je žalba Višem sudu u Podgorici,
preko ovog suda, u roku od 8 dana od dana prijema istog.