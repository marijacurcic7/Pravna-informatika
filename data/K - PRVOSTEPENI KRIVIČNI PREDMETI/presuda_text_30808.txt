Posl.br. K. 37/13/12
U IME CRNE GORE
OSNOVNI SUD U KOTORU kao nadležni prvostepeni krivični sud, po sudiji Momirki
Marović, uz učešće zapisničara Ana-Marije Petković, u krivičnom predmetu
protiv okrivljenog SI zbog krivičnog djela teško djelo protiv bezbjednosti
javnog saobraćaja iz čl. 348. st. 3. u vezi krivičnog djela ugrožavanja javnog
saobraćaja iz čl. 339. st. 3. u vezi st. 1. Krivičnog zakonika, koji se vodi
po optužnom predlogu ODT-a Kotor Kt. br. 49/12 od 09.05.2012 godine, nakon
održanog glavnog i javnog pretresa dana 18.03.2013 godine u prisustvu
savjetnika ODT Kotor Jelene Stanišić, okrivljenog, njegovog branioca adv. B B,
oštećene mal. R N i njenog zakonskog zastupnika oca R B, donio je i objavio
istog dana sledeću
P R E S U D U
Okrivljeni S I, JMBG od majke M, rodjene S, rodjen godine u K, stalno
nastanjen u T, K bb, državljanin C G, neoženjen, bez djece, inžinjer
brodomašinstva, sa završenom VSS, srednjeg imovnog stanja, po sopstvenoj
izjavi neosudjvan, protiv kojeg se ne vodi postupak za drugo krivično djelo
Kriv je
Što je
Dana 25.11.2011 godine oko 13,40 časova na raskrsnici magistralnog i lokalnog
puta ka naselju G u T, upravljajući PMV marke "Š F" reg. oznaka TV , sopstveno
vlasništvo, suprotno odredbi čl.13.st. 2. Zakona o bezbjednosti saobraćaja na
putevima, ugrozio saobraćaj dovodeći u opasnost život oštećene - pješaka mal.
R N iz T, svjestan da može učiniti krivično djelo ali olako držeći da do toga
neće doći, na način što približavajući se obilježenom pješačkom prelazu iz
pravca T u pravcu B, nije upravljao vozilom na način kojim ne ugrožava druge
učesnike u saobraćaju i da vozi takvom brzinom da u slučaju potrebe može da
zaustvi vozilo ispred pješačkog prelaza već na kritičnom mjestu nije
blagovremeno obratio pažnju na pješaka koja je prelazila kolovoz na
obilježenom pješačkom prelazu sa lijeve na desnu stranu, usled čega je znatno
zakasnio u reakciji na pojavu pješaka na pješačkom prelazu i nije blagovremeno
preduzeo radnju kočenja u cilju izbijeganja kontakta, već je naletio prednjim
dijelom vozila na desnu bočnu stranu oćtećene, a zatim je nabacio na haubu
PMV, kojom prilikom je oštećena pala te zadobila teške tjelesne povrede u vidu
: krvnog podliva koće u predjelu desne nadlaktice promjera 3x2 cm, oguljotine
kože u predjelu desnog lakta, oguljotine kože u predjelu bočne strane grudnog
koša i trbuha, krvni podliv kože sa oguljotinom u predjelu gornje bedrene
podlje, krvni podliv kože u preponskom predjleu, prelom krsne kosti, prelom
desne sjedale kosti i prelom dense preponske kosti,
- čime je učinio krivično djelo teško djelo protiv bezbjednosti javnog
saobraćaja iz čl. 348.st. 3. u vezi krivičnog djela ugrožavanja javnog
saobraćaja iz čl. 339. st. 3. u vezi st. 1. krivičnog zakonika.
Pa mu sud na osnovu naprijed navedene krivično pravne odredbe te odredbi čl.
3, 5, 8, 13, 16, 36, 42, 52, 53 i 54 KZ-a i čl. 368 i 374 ZKP-a izriče
USLOVNU OSUDU
Kojom utvrđuje kaznu zatvora u trajanju od pet mjeseca i istovremeno određuje
da se kazna neće izvršiti ukoliko okrivljeni za vrijeme od dvije godine od
dana pravosnažnosti presude ne učini novo krivično djelo.
Dužan je okrivljeni na ime sudskog paušala uplatiti iznos od 50 eura, i 209
eura na ime troškova krivičnog postupka, u korist Budžeta Crne Gore, na žiro
račun ovog suda broj 832-16-52 u roku od mjesec dana od dana pravosnažnosti
presude i dokaz o uplati dostaviti ovom sudu s pozivom na broj K. 37/13/12.
Zakonski zastupnik mal. oštećene R N, njen otac R B se sa imovinsko pravnim
zahtjevom upućuje na parnicu.
O b r a z l o ž e nj e
ODT Kotor aktom Kt. br. 49/12 od 09.05.2012 godine, optužio je S I zbog
krivičnog djela teško djelo protiv bezbjednosti javnog saobraćaja iz čl. 348.
st. 3. u vezi krivičnog djela ugrožavanje javnog saobraćaja iz čl. 339. st. 3.
u vezi st. 1. Krivičnog zakonika.
Okrivljeni S I je u svojoj odbrani naveo da se sjeća da je dana 25.11.2011
godine kretao magistralnim outem iz pravca T prema aerodromu brzinom od odo
40-45 km/h, da su mu nakon što je prošao obilježeni pješački prelaz dvije
djevojčice pretrčale ispred vozila i tom trenutku je počeo da koči dok je
treća djevojčica takodje za njima htjela da pretrči. U jednom trenutku se
vratila korak unazad a zatim je pretčala ispre dnjegovog vozila. Pokušao je da
izbjegne kontakt i vozilo je pomjerio ulijevo medjutim zakačio je za torbu a
zatim je podigao na haubu nakon čega je ona pala pored njegovog vozila. Naveo
je da se ne može izjasniti nakojoj je udaljenosti zapazio djevojčicu ali da se
svakako radilo o djelićima sekunde i jednostavno nije mogao da izbjegne taj
kontakt. Nakon što je ostavrio kontakt sa djevojčicom izašao je iz vozila,
zaustavio vozilo iz suprotne kolovozne trake, uzeo djevojčicu i smjestio je u
to vozilo kako bi je prevezli u Dom zdravlja a on je ostao na licu mjesta do
dolaksa policije. Interesovao sa za zdrastvaeno stanje povrijedjene
djevojčice, posjećivao je i bio u kontaktu sa njenim roditeljima. Izrazio je
žaljenje što nije mogao da izbjegne kontakt i što je djevojčica zadobila
povrede. Objasnio je da je djevojčica istračala sa njegove lijeve strane
želeći da predje kolovoz na suprotnu stranu gdje bi čekala autobus za školu.
Nakon što mu je prikazana skica lica mjesta naveo je da je do kontakta došlo
upravo na način kako je to prikazano skicom lica mjesta.
Sud je u dokaznom postupku radi utvrđenja činjeničnog stanja i krivice
okrivljenog proveo sledeće dokaze i to: izvršio uvid u zapisnik o uvidjaju
Uprave policije ispostave T, br. 23/2012, u dvije otpusne liste sa epikrizom,
kliničkog centra Crne Gore na ime R N, te u skicu lica mjesta predmetne
saobraćajne nezgode, te na saglasan predlog stranaka pročitao iskaz mal. N R
sa zapisnika pred ODT Kotor od 9.3.2012 godine, te saslušao svjedoka -
oštećene mal. N R u prisustvu zakonskog zastupnika njenog oca R B, te na
saglasan predlog stranaka pročitao nalaz i mišljenje vještaka medicinske
struke Dr. K N od 5.3.2012.godine, te iskaze svjedoke B M sa ranijeg glavnog
pretresa i svjedoka K J sa zapisnika pred ODT Kotor i ranijeg glavnog
pretresa, i nalaz i mišljenje vještaka saobraćajne struke Đ V i njegov iskaz
sa ranijeg glavnog pretresa.
Okrivljeni i njegov branilac su predložili da se u dopuni dokaznog postupka
izvrši novo saobraćajno vještačenje koji predlog je sud odbio iz razloga što
smatra da je činjenično stanje dovoljno rasvjetljeno te da bi to vodilo
odugovalčenju postupka a ovo tim prije kada se uzme u obzir da ni u ukidnom
rješenju Višeg suda nije ukazano na neophodnost provodjenja novog vještačenja
po vještaku saobraćajne struke.
Svjedok-oštećena mal. N R je u prisustvu zakonskog zastupnika, izjavila da je
kritičnog dana sa svojom sestrom i drugaricom M L krenula na predstavu, da su
kada su došle na kritično mjesto vidjele su na suprotnoj strani ulice taksi i
htjele su da uzmu taksi kako bi prije stigle na predstavu. Neki kombi koji se
kretao iz pravca B im je stao i pokazao rukom da mogu proći tako da su njena
sestra i drugarica prve krenule i išle laganim koracima, a ona je bila iza
njih takodje krećući se polako. Kada su njena sestra i drugarice prešle ulicu
ona jednostavno nije vidjela vozilo iz pravca T već je to vozilo udarilo sa
strane i više se ničega nije sjećala, jedino kad se probudila u bolnici tada
je shvatila da ima teške povrede. Objasnila je da je prelazila ulicu na
pješačkom prelazu, da zbog toga se nije ni u jednom trenutku vraćala se korak
unazad, a zatim nastavila kretanje niti je tračala. Navela je da nije čula
škripu kočnica vozila koje je udarilo. Dalje je objasnila da su njena sestra i
drugarica bile sa njom pa i one mogu ispričati šta se desilo, da je kritične
prilike željela da predje put od naselja G na suprotnu stranu gdje se nalazi
benzinska pumpa "S C".
Zakonski zastupnik mal. oštećene njen otac je naveo da se pridružuje krivičnom
gonjenju protiv okrivljenog i da postavlja imovinsko pravni zahtjev, da ga je
D K iz T obavjestio da mu je dijete udarilo auto, da je bio na licu mjesta i
sve vidio i rekao mu je da je sa njegovom ćerkom bio do Doma zdravlja u T i u
Bolnici u K sve dok on nije došao, kada su je prebacili u KBC. Naveo je da ga
okrivljeni nije nikada nazvao da pita za zdravlje njegove kćerke a da ga je
majka okrivljenog zvala dok nije saznala da njegova kćerka nije životno
ugrožena a nakon toga više nikad.
Svjedok mal. N R je izjavila da je kritične prilike bila sa svojom sestrom
Natalijom i drugaricom Mirelom, da su željele da predju ulicu jer su vidjele
taksi vozilo kod pumpe S, da im je vozilo koje se kretalo iz pravca B stalo i
čovjek iz tog vozila im je pokazao rukom da mogu preći ulicu. Prvo su krenule
ona i M dok je Nadja išla iza njih, a tek kad su prešle pješački prelaz neko
vozilo koje se kretalo iz pravca T je udarilo njenu sestru što ona nije
vidjela, već je vidjela kad se našla na suprotnoj strani kako njena sestra
leži na trotoaru udaljenom od pješačkog prelaza jedno 10-ak metara. Kada joj
je pokazana skica lica mjesta navela je da je tačkom 3 obilježeno na skici
lica mjesta otprilike mjesto gdje je vidjela sestru da leži. Dalje je navela
da je ona vidjela vozilo koje je išlo iz pravca T i sjećala se da se kretalo
brzo a kad se okrenula vidjela je da je to vozilo udarilo njenu sestru. Vozač
tog vozila je izašao iz kola i samo je stajao i nije prilazio njenoj sestri da
joj pomogne. Objasnila je da prilikom prelaženja ulice nijesu trčale već su
išle polako te se sjećala da je na licu mjesta bio njen komšija S R ali se
obzirom da je bila u šoku nije se sjećala da li je on pomogao njenoj sestri.
Svjedok K J je izjavio da je kritične prilike upravljao vozilom Pick up kombi
iz pravca Kotora prema T i da je dolaskom na kritično mjesto prije obilježenog
pjeaščkog prelaza zaustavio svoje vozilo i ispred njegovog vozila tačno na
pješačkom prelazu se prešle dvije djevojčice, a za njima je krenula i treća
djevojčica na nekih 2 metra od ove dvije djevojčice. Naveo je da je imao
osjećaj da ta djevojčica malo nesigurno prelazi ulicu ali se ni u jednom
trenutku nije vraćala unazad niti trčala, nego je išla normalnom brzinom.
Nakon što je prošla ispred njegovog vozila i krenula da predje na drugu stranu
kolovoza vozilo koje se kretalo iz pravca T, čini mu se crvene boje, je
udarilo tu djevojčicu tačno na pješačkom prelazu a zatim je odbacilo jedno
10-ak metara naprijed prema aerodromu. Dalje je naveo da je vidio kako je to
vozilo udarilo djevojčicu i samo je rukama stisnuo glavu a zatim brzinski
izašao iz kombija zajedno sa kolegom P S prišao djevojčici koja se nalazila na
trotoaru u ležećem položaju. Zatim je neko uzeo djevojčicu i odveo je u Dom
zdravlja a on je smirivao njenu sestru i povezli su je kući u G. Nakon što mu
je predočena skica lica mjesta objasnio je da se on sa svojim vozilom nalazio
tačno ispred obilježenog pješačkog prelaza, da je vidio sam kontakt na
pješačkom prelazu, te da je vjerovatno vozilo koje je udarilo djevojčicu
prošlo napred. Nije se mogao izjasniti kojom se brzinom kretalo vozilo koje je
udarilo djevojčicu i naveo da je prava sreća, što je djevojčica preživjela jer
je letjela jedno 10-ak metara nakon što je vozilo udarilo.
Svjedok B M izjavio da se kritične prilike nalazio u vozilu kojim je upravljao
okrivljeni i to na mjestu suvozača, da se nezgoda dogodila na raksrsnici
magistralnog i lokalnog puta ka naselju G u T, te da su se oni kretali iz
pravca T ka aerodromu. Vidio je momenat kako sa desne strane puta na trotoaru
stoje dvije djevojčice, dok se treća djevojčica nalazila nekako na sredini
magistralnog puta i prelazila je isti iz pravca G ka putu koji vodi na K. Ta
djevojčica je tračala i kad je on ugledao nalazila se na sredini kolovoza i to
na oko 1 metar od njihovog vozila. Nije vidio momenat kad su ove dvije
djevojčice prešle magistralni put, već su se iste nalazile na trotoaru sa
desne strane kolovoza gledano iz njihovog pravca kretanja i čekale ovu treću
djevojčicu. Objasnio je da do kontakta djevojčice i njihovog vozila nije došlo
na pješačkom prelazu već je okrivljeni prešao pješački prelaz i nezgoda se
desila tačno na mjestu na skici označenom brojem 4. Dalje je naveo da prije
kontakta odnosno same nezgode nije vidio da je iz suprotnog pravca nailazi
neko vozilo ili da se zaustavlja kako bi propustilo djevojčicu da predje
magistralni put te je tvrdio da su u tom momentu na kolovozu bili samo oni, a
da se tek nakon kontakta počela stvarati kolona iz suprotnog smjera.
Iz zapisnika o uvidaju saobraćajne nezgode Uprave policije Ispostave T broj
23/12 od 24.01.2012 godine je utvrdjeno da je dana 25.11.2011 godine oko 13,40
časova na putu T - R, na raskrsnici magistrale i lokalnog puta za naselje G,
došlo do saobraćajne nezgode u kojoj je došlo o obaranja pješaka-mal. R N a u
kojoj je učestvovalo PMV marke Š, reg.oznaka TV kojim je upravljao okrivljeni.
U zapisniku su konstatovana oštećenja na vozilu i uslovi na putu.
Iz otpusne liste sa Epikrizom KC CG proizilazi da je R N u toj ustanovi bila
na liječenju u periodu od 25.11.2011 godine do 05.12.2011 godine zbog povreda
zadobijenih u saobraćajnom udesu te da je nakon liječenja otpuštena kući u
dobrom opštem stanju.
Na osnovu nalaza i mišljenja vještaka medicinske struke Dr K N, a koji je dat
nakon uvida u medicinsku dokumentaciju-navedene otpusne liste, je utvrdjeno da
je R Natalija kritične prilike zadobila sledeće tjelesne povrede: krvni podliv
u predjelu desne nadlaktice premjera 3x2 cm, oguljotinu kože u predjlu desnog
lakta, oguljotinu kože u predjlu bočne strane grudnog koša i trbuha, krvni
podliv kože sa oguljotinom u predjlu gornje bedrene bodlje, krvni podlin kože
u preponskom predjlu, prelom krsne kosti, prelom desne sjedalne kosti i prelom
desne preponske kosti a koje povrede u vrijeme nanošenja u svom zbiru
predstavljaju tešku tjelesnu povredu. Vještak je objasnio da se R N u vrijeme
odrigavanja predmetne saobraćajne nezgode nalazila u uspravnom položaju
okrenuta desnom bočnom stranom svog tjela prema nailazećem vozilu, da su
navedeni prelomi navedenih kostiju nastali uslijed direktnog tzv. primarnog
kontakta imenovane i predmetnog PMV, dok su ostale povrede nastale uslijed
tzv. sekundarnog kontakta imenovane i predmetnog PMV a koji je nastao nakon
nabacivanja imenovane na predmetno vozilo a poslije primarnog kontakta.
Na osnovu nalaza i mišljenja vještaka saobraćajne struke Mr D V od 02.04.2012
godine, kojim je prikazana vremensko prostorna analiza toka saobraćajne
nezgode, utvrdjeno je da je brzina vozila Š fabia TV AF 199 prije aktiviranja
radne kočnice imala vrijednost od oko 49 km/h, a što je vještak utvrdio na
osnovu materijalnih tragova, evidentiranih oštećenja na vozilu, vrste i težine
povreda pješaka i zatečene pozicije vozila te da se pješakinja neposredno
prije kontakta kretala normalnom brzinom koja je obzirom na pol i godine
starosti iznosila oko 4,60 km/h ili 1,28 m/s a što je vještak utvrdio na
osnovu evidentiranih povreda i smjera kretanja. Iz nalaza dalje proizilazi da
se pješak kretao normalnim hodom od lijeve prema desnoj ivici kolovoza,
gledano u smjeru kretanja vozila, da se vozilo kretalo desnom kolovoznom
trakom u smjeru iz pravca T u pravcu B, te da je do kontakta vozila i pješaka
došlo na pješačkom prelazu i to na 13,85 m prije početka traga kočenja vozila
tj. na 2,85 m prije OT (FT), a to je prostor obilježen pješačkim prelazom sve
gledano u smjeru kretanja vozila. Vještak je dalje naveo da je vozilo F u
momentu kada je pješak zakoračio na kolovoz bilo udaljeno od mjesta kontakta
oko 63,96 m, da tada pješak za vozilo i obrbuto nije predstavljalo opasnost, a
da je opasnost nastala kada je pješak zakoračio na desnu kolovoznu traku
širine 3,95 m, po kojoj se kretalo vozilo iz pravca T prema B, pri čemu je
pješak prešao put od oko 2,70 m za vrijeme od oko 14,88 s a vozilo je data
bilo udaljeno od mjesta kontakta oko 26,04 m. Pri posjedovanoj brzini vozač
vozila F pravovremenim aktiviranjem radne kočnice je imao vremensko tehničkih
mogućnosti da zaustavi svoj vozilo prije mjesta kontakta sa pješakom jer je
dužina zaustavnog puta bila kraća od rastojanja na kome se vozilo nalazilo u
trenutku stupanja pješaka na kolovoznu traku po kojoj se kretalo. Vještak je
objasnio da je, obzirom da se radi o saobraćajnici na kojoj je vidno obilježen
pješački prelaz, a pješak ga je koristio, vozač vozila Š cilju propuštanja
pješaka koji je već stupio na pješački prelaz. Dalje je naveo da s obzirom na
brzinu kretanja oba učesnika nezgode i činjenicu da je na kritičnoj dionici
put prav i ravan, a vidljivost dobra, pješak za vozača nije bio iznenadna i
neočekivana prepreka. U konačnom vještak je naveo da je na osnovu analize
njegovo mišljenje da je do nezgode došlo na način što vozač vozila Š F, nije
na vrijeme uočio pješaka na pješačkom prelazu i preduzeo radnju kočenja u
cilju izbjegavanja kontakta jer je imao vremensko-prostornih uslova da
kočenjem izbjegne nezgodu, zato što bi mu zaustavni put bio kraći od
rastojanja na kojem je vozilo bilo u momentu stupanja pješaka na kolovoznu
traku po kojoj se vozilo kretalo, da ovakav način upravljanja vozilom
predstavlja grešku u dijelu koji se odnosi na obavezu vozača prema pješaku
koji je već stupio na obilježeni pješački prelaz i osnovni je i jedini uzrok
nastanka predmetne saobraćajne nezgode. Dalje je istakao da kod pješaka nema
elemenata koji su uticali na nastanak predmetne saobraćajne nezgode.
Prilikom saslušanja na glavnom pretresu vještak saobraćajne struke Đ V je
naveo da ostaje u cjelosti kod datog nalaza i mišljenja te je objasnio da je
nalaz imišljenje dao na osnovu uvidjajne dokumentacije bez obziora na date
izjave, da je imao u vidu mjerne vrijednosti na skici lica mjesta, a posebno
trag kočenja kao i brzinu izračunatu na osnovu traga kočenja i deformacionog
rada jer je prilikom kontakta došlo do loma prednjeg vjetrobranskog stakla,
što je uzeo u obzir i došao do brzine kretanja vozila od 49 km/h. Objasnio je
da to osnovni podatak kojim se rukovodio u traženju mjesta kontakta i
matematički je došao do podatka da je do kontakta došlo u područiju pješačkog
prelaza. Dalje je objasnio da je na osnovu evidentiranih povreda iz smjera
kretanja pješakinje, došao do zaključka da se ista neposredno prije kontakta
kretala normalnim hodom. U odnosu na tragove označene brojem 4 na skici lica
mjesta a to su komadići farbe putničkog motornog vozila, vještak je objasnio
da oni ne mogu ni po kom osnovu ukazivati na mjesto kontakta zbog činjenice
koja je data u zapisniku o uvidjaju o vrsti i veličini evidentiranih oštećenja
vozila pri kontaktu sa pješakom tako da je isključio mogućnost da je tačka 4
mjesto kontakta.
Cijeneći sve provedene dokaze, kako pojedinačno tako i u uzajamnoj povezanosti
kao i u odnosu na odbranu okrivljenog, sud je utvrdio činjenično stanje
opisano u izreci odluke. Krivično pravno ocjenjujući ovako utvrdjeno
činjenično stanje, sud je našao da je okrivljeni S I učinio krivično djelo
teško djelo protiv bezbjednosti javnog saobraćaja iz čl. 348. st.3. u vezi sa
krivičnim djelom ugrožavanje javnog saobraćaja iz čl. 339 st.3. u vezi st.1.
Krivičnog zakonika.
Činjenično stanje navedeno u izreci sud je utvrdio pirje svega na osnovu
nalaza i mišljenja vještaka saobraćajne struke Mr Dj V i izjave svjedoka-
oštećene mal. R N, te svjedoka R N i K J, a koje dokaze je sud prihvatio. Iz
izjava napred navedenih svjedoka je utvrdjeno da se oštećena kritične prilike
kretala iz smjera naselja G prema pumpi S C, što znači sa lijeve na desnu
stranu gledano iz pravca kretanja vozila kojim je upravljao okrivljeni, da je
put prelazila na označenom pješačkom prelazu te da nije tračala i vraćala se
unazad a prilikom prelaska ulice. Ovakve izjave svjedoka sud je prihvatio jer
su iste u odnosu na način kretanja pješaka i mjesto kontakta u saglasnosti sa
nalazom i mišljenjem vještaka saobraćajne struke.
Iz nalaza i mišljenja vještaka saobraćajne struke kao i njegove izjave date na
glavnom pretresu proizilazi da je vještak prilikom izrade nalaza shodno
pravilima nauke i struke uzeo u obzir sve parametre, materijalne tragova,
evidentirana oštećenja na vozilu, vrstu i težinu povreda pješaka i zatečene
pozicije vozila, a imajući u vidu skicu lica mjesta i zapisnik o uvidjaju tako
da je sud u cjelosti prihvatio nalaz i mišljenje vještaka i smatrao da je isti
dat po pravilima nauke i struke, te nije prihvatio predlog odbrane da se
izvrši novo saobraćajno vještačenje smatrajući da je taj predlog usmjeren na
odugovlačenje postupka, a da su istaknuti prigovori paušalni i neutemeljeni.
Nasuprot stavu odbrane, iz datog nalaza i mišljenja vještaka saobraćajne
struke, utvrdjeno je da je do kontakta pješaka-mal. oštećene i vozila kojim je
upravljao okrivljeni došlo na pješačkom prelazu, da je do nezgode došlo na
način što okrivljeni nije na vrijeme uočio pješaka na pješakom prelazu i
preduzeo radnju kočenja u cilju izbjegavanja kontakta a za to je imao
vremensko-prostoronih uslova da kočenjem izbjegne nezgodu jer mu je zaustavni
put bio kraći od rastojanja na kojem je vozilo bilo u momentu stupanja pješaka
na kolovoznu traku po kojoj se vozilo kretalo, te da kod pješaka nema
elemenata koji su uticali na nastanak nezgode Vještak je objasnio da je prelaz
pješaka preko kolovoza na mjestu gdje je vidno obilježen pješački prelaz po
pravilu bezbjedan i da kako se radi u konretnom o saobraćajnici na kojoj je
vidno obilježen pješački prelaz, a oštećena ga je koristila, okrivljeni je bio
obavezan da smanji brzinu kretanja a po potrebi i da zaustavi vozilo u cilju
propuštanja pješaka koji je već stupio na pješački prelaz.
Okrivljeni je u svojoj odbrani tvrdio da je oštećena prelazila put van
pješačkog prelaza, da je oštećena pretrčaval put, da se u jednom trenutku
vratila korak unazad a zatim pretrčala tako da on nije imao mogućnosti da
izbjegne kontakt. Ovakvu odbranu okrviljenog sud nije prihvatio jer je ista u
suprotnosti sa iskazima svjedoka oštećene R N i K J iz kojih proizilazi da je
oštećena put prelazila na pješačkom prelazu i da se po kolovozu kretala
normalnim hodom, da nije trčala i vraćala unazad a što je i nesporno utvrdjeno
iz nalaza i mišljenja vještaka saobraćajne struke koji je bio decidan da je do
kontakta vozila i pješaka došlo na pješačkom prelazu, da se oštećena normalnim
hodom kretala po kolovozu, da kod nje kao pješaka nema elemenata koji su
uticali na nastanak predmetne nezgode te da je osnovni uzrok nezgode način na
koji je okrivljeni upravljao vozilom kritične prilike i nije na vrijeme uočio
pješaka na pješačkom prelazu i preduzeo radnju kočenja u cilju izbjegavanja
kontakta a imao je dovoljno vremensko prosornih uslova da kočenjem izbjegne
nezgodu.
Sud nije prihvatio iskaz svjedoka B M u kojem je isti naveo da na kolovozu
kritične prilike nije bilo vozila iz suprotnog smjera, da je oštećena
djevojčica trčala prilikom prelaska ulice i da je do kontakta došlo van
pješačkog prelaza, jer je isti iskaz u suprotnosti sa iskazom oštećene R N i
svjedoka K J, koji su tvrdili da je oštećena prelazila put na obilježenom
pješačkom prelazu i pri tom da nije trčala. Dakle, sud je u potpunosti
prihvatio iskaz svjedoka K J, smatrajući da je isti svjedok nepristrastan, te
da nema razloga da lažno svjedoči, tim prije što isti događaj opisuje u
potpunosti kao oštećena-svjedok R N. Obzirom na prednje, to sud nije prihvatio
iskaz svjedoka B M, tim prije kada se uzme u obzir da je isti u prijateljskim
odnosima sa okrivljenim, jer se nalazio sa njim u vozilu, zbog čega po
mišljenju suda isti ima i interesa da olakša položaj okrivlenog u postupku.
Iz zapisnika o uvidjaju je utrvdjeno vrijeme i mjesto gdje se desila predmetna
nezgoda kao i lica i vozila koja su u istoj učestvovali te stanje na putu,
oštećenja na vozilu a iz skice lica mjesta i položaj vozila nakon nezgode, a
što je vještak saobraćajne struke koristio prilikom izrade nalaza.
Iz priložene medicinske dokumentacije, nalaza i mišljenja vještaka medicinske
struke je utvrdjeno koje povrede je kritične prilike zadobila oštećena mal. R
N, a bliže pobrojane u izreci a koje povrede predstavljaju u vrijeme nanošenja
skupno procjenjene tešku tjelesnu povredu. Nalaz i mišlejnje vještaka
medicinske struke sud je prihvatio jer je isti jasan i stručan te dat u skaldu
sa pravilima nauke i struke a na isti stranke nijesu imale primjedbi.
Dakle sud je utvrdio, da je okrivljeni postupao suprotno doredbi člana 13 stav
2. ZOBS-a na putevima, kojom je propisano da kada prilazi obilježenom
pješačkom prelazu, vozač mora da upravlja vozilom na način kojim ne ugrožava
druge učesnike u saobraćaju i da vozi takvom brzinom da, u slučaju potrebe,
može da zaustavi vozilo ispred pješačkog prelaza, što je za posledicu imalo
nastanak saobraćajne nezgode u kojoj je oštećena mal. R N zadobila teške
tjelesne povrede.
Sud je tako našao da je okrivljeni postupao nehatno jer je bio svjestan da
svojim radnjama može prouzrokovati saobraćajnu nezgodu ali je olako držao da
do nje neće doći ili da će je moći spriječiti. Imajući u vidu navedeno u
radnjama okrivljenog su se ostavarila sva bitna obiljžja bića krivičnog djela
stavljenog mu na teret.
Prilikom odluke o vrsti i visini krivične sankcije koju okrivljenom treba
izreći sud je pošao od toga da je za predmetno krivično djelo u zakonu
propisana kazna zatvora do četiri godina, pa je okrivljenom S I izrekao
uslovnu osudu kojom mu je utvrdio kaznu zatvora u trajanju od 5 mjeseci i
istovremeno odredio da se kazna neće izvršiti ukoliko okrivljeni za vrijeme od
dvije godine od dana pravosnažnosti presude ne učini novo krivično djelo. Kao
olakšavajuće okolnosti na strani okrivljenog sud je cjenio mladost
okrivljenog, dok otežavajuće okolnosti nije našao. Sud je smatrao da su se u
konkretnom slučaju stekli uslovi za izricanje uslovne osude te da će se uz
upozorenjem uz prijetnju kaznom dovoljno uticati na okrivljenog da ubuduće ne
vrši ovakva i slična krivična djela.
Shodno naprijed navedenom te primjenom odredbi člana 3, 5, 8, 13, 16, 36, 42,
52, 53 i 54 KZ, te čl. 368 i 374 ZKP-a, odlučeno je kao u izreci odluke.
Sud je okrivljenog obavezao da na ime troškova krivičnog postupka uplati iznos
od 209,00 eura, i to na ime troškova vještačenja po vještacima medicinske i
saobraćajne struke kao i na ime sudskog paušala iznos od 50,00 eura roku od
mjesec dana od dana pravosnažnosti presude, u korist Budžeta Crne Gore, na
žiro račun br. 832-16-52 i dokaz o uplati dostaviti ovom sudu s pozivom na br.
K. 37/13/12.
Sud je zakonskog zastupnika mal. oštećene R N, njenog oca R B sa imovinsko
pravnim zahtjevom uputio na parnicu, shodno čl. 236 ZKP-a.
Na gore iznijetim razlozima sud je zasnovao svoju odluku.
OSNOVNI SUD U KOTORU
Dana 18.03.2013 godine
Zapisničar Sudija
Ana Marija Petković, s.r Momirka Marović s.r.
PRAVNA POUKA: Protiv ove presude ima se pravo žalbe u roku od 8 dana od dana
prijema Višem sudu u Podgorici, a preko ovog suda.