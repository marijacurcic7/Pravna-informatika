                                                                                                **__Posl.br.K.100/06__**





                                              U IME NARODA

OSNOVNI SUD U DANILOVGRADU, kao krivični,  po sudiji Vuković Željku, sa
zapisničarem  Bobičić Rajkom, u krivičnom predmetu protiv B.R. iz P.,  zbog
kriv. djela klevete iz čl. 196. stav 3. KZ, po privatnoj tužbi tužiteljice
P.V. iz P., nakon održanog glavnog javnog pretresa dana  01.11.2007. godine u
prisustvu privatne tužilje i okrivljenog donio je  a dana 02.11.2007. godine
javno objavio  
                                               P R  E  S U D U

Okrivljeni B.R., od oca M. i majke S., rodjene M., rodjen .... godine u P.,
gdje je i nastanjen u ul. R.R. br...,  radnik, zaposlen u ŽTO Podgorica,
završio SSS, oženjen, otac dovje maloljetne djece, vojsku služio 1985. godineu
Sinju, neosudjivan  
                                                K  r i  v     j e

Zato što je:  
Dana 26.07.2006. godine u kancelariji predsjednika Osnovnog suda u Podgorici
iznio neistine na štetu drugog na način što je  u službenoj zabilješci
sačinjenoj od strane predsjednika  Osnovnog suda u Podgorici izjavio da je
privatna tužiteljica P.V., kao sudija Osnovnog suda u Podgorici, insistirala
na navodnoj potrebi da izadje na lice mjesta, radi procjene vrijednosti
nepokretnosti u ostavinskom predmetu br. O.561/06, kojem okrivljeni nije vidio
svrhu, te da nije tačno ono što je zapisnički konstatovano dana 03.07.2006.
godine u navedenom predmetu već da se protivio zahtjevima privatne tužiteljice
da se vrši uvidjaj ali ga je ista prinudila da plati troškove,  što je moglo
naškoditi časti i ugledu privatne tužiteljice P.V..  

čime je učinio krivično djelo klevete iz čl. 196. stav 1. KZ.

Pa ga sud primjenom citiranog zakonskog propisa i čl. 4. 39., 45. i 46. KZ i
čl. 364. ZKP-a  
                               O S  U  D J  U  J  E

Na novčanu kaznu u iznosu od 600,00 (šestsotina)  Eura koju kaznu  je
okrivjleni dužan uplatiti u roku od 30 dana od dana pravosnažnosti presude  na
žiro račun br. 831-149-41 koji se vodi kod Trezora CG, a koja kazna će se u
slučaju da okrivljeni ne plati u navedenom roku zamijeniti kaznom zatvora tako
što za svakih započetih 25,00 Eura novčane kazne će se odrediti jedan dan
zatvora.  
Dužan je okrivljeni da na ime paušala uplati iznos od 20,00 Eura na gore
navedeni žiro račun u roku od 15 dana po pravosnažnosti presude pod prijetnjom
prinudne naplate.  
                                             O b r a z l o ž e nj e

Privatna tužiteljica P.V. je dana 07.11.2006. godine podnijela privatnu tužbu
Osnovnom sudu u Podgorici  protiv B.R. iz P. zbog kriv. djela klevete iz čl.
196. stav 3.  KZ.  Rješenjem Vrhovnog suda Crne Gore kr.br.137/06 od
21.11.2006. godine  za postupanje po navedenoj tužbi odredjen je Osnovni sud u
Danilovgradu.  
U tužbi, privatni tužilac  u bitnom navodi da je okrivljeni B.R. bio stranka u
ostavinskom postupku O.br.561/2006 u kojem je  privatni tužilac postupala kao
sudija Osnovnog suda u Podgorici, u kojem postupku je na predlog okrivljenog
dana 03.07.2006. godine izašla na lice mjesta  radi procjene u vrijednosti
nepokretnosti, a na koju procjenu okrivljeni nije imao prigovor.  Medjutim,
okrivljeni je dana 26.07.2006. godine u kancelariji predsjednika Osnovnog suda
u Podgorici iznio neistine na račun privatne tužiteljice navodeći da su mu
troškovi na ime naknade za izlazak suda na lice mjesta nezakonito naplaćene te
da je privatna tužiteljica insistirala na potrebu izlaska na lice mjesta,
kojoj okrivjleni nije vidio svrhu te da se istom protivio  ali ga je privatna
tužiteljica prinudila da plati troškove pa time nije ni tačno ono što je
zapisnički konstatovano dana 03.07.2006. godine. Dalje navodi da je zbog
prednjeg  došlo do teških posledica po privatnu tužiteljicu obzirom da je
protiv nje pokrenut postupak za njeno razrešenje kao sudiju. Konačno je
predložila  da se okrivljeni oglasi krivim i kazni po zakonu.  
Okrivljeni B.R. u svojoj odbrani datoj na glavnom pretresu navodi da  nakon
smrti njegovog oca je pokrenuo ostavinski postupak pa su se on i njegova majka
javili u Osnovni sud u Podgorici kod sudije P.V. gdje su dali i potpisali
nasledničke izjave. Nakon toga, sudija P. mu je tražila da joj da 55,00 Eura
kako bi  izašla na lice mjesta  pa joj je on dao 50,00 Eura, na koji iznos je
dobio priznanicu stim da kasnije da preostale 5,00 Eura, te je sudija zakazala
izlazak na lice mjesta stim da on dodje vozilom za nju. On je zakazanog dana
došao  te odvezao sudiju i njenog zapisničara na lice mjesta gdje joj je rekao
da gleda da skala za taksu bude što niža. Navodi da je potpisao zapisnik
prilikom davanja nasledničke izjave i zapisnik na lici mjesta te da nije
stavljao prigovor zbog izlaska na lice mjesta. Kasnije je saznao da radi
procjene treba da izadje vještak, da nije pravilan način na koji mu je uzet
novac za izlazak na licu mjesta, pa kako je po gradu čuo  za ponašanje sudije
V.P., to je tražio prijem kod prdsjednika suda Z.P. koji mu je takodje
predočio  da ima preko četrdeset takvih slučajeva te da sačine službenu
zabilješku a P. će stajati iza njega. Ističe da je kod predsjednika pošao
nakon 37 dana  jer je umedjuremenu bio službeno odsutan o čemu nema dokaza. U
završnoj riječi navodi da je predsjedniku suda prijavio ponašanje sudije P. a
sve što je navedeno u službenoj zabilješci on je rekao predsjedniku suda.
Konačno predlaže da ga sud oslobodi optužbe jer nije učinio krivično djelo
koje mu se stavlja na teret.  
U dokaznom postupku sud je izveo dokaze čitanjem službene zabilješke
Su.br.VI-1, br. 200/2006 od 26.07.2007. godine,  čitanjem zapisnika
O.br.561/2006 od 19.06.2006. godine i zapisnika od  03.07.2006. godine,
čitanjem potvrde izdate od sudije P.V., čitanjem  Odluke Sudskog savjeta
Su.br.177/06 od 24.10.2006. godine, saslušanjem svedoka B.V. i J.D..  
Iz službene zabilješke  Su-VI-1 br.200/2006 od 26.07.2007. godine  utvrdjuje
se  da je okrivljeni B.R. dao izjavu pred predsjednikom Osnovnog suda u
Podgorici, Z.P., u kojoj je naveo  da mu je od strane sudije  V.P. nezakonito
naplaćeni troškovi u korist sudije koja je insistirala na navodnoj potrebi da
izadje sa svojim daktilografom na lice mjesta radi uvidjaja na zaostavštini,
čemu on nije vidio svrhu. Dalje je naveo da nije istina da je on tražio  da
sud procjenjuje vrijednost zaostavštine kako je to zapisnički konstatovano
03.07.2006. godine već mu je sudija nakon davanja nasledničke izjave rekla  da
mora da plati 55,00 Eura odmah na ročištu  pri čemu  je sudija ostala uporna
i pored njegovog protivljenja i zahtijevanja objašnjenja. Tom prilikom mu je
obećala  da će mu naplatiti najnižu taksu  te je on dao 50,00 Eura stim da
naknadno da 5,00 eura. Svojim vozilom sudiju i daktilografa doveo je na licu
mjesta gdje je sudija samo pogledala nepokretnosti  i proizvoljno navela njenu
vrijednost od 150.000 Eura  i rekla mu da treba da plati taksu od 300,00 Eura.  
Iz zapisnika O.br.561/2006 od 19.06.2006. godine utvrdjuje se da je isti
sastavljen u postupku raspravljanja zaostavštine iza smrti pok. B.P.M . iz P.
u prisustvu sudije V.P., zapisničara J.D. i B.R. i B.S., kao naslednika I
naslednog reda. U istom zapisniku je konstatovana ostavinska masa iza pok.
B.M.  pa je proveden dokazni postupak nakon čega su date nasledničke izjave od
strane B.S. i B.R. koje su ovjerili otiskom prsta, odnosno svojeručnim
potpisom. Nadalje, se konstatuje da stranka traći da sud utvrdi vrijednost
nepokretnosti jer ne raspolaže podacima o vrijednosti iste pa je sud donio
rješenje kojim je odredio uvidjaj suda na lice mjesta za dan 03.07.2006.
godine u 10,00 časova. Navedeni zapisnik potpisan je od strane sudije.  
Iz zapisnika  O.br.561/2006 od 03.07.2006. godine se utvrdjuje da je u
navedenom postupku u prisustvu B.R. i na zahtjev stranke sud izvršio  procjenu
vrijednosti zaostavštine radi plaćanja takse na ostavinsko rješenje  jer
stranka ne raspolaže podacima o vrijednosti nepokretnosti. Dalje se navodi da
je sud procijenio vrijednost zaostavštine na 150,00 Eura nakon odbitka
troškova za sahranu pokojnika te da je stranka saglasna sa tom procjenom  i ne
traži angažovanje vještaka. Zapisnik je potpisan od strane B.R. i sudije.  
Iz potvrde, koja nema datuma i oznake, utvrdjuje se da je na izlazak na lice
mjesta B.R. isplatio 55,00 Eura i to za sudiju P.V. 40,00 Eura i za
zapisničara J.D. 15,00 eura. Ova potvrda potpisana je od strane sudije.  
Iz odluke Sudskog savjeta Su.br.177/06 od 24.10.2006. godine  utvrdjuje se da
se sudija V.P. privremeno udaljava od dužnosti sudije Osnovnog suda u
Podgorici. Iz obrazloženja iste odluke utvrdjuje se da je predsjednik Osnovnog
suda u Podgorici Z.P. dana 10.08.2006. godine podnio inicijativu za
razrješenje  sudije V.P. na osnovu kojeg je Sudski savjet na sjednici od
23.10.2006. godine utvrdio predlog za razrješenje.  
Svedok B.V. u svojoj svedočkoj izjavi navodi da joj ništa nije poznata u vezi
sačinjavanja službene zabilješke pred predsjednikom Osnovnog suda u Podgorici
gdje je ona sudija a o istoj je kasnije saznala.  
Svedok J.D.  je izjavila  da je bila zapisničar kod sudije V.P. pa se sjeća da
u predmetu gdje je u ostavinskom postupku stranka bila B.R., je od njega uzeta
naslednička izjava i zakazan izlazak na lice mjesta radi procjene vrijednosti
nepokretnosti. Sudija P. i  ona su izašli na lice mjesta u kući B. gdje su
sačinjeli zapisnik  Ističe  da nikakvih nagovora od strane sudije P. za
izlazak na lice mjesta nije bilo.  
Nakon provedenog dokaznog postupka, cijeneći navode  iz tužbe i odbranu
okrivljenog te provedene dokaze, sud je našao da je okrivljeni učinio krivično
djelo bliže opisano u izreci presude.  
Naime,  okrivljeni u svojoj odbrani navodi da je on zaista predsjedniku
Osnovnog suda u Podgorici Z.P. rekao da je tada sudija V.P. insistirala   na
potrebu da izadje na lice mjesta radi procjene vrijednosti nepokretnosti u
ostavinskom predmetu koji se vodio iza smrti njegovog oca i ako on nije vidio
svrhu tog izlaska. Takodje da mu je rekla da mora da plati 55,00 Eura odmah na
ročištu i da joj obezbijedi vozilo za prevoz radi uvidjaja pa je on bio, i
pored protivljenja i zahtijevanja  da mu se objasni zašto je prinudjen da
plaća ove troškove, platio 50,00 Eura jer više nije kod sebe imao a da 5,00
eura da na lice mjesta. O svemu prednjem je i sastavljena službena zabilješka
od strane predsjednika suda. Dalje navodi da je prednje prijavio nakon što je
u gradu čuo za ponašanje V.P. pa i od predsjednika suda koji je rekao da će
stajati iza njega jer već ima četrdeset takvih prijava.  
Medjutim, sud nalazi da ovakvi navodi  okrivljenog ničim nijesu potkrijepljeni
niti je okrivjleni predložio bilo koji dokaz u cilju utvrdjivanja istinitosti
takvih navoda iz službene zabilješke.Nasuprot tome, ovi navodi su u
suprotnosti  kako sa sadržinom zapisnika O.br.561/2006 od 19.06.2006. godine i
od 03.07.2006. godine u istom predmetu tako i sa iskazom svedoka  J.D.. Naime,
radnje na ročištima od 19.06.2006. godine i 03.07.2007. godine okrivljeni, kao
stranka u tom postupku je potvrdio svojim potpisom ne stavljajući nikakav
prigovor na iste pa ih sud,obzirom da ovi zapisnici predstavljaju službene
isprave,uzima kao istinite.U protivnom,sadržaji zapisnika sačinjeni u toku
postupaka bili bi podložni provjeri i zbog običnih sumlji, što bi dovelo u
pitanje funkciju suda u svim sudskim postupcima.  
Pri tome,sud se nije upuštao u ocjenu neophodnosti i zakonitosti radnji koje
su provedene na navedenim raspravama i zapisnički konstatovani jer to i nije
predmet ovog postupka.  
Takođe,iz izjave svjedoka J.D.,kojoj sud daje punu vjeru smatrajući njen iskaz
objektivan i istinit, utvrđuje se da privatna tužiteljica,u svojstvu
sudije,van ovog što je uneseno u predmetne zapisnike,nije sa okrivljenim imala
rasprave u vezi neophodnosti uviđaja na licu mjesta i naplate troškova vršenja
uviđaja.  
Prilikom  odmjeravanja visine novčane kazne, sud je u odsustvu otežavajućih
okolnosti, na strani okrivljenog kao olakašavajuće okolnosti cijenio to što je
porodičan čovjek, otac dvoje maloljetne djece, njegovo korektno držanje na
galvnom pretresu, te da ranije nije osudjivan. Imajući prednje u vidu, sud je
ocijenio da su se stekli uslovi za ublažavanje kazne prihvatajući ove
olakšavajuće okolnosti kao osobite pa je okrivljenom izrekao novčanu kaznu
ispod zakonskog minimuma cijeneći da će se i sa navedenom kaznom ostvariti
svrha kažnjavanja  i uticati na okrivljenog da u buduće ne vrši krivična
djela.  
Kako je okrivljeni B.R. oglašen krivim,to je shodno čl.202 ZKP-a obavezan ovom
sudu da nadoknadi iznos od 20,00 eura na ime paušala.  
Na osnovu prednjeg,odlučeno je kao u dispozitivu presude.  
                                         OSNOVNI SUD U DANILOVGRADU  
                                                    Dana 01.11.2007.godine

ZAPISNIČAR
SUDIJA  
Rajka Bobičić
Željko Vuković  
DN-a:  

privatnoj  tužiteljici
okrivljenoj                                  S u d i j a,


