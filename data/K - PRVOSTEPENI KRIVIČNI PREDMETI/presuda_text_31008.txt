Posl.br. K. 117/13
U I M E C R N E G O R E
OSNOVNI SUD U CETINJU, kao prvostepeni, krivični, po sudiji Ćupić Mariji, kao
sudiji pojedincu uz učešće sudskog namještenika Martinović Aleksandre, kao
zapisničara u krivičnom predmetu okrivljenih D.M.i S.B.iz Cetinja, kao
saizvršilaca zbog krivičnog djela napad na službeno lice u vršenju službene
dužnosti iz člana 376. stav 3. u vezi stava 1. a u vezi člana 23. stav 2.
Krivičnog zakonika, po optužnom predlogu Osnovnog državnog tužilaštva u
Cetinju Kt.br. 107/13 od 08.07.2013. godine, nakon održanog glavnog i javnog
pretresa dana 31.07.2013. godine, u prisustvu savjetnika ODT-a Đ. M.
okrivljenih D.M. S.B. sa braniocem po službenoj dužnosti M. N. adv.iz Cetinja
i ošt.K.B. donio je dana 02.08.2013.godine i javno objavio
P R E S U D U
Okr. D.M. zvani D. od oca N. i majke N. rođene V. rođen ...... godine u
Cetinju, gdje i prebiva u »....« državljanin Crne Gore, nezaposlen, neoženjen,
pismen, sa završenom srednjom školom, lošeg imovnog stanja, osuđivan presudama
Osnovnog suda u Cetinju: K.br. 539/09 od 15.11.2010. godine, zbog krivičnog
djela nasilničko ponašanje iz člana 399. KZ-a, na kaznu zatvora u trajanju od
6 (šest) mjeseci, uslovno na 1 (jednu ) godinu i K. br. 16/11 od 22.06.2011.
godine, zbog krivičnog djela teška krađa iz člana 240. stav 1. KZ-a, na kaznu
zatvora u trajanju od 1 (jedne) godine, uslovno na 2 (dvije) godine.
Okr. S.B. od oca N. i majke M. rođene S. rođen ....... godine u Cetinju, gdje
i prebiva u nas. ..... državljanin Crne Gore, nezaposlen, neoženjen, pismen,
sa završenom srednjom školom, lošeg imovnog stanja, osuđivan, presudom
Osnovnog suda u Kotoru, K. br. 442/09 od 24.12.2009. godine, zbog krivičnog
djela teška krađa u produženom trajanju iz člana 240. stav 1. tačka 1. i 2. u
vezi člana 49 Krivičnog zakonika, na kaznu zatvora u trajanju od tri mjeseca i
21 (dvadeset i jedan ) dan,
K r i v i su:
Zato što su:
Dana 02.07.2013. godine, oko 21,00 časova, ispred službenih prostorija Uprave
policije-Odjeljenje bezbjednosti Cetinje, iako svjesni da se oštećeni K. B.
ovlašćeni policijski službenik Uprave policije-Odjeljenje bezbjednosti
Cetinje, nalazi u vršenju službene dužnosti iz poslova javne bezbjednosti-
otkrivanja učinilaca krivičnog djela, istom prijetili da će ga napasti, na
način što su, dok je oštećeni okrivljenima objašnjavao razlog privremenog
oduzimanja predmeta, okrivljeni D.M. mu je uputio prijetnje sadržine: "K.
pičko, nećeš nam oduzeti te predmete, nema tih muda koja će nam ih oduzeti,
špijune, ubit ću te, polomit ću te čitavog", te pokušao da fizički napadne
oštećenog K.B. u čemu su ga spriječili ovlašćeni policijski službenici
Odjeljenja bezbjednosti Cetinje: V. A. S. S. R. R. i P. D. nakon čega
okrivljeni D.M. nastavlja da prijeti oštećenom K.B.u riječima sadržine: "Pičko
jedna, kad te vidim u grad prebiću te kao pičku, prebiću te čitavog, uska je
ona naša ulica, sačekaću te na ćošak kod plinare, pa ćes vidjeti", dok je
okrivljeni S.B. oštećenom K.B. uputio prijetnju sadžine: "K. prebićemo te
obojica ka pičku, noge ćemo ti polomiti, šipkom ću ti cjevanice polomiti,
svoga ćemo te slomiti, vidjećemo se mi u grad, vidjećeš kad te sretnemo, malo
je Cetinje", istovremeno pokušavajući da fizički nasrne na oštećenog K.B. u
čemu biva spriječen od strane ovlašćenog policijskog službenika Odjeljenja
bezbjednosti Cetinje, M. A.
-čime su kao saizvršioci, izvršili krivično djelo napad na službeno lice u vršenu službene dužnosti iz člana 376. stav 3. u vezi stava 1. a u vezi člana 23. stav 2. Krivičnog zakonika
pa ih sud  primjenom citiranog zakonskog propisa, te primjenom članova 4, 5,
13, 15, 32, 33, 36, 42, 51, Krivičnog zakonika i članova 226-229, i 374.ZKP-a,
O S U Đ U J E
i to okr.D.M. na kaznu zatvora u trajanju od sedam mjeseci u koju mu se ima
uračunati vrijeme lišenje slobode dana 02.07.2013.godine od 22,10 časova do
31.07.2013.godine, dok preostali dio kazne ima izdržati po pravosnažnosti ove
presude,a okrivljenog S.B. na kaznu zatvora u trajanju od 6 mjeseci, u koju mu
se ima uračunati vrijeme lišenje slobode dana 02.07.2013.godine od 22,10
časova do 31.07.2013.godine, dok preostali dio kazne ima izdržati po
pravosnažnosti ove presude.
Okrivljeni su dužni da solidarno snose troškove krivičnog postupka koji se
odnose na angažovanje branioca po službenoj dužnosti , te se obavezuju da na
ime paušala u korist budžeta Crne Gore uplate iznos od po 30,00 € u roku od 15
dana po pravosnožnosti presude pod prijetnjom prinudnog izvršenja .
O b r a z l o ž e nj e
Osnovno državno tužilaštvo u Cetinju podnijetim Optužnim predlogom Kt.br.
107/13 od 08.07.2013. godine, okrivljenim D. M. i S.B. iz Cetinja, stavilo je
na teret da su kao saizvršioci počinili krivično djelo napad na službeno lice
u vršenju službene dužnosti iz člana 376. stav 3. u vezi stava 1. a u vezi
člana 23. stav 2. Krivičnog zakonika. U završnoj riječi na glavnom pretresu
zastupnik optužbe ostao je pri podnijetom optužnom predlogu i predložio sudu
da okrivljene D.M.i S.B., oglasi krivim za predmetno krivično djelo i osudi po
zakonu.
Okrivljeni D.M. u svojoj odbrani je naveo da je dana 02.07.2013. godine oko
18,00 časova na kružnom putu u Cetinju, patrola policije zaustavila taksi
vozilo koje nije bilo obilježeno, a u kojem se nalazio sa svojim drugovima,
S.B. i J. M. Patrola im je iz čista mira rekla da idu u stanicu policije.
Pošli su u stanicu policije i policija im je oduzela neke stvari za koje su
mislili da su ukradene, a radi se o nekim bakarnim kablovima koji su u
vlasništvu M. M. Tom prilikom su rekli da su to stvari M.M. i da će isti doći
da da izjavu da su to njegove stvari , ali ga je tada K.B. pozvao da idu da se
biju ,vrijeđajući ga, govoreći mu "pičko jedna" i druge ružne riječi. Kasnije
je kod njih ponovo došao K. pitao ih je da li hoće da daju izjavu, usled čega
je došlo do prepirke, pa mu je tada rekao da ne može da im oduzme stvari jer
iste nijesu ukradene i tačno je da ga je pozvao da se biju, ali mu nije
prijetio, a tačno je da ga je psovao koliko i ovaj njega. Tražio mu je broj
telefona da se nađu da riješe problem jer misli da K.ima nešto protiv njega,
jer se drsko panaša. Nije tačno da je pokušavao da nasrne na njega, samo je
stao između policije i policajci su ga gurali. Nije čuo da je S.B. upućivao
riječi prijetnje K.. Dodao da je bio izrevoltiran i reagovao je u afektu i da
je to jedini razlog za šta se tako ponašao i da se kaje zbog toga. Ponovo je
istakao da nije bilo fizikog kontakta između njega i K. i da se ovako nešto
neće ponoviti.
Okrivljeni S.B. u svojoj odbrani je naveo da nije tačno da je počinio krivično
djelo . K.B. dok se nalazio ispred Ispostave Cetinje sa drugovima D.M. i J.M.
pozivao ih je da se fizički obračunaju, na što su odgovorili da nema problema.
Između njih je bilo 4-5 policajaca, ne zna kako se zovu, ali da zna kako
izgledaju i da su stajali između njega, D.M.i K.B. kako ne bi došlo do nekog
fizičkog kontakta i da su razmijenili više prijetnji i uvreda. Prijetnje su
bile sadržine da se pobiju kada se sretnu u grad ,a da je K.govorio da hoće
tada na fer i da nikakavih drugih prijetnji nije bilo. Uvrede, kao npr.
"pičko" i slično govorili su i oni K. i on njima, dok J. M. nije učestvovao u
ovome samo je stajao sa strane. K. nijesu tražili broj telefona. Dodao je da
se sve desilo u afektu, bio je nervozan, obzirom da je radio čitav prethodni
dan ,a da ništa nije jeo, inače se ne bi ovo desilo. Nije bilo fizikog
kontakta između njega i K. i ovako se nešto neće ponoviti ,a kaje se zbog
preduzetih radnji.
Branilac okrivljenih N. M. adv. iz Cetinja je na glavnom pretresu u završnoj
riječi predložio sudu da okrivljene oslobodi od krivičnog djela koje im je
stavljeno na teret, obzirom da u toku postupka njie dokazano da su isti
počinili krivično djelo stavljeno im na teret, a ako iste oglasi krivim da ih
što blaže kazni jer su isti izrazili žaljenje zbog događaja koji se desio i
obećali da se isto neće ponoviti.
Radi razrješenja ove krivičnopravne stvari, Sud je u dokaznom postupku na
glavnom pretresu proveo sledeće dokaze: saslušao svjedoka oštećenog K.B.,
svjedoka V. A. te na saglasan predlog stranaka umjesto neposrednog saslušanja
pročitao iskaz svjedoka S. S. M. A. i P. D. J. M. R. R. pročitao izvještaj
Uprave policije OB Cetinje iz kaznene evidencije za okrivljene D.M.i S.B..
Iz iskaza svjedoka-oštećenog K.B. proizilazi da je dana 02.07.2013. godine,
oko 19,30 časova pozvan kao dežurni inspektor od strane dežurne službe OB
Cetinje da su u prostorije OB Cetinje prestigla lica u taksi vozilu koja su sa
sobom imala metalne predmete, za koje se sumnjalo da potiču od izvršenja
krivičnog djela. Kada je došao ispred prostorija OB Cetinje zatekao je D. M.
koji je odmah rekao "evo ga ova pička od K.", na šta je pitao "ima li
problema", a D. nije ništa odgovarao u čemu se umiješala patrola da smire
situaciju i kada je krenuo da uđe u prostorije OB Cetinje opet mu je D. rekao
"pičko".D. S.B. i J.M. su zatečeni u taksi vozilu u čijem su prtljažniku bili
metalni predmeti. Po obavljenoj konsultaciji sa dežurnim zamjenikom ODT
Cetinje, nakon što su D.M., S.B. i J.M. odbili da daju obavještenja,
privremeno je oduzeo te predmete iz taksi vozila. Na ovo su D.M., S.B. i J.M.
reagovali ,tako što su tražili da ih vrati, odn. S. je tom prilikom rekao da
su radili čitav dan i da treba tužilac da im za to da pare i sa D.M.  je
pokušavao da dođe do predmeta, ali ih je patrola policije u tome spriječila,
da bi tad D.M. počeo da viče i da mu se obraća riječima " K. pičko, nećeš nam
oduzimati te predmete, nema tih muda koja će nam ih oduzeti, špijune ubiću te,
polomiću te čitavog", te je kretao u njegovom pravcu da ga fizički napadne u
čemu je bio spriječen od strane prisutnih policijskih službenika, ali je
nastavio da mu govori "Pičko jedna, kad te vidim u grad prebiću te kao pičku‚
polomiću te čitavog, uska je ova naša ulica, sačekaću te na ćošak, pa ćes
vidjeti". U istom trenutku i S.B. je počeo da nasrće na njega ,ali je bio
spriječen od strane policijskih službenika, tako da mu se isti prebližavao na
metar dva i povišenim tonom mu upućivao riječi " K. prebićemo te obojica ka
pičku, noge ćemo ti polomiti, svoga ćemo te polomiti, vidjećemo se mi u grad,
vidjećeš kad se sretnemo, malo je Cetinje". Istakao je da mu je D.M. tražio da
mu da broj telefona, govoreći mu "daj mi broj telefon da te nazovem, da se
nađemo u grad da te prebijem, pičko jedna", a onda je tražio od S. da upiše
njegov broj. Pridružio se krivičnom gonjenju protiv okrivljenih s tim što nije
postavio imovinskopravni zahtjev.
Iz iskaza svjedoka V. A. proizilazi da se dana 02.07.2013. godine, nalazio na
svom radnom mjestu u OB Cetinje kao dežurni starješina i oko 19,30 časova,
dvije patrole su ga obavijestile da su zaustavili taksi vozilo, u kojem su se
nalazili D.M., S.B. i J. M. u prtljažnuku su bili metalni predmeti, za koje se
sumnjalo da potiču od izvršenja krivičnog djela. Patrola S. S. ih je dovezla
do OB Cetinje, i već na parking prostoru su počeli da govore da neće da daju
izjave, a  J.M. je govorio da su zaradili dok su ostali slušali. D.M. je
govorio da je to sve namještaljka K.B. i govorio razne uvrede na njegov račun.
U tom trenutku je došao K.B. kao dežurni inspektor i tada je D. počeo da mu
govori uvrede uvrede "đe si pičko šlinava, K. pičko, špijune i sl." i K.mu je
rekao "u čemu je problem", ali je ovaj i dalje nastavio da ga vrijeđa. Kako
oni nijesu htjeli da daju obavještenja, K . je ušao u prostorije OB Cetinja
kako bi prikupio obavješetenja od vozača taksi vozila, dok su ovi ostali
napolje i dalje govoreći razne uvrede na njegov račun. Kako je vidio da može
doći do konflikta pozvao je i patrolu R. R. P. D. dok je M. A. bio u dežurnoj
službi i povremeno izlazio. Kada je K. ponovo izašao i saopštio D. S. i J. da
će predmeti biti privremeno oduzeti i da ukoliko oni ne žele da daju izjavu
mogu da idu kući, na što su isti počeli da negoduje na to pa se D. počeo
zalijetati na K. govoreći mu: K. pičko, nećeš nam oduzimati te predmete, nema
tih muda koji će nam ih oduzeti, špijune ubiću te, polomiću te čitavog, pičko
jedna kad te vidim u grad, prebiću te kao pičku, , prebiću te čitavog, uska je
ono naša ulica, sačekaću te na ćošak, pa ćeš vidjeti, pa je i S. počeo da
nasrće prema K. govoreći mu "K. prebićemo te obojica ka pičku, noge ćemo ti
polomiti, šipkom ću ti cjevanice polomiti, nema bez toga dok ti šipkom
cjevanice ne polomim, vidjet ćemo se u grad, malo je Cetinje, znaš li da imaš
sina, ubiću ti neko dijete, sa po Cetinja si se zamjerio", a bilo je još
uvreda, ali se nije mogao sjetiti tačne sadržine. Između njih je stajao sa
kolegama ,kako nebi došlo do konflikta između K., D. i S. Čuo je kad je D.
tražio K. broj telefona da se nađu poslije posla da se pobiju, i da je govorio
S.B.u da upiše broj. K.je zatim ušao u prostorije policije, dok je on sa
ostalim kolegama ostao napolje kako bi smirii D. i S.
Iz iskaza svjedoka S. S. proizilazi da je dana 02.07.2013. godine u
popodnevnim časovima, obavljao svoje redovne zadatke u patroli na gradskom
područiju, kada je dobio poziv od dežurne službe OB Cetinje, da zaustavi taksi
vozilo, jer postoji mogućnost da se u njemu nalaze predmeti koji su nastali
izvršenjem krivičnog djela. Sa kolegala P. i R. je zaustavio navedeno vozilo u
kojem su bili D.M.  S.B. i J.M. dok je u prtljažniku vozila bila određena
količina metalnih predmeta o čijem porijeklum oni nijesu imali dokaza sa
sobom, pa ih je odveo do OB Cetinje. Dok su bili na parkingu, došao je K.B.,
koji je bio dežurni inspektor tog dana, i tada su mu S. i D. upućivali više
uvreda u čemu je D. prednjačio. Kako oni nijesu htjeli da daju izjave K.B. je
ušao u prostorije OB Cetinje sa taksistom,kako bi od njega prikupio
obavješetenja, i kada je ponovo izašao i saopštio D. S. i J. da će predmeti
biti privremeno oduzeti i da ukoliko oni ne žele da daju izjavu da mogu da idu
kući, isti su počeli da negoduje na ,a  D. se počeo zalijetati na K. govoreći
mu: K. pičko, nećeš nam oduzimati te predmete, nema tih muda koji će nam ih
oduzeti, špijune ubiću te, polomiću te čitavog, pičko jedna kad te vidim u
grad, prebiću te kao pičku, , prebiću te čitavog, uska je ono naša ulica,
sačekaću te na ćošak, pa ćeš vidjeti, pa je i S. počeo da nasrće prema K.
govoreći mu "K. prebićemo te obojica ka pičku, noge ćemo ti polomiti, svoga
ćemo te polomiti, vidjećemo se mi u grad, vidjećeš kad se sretnemo, malo je
Cetinje", dok su ih oni spriječili, kako ne bi došlo do fizičkog sukoba. Naveo
je da je čuo kad je D. tražio K. broj telefona da se nađu poslije posla da se
pobiju, K. je zatim ušao u prostorije policije, a oni su ostali sa D. i S.
napolje da ih smiruju.
Iz iskaza svjedoka M. A. proizilazi da je dana 02.07.2013. godine, dok se
nalazio na svom radnom mjestu u dežurnoj službi OB Cetinje, dok je imao
stranku začuo ispred zgrade gužvu i galamu. Čuo je D.M. da nekom govori
"jebaću ti majku" , ali nije vidio na koga se to odnosi. Izašao je napolje i
vidio D.M. S. B. i J.  M. kao i njegove kolege V. A. S. S. R. R. i P. D. te
K.B., kome je D. upućivao uvrede razne i zvao ga da se biju, i zalijetao se
prema njemu, a onda je i S. počeo da se zalijeće prema K., pa ga je on uhvatio
i pitao što radi ,a ovaj mu je na to odgovorio da mu je D. drug. Sjeća se da
je D. tražio broj telefona K. i da je to govorio nekome, ali ne zna kome je to
govorio. Naveo je da je sa kolegom Kokotovićem ušao unutra ,dok su kolege
ostale napolje sa D. S. i J. Bilo je tu nekih prijetnji i uvreda, ali je bio
fokusiran da spriječi fizički kontakt, tako da nije tačno sve čuo što je
rekao.
Iz iskaza svjedoka P. D. proizilazi da su dana 02.07.2013. godine, dok se
nalaziio na svom radnom mjestu, zajedno sa kolegama R. R. u 21,00 časova, od
strane dežurnog starješine OB Cetinje V. A. pozvani da dođu ispred službenih
prostorija OB Cetinje. Kada su došli ispred službenih prostorija zatekli su
OPS V. A. S. S. i K.B., dok je M. A. bio u prostrijama OB Cetinje i povremeno
je izlazio napolje. Ispred prostorija policije bili su D.M. S.B. J. M. i D.M.
koji je bio izuzetno agresivan, zalijetao se prema K. te je sa kolegama stajao
između njih da ne bi došlo do fizičkog kontakta i čuo je da je ovaj K. govorio
" K. pičko, nećeš nam oduzimati te predmete, nema tih muda koji će nam ih
oduzeti, špijune, dođi da se tučemo i sl." D. se zalijetao prema K. i
prebližavao mu se na nekih metar -dva. Dodao je da je S. nastavio da se
agresivno ponaša i da se zalijeće prema K. i govorio mu "K. prebićemo te
obojica kao pičku, noge ćemo ti polomit, vidjećemo se u grad, vidjećeš kad se
sretnemo, malo je Cetinje, Cetinje tebe ne voli, ojadi Cetinje" i sl. D.M. je
tražio broj telefona K. da bi se sreli u grad da riješe problem ,nakon čega je
K. ušao u prostorije OB Cetinje, dok je on sa kolegama ostao ispred kako bi
razgovarali sa D. i S. koji su se poslije nekog vremena smirili.
Iz iskaza svjedoka J. M. proizilazi da se zajedno sa drugovima D.M. i S.B.
dana 02.07.2013. godine, u kasnim popodnevin časovima nalazio ispred zgrade
policije u Cetinju i da je bilo 5-6 policajaca, koje gleda po Cetinju ,ali se
nije mogao sjetiti imena i prezimena. Ubrzo je došao K.B. koji je odmah nakon
što je izašao iz auta, počeo da viče, da im govori svašta i da ih naziva
klošarima i sl. i da mu je tom prilikom rekao da ne može tako da se ponaša, na
šta mu je isti odgovorio da protiv njega nema ništa. Dodao je da im je K.
govorio razne uvrede i da se zalijetao da se svađa sa njima ,ali da su
policajci stajali između njih. Nakon toga, K. je ušao u zgradu policije, a on
pošao kući da se istušira i poslije sat vremena se vratio u stanicu policije i
zatekao S.B.i D.M.da sjede unutra .Sve je bilo mirno i u njegovom prisustvu ni
S. ni D. nijesu vrijeđali K. niti su kretali da ga fizički napadnu, niti se
sjeća da su mu tražili broj telefona.
Iz iskaza svjedoka R. R. proizilazi da dana 02.07.2013. godine, dok se
nalaziio na svom radnom mjestu, zajedno sa kolegama P. D. u 21,00 časova, od
strane dežurnog starješine OB Cetinje V. A. pozvani su da dođu ispred
službenih prostorija OB Cetinje. Kada su došli ispred službenih prostorija
zatekli su OPS V.A. S. S. i K.B., dok je M. A. bio u prostrijama OB Cetinje i
povremeno je izlazio napolje. Ispred prostorija policije bili su D.M. S.B. J.
M. i D.M. koji je bio izuzetno agresivan, zalijetao se prema K.. Sa kolegama
je stjao između njih da ne bi došlo do fizičkog kontakta i čuo je da je D. K.
govorio " K. pičko, nećeš nam oduzimati te predmete, nema tih muda koji će nam
ih oduzeti, špijune, dođi da se tučemo i sl." ,dok je S. bio mnogo manje
agresivan ,govoreći K. da ne može da im oduzima predmete ,da se ponaša kao Čak
Noris u Cetinje,da misli malo na sebe i svoju porodicu i sl.,ali nije čuo da
ga je psovao ili da mu je prijetio.Nijesu primjenjivali nikakavu silu da bih
ih spriječili,sa razloga da bi se sve riješilo mirnim putem,tj. sa kolegama je
dugo ostao i razgovarao sa D. i S. koji su se poslije nekog vremena smirili.
Iz izvoda iz KE UP Ispostava Cetinje za okrivljenog D.M. proizilazi da je isti
osuđivan i to: presudama Osnovnog suda u Cetinju: K.br. 539/09 od 15.11.2010.
godine, zbog krivičnog djela nasilničko ponašanje iz člana 399. KZ-a, na kaznu
zatvora u trajanju od 6 (šest) mjeseci, uslovno na 1 (jednu ) godinu i K. br.
16/11 od 22.06.2011. godine, zbog krivičnog djela teška krađa iz člana 240.
stav 1. KZ-a, na kaznu zatvora u trajanju od 1 (jedne) godine, uslovno na 2
(dvije) godine.
Iz izvoda iz KE UP Ispostava Cetinje za okrivljenog S.B.proizilazi da je isti
osuđivan i to presudom Osnovnog suda u Kotoru, K. br. 442/09 od 24.12.2009.
godine, zbog krivičnog djela teška krađa u produženom trajanju iz člana 240.
stav 1. tačka 1. i 2. u vezi člana 49 Krivičnog zakonika, na kaznu zatvora u
trajanju od tri mjeseca i 21 (dvadeset i jedan ) dan.
Analizirajući rezultate dokaznog postupka te na osnovu savjesne i brižljive
ocjene svih provedenih dokaza pojedinačno i u svojoj ukupnosti sud je
nesumnjivo utvrdio da su okrivljeni D.M. i S.B., kao saizvršioci počinili
krivično djelo napad na službeno lice u vršenju službene dužnosti iz čl. 376.
st. 3. u vezi st. 1, a u vezi čl.23.st.2.Krivičnog zakonika u vremenu, mjestu
i na način bliže opisan dispozitivom ove presude.
Utvrđujući činjenice radi pravilnog odrđenja materijalnopravnog odnosa u ovoj
krivičnopravnoj stvari sud je nesumnjivo utvrdio da su okrivljeni dana
02.07.2013. godine, oko 21,00 časova, ispred službenih prostorija Uprave
policije-Odjeljenje bezbjednosti Cetinje, iako svjesni da se oštećeni K.B.,
ovlašćeni policijski službenik Uprave policije-Odjeljenje bezbjednosti
Cetinje, nalazi u vršenju službene dužnosti iz poslova javne bezbjednosti-
otkrivanja učinilaca krivičnog djela, istom prijetili da će ga napasti, na
način što su, dok je oštećeni okrivljenima objašnjavao razlog privremenog
oduzimanja predmeta, okrivljeni D.M. mu je uputio prijetnje sadržine: "K.
pičko, nećeš nam oduzeti te predmete, nema tih muda koja će nam ih oduzeti,
špijune, ubit ću te, polomit ću te čitavog", te pokušao da fizički napadne
oštećenog K.B. u čemu su ga spriječili ovlašćeni policijski službenici
Odjeljenja bezbjednosti Cetinje: V. A. S.S. R. R. i P. D. nakon čega
okrivljeni D.M. nastavlja da prijeti oštećenom K.B. riječima sadržine: "Pičko
jedna, kad te vidim u grad prebiću te kao pičku, prebiću te čitavog, uska je
ona naša ulica, sačekaću te na ćošak kod plinare, pa ćes vidjeti", dok je
okrivljeni S.B. oštećenom K.B. uputio prijetnju sadžine: "K. prebićemo te
obojica ka pičku, noge ćemo ti polomiti, šipkom ću ti cjevanice polomiti,
svoga ćemo te slomiti, vidjećemo se mi u grad, vidjećeš kad te sretnemo, malo
je Cetinje", istovremeno pokušavajući da fizički nasrne na oštećenog K.B., u
čemu biva spriječen od strane ovlašćenog policijskog službenika Odjeljenja
bezbjednosti Cetinje, M. A.
U ovakvim se radnjama okrivljenih koje se sastoje u prijetnji napadom na
ovlašćenog policijskog službenika Uprave policije Ispostave Cetinje, kao
pasivnog subjekta, u konkretnom slučaju u vršenju službene dužnosti-iz poslova
javne bezbjednosti, otkrivanja učinilaca krivičnog djela, a koje radnje je
preduzimao u okviru svojih ovlašćenja i koje svojstvo mu je predviđeno
odredbama čl. 142. KZ-a, te kod činjenice da je djelo svršeno samom prijetnjom
napadom, odn.da je prijetnja ozbiljna i ostvarljiva,posebno kada se ima u vidu
mjesto gdje je prijećeno,odnosno prisustvo lica pred kojima je prijećeno i
pritom iskazana izrazita upornost okrivljenih stiču sva subjektivna i
objektivna obilježja krivičnog djela u pitanju, pri čemu je sud određujući
subjektivni odnos okrivljenih prema djelu utvrdio umišljaj jer su bili svjesni
svog djela i htjeli su njegovo izvršenje, tj. učinioci su bili svjesni da su
prijetnje napadom upućene službenom licu u vršenju službene dužnosti .
Kako su okrivljeni uzeli neposredno i istovremeno učešće u samoj radnji
izvršenja krivičnog djela u pitanju, postupajući pri tom umišljajno, da se
zaključiti da su okrivljeni djelovali kao saizvršioci.
Sud je, nakon detaljne analize iskaza oštećenog policijskog službenika K.B.
koji je djelovalao u okviru svoj službenih ovlašćenja, kao i kroz iskaze
ostalih policijskih službenika saslušanih u svojstvu svjedoka V. A. S. S. M.
A. i P. D.R. R. kako pojedinačno, te dovodeći ih u međusobnu vezu i u
poređenju sa analiziranom odbranom okrivljenih, iste prihvatio kao logične,
ubjedljive i objektivne, budući da su isti međusobno saglasni u svim ključnim
okolnostima, pa je nesumnjivo utvrdio da su okrivljeni D.M. i S.B. kao
saizvršioci počinili krivično djelo napad na službenog lica u vršenju službene
dužnosti iz čl.376.st.3.u vezi st.1. a u vezi člana 23. stav 2. Krivičnog
zakonika u vremenu, mjestu i na način bliže opisan dispozitivom ove presude.
Kod ovakvog činjeničnog utvrđenja, sud je, nakon detaljne analize odbrane
okrivljenih, a imajući u vidu sve sprovedene dokaze došao do zaključka da
odbrana okrivljenih ne predstavlja vjeran prikaz dešavanja tokom kritične
situacije. Naime, u konkretnom slučaju, iz iskaza okrivljenih proizilazi da
isti ne poriču izvjesno učešće u konkretnom događaju, ali ne na način kako je
to predstavljeno optužnim aktom. Sud je ovakvu odbranu cijenio kao nelogičnu,
paušalnu i neobjektivnu i u tom smislu sračunatu na pokušaj izbjegavanja ili
makar ublažavanja sopstvene krivice za počinjeno krivično djelo. Do ovakvog
zaključka sud je prije svega došao nakon svestrane i detaljne analize
objektivnih iskaza oštećenog i svjedoka (policijskih službenika) koji su bili
prisutni kritičnom događaju i koji su opisali koja su lica učestvovala u
izvršenju krivičnog djela i koje su radnje tom prilikom preduzeli,odn.sadržaj
izgovorenih prijetnji vjerodostojno prenjeli sudu. Dakle, odbrana okrivljenih
nije uvjerljiva i objektivna, već naprotiv samo i isključivo sračunata na
izbjegavanje krivičnopravne odgovornosti, u kojoj funkciji je i njihov pokušaj
da iskaz oštećenog predstave kao iskaz koji je motivisan potrebom da im
namjesti nešto što oni nijesu uradili, odnosno na taj način svoje postupke
opravdati kako bi olakšali svoj položaj.
Stim u vezi Sud nije prihvatio odbranu istih koja je opovrgnuta iskazima
oštećenog,te prisutnih svejdoka -ovl.policijskih službenika ,odnosno njihovim
detaljnim i logičnim opisom okolnosti dogadjaja, preciznije uvjerljivim
pojašnjenjem načina izvršenja djela od strane okrivljenih,a čiji iskazi kao
takvi su od značaja prilikom utvrđivanja krivice i krivičnopravne odgovornosti
okrivljenih.
Sud je cijenio i iskaz svjedoka J. M. koji je bio neposredni očevidac
konkretnom prilikom. Isti u svom iskazu opisuje radnje okrivljenih D.M.i
S.B.kao i preduzete radnje od strane ovl.policijskog službenika K.B..
Medjutim,ovaj svjedok ne predstavlja na vjerodostojan način dešavanja tokom
predmetnog dogadjaja,tako da je svoj svjedočki iskaz uspio učiniti bezuicajnim
za svestrano razjašnjenje date krivičnopravne stvari.Ovo sa razloga što usled
očigledne pristrasnosti zbog drugarskog odnosa sa okrivljenim ,dogadjaj
predstavlja tako da isključuje svako učešće okrivljenih ,što je u suprotnosti
i sa samom odbranom okrivljenih,odn.svu odgovornost za dogadjaj prebacuje na
oštećenog.
Odlučujući o kazni koju će izreći okrivljenom D. M. sud je u smislu čl. 42
Krivičnog zakonika, cijenio sve okolnosti od uticaja na njen izbor i visinu,
pa je na strani okrivljenog kao olakšavajuće okolnosti cijenio to što se radi
o mlađoj osobi, da je izrazio kajanje za preduzete radnje, dok je od
otežavajućih okolnosti sud cijenio njegovu raniju osuđivanost, što je sud
utvdio uvidom u izvod iz kaznene evidencije na ime okrivljenog, pa je
okrivljenog osudio na kaznu zatvora u trajanju od 7 (sedam) mjeseci, nalazeći
da će se ovakvom kaznom u okviru opšte svrhe krivičnih sankcija iz čl. 4 st.2
Krivičnog zakonika postići posebna svrha kažnjavanja iz čl. 32 Krivičnog
zakonika, da okrivljeni ubuduće ne vrši ovakva ili slična krivična djela, te
da je ovakva kazna srazmjerna stepenu krivice okrivljenog i težini izvršenog
krivičnog djela.
Shodno čl.51.KZ-a okrivljenom D. M. se u izrečenu kaznu ima uračunati vrijeme
lišenje slobode dana 02.07.2013.godine od 22,10 časova do 31.07.2013.godine,
dok preostali dio kazne ima izdržati po pravosnažnosti ove presude.
Odlučujući o kazni koju će izreći okrivljenom S.B. sud je u smislu čl. 42 st.
Krivičnog zakonika, cijenio sve okolnosti od uticaja na njen izbor i visinu,
pa je na strani okrivljenog kao olakšavajuće okolnosti cijenio to što se radi
o mlađoj osobi, da je izrazio kajanje za preduzete radnje, dok je od
otežavajućih okolnosti sud cijenio njegovu raniju osuđivanost, što je sud
utvdio uvidom u izvod iz kaznene evidencije na ime okrivljenog, pa je
okrivljenog osudio na kaznu zatvora u trajanju od 6 (šest) mjeseci, nalazeći
da će se ovakvom kaznom u okviru opšte svrhe krivičnih sankcija iz čl. 4 st.2
Krivičnog zakonika postići posebna svrha kažnjavanja iz čl. 32 Krivičnog
zakonika, da okrivljeni ubuduće ne vrši ovakva ili slična krivična djela, te
da je ovakva kazna srazmjerna stepenu krivice okrivljenog i težini izvršenog
krivičnog djela.
Shodno čl.51.KZ-a okrivljenom S.B. se u izrečenu kaznu ima uračunati vrijeme
lišenje slobode dana 02.07.2013.godine od 22,10 časova do 31.07.2013.godine,
dok preostali dio kazne ima izdržati po pravosnažnosti ove presude.
Pošto su okrivljeni oglašeni krivim, sud ih je obavezao da solidarno snose
troškove krivičnog postupka koji se odnose na angažovanje branioca po
službenoj dužnosti ,a obzirom da nedostaju podaci o visini troškova ,sud
će,donijeti posebno rješenje o visini istih kada se ti podaci pribave,kao i da
za paušal u korist budžeta Crne Gore uplate iznos od po 30,00 € u roku od 15
dana po pravosnažnosti presude pod prijetnjom prinudnog izvršenja.
Na temelju izloženog shodno čl. 374. ZKP-a valjalo je odlučiti kao u izreci.
OSNOVNI SUD U CETINJU
Dana, 02.08.2013. godine
Zapisničar,  S u d i j a,
Martinović Aleksandra  Marija Ćupić
PRAVNA POUKA:
Protiv ove presude može se izjaviti žalba u
roku od 8 dana od dana prijema Višem sudu
u Podgorici, a preko ovog Suda.