OSNOVNI SUD U ROŽAJAMA
K.br. 126/13
U IME CRNE GORE
Sudija Osnovnog suda u Rožajama Milosav Zekić, uz učešće zapisničara Aide
Luboder , rješavajući po optužnom predlogu Osnovnog državnog tužilaštva iz
Rožaja Kt.br. 160/13 od 19.08.2013 .g. podnijet protiv okrivljenog J. M. iz
Rožaja, zbog krivičnog djela krijumčarenje iz čl. 265. st. 1. Krivičnog
zakonika, nakon održanog glavnog i javnog pretresa u prisustvu Zamjenika
Osnovnog državnog tužioca Aldina Kalača, a u odsustvu uredno pozvanog
okrivljenog, dana 27.09.2013. donio je i javno objavio
P R E S U D U
Okrivljeni J. M., JMB 0512992272016 od oca I. i majke N., rodj. S. , rodjen
05.12.1992.g. u Rožajama , gdje i živi u selo Dračenovac, drž. CG, razumije
crnogorski jezik, koji je i njegov jezik , pismen, završio SSS, nezaposlen,
neoženjen, siromašnog imovnog stanja, neosudjivan,
K R I V J E
Što je:
dana 14.08.2013.godine, u mjestu zv. »Stupljansko Brdo«, Opština Rožaje, bavio
se prenošenjem robe preko carinske linije, izbjegavajući mjere carinskog
nadzora i to: 144 kg sira upakovanih 72 komada plastičnih anbalaža od po 2 kg,
24 kg sira upakovanih u 24 komada plastičnih anbalaža od po 1 kg, 48 paketa
plastičnih omota paprike u pavlaci od po 6 komada od po 1 kg, 10 kartonskih
paketa maslaca od po 15 kg u jednom paketu, 4 kartonska paketa kajmaka od po
25 komada od po 1 kg u vrijednosti od oko 3.000,00 Eura, na način što je iste
u mjestu Draga, Republika Srbija, preuzeo od nepoznatog lica, utovario ih u
svoje terensko motorno vozilo marke »Nisan« bez reg. oznaka plave boje, pa je
zaobišao carinski i policijski punkt i u mjestu Stupa prešao granicu izmedju
Srbije i Crne Gore sporednim putem, gdje je zatečen od strane granične
policije,
- čime je izvršio krivično djelo krijumčarenje iz čl. 265. st. 1. Krivičnog
zakonika.
pa mu sud primjenom pomenutog zakonskog propisa i čl. 4, 13, 15, 32,34 36, 42,
52, 53,54 Krivičnog zakonika i čl. 374. Zakonika o krivičnom postupku izriče
USLOVNU OSUDU
Kojom mu utvrđuje kaznu zatvora u trajanju od  6 (šest) mjeseci i istovremeno
određuje da se kazna neće izvršiti ukoliko osudjeni u roku od jedne godine ne
učini novo krivično djelo.
Da plati na ime troškova krivičnog postupka paušalni iznos od 30.00 eura, u
korist budžeta Crne Gore, u roku od 15 dana po pravosnažnosti ove presude.
Od okrivljenog se oduzimaju 144 kg sira upakovanih u 72 komada plastičnih
anbalaža od po 2 kg, 24 kg sira upakovanih u 24 komada plastičnih anbalaža od
po 1 kg, 48 paketa plastičnih omota paprike u pavlaci od po 6 komada od po 1
kg, 10 kartonskih paketa maslaca od po 15 kg u jednom paketu, 4 kartonska
paketa kajmaka od po 25 komada od po 1 kg kao predmet izvršenja djela.
Istovremeno sud okrivljenog primjenom čl. 4, 13, 15, 32, 34,39, 42, Krivičnog
zakonika i čl. 374. Zakonika o krivičnom postupku
O S U Đ U J E
Na NOVČANU KAZNU u iznosu od 200,00 (dvije stotine) eura.
Ako osudjeni ne plati novčanu kaznu u roku od petnest dana po pravosnažnosti
ove presude, ista će se zamijeniti kaznom zatvora, tako što će se za svakih
započetih 25,00 eura novčane kazne odrediti jedan dan kazne zatvora.
O b r a z l o ž e nj e
Osnovno državno tužilaštvo iz Rožaja, podnijelo je ovome sudu optužni predlog
Kt.br. 160/13 od 19.08.2013 .g. protiv okrivljenog J. M. iz Rožaja, zbog
krivičnog djela krijumčarenje iz čl. 265. st. 1. Krivičnog zakonika (KZ).
Na glavnom pretresu Zamjenik ODT-a Aldin Kalač je ostao pri podnijetom
optužnom predlogu, te je predložio da sud okrivljenog oglasi krivim zbog
krivičnog djela koje mu je optužbom stavljeno na teret i da mu izrekne uslovnu
osudu kojom će mu utvrditi kaznu zatvora u trajanju od šest mjeseci i
istovremeno odrediti da se kazana neće izvršiti ukoliko isti u roku od jedne
godine ne izvrši novo krivično djelo, te da ga istovremeno osudi na novčanu
kaznu u iznosu od 200,00 eura, i da se od istog oduzme roba koja je
upotrijebljena kao predmet izvršenja krivičnog djela.
Na glavnom pretresu nije pristupio uredno pozvani okrivljeni koji je ranije
saslušan pred ODT-om na zapisniku Kt.br. 160/13 od 16.08.2013.g., pa je sud, u
smislu čl. 457. Zakonika o krivičnom postupku (ZKP), pretres održao u njegovom
odustvu.
Okrivljeni je na zapisniku Kt.br. 160/13 od 16.08.2013.g. pred ODT-om, priznao
da je izvršio djelo i svoju krivicu i objasnio da je dana 14.08.2013.g. u
fabrici za preradu mlijeka i mliječnih proizvoda u Tutinu nabavio 144 kg sira
upakovanih 72 komada plastičnih anbalaža od po 2 kg, 24 kg sira upakovanih u
24 komada plastičnih anbalaža od po 1 kg, 48 paketa plastičnih omota paprike u
pavlaci od po 6 komada od po 1 kg, 10 kartonskih paketa maslaca od po 15 kg u
jednom paketu, 4 kartonska paketa kajmaka od po 25 komada od po 1 kg čija je
vrijednost procijenjena na 3.000,00 eura. Da su mu ovu robu do sela Draga,
Republika Srbija prevezli radnici firme "Zornić", a ne zna njihova imena, gdje
ju je preuzeo i svojim terenskim motornim vozilom marke Nisan, bez reg tablica
prevezao u Crnu Goru do mjesta Stupa, Opština Rožaje, zaobilaznim putem, van
carinskog prelaza, gdje je zatečen od strane Granične policije , te mu je roba
oduzeta i uništena. Pokajao se što je ovo uradio i obećao je da ubuduće neće
vršiti bilo kakva krivična djela.
Po ovoj krivičnopravnoj stvari sud je izveo dokaze: saslušao svedoka S.A.,
pročitao potvrdu Ispostave- Uprave policije, Sektor granične policije stanica
GP Rožaje br. 49/1-1698 od 14.08.2013.g. o privremeno oduzetim predmetima,
izvještaj o kriminalističko tehničkom pregledu PMV "Džip Nisan" vlasništvo M.
J. br. Sl/213 od 15.08.2013.g., zapisnik o izvršenom inspekciskom pregledu,
Odseka za veterinarsku inspekciju br. 0302/12-83/13 od 15.08.2013.g. , potvrda
Uprave policije - OB Rožaje br. 82/02-Ku-163 od 15.08.2013.g. , izvršio uvid u
fotodokumentaciju Uprave policije OB Rožaje br. 177/2013 od 14.08.2013.g. i
br. 147/13 od 15.08.2013.g. i uvid u izvod iz kaznene evidencije na ime
okrivljenog.
Cijeneći iskaz okrivljenog i sve izvedene dokaze, kako pojedinačno tako i u
međusobnoj vezi, u smislu čl. 370. st. 3. ZKP, sud je nesumnjivo utvrdio da je
okrivljeni izvršio krivično djelo koje mu je optužbom stavljeno na teret i da
je kriv i krivičnopravno odgovoran.
Naime, iz iskaza svedoka S. A. proizilazi da radi u Upravi policije - stanici
Granične policije kao vođa sektora jedinice. Dana 14.08.2013.g. vršio je
kontrolu u mjestu zv. Stupljansko brdo, Opština Rožaje. Iz pravca Republike
Srbije naišlo je terensko vozilo marke Nisan, bez reg. tablica, plave boje,
sporednim putem, tako da je zaobišlo carinski i policiski punkt i u mjestu
Stupa prešlo graničnu liniju između Republike Srbije i Crne Gore, te su ga on
i kolega zaustavili i utvrdili da istim upravlja J. .M. U vozilu su pronašli
veću količinu mlečnih proizvoda, te su vozača i vozilo sproveli u Ispostavu
Rožaje gdje je izvršeno brojanje robe i sačinjena potvrda o privremenom
oduzimanju iste. Iskaz ovog svedoka sud je prihvatio kao jasan, objektivan,
uvjerljiv i potkrijepljen ostalim izvedenim dokazima i iskazom okrivljenog.
Iz potvrde o privremeno oduzetim predmetima od 14.08.2013.g., izvještaja o
kriminalističko tehničkom pregledu vozila marke Džip Nisan, vlasništvo J. M.
od 15.08.2013.g. i potvrde od 15.08.2013.g. proizilazi da je od okrivljenog
dana 14.08.2013.g. oduzeta roba i to: 144 kg sira upakovanih 72 komada
plastičnih anbalaža od po 2 kg, 24 kg sira upakovanih u 24 komada plastičnih
anbalaža od po 1 kg, 48 paketa plastičnih omota paprike u pavlaci od po 6
komada od po 1 kg, 10 kartonskih paketa maslaca od po 15 kg u jednom paketu, 4
kartonska paketa kajmaka od po 25 komada od po 1 kg, kao i terensko motorno
vozilo marke Nisan bez reg oznaka  koje je predato carinskom terminalu u
Rožajama - radnicima AD "Servistransa" na čuvanju. Ove dokaze sud je ocijenio
kao jasne, određene i potkrijepljene iskazima svedoka S. A., navodima iz
zapisnika o izvršenom inspekciskom pregledu, fotodokumentacije i iskaza
okrivljenog.
Iz zapisnika o izvršenom inspekciskom pregledu od 15.08.2013.g. proizilazi da
su službenici granične policije od okrivljenog oduzeli 144 kg sira upakovanih
72 komada plastičnih anbalaža od po 2 kg, 24 kg sira upakovanih u 24 komada
plastičnih anbalaža od po 1 kg, 48 paketa plastičnih omota paprike u pavlaci
od po 6 komada od po 1 kg, 10 kartonskih paketa maslaca od po 15 kg u jednom
paketu, 4 kartonska paketa kajmaka od po 25 komada od po 1 kg i predali je OB
Rožaje, gdje su izvršili pregled iste i utvrdili da su ovi mlečni proizvodi
nebezbijedni za ljudsku ishranu, te je izvršeno uništenje istih na gradskoj
deponiji, Opštine Rožaje što proizilazi i iz fotodokumentacije. Ove dokaze sud
je cijenio kao jasne i određene, a dovodeći iste u vezu sa ostalim izvedenim
dokazima i iskazom okrivljenog koji je u cjelosti priznao izvršenje djela
zaista se nedvosmisleno utvrđuje da se okrivljeni kritičnog dana bavio
prenošenjem robe preko carinske linije, izbjegavajući mjere carinskog nadzora
tako što je istu iz sela Drage, Republika Srbija, prevezao preko carinske
linije svojim vozilom marke Nisan, bez reg. tablica, plave boje, zaobilaznim
putem u Crnu Goru u mjestu Stupa zaobilazeći carinski i policiski punkt.
Iz izvoda iz kaznene evidencije na ime okrivljenog, vidi se da isti nije
evidentiran kroz kaznenu evidenciju OB Rožaje. Ovaj dokaz sud je prihvatio kao
jasan i istinit, jer je izdat od nadležnog organa u propisanom postupku.
Dakle, u postupku je utvrđeno da je okrivljeni dana 14.08.2013.godine, u
mjestu zv. »Stupljansko Brdo«, Opština Rožaje, bavio se prenošenjem robe preko
carinske linije, izbjegavajući mjere carinskog nadzora i to: 144 kg sira
upakovanih 72 komada plastičnih anbalaža od po 2 kg, 24 kg sira upakovanih u
24 komada plastičnih anbalaža od po 1 kg, 48 paketa plastičnih omota paprike u
pavlaci od po 6 komada od po 1 kg, 10 kartonskih paketa maslaca od po 15 kg u
jednom paketu, 4 kartonska paketa kajmaka od po 25 komada od po 1 kg u
vrijednosti od oko 3.000,00 Eura, na način što je iste u mjestu Draga,
Republika Srbija, preuzeo od nepoznatog lica, utovario ih u svoje terensko
motorno vozilo marke »Nisan« bez reg. oznaka plave boje, pa je zaobišao
carinski i policijski punkt i u mjestu Stupa prešao granicu izmedju Srbije i
Crne Gore sporednim putem, gdje je zatečen od strane granične policije,
Cijeneći psihički odnos okrivljenog prema učinjenom djelu, sud je našao da je
isti bio svjestan svog djela tj. svjestan da se na opisani način bavi
prenošenjem robe preko carinske linije izbjegavajući mjere carinskog nadzora i
to je htio, pa je postupao sa umišljajem.
Pravnom ocjenom utvrđenog činjeničnog stanja, sud je našao da su u radnjama
okrivljenog sadržani svi bitni elementi krivičnog djela krijumčarenje iz čl.
265. st. 1. KZ, za koje djelo je po zakonu propisana kazna zatvora u trajanju
od šest mjeseci do pet godina i novčana kazna.
Za izvršeno krivično djelo, sud je okrivljenog oglasio krivim i izrekao mu
uslovnu osudu, utvrđujući mu pritom kaznu zatvora u trajanju od šest mjeseci i
istovremeno odredio da se kazna neće izvršiti ukoliko isti u roku od jedne
godine ne izvrši novo krivično djelo. Pošto je za ovo krivično djelo pored
kazne zatvora kumulativno propisana i novčana kazna, sud je okrivljenog osudio
i na novčanu kaznu u iznosu od 200,00 eura.
Prilikom izricanja ovakve vrste krivične sankcije i visine novčane kazne, sud
je imao u vidu težinu izvršenog krivičnog djela, stepen krivice okrivljenog,
stepen nastupjele posledice, okolnosti pod kojima je djelo izvršeno, cijeneći
pri tom kao olakšavajuće okolnosti njegovo priznanje za izvršeno djelo,
kajanje i obećanje da ubuduće neće vršiti bilo kakva krivična djela, siromašno
imovno stanje i raniju neosuđivanost, pa je sud u nedostatku otežavajućih
okolnosti , našao da je imalo mjesta izricanju ovakve vrste krivične sankcije
i vrste kazne, ubijeđen da će upozorenje uz prijetnju kazne i izrečena novčana
kazna u naznačenom iznosu u dovoljnoj mjeri uticati na okrivljenog da ubuduće
ne vrši bilo kakva krivična djela i da će vaspitno djelovati na druge da ne
čine ista ili slična djela.
Na osnovu čl. 229. u vezi čl. 226. st. 2. tač. 9 i st. 3.,ZKP, sud je obavezao
okrivljenog da plati na ime troškova krivičnog postupka paušalni iznos od
30,00 eura, u korist budžeta Crne Gore, a ovo imajući u vidu trajanje i
složenost krivičnog postupka, kao i imovno stanje okrivljenog.
Na osnovu čl.265. st. 4. KZ, od okrivljenog se oduzimaju 144 kg sira
upakovanih u 72 komada plastičnih anbalaža od po 2 kg, 24 kg sira upakovanih u
24 komada plastičnih anbalaža od po 1 kg, 48 paketa plastičnih omota paprike u
pavlaci od po 6 komada od po 1 kg, 10 kartonskih paketa maslaca od po 15 kg u
jednom paketu, 4 kartonska paketa kajmaka od po 25 komada od po 1 kg, kao
predmet izvršenja djela.
Sa izloženog odlučeno je kao u dispozitivu ove presude.
OSNOVNI SUD U ROŽAJAMA, dana 27.09.2013.g.
Zapisničar,S U D I J A,
Aida Luboder s.r.Milosav Zekić s.r.
PRAVNA POUKA: Protiv ove presude može se izjaviti žalba u roku od 8 dana od
dana prijema iste i to Višem sudu u Bijelom Polju, a preko ovog suda.