Posl.br. K. 39/13/13
U IME CRNE GORE
OSNOVNI SUD U KOTORU, kao nadležni prvostepeni krivični sud, po sudiji Sanji
Čakanović, uz učešće zapisničara Jadranke Golub, u krivičnom predmetu protiv
okrivljenog Mrvaljević Krsta iz Nikšića, zbog krivičnog djela teško djelo
protiv bezbjednosti javnog saobraćaja iz čl. 348. st. 3. u vezi sa krivičnim
djelom ugrožavanje javnog saobraćaja iz čl. 339. st. 3. u vezi st. 1.
Krivičnog zakonika, koji se vodi po optužnom predlogu ODT-a Kotor Kt. br.
703/12 od 01.02.2013 godine, nakon glavnog i javnog pretresa održanog dana
11.03.2013 godine u prisustvu zamjenika ODT-a Kotor Žarka Pajkovića,
okrivljenog Mrvaljević Krsta i oštećene Mrvaljević Aleksandre, donio je i
istog dana javno objavio sledeću
P R E S U D U
Okrivljeni MRVALJEVIĆ KRSTO, JMBG 1508970260037 od oca Dušana i majke Zorke,
rodjene Sarić, rodjen 15.08.1970 godine u Nikšiću, stalno nastanjen u Nikšiću,
Kočani, Krupačka bb, državljanin Crne Gore, autolimar, oženjen, otac dvoje
djece, sa završenom SSS, srednjeg imovnog stanja, neosudjivan, protiv koga se
ne vodi postupak za drugo krivično djelo
Kriv je
Što je dana 30.08.2012 godine, oko 14,00 časova na magistralnom putu Lipci-
Grahovo-Nikšić, u mjestu Ledenice, opština Kotor, upravljajući svojim pmv "VW
Passat" reg. ozn. V0512AT, iz pravca Lipaca u pravcu Grahova, suprotno
odredbama čl.27.st.2. Zakona o bezbjednosti saobraćaja na putevima svjestan da
svojom radnjom može učiniti krivično djelo, ali olako držeći da do toga neće
doći, odnosno da će isto moći spriječiti, ugrozio saobraćaj dovodeći u
opasnost život oštećenih saputnice Mrvaljević Aleksandre iz Nikšića, te mal.
Mišikić Miloša i mal. Mišikić Dragice iz Podgorice, na način što svojim
vozilom nije upravljao sa dovoljno pažnje, bliže desnoj ivici kolovoza, u
smjeru kretanja i na tolikoj udaljenosti od nje da s obzirom na brzinu
kretanja, uslove saobraćaja, stanje i karakteristike puta, ne ugrožava druge
učesnike u saobraćaju, već je izvršio bočno pomijeranje vozila sa svoje desne
na lijevu kolovoznu traku i tako ušao u putanju kretanja vozila marke "Opel"
reg.ozn. PG AC573, vlasništvo Pajović Slavka iz Podgorice kojim je upravljao
MIšikić Nikola iz Podgorice kojim se pravilno kretao svojojm kolovoznom trakom
iz suprotnog smjera, usled čega je na kritičnom mjestu na udaljenosti od oko
1,60 m lijevo od desne ivice kolovoza, prednjim lijevim dijelom vozila "VW
Passat" udario u prednji lijevio dio vozila "Opel" PG AC573 koje je potisnuto
prema odbojnoj ogradi od koje se odbilo i preko lijeve ivice kolovoza prešlo
na zemljanu površinu s lijeve strane puta, dok se vozilo kojim je upravljao,
nakon kontakta zaustavilo na lijevoj kolovoznoj traci na udaljenosti od oko 17
m od mjesta kontakta, kojom prilikom su: ošt. Mrvaljević Aleksandra zadobila
tešku tjelesnu povredu u vidu preloma vrata pete kosti desnog donožja sa
dislokacijom - pomijeranjem prelomljenih koštanih okrajaka; nagnječenja sa
oguljotinom kože u predjelu prednje strane vrata, nagnječenja sa oguljotinom
kože u predjelu prednje strane grudnog koša, nagnječenja poglavine,
nagnječenja predjela iznad desnog oka, nagnječenja desne šake, nagnječenja
desnog stopala, nagnječenja desnog koljena, nagnječenja krsno slabinskog
predjela i istegnuća vrata; mal. ošt. Mišikić Miloš zadobio laku tjelesnu
povredu u vidu nagnječine grudno slabinskog predjela kičme, nagnječine donje
vilice, nagnječine desne šake i nagnječine poglavine; a mal. ošt. Mišikić
Dragica laku tjelesnu povredu u vidu nagnječine desnog ramena
- čime je učinio krivično djelo teško djelo protiv bezbjednosti javnog
saobraćaja iz čl. 348.st. 3. u vezi sa krivičnim djelom ugrožavanje janog
saobraćaja iz čl. 339.st. 3 u vezi st. 1. Krivičnog zakonika.
Pa mu sud na osnovu naprijed navedene krivično pravne odredbe te odredbi čl.
3, 4, 5, 13, 16, 32, 33, 36, 42, 52, 53 i 54 KZ-a i čl.226, 227, 229, 368 i
374 ZKP-a izriče
USLOVNU OSUDU
Kojom mu utvrđuje kaznu zatvora u trajanju od 4 (četiri) mjeseca i istovremeno
određuje da se kazna neće izvršiti ukoliko okrivljeni za vrijeme od dvije
godine od dana pravosnažnosti presude ne učini novo krivično djelo.
Dužan je okrivljeni na ime sudskog paušala uplatiti iznos od 55,00
(pedesetipet) eura i na ime troškova krivičnog postupka iznos od 154,00
(stopedesetičetiri) eura, u korist Budžeta Crne Gore, na žiro račun broj
832-16-52 u roku od 15 (petnaest) dana od dana pravosnažnosti presude i dokaz
o uplati dostaviti ovom sudu s pozivom na broj K. 39/13/13.
Oštećeni Mišikić Nikola se sa imovinsko pravnim zahtjevom upućuje na parnicu.
O b r a z l o ž e n j e
ODT Kotor podnijelo je ovom sudu Optužni predlog Kt. br. 703/12 od 01.02.2013
godine, protiv okr. Mrvaljević Krsta zbog krivičnog djela teško djelo protiv
bezbjednosti javnog saobraćaja iz čl. 348. st. 3. u vezi sa krivičnim djelom
ugrožavanje javnog saobraćaja iz čl. 339. st. 3. u vezi st. 1. Krivičnog
zakonika.
Postupajući po navedenom optužnom predlogu sud je zakazao i održao glavni
pretres dana 11.03.2013.g. u prisutstvu zamjenika ODT-a Pajković Žarka,
okrivljenog Mrvaljević Krsta i oštećene Mrvaljević Aleksandre.
Zamjenik ODT-a je na glavnom pretresu u završnoj riječi ostao pri optužnom
predlogu ističući da smatra dokazanim da je okrivljeni učinio djelo koje mu je
stavljeno na teret zbog čega je predložio sudu da ga oglasi krivim i kazni po
zakonu.
U svojoj odbrani pred ODT-om kao i na glavnom pretresu okrivljeni je naveo da
je kritičnog dana upravljao svojim pmv marke Pasat, stranih registarskih
oznaka, kojem vozilu je volan sa desne strane jer je to englesko vozilo i da
je sa njim u vozilu, na mjestu suvozača, bila njegova kćerka a da su se
kretali iz pravca Risna prema Grahovu, umjerenom brzinom od oko 50-60 km/h,
svojom kolovoznom trakom te da je zbog toga što je sa njim u vozilu bila
njegova kćerka vozio oprezno. Dalje je naveo da je dolaskom u mjestu Ledenice,
naišao na blagu desnu nepreglednu krivinu i da je u tom trenutku iz suprotnog
smjera naišlo velikom brzinom putničko motorno vozilo bijele boje koje je
sijeklo tu krivinu i udarilo ga prednjim dijelom vozila u prednji lijevi točak
njegovog vozila. Istakao je da je to vozilo naišlo velikom brzinom tako da
nije uspio da zapamti o kom vozilu se radi nego je tek naknadno saznao da je u
pitanju Opel Astra i da mu je od siline udara točak otpao sa vozila i da ga je
to vozilo povuklo na suprotnu stranu puta tj. lijevu stranu gdje se i
zaustavio nakon desetak metara a da su mu se od siline udara otvorili air
begovi na vozilu i da je izašao iz vozila i privukao kćerku na svoj sic te joj
ukazao pomoć a da je onda odmah pozvao policiju i hitnu pomoć jer se njegova
kćerka svakim pomjeranjem žalila na bol čak i kičme te da ju je pitao onako
začudjen šta bi, što ih je udarilo ali da je i ona kao i on vidjela da je
nešto bijelo brzo prolećelo i da ih je to očešalo. Istakao je da je onda
pogledao oko sebe i nije vidio ni jedno vozilo pa je pomislio da je to vozilo
nastavilo put i da se nije zaustavilo medjutim da je nakon 10-ak minuta kod
njegovog vozila došao jedan čovjek i rekao mu da mu je vozilo u provaliji sa
dvoje djece te da je odmah zajedno sa ljudima koji su im pritekli u pomoć
otišao do tog mjesta i vidio je da je to vozilo sišlo sa puta i zaustavilo se
na dno jednog nasipa a što je bila prava sreća da se nije to auto prevrnulo
jer niko ne bi izvukao živu glavu. Dalje je naveo da je došavši do tog vozila
izvukao djecu koja srećom nijesu imala nekih težih povreda osim što su bili u
šoku i da su ih iznijeli na put i da je ubrzo došla Hitna pomoć, te je
njegovoj kćerki i toj djeci ukazana ljekarska pomoć i da su ih povezli u
Risansku bolnicu. Okrivljeni je izrazio žaljenje zbog svega što se desilo i
naveo je da smatra da nije kriv i da je i pmv Opel Astra odvaljen točak tako
da misli da se radilo o izuzetno velikoj brzini kojom je upravljao vozač tog
vozila. Nakon što mu je predočena skica lica mjesta naveo je da je mjesto
kontakta bilo na njegovoj kolovoznoj traci u blizini bijele linije jer su na
tom dijelu puta bili ostaci od vozila i da je tačka 3 gdje je prikazano skicom
lica mjesta kao moguće mjesto kontakta zacrnjeno mjesto od gume koje je
nastalo poslije kontakta u toku klizanja vozila po putu i da to nije mjesto
gdje je ostavren kontakt već da je kontakt ostvaren u njegovoj kolovoznoj
traci. Naveo je da svoju jedinu krivicu vidi u tome što se radi o engleskom
vozilu koje je uvezao u Crnu Goru pa nije uspio da plati osiguranje za isto i
zbog toga nije tražio nakandu štete za to vozilo a istakao je da se
interesovao za zdrastveno stanje te djece i čuo se telefonom sa tim čovjekom i
bilo mu ga je žao obzirom da je to vozilo sa kojim je sletio u provaliju
pozajmio od gazde firme u kojoj je zaposlen kao pekar a da mu je pomogao na
način što je platio šlep službu da odšlepa njegovo vozilo koje je prethodno
trebalo izvući iz provalije.
Sud je u dokaznom postupku radi utvrđenja činjeničnog stanja i krivice
okrivljenog proveo sledeće dokaze i to: saslušao oštećenu Mrvaljević
Aleksandru, pročitao zapisnik o uviđaju saobraćajne nezgode br. 306/12 od
06.11.2012 godine UP PI Kotor sa skicom lica mjesta, izvještaj Specijalne
bolnice Risan br. 06-2031 od 01.11.2012 godine i br. 06-203 od 01.11.2012.
godine, na saglasan predlog stranaka pročitani su nalaz i mišljenje vještaka
saobraćajne struke Đorđija Vučeljića od 22.11.2012. godine i nalaz i mišljenje
vještaka medicinske struke dr. Krsta Nikolića od 21.11.2012.godine, izjava
svjedoka-oštećenog Mišikić Nikole sa zapisnika ODT Kotor od 21.12.2012 godine
a pročitan je I izvod iz kaznene evidencije za okrivljenog UP PJ Nikšić od 206
od 12.02.2013 godine.
Oštećena-svjedok Mrvaljević Aleksandra, kćerka okrivljenog, je, nakon što je
od strane suda upozorena da može biti oslobodjena od dužnosti svjedočenja, u
smislu čl. 109 ZKP-a, navela da želi da svjedoči te je vezano za predmet
svjedočenja objasnila da je kritične prilike bila u vozilu Pasat, kojim je
upravljao njen otac, da je sjedala na mjestu suvozača, i da to vozilo ima
volan na desnoj strani tako da je ona sjedala na lijevoj strani i da je ranije
doživjela saobraćajnu nezgodu pa da zbog toga njeni roditelji voze prilično
sporo tako da ni kritične prilike njen otac nije prešao 50-60 km/h. Dalje je
navela da ima naviku da prati situaciju ispred sebe kad se vozi, tako da zna
sigurno da se njen otac kretao svojom kolovoznom trakom i da se držao desne
strane kolvoza upravo zbog toga što se volan nalazi na desnoj strani i da su
pri tom razgovarali o nekim uobičajenim stvarima i da je ona sagnula glavu da
promjeni muziku te da je u tom trenutku osjetila udar u prednji lijevi točak
njihovog vozila a da se u tom trenutku otvorio air-bag tako da nakon otvaranja
istog nije ništa vidjela. Istakla je da je to vozilo koliko se sjeća naišlo
velikom brzinom tako da je bio skeund kad ih je udarilo a da su zatim prešli
na suprotnu kolovoznu traku i zaustavili se nakon nekih 10-ak metara jer su
udarili u bankinu pored puta i da je njena strana bila potpuno smrskana tako
da ju je otac prebacio na njegovo sjedište i ukazao joj pomoć jer je zadobila
teške povrede. Istakla je da je pitala oca: "tata što ovo bi" medjutim da joj
on nije znao odgovoriti jer se sve odigralo u djeliću sekunde te da nije
izlazila iz vozila i da je ubrzo došla hitna pomoć koja je transportovala do
bolnice Vaso Ćuković tako da ne zna šta se dalje dogadjalo. Navela je da je do
kontakta došlo u njihovoj kolovoznoj traci obzirom da im je otkinuo točak od
vozila a da se on i dalje nastavio kretati što ukazuje da se radilo o prilično
velikoj brzini vozila, kojim je te prilike taj čovjek upravljao. Ista se nije
pridružila krivičnom gonjenju i nije postavila imovinsko pravni zahtjev.
Svjedok oštećeni Mišikić Nikola izjavio je na zapisniku ODT-a, da je kritičnog
dana 30.08.2013 godine upravljao svojim vozilom marke "Opel Astra" PG AC 573,
koje je vlasništvo direktora firme Primat Podgorica, Pajović Slavka, i da se
kretao iz pravca Grahova prema Risnu te da su sa njim u vozilu bila njegova
mal. djeca Mišikić Miloš i Dragica a da je na nekih 100 m, računajući od
njegovog vozila, primjetio vozilo marke Pasat koje je postepeno prelazilo u
njegovu traku zbog čega se on pomjerio bliže desnoj ivici, ali da je to vozilo
i dalje nastavilo da se pomjera prema njegovoj traci zbog čega nije mogao
izbjegnuti kontakt do kog je došlo izmedju njegovog vozila i tog vozila i da
je do istog došlo sa njegove lijeve strane i da ga je to vozilo udarilo u
prednji lijevi točak. Naveo je da nije mogao da izbjegne kontakt i da mu je
posle udara vozilo odbačeno na ogradu u desnu stranu, a kako je zbog udara
pukla guma potpuno ga je povuklo na lijevu stranu i praktično se posle udara u
ogradu vratio sa vozilom na njegovu stranu te nastavio dalje kretanje koje
nije mogao da zaustavi nakon čega je sa vozilom pao u provaliju gdje se
zaustavio posle 30 m. Naveo je da su mu djeca bila u šoku i da su zadobila
tjelesne pvorede koje su evidentirane u medicinskim izvještajima a da on nije
zadobio povreda mada je posle 2,3 dana osjetio neki bol u grudima ali nije
išao kod ljekra jer je taj bol ubrzo prošao. Dalje je naveo da je u vozilu
Pasat, kome se volan nalazi na desnoj strani, pored vozača bila i njegova
kćerka koja je zadobila povrede. Naveo je da je pitao okrivljenog na koji
način će mu nadoknaditi štetu a da mu je on na to odgovorio "neka ide sve po
zakonu". Istakao je da je on zvao okrivljenog da ga pita za zdrastveno stanje
njegove kćerke i da je i on njega pitao za zdrastveno stanje njegove djece te
da zna da je u "Garantni fond" Podgorica došlo obavještenje da vozilo Pasat
nije registarovano, a da je šteta na njegovom vozilu iznosila 1.103,00 eura i
da je dokumentacija predata fondu radi naplate tog iznosa. Pridružio se
krivičnom gonjenju i postavio je imovinsko pravni zahtjev.
Iz zapisnika o uvidjaju saobraćajne nezgode Uprave policije PI Kotor broj
306/12 od 30.08.2012 godine utvrdjeno je da je dana 30.08.2012 godine oko
14,00 časova na reginalnom putu Lipci-Nikšić, u mjestu Ledenica, došlo do
saobraćajne nezgode u kojoj je učestvovalo putničko vozilo marke Pasat, reg.
oznake VO511ZT, kojim je upravljao Mrvaljević Krsto sa kojim je u vozilu bila
Mrvaljević Aleksandra na mjestu suvozača i putničko vozilo marke Opel,
reg.oznaka PG AC 573, vlasništvo Pajović Slavka, kojim je upravljao Mišikić
Nikola, sa kojim su u vozilu bili Mišikić Miloš i Dragica a u istom su
konstatovana oštećenja na vozilu, uslovi na putu a na skici lica mjesta je
prikazana širina puta i položaj vozila nakon nezgode.
Iz izvještaja o povredama Specijalne bolnice za ortopediju, neurohirurgiju i
neurologiju Vaso Ćuković Risan proizlazi da su u tu ustanovu radi ukazivanja
ljekarske pomoći, primljeni Mrvaljević Aleksandra i Mikišić Miloš i Dragica,
te da su im tom prilikom konstatovane zadobijene povrede.
Iz nalaza i mišljenja vještaka medicinske struke Dr Krsta Nikolića od
21.11.2012 godine, a koji je dat nakon uvida u navedene izvještaje, utvrdjeno
je da je Mrvaljević Aleksandra kritične prilike zadobila sledeće povrede:
prelom vrata pete kosti desnog donožja sa dislokacijom-pomjeranjem
prelomljenih koštanih okrajaka, nagnječenje sa oguljotinom kože u predjelu
prednje strane vrata, nagnječenje sa oguljotinom kože u predjelu prednje
strane grudnog koša, nagnječenje poglavine, nagnječenje predjla iznad desnog
oka, nagnječenje desne šake, nagnječenje desnog stopala, nagnječenje desnog
koljena, nagnječenje krsno slabinskog predjela i istegnuće vrata, koje povrede
predstavljaju u vrijeme nanošenja, skupno procjenjene, tešku tjelesnu povredu
i koje su nanešene udarom Mrvaljević Aleksandre o tupo tvrde predmete u
unutrašnjosti pmv u kojem se imenovana nalazila. Iz nalaza je dalje utvrdjeno
da je Mikišić Miloš zadobio sledeće povrede: nagnječina grduno-slabinskog
predjela kičme, nagnječina donje vilice, nagnječina desne šake i nagnječina
poglavine koje povrede predstavljaju u vrijeme nanošenja procjenjene kao
pojedinačno, tako i u svom ukupnom djelvoanju laku tjelesnu povredu i nanešene
su udarom Mikišić Miloša o tupo tvrde predmete u unutrašnjosti pmv u kojem se
imenovani nalazio dok je Mikišić Dragica zadobila povredu u vidu nagnječinu
desnog ramena koja povreda predstavlja u vrijeme nanošenja laku tjelesnu
povredu i koja je nastala usled udara desnim ramenom Mikišić Dragice u tupo
tvrde predmete u unutrašnjosti pmv u kojem se imenovana nalazila.
Iz nalaza i mišljenja vještaka saobraćajne struke Mr Djordjija Vučeljića od
23.11.2012 godine proizilazi da je brzina vozila Pasat, kojim je upravljao
okrivljeni neposredno prije kontakta, a na osnovu evidentiranih oštećenja i
zatečene pozicije vozila poslije kontakta, imala vrijednost od oko 65,00 km/h,
a vozila Opel, kojim je upravljao oštećeni Mišikić Nikola, od oko 70,00 km/h
te da se vozilo Pasat kretalo iz pravca Lipca u pravu Nikšića a vozilo Opel iz
suprotnog pravca tj. Iz pravca Nikšića u pravcu Lipca. Takođe proizilazi da je
mjesto kontakta vozila utvrđeno na osnovu materijelnih tragova, smjera
kretanja, evidentiranih oštećenja i zatečenih pozicija oba vozila poslije
kontakta, i da je isto bilo, a gledano iz pravca Nikšića u pravcu Lipca, na
desnoj kolovoznoj traci (dakle na traci kojom se kretalo vozilo Opel), na oko
1,60 m lijevo od desne ivice kolovoz te da je do kontakta došlo udarom
(naletom) prednjeg lijevog dijela vozila Pasat na prednji lijevi dio vozila
Opel u susretnoj vožnji. Iz nalaza dalje proizilazi da je nakon kontakta
vozilo Opel potisnuto prema odbojnoj gredi a zatim da se isto odbilo i preko
lijeve ivice kolovoza prešlo na zemljanu površinu s lijeve strane puta gdje se
i zaustavilo, dok se vozilo Pasat zaustavilo na lijevoj kolvooznoj traci na
oko 17 m poslije mjesta kontakta, gledano u smjeru kretanja ovog vozila ( iz
pravca Lipca u pravcu Nikšića). Iz nalaza dakle proizilazi a gledano iz pravca
Nikšića u pravcu Lipca da je do kontakta došlo na desnoj kolovoznoj traci tj.
Traci kojom se kretalo vozilo Opel, što znači da je vozač vozila marke Pasat,
ovdje okrivljeni, koji se kretao iz suprotnog smjera (iz pravca Nikšića u
pravcu Lipca) svoje vozilo izmakao iz desne u lijevu kolovoznu traku, i to u
vrlo kratkom vremenskom intervalu od oko 2,17 s i da je na taj način ušao u
kretanje vozila marke Opel koje se iz suprotnog smjera pravilno kretalo svojom
kolovoznom trakom i koji pri posjedovanoj brzini nije imalo vremensko-
prostornih uslova da kočenjem zaustavi vozilo. Iz nalaza dalje proizilazi da
je vozač vozila Pasat, ovdje okrivljeni, bio obavezan da se kreće desnom
kolovoznom trakom za svoj smjer kretanja, koja je širine 3 m odnosno, na
mjestu gdje je ukupna širina puta 6,00 m i da bi se na taj način radnja
mimoizlaženja sa vozilom iz suprotnog smejra izvršila bezbjedno jer je širina
puta omogućvala okrivljenom da se bezbjedno mimoidje sa vozilom Opel iz
suprotnog smjera pod uslovom da se kretao sredinom desne kolovozne trake za
svoj smjer kretanja. U konačnom, dakle iz nalaza sudskog vještaka proizilazi
da je opasna situacija pretvorena u saobraćajnu nezgodu, nastala na način što
se vozač vozila Pasat, okrivljeni, nije kretao desnom kolovoznom trakom za
svoj smjer kretanja, već je na rastojanju od oko 39,00 m izvršio bočno
pomjeranje vozila sa svoje desne na lijevu kolovoznu traku i tako ušao u
putanju kretanja vozilu Opel, a koje se kretalo pravilno svojom kolovoznom iz
suprotnog smjera, te da vozač vozila Opel, nije imao vremensko-prostornih
uslova da preduzme bilo koju radnju kojom bi izbjegao kontakt na svojoj
kolovoznoj traci. Vozač vozila Pasat tj. okrivljeni bi, kako to iz nalaza
proizilazi, nezgodu izbjegao da se kretao sredinom desne kolvozne trake za
svoj smjer kretanja čim bi se vozila bezbjedno mimoišla jer je širina puta to
omogućavala i takav način upraljanja vozilom od strane okrivljenog posledica
je greške u upravljanju tj. u dijelu nepoštovanja propisa koji obavezuju
vozača da se mora kretati desnom stranom kolovoza, što nije učinio, a što
predstavlja osnovni i jedini uzrok nastanka nezgode, te da se vozač vozila
Opel kretao pravilno svojom kolovoznom trakom i nije uticao na nastanak
nezgode.
Iz izvoda iz kaznene evidencije UP PJ Nikšić br. 209 od 12.02.2013 godine
proizilazi da se okrivljeni u smislu člana 118 KZ smatra neosudjivanim.
Cijeneći sve provedene dokaze, kako pojedinačno tako i u uzajamnoj povezanosti
kao i u odnosu na odbranu okrivljenog, sud je nesumnjivo utvrdio da su se u
radnjama okrivljenog ostvarila bitna obilježja krivičnog djela teško djelo
protiv bezbjednosti javnog saobraćaja iz čl. 348. st.3. u vezi sa krivičnim
djelom ugrožavanje javnog saobraćaja iz čl. 339 st.3. u vezi st.1. Krivičnog
zakonika.
Naime, okrivljeni je u svojoj odbrani negirao krivicu za počinjeno krivično
djelo ističući da jedan policajac nije mogao sačiniti korektno zapisnik o
uviđaju pa je s tim u vezi istakao i prigovor na nalaz sudskog vještaka koji
je isti sačinio na osnovu zapisnika o uviđaju, međutim njegovu odbranu sud je
cijenio kao odbranu usmjerenu na izbjegavanje i ublažavanje krivičnopravne
odgovornosti.
Sud nije prihvatio prigovor okrivljenog da jedan policajac nije mogao
kvalitetno uraditi zapisnik o uviđaju već je taj prigovor ocijenjen od strane
suda kao paušalan i neutemeljen. Naime, zapisnik o uvidjaju sačinjen je
uvjerljivo i taj je dokaz pribavljen od strane nadležnih državnih organa u
zakonitom postupku, pa mu je sud u potpunosti poklonio vjeru jer je isti
potpun i detaljan, odnosno iz istog se utvrdjuje vrijeme i mjesto gdje se
desila predmetna nezgoda kao i lica i vozila koja su u istoj učestvovala te
stanje na putu, oštećenja na vozilu a iz skice lica mjesta širina puta,
materjalni tragovi i položaj vozila nakon nezgode, a koje je podatke vještak
saobraćajne struke koristio prilikom izrade nalaza, dakle navedeni podaci u
zapisniku o uviđaju bili su dovoljni za sudskog vještaka saobraćajne struke
prilikom davanja njegovog nalaza i mišljenja tako da prigovor okrivljenog nije
doveo u sumnju nalaz sudskog vještaka koji je utvrdio mjesto kontakta u skladu
sa skicom lica mjesta i materijalnim tragovima, te smjerom kretanja i
evidentiranim oštećenjima vozila, kao i zatečenim pozicijama oba vozila
poslije kontakta. I sam okrivljeni nije prigovarao u svojoj odbrani u dijelu
pozicije vozila, smjera kretanja i oštećenja na vozilima.
Sud takođe nije prihvatio odbranu okrivljenog u djelu u kojem je tvrdio da je
do kontakta došlo u njegovoj traci i da je oštećeni Mišikić "sjekao" predmetnu
krivinu jer je ista u suprotnosti sa izjavom oštećenog te skicom lica mjesta i
nalazom i mišljenjem vještaka saobraćajne struke izmedju kojih dokaza nije
bilo kontradiktornosti i iz kojih je nesumnjivo utvrdjeno da je do kontakta
došlo u kolovoznoj traci predvidjenoj za kretanje vozila iz suprotnog smjera
odnosno u traci kojom se pravilno kretao oštećeni Mišikić, a takođe nisu
prihvaćeni ni navodi okrivljenog da je oštećeni Mišikić išao velikom brzinom,
većom nego je to sudski vještak u svom nalazu naveo za istog jer je po ocijeni
suda sudski vještak procijenio brzinu kretanja vozila oba učesnika u
saobraćaju u skladu sa pravilima struke a na osnovu evidentiranih oštećenja i
zatečene pozicije vozila poslije kontakta a iz nalaza istog osim toga ne
proizilazi da je brzina kretanja vozila bila uzrok saobraćajne nezgode već
druga okolnost – greška u upravljanju vozilom od strane okrivljenog -
nedržanje desne strane kolovoza u smjeru kretanja.
Sud nije poklonio vjeru iskazu svjedoka- oštećene Mrvaljević Aleksandre u
djelu njenih navoda da se njen otac prilikom kretanja vozilom Pasat držao
desne ivice kolovoza u smjeru kretanja jer je ista u suprotnosti sa nalazom i
mišljenjem vještaka saobraćajne struke, skicom lica mjesta i izjavom oštećenog
Mišikića a osim toga iz izjave iste proizilazi da sam kontakt nije vidjela jer
je kako je sama navela sagnula glavu kako bi promijenila muziku u kojem je
trenutku osjetila udar u prednji lijevi točak njihovog vozila kada se otvorio
air beg pa da i zbog toga nije ništa vidjela.
Sud je dakle činjenično stanje navedeno u izreci utvrdio na osnovu naprijed
navedenih pismenih dokaza, sprovedenih vještačenja i iskaza oštećenog
Mišikića.
Sud je u potpunosti poklonio vjeru nalazu i mišljenju vještaka saobraćajne
struke ocijenivši isti nalaz kao objektivan, stručan i dat po pravilima
struke, imajući u vidu da je vještak prilikom izrade nalaza, shodno pravilima
nauke i struke, uzeo u obzir sve parametre, materijalne tragove, evidentirana
oštećenja na vozilu, vrstu i težinu povreda oštećenih i zatečene pozicije
vozila, skicu lica mjesta te zapisnik o uvidjaju i na osnovu toga dao nalaz i
mišljenje.
Sud je na osnovu nalaza sudskog vještaka saobraćajne struke kao što je već
navedeno utvrdio da je do predmetne saobraćajne nezgode došlo na način što se
okrivljeni nije kretao desnom kolovoznom trakom za svoj smjer kretanja već je
na rastojanju od oko 39 m izvršio bočno pomjeranje vozila sa svoje desne na
lijevu kolovoznu traku i ušao u putanju kretanja vozila Opel, kojim je
upravljao oštećeni Mišikić, koje se kretalo pravilno svojom kolovoznom trakom
iz suprotnog smjera, kojom prilikom oštećeni nije imao vremensko-prostornih
uslova da preduzme bilo koju radnju kojom bi izbjegao kontakt na svojoj
kolovoznoj traci a da je širina puta omogućavala okrivljenom da se bezbjedno
mimoidje sa vozilom kojim je iz suprotnog smjera upravljao oštećeni Mišikić,
pod uslovom da se kretao sredinom desne kolovozne trake za svoj smjer
kretanja, medjutim okrivljeni je izvršio bočno pomjeranje vozila sa svoje
desne na lijevu kolovoznu traku i ušao u putanju kretanja vozila marke Opel a
takav način upravljanja od strane okrivljenog je posledica greške u
upravljanju u dijelu nepoštovanja propisa koji obavezuju vozača da se mora
kretati desnom stranom kolovoza, što okrivljeni nije učinio, a što predstavlja
osnovni i jedini uzrok nastanka nezgode, dok se oštećeni Mišikić kretao
pravilno svojom kolovoznom trakom i nije uticao na nastanak nezgode. Iz nalaza
je utvrdjeno da je do kontakta došlo na desnoj kolovoznoj traci, gledano iz
smjera Nikšića prema Lipcima, dakle na kolovoznoj traci kojom se kretalo
vozilo Opel kojim je upravljao oštećeni Mišikić, što znači da je okrivljeni
svojim vozilom prešao u traku koja je predvidjena za kretanje vozila pa je do
kontakta došlo naletom prednjeg lijveog dijela vozila Pasat, kojim je on
upravljao na prednji lijevi dio vozila Opel, kojim je upravljao oštećeni
Mišikić u susretnoj vožnji te da je nakon kontakta vozilo Opel potisnuto prema
odbojnoj gredi a zatim se od iste odbilo i preko lijeve ivice kolovoza prešlo
na zemljanu površinu s lijeve strane puta gdje se i zaustavilo dok se vozilo
Pasat zaustavilo na lijevoj kolovoznoj traci na oko 17 m poslije mjesta
kontakta, gledano iz pravca kretanja vozila Pasat, iz pravca Lipci-Nikšić.
Iz priložene medicinske dokumentacije, nalaza i mišljenja vještaka medicinske
struke Dr Krsta Nikolića, je utvrdjeno da su kritične prilike povrede zadobili
Mrvaljević Aleksandra, kćerka okrivljenog koja je bila sa njim u vozilu, mal.
Mišikić Miloš i Dragica, djeca oštećenog Mišikića, koja su se nalazila u
vozilu Opel kojim je upravljao Mišikić Nikola, a koje povrede su navedene u
izreci. Povrede koje je kritične prilike zadobila Mrvaljević Aleksandra shodno
nalazu i mišljenju vještaka medicinske struke skupno procejenjeno
predstavljaju u vrijeme nanošenja tešku tjelesnu povredu dok su mal. Mikišić
Miloš i Dragica zadobili lake tjelesne povrede. Priloženu medicinsku
dokumentaciju, kao i nalaz i mišljenje vještaka medicinske struke sud je
prihvatio jer su isti jasni i stručni a nalaz i mišljenje vještaka medicinske
struke dat je u skladu sa pravilima nauke i struke a na isti stranke nijesu
imale primjedbi.
Dakle s obzirom na sve naprijed navedeno za sud je bilo nesporno, da je
okrivljeni postupao suprotno odredbi člana 27 stav 2. ZOBS-a na putevima, a
što je u uzročno - posledičnoj vezi sa nastankom nezgode i posledicama koje je
ova saobračajna nezgoda proizvela. Prema napred navedenoj odredbi vozač je
dužan da vozilo u kretanju drži što bliže desnoj ivici kolovoza i na tolikoj
udaljenosti od nje da, s obzirom na brzinu kretanja vozila, uslove saobraćaja
i stanje i karakteristike puta, ne ugrožava druge učesnike u saobraćaju i ne
izlaže sebe opasnosti, a što u konkretnom slučaju okrivljeni nije uradio već
je na kritičnom mjestu izvršio bočno pomjeranje vozila sa svoje desne na
lijevu kolovoznu traku i tako ušao u putanju kretanja vozila Opel, kojim se
pravilno kretao svojom kolovoznom trakom Mišikić Nikola usled čega je na
kritičnom mjestu prednjim lijevim dijelom svog vozila udario u prednji lijevi
dio vozila Opel, kojom prilikom je oštećena Mrvaljević Aleksandra, saputnica
okrivljenog, zadobila teške tjelesne povrede, a mal. Mišikić Miloš i Dragica,
koji su se nalazili u vozilu Opel, lake tjelesne povrede
Sud je tako našao da je okrivljeni postupao nehatno jer je bio svjestan da
svojim radnjama, nepoštovanjem navedenog propisa, može prouzrokovati
saobraćajnu nezgodu ali je olako držao da do nje neće doći.
Imajući u vidu navedeno sud je okrivljenog oglasio krivim i kaznio.
Prilikom odluke o vrsti i visini krivične sankcije koju okrivljenom treba
izreći sud je pošao od toga da je za predmetno krivično djelo u zakonu
propisana kazna zatvora do četiri godina, pa je cijeneći sve okolnosti koje
utiču da kazna bude veća ili manja a u smislu čl. 42. KZ -a okrivljenom
Mrvaljević Krstu izrekao uslovnu osudu kojom mu je utvrdio kaznu zatvora u
trajanju od 4 mjeseca i istovremeno odredio da se kazna neće izvršiti ukoliko
okrivljeni za vrijeme od dvije godine od dana pravosnažnosti presude ne učini
novo krivično djelo a kao olakšavajuće okolnosti sud je pritom cijenio njegove
porodične prilike i to da je otac dvoje djece, da je u udesu povrijedjena
njegova kćerka koja se nije pridružila krivičnom gonjenju kao i da ranije nije
osudjivan kao i okolnost da se na glavnom pretresu korektno držao, dok
otežavajućih okolnosti nije bilo.
Imajući u vidu navedeno sud je smatrao da su se u konkretnom slučaju stekli
uslovi za izricanje uslovne osude te da će se uz upozorenje uz prijetnju
kaznom dovoljno uticati na okrivljenog da ubuduće ne vrši ovakva i slična
krivična djela, imajući u vidu krivično djelo koje mu se stavlja na teret,
stepen krivice i okolnost da ranije nije osudjivan.
Shodno naprijed navedenom te primjenom odredbi člana 3, 5, 8, 13, 16, 32, 33,
36, 42, 52, 53 i 54 KZ, te čl. 226, 227, 229, 368 i 374 ZKP-a, odlučeno je kao
u izreci odluke.
Sud je okrivljenog obavezao da na ime troškova krivičnog postupka uplati iznos
od 154,00 eura, i to na ime troškova vještačenja po vještacima medicinske i
saobraćajne struke kao i iznos od 55,oo eura na ime sudskog paušala, a koji je
odredjen prema trajanju i složenosti postupka i imovnom stanju okrivljenog.
Sud je oštećenog Mišikić Nikolu, sa imovinsko pravnim zahtjevom uputio na
parnicu, shodno čl. 239 ZKP-a, a kako se ne bi odugovlačio krivični postupak s
obzirom da činjenice koje su utvrdjene u krivičnom postupku nisu pružile
pouzdan osnov ni za potpuno ni za djelimično presudjenje vezano za
imovinskopravni zahtjev istog.
Na gore iznijetim razlozima sud je zasnovao svoju odluku.
OSNOVNI SUD U KOTORU
Dana, 11.03.2013. godine
Zapisničar S U D I J A
Golub Jadranka Sanja Čakanović
PRAVNA POUKA: Protiv ove presude dozvoljena je žalba u roku od 8 dana od dana
prijema Višem sudu u Podgorici, a preko ovog suda.