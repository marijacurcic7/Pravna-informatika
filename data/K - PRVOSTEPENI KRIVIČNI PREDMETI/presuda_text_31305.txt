K.br.1257/12
U IME CRNE GORE
OSNOVNI SUD U PODGORICI,po sudiji Đ. G.,uz učešće namještenika suda M. A.,kao
zapisničara,u krivičnom predmetu protiv okrivljenog Š. Ž. iz P.,zbog krivičnog
djela povreda prava iz rada iz čl. 224 Krivičnog zakonika,odlučujući po
optužnom predlogu supsidijarne tužilje Š.J. od 03.12.2012 godine(izmjenjenog
na glavnom pretresu),nakon glavnog,javnog pretresa održanog dana 19.07.2013
godine u prisustvu stranaka,punomoćnika supsidijarne tužilje,advokata K.A. i
branioca okrivljenog, advokata K.J., izrekao je i dana 23.07.2013 godine javno
objavio
PRESUDU
Okrivljeni: Š. Ž.,od oca D. i majke M.,rođene P.,rođen 1..0..19.. godine u
P.,sa prebivalištem u mjestu rođenja ul. K. N. br..,završio Ekonomski
fakultet,zaposlen u „I.“ AD P. kao izvršni direktor, oženjen, otac dvoje
djece, srednjeg imovnog stanja, neosuđivan
Na osnovu čl. 373.tač.2 Zakonika o krivičnom postupku
OSLOBAĐA SE OD OPTUŽBE
Da je:
U svojstvu izvršnog direktora AD „I.“ –P.,svjesnim nepridržavanjem propisa iz
oblasti rada donio odluku o prestanku potrebe za radom zaposlene Š. J., dana
23.03.2012 godine, odluka je zavedena pod brojem 6... Svjesno nepridržavanje
propisa sastoji se u nepostupanju po odluci Odbora direktora „I.“ AD P. broj
6../1 od 23.03.2012 godine,koja je okrivljenog obavezivala da prije donošenja
odluke o prestanku potrebe za radom pokuša da nađe mogućnost u rješavanju
statusa zaposlene bez prestanka radnog odnosa.Odluka je suprotna i
imperativnoj odredbi čl. 93 Zakona o radu Crne Gore, koji takođe obavezuje
poslodavca da prije donošenja odluke o prestanku radnog odnosa pokuša da
status zaposlenog riješi bez prestanka radnog odnosa,a takođe okrivljeni se
pozvao prilikom donošenja predmetne odluke na Pravilnik o sistematizaciji i
organizaciji radnih mjesta AD „I.“ PG zaveden pod br. 2..,iako je znao da
predmetni Pravilnik nije stupio na snagu.
-čime bi izvršio krivično djelo povreda prava iz rada iz čl. 224 Krivičnog zakonika
Obavezuje se supsidijarna tužilja da okrivljenom na ime troškova postupka
uplati novčani iznos od 150,00 eura,u roku od 15 dana po pravosnažnosti
presude,pod prijetnom prinudnog izvršenja.
Obrazloženje
Optužnim predlogom supsidijarne tužilje Š.J. od 03.12.2012 godine,okrivljenom
Š. Ž. stavljeno je na teret krivično djelo povreda prava iz rada iz čl. 224
Krivičnog zakonika.Prije završne riječi, punomoćnik supsidijarne tužilje
izmjenio je činjenični opis optužnog akta,na način kao u izreci presude. U
završnoj riječi,punomoćnik supsidijarne tužilje,advokat K. A.u bitnom je
izjavio da iz provedenog dokaznog postupka nesumnjivo proizilazi da je
okrivljeni počinio krivično djelo koje mu se stavlja na teret ,pa je predložio
da ga sud osudi u skladu sa Zakonom. Posebno je istakao da je i sam okrivljeni
u svom iskazu priznao da nije postupio po Odluci Odbora direktora privrednog
društva u kome ima svojstvo izvršnog direktora,tj.da nije pokušao da zaposlenu
radnicu rasporedi na neke druge posleve i radne zadatke. Zatražio je troškove
postupka po AT-u.
Supsidijarna tužilja Š.J. u završnoj riječi je podržala završnu riječ
punomoćnika.
Iznoseći odbranu na glavnom pretresu okrivljeni se u bitnom branio da obavlja
dužnost izvršnog direktora AD „I.“ u P..Predmetno preduzeće se bavi
saobraćajem,turizmom i ugostiteljstvom. Kada se zaposlio u navedenom
preduzeću- 1987 godine,zatekao je supsidijarnu tužilju, koja je obavljala
posao kuvara u restoranu na Cetinju. Nadalje firma „I.“ je objekte
ugostiteljstva i to: restoran na autobuskoj stanici i liniju brze hrane u P.
izdala pod zakup firmi „E.“.Da je Š. J. preuzeta na rad od firme „E.“ i da je
radila u restoranu na autobuskoj stanici,s tim što je formalno bila radnik
„I.“ u kom je ostvarila sva prava iz radnog odnosa.U međuvremenu Odbor
direktora „I.“ donio je pravilnik o sistematizaciji radnih mjesta od
31.01.2012 godine,kojim je određeno da se u preduzeću I. ukida radno mjesto
kuvara.Kada je donijet ovaj pravilnik kao izvršni direktor „I.“, ponudio je
Š.J. da i formalno bude radnik firme „E.“.Prvo je to učinio usmeno,a zatim je
pripremio predlog sporazuma o preuzimanju,u kom predlogu su sva prava Š.J.
bila apsolutno zaštićena.Pojasnio je da taj predlog datira od 28.02.2012
godine i da je istim prezicirano da Š.J. prelazi na rad kod drugog poslodavca
sve dok traje Ugovora o zakupu ili do sticanja uslova za odlazak u penziju ili
njene želje da raskine radni odnos.Pojasnio je da taj predlog Š. nije
prihvatila.Dana 23.03.2012 godine u skladu sa odlukom Odbora direktora „I.“
donijeta je odluka o prestanku potrebe za radom Š.J., koja je istog dana u
službenim prostorijama „I.“ odbila da primi navedeno obavještenje. Nadalje
dana 05.04.2012 godine donio je rješenje o prestanku radnog odnosa
Š.J.,rješenje o korišćenju godišnjeg odmora,rješenje o isplati neiskorišćenog
godišnjeg odmora i rješenje o otkazu ugovora o radu. Navedena rješenja Š. je
odbila da primi preko dostavne knjige,a ista su uručena putem pošte dana
12.04.2012 godine.Kada je dana 23.03.2012 godine dobio odluku Odbora direktora
nije preduzeo ništa po toj odluci,po kojoj ništa nje mogao da preduzme ,jer je
znao da je stanje u preduzeću takvo da nema mogućnosti da se Š. raspredi na
drugo radno mjesto, osim već pomenutog sporazuma koji je istoj ponuđen dana
28.02.2012 godine. Kada je dobio odluku Upravnog odbora od 23.03.2012 godne
nije sačinjavao bilo kakav program za rješavanje viška zaposlenih,jer je
tumačenje pravne službe „I.“ bilo da za tim nema zakonske potrebe.
U završnoj riječi,branilac okrivljenog,advokat K.J. u bitnom je izjavila da, u
postupku nije dokazno da je okrivljeni izvršio krivično djelo stavljeno mu na
teret,pa je predložila sudu da ga oslobodi od optužbe. Zatražila je troškove
postupka po AT-u.
Okrivljeni je u završnoj riječi podržao završnu riječ branioca.
Sud je u dokaznom postupku saslušao svjedoka oštećenu Š.J.,saslušao svjedoke
S.J. i N.L.,pročitao je rješenje AD I. –P. broj 7.. od 05.04.2012 godine o
prestanku radnog odnosa Š.J.,pročitao je sporazum o preuzimanju na rad
zaposlenog od 28.02.2012 godine zaključen između AD „I.“ i DOO „E.“,pročitao
je odluku Odbora direktora AD „I.“ broj 6../1 od 23.03.2012 godine,pročitao je
Ugovor o polovnoj saradnji broj 23.. od 03.08.2009 godine zaključen između AD
„I.“ i DOO „E.“,izvršio je uvid u Aneks Ugovora o poslovnoj saradnji broj 23..
od 03.08.2009 godine,pročitao je Odluku izvršnog direktora AD „I.“ broj 6.. od
23.03.2012 godine,pročitao je Ugovor o zakupu poslovnih prostorija između AD
„I.“ i DOO „E.“ broj 1.. od 16.06.2009 godine,pročitao je Ugovor o radu o
uređenju međusobnih prava,obaveza i odgvornosti između AD „I.“ i zaposlene
Š.J.,pročitao je rješenje AD „I.“ o otkazu Ugovora o radu broj 7.. od
05.04.2012 godine,pročitao je izvod iz KE za okrivljneog izdat od UPPJ
Podgorica broj 29-245/13-7399/2-1270 od 2.04.2013 godine,pročitao je presudu
Osnovnog suda u Podgorici P.br. 1798/12 od 05.12.2012 godine,pročitao je
presudu Višeg suda u Podgorici Gž.br. 277/13 -12 od 14.06.2013 godine,pročitao
je obavještenje AD „I.“ broj 7.. od 29.03.2012 godine,pročitao je dopis AD
„I.“ broj 8.. od 05.04.2012 godine , pročitao je obavještenje AD „I.“ broj 8..
od 11.04.2012 godine i izvršio je uvid u Pravilnik o unutrašnjoj organizaciji
i sistematizaciji radnih mjesta „I.“ od 02.02.2012 godine.
Ocjenom navoda optužbe i odbrane,provedenim dokazima na glavnom pretresu,kako
pojedinačno,tako u međusobnoj povezanosti,sud je utvrdio, da u postupku nije
dokazano da je, okrivljeni izvršio krivično djelo stavljeno mu na teret,pa je
sud okrivljenog oslobodio od optužbe,osnovom čl. 373.tač.2 Zakonika o
krivičnom postupku,iz sledećih razloga:
Saslušana u svojstvu svjedoka-oštećena Š.J. u bitnom je posvjedočila da je u
preduzeću „I.“ počela da radi 1974 godine,kao kuvar u restoranu „C.“ na C..U
navedenom preduzeću radila je 37 godina, bez prestanka i bez bolovanja.Nadalje
da se restoran na C. zatvorio prije osam godina kada joj je ponuđeno da radi u
restoranu na A. s. u Podgorci,što je prihvatila.Pojasnila je, da je u
navedenom restoranu radila kao kuvar.Negdje 2011 godine u zimskom periodu „I.“
je predmetni restoran dao u zakup preduzeću „E.“.Ugovorom u preuzimanju ostala
je da radi u navednom restoranu kao kuvar,dok je sve obaveze u smislu ličnog
dohotka i ostale obaveze prema njoj izvršavalo preduzeće „I.“.Pojasnila je da
nije bila saglasana sa zaključenim ugovorom u preuzimanju između „I.“ i
„E.“.Negdje 2012 godine(nije se mogla izjasniti kog mjeseca) na poziv
sekretarice I., pošla je u firmu gdje se našla sa Š. Ž..Sjeća se da je tom
prilikom sekretarica ponudila da potpiše neke dokumente,što nije
prihvatila.Zatim se vratila na svoje radno mjesto, i nakon sat vremena po
pozivu srekretrice „I.“, ponovo pošlo do navedene firme. Sjeća se da je tu
bila i N. Lj. iz pravne službe, koja je pitala da li želi da pročita sadržinu
te dokumentacije, na što je kazala da za tim nema potrebe. Nadalje je istakla
da je, u to vrijeme bila lošeg zdravstvenog stanja i da je pošla kod
doktora,pa je sjutri dan pozvala J. S. kojoj je kazala da je otvorila
bolovanje. Sjeća se da je tog dana pozvao suprug i kazao da su došla neka
dokumenta iz „ I.“ i da je potpisao povratnicu. Nadalje je izjavila da nije
primila otpremninu iz preduzeća „I.“,kao i da nije išla da provjerava da li je
otpremnina uplaćena.
Saslušana na glavnom preresu svjedok S.J. je posvjedočila da, obavlja posao
izvršnog direktora DOO „ E.“, koja firma se bavi ugostiteljstvom. Navela je da
je „E.“, zakupac poslovnog prostora-restorana na A. s. koju je zakupila od
„I.“ 2009 godine.Nadalje preduzeće „E.“ je sa „I.“ zaključilo Ugovor o
poslovnoj sradnji. Sklapanjem Ugovora o zakupu,“I.“ je ponudio dva radnika iz
navedenog restorana,a jedan od tih radnika je bila i Š.J.. Prihvatila je
ponudu „I.“,pa je zaključen Ugovor o saradnji.Prije nego što je zaklučila
Ugovor sa“ I.“, obavila je razgovor sa Š. J. koja je kazala da ostaje da radi
u „E.“, samo u slučaju da joj sva prava budu garantovana iz preduzeća
„I.“.Nadalje Š. je u firmi „E.“ radila dok je trajao Ugovor o saradnji,odnosno
do maja 2012 godine. Nadalje za vrime dok je radila u restoranu „E.“, nije
imala nikakvih primjedbi na rad Š.J., koja je bila vrlo dobar radnik.Pojasnila
je da je lični dohodok Š.J. isplaćivao „I.“,a da je visinu zarade Š.J.
uplaćivala na žiro račun „I.“. Bila je spremna da Š.J. u firmi „E.“ zasnuje
radni odnos od 23.03.2012 godine,ali da Š. sa tim nije bila saglasna.Sjeća se
da je u tom smislu pozvla Š. J. i pitala da li želi da pređe na platni spisak
„E.“ našto je ista odgovorila da neće i da pristaje da ostane samo kao radnik
u „E.“,ali u okviru „I.“.
Saslušana na glavnom pretresu svjedok N. Lj. posvjedočila je,da je u preduzeću
„I.“, uposlena od 1983 godine. Da je u martu 2012 godine, bila rukovodilac
pravne službe. Od ranije poznaje Š. J. koja je radila u preduzeću „I.“, kao
kuvar.U vezi prestanka radnog odnosa supsidijarne tužilje, zna da je ista
postala zaposleni za čijim radom je prestala potreba,negdje u martu-aprilu
2012 godine. Sjeća se da je, u vezi toga sprovela pravnu proceduru,
proglašenja tehnološim viškom supsidijarne tužilje u skladu sa aktima
preduzeća: Pravilnikom o unutrašnjoj organizaciji i sistematizaciji,
Kolektivnim ugovorom i Zakonom o radu. Nadalje je pojasnila da je, na osnovu
instrukcija uradila Pravilnik o sistematizaciji radnih mjesta. Da ovim
pravilnikom nije predviđeno radno mjesto kuvara.Broj radnika koji su utvrđeni
kao tehnološki višak je sasvim sigurno bio ispod zakonskog minimuma Zakona o
radu.Da je Pravilnik objavljen na oglasnoj tabli prduzeća, po redovnom
postupku i da se dan sa pečata može računati kao dan kada je pravilnik
objavljen.
Iz citiranog Rješenja A.D.“I.“ broj 7.. od 05.04.2012 godine proizilazi, da je
istim otkazan Ugovor o radu o uređenju međusobnih prava obaveza i odgovonosti
i da Š. J. u radnom odnosu na nesređeno vrijeme,prestaje radni odnos
06.04.2012 godine otkazom Ugovora o radu o uređenju prava,obaveza i
odgovornosti broj 7../26 od 07.04.2011 godine,zbog prestanka potrebe za njenim
radom.
Iz Rješenja A.D „I.“ od 05.04.2012 godine proizilazi, da je prestao radni
odnos Š.J. zaposlenoj u A.D. „I.“ na radnom mjestu kuvar, i da radni odnos
prestaje danom isplate otpremnine,tj. dana 06.04.2012 godine, zbog prestanka
potrebe za njenim radom.Po navedenom rješenju određeno je da se Š. J. ima
isplatiti otpremnina u visini od 4.790,10 eura.
Iz sporazuma o preuzimanju na rad zaposlenog broj 3.. od 28.02.2012 godine
zaključenog između AD „I.“ P. i DOO „E.“ P. proizilazi, da DOO „E.“ Podgorica
preuzima na rad od A.D. „I.“ P., Š. J. uz njenu saglasnost od 01.03.2012
godine.Nadalje da su ugovorne strane saglasne da ovo preuzimanje zaposlenog
traje dok traje Ugovor o zakupu poslovnih prostorija ili do ispunjenja uslova
za penziju zaposlene.
Iz Odluke AD „I.“ broj 6../1 od 23.03.2012 godine proizilazi, da je Odbor
direktora Društva na sjednici održanoj dana 23.03.2012 godine donio odluku da
je, za sve radnike koji se pojavljuju kao ekonomsko-tehnološki višak u
postupku primjene usvojenog Prvilnika o organizaciji i sistematizaciji radnih
mjesta u AD „I.“, potrebno, najprije sagledati mogućnost njihovog prerasporeda
na druge poslove u Društvu za koje ti radnici ispunjavaju uslove, u okviru
sistematizacije. Da ukoliko za tako nešto ne postoji mogućnost, radnike
proglasiti tehnološkim viškom,uz obezbjeđenje prinadležnosti koje im pripadaju
u skladu sa zakonskim odredbama normativnih akata Društva kojima je ova oblast
regulisana.
Iz Odluke izvršnog direktora AD „I.“, broj 6.. od 23.03.2012 godine
proizilazi, da je istom odlučeno o prestanku potrebe za radom zaposlene Š.
J.,raspoređene na radno mjesto- kuvar,iz razloga što je važećim Pravilnikom o
organizaciji i sistematizaciji radnih mjesta,zbog promjene u organizaciji
poslovne aktivnosti ukinuto radno mjesto kuvara. Kako se imenovana ne može
rasporediti u okviru mogićnosti koje pruža postojeća sistematizacija radnih
mjesta na mjesto koje odgvara njenim kvalifikacijama, donešena je ova odluka,
uz obavezu da se,prije raskida Ugovora o radu, izmire u skladu sa Zakonom sve
obaveze koje od strane AD „I.“ imenovanoj pripadaju po Zakonu i aktima
Društva.
Iz Ugovora o zakupu poslovnih prostorija br.16.. od 16.06.2009 godine
proizilazi, da je zaključen između A.D „.“, P. kao zakupodavca i DOO „E.“ P.
kao zakupca.Da zakupodavac daje, a zakupac prima u zakup poslovne prostorije u
zgradi A. s. u P.-ekspres restoran(kuhinja i sala),u prizmelju i pripremaonicu
hrane u suterenu zgrade, sa postojećim uređejima i opremom. Da zakup traje do
01.07.2010 godine.
Iz Ugovora o poslovnoj saradnji broj 23.. od 03.08.2009 godine proizilazi, da
je zaključen između A.D. „I.“, kao davaoca usluga i DOO „E.“, kao korisnika
usluga i da su istim ugovorne strane saglasne da davalac usluga daje,a korisik
usluga pristaje da dva stalno zaposlena kod davaoca usluga,obavljaju poslove
na kojima su raspoređeni kod davaoca usluga u prostoru E. restorana,na A.s.u
P.,koji je Ugovorom o zakupu poslovnih prostorija b.16.. od 16.06.2009 godine
dat u zakup korinsiku usluga kao zakupcu.Da su zaposleni koji obavljaju
poslove kod korisnika usloga: Š. J. i D. J.,raspoređene na poslovinma i radnim
zadacima kuvara.
Iz Aneksa Ugovora o poslovnoj saradnji od 06.09.2011 godine proizilazi, da je
isti zaključen između AD „I.“, kao davaoca usluga i DOO „E.“, kao korisnika
usluga.Da se Aneksom mijenja čl. 1. Ugovora o poslovnoj saradnji broj 23.. od
03.08.2009 godine i glasi: davalac usluga daje,a korisnik usuga pristaje da,
jedan zaposleni na neodređeno vrijeme kod davaoca usluga,obavlja poslove na
kojima je raspoređen kod davaoca usluga u prostoru E. restorana, na A.stanici
u P.,koji je Ugovorom o zakupu poslovnih prostorija br.16.. od 16.06.2009
godine dat u zakup korinsiku usluga kao zakupcu. Takođe i čl. 2 se mijenja i
glasi: Zapoleni koji obavlja poslove kod korisnika usluga je Š.J. ,raspoređena
na poslovima i radnim zadacima kuvara.
Iz Pravilnka AD „I.“ od 02.02.2012 godine proizilazi, da istim nije predviđeo
radno mjesto kuvara.
Iz obavještenja A.D. „I.“ P. br.7.. od 29.03.2012 godine proizilazi, da je
isto naslovljeno na Š. J., koja se obavještava da je Pravilnikom o unutrašnjoj
organizaciji i sistematizaciji radnih mjesta broj 2.. od 02.02.2012
godine,ukinuto radno mjesto kuvara na kome je ista bila raspoređena.
Iz citiranog Ugovora o radu o uređenju međusobnih prava,obaveza i odgovornosti
broj 7../26 od 07.04.2011 godine proizilazi, da je zaključen između zaposlene
Š. J. i AD „I.“. Da je .čl. 1 citiranog ugovora propisano: da Š.J. iz C. koja
se nalazi u radnom odnosu na neodređeno vrijme kod AD „I.“ ,se ovim ugovorom
uređuju međusobna prava,obaveze i odgovornosti sa poslodavcem AD „I.“, sa
sjedištem u P.,dok je čl. 2 propisano: da će Š. J. obavljati poslove kuvara,a
shodno aktu o sistematizaciji ovog preduzeća sa sjedištem u Podgorici,ul. Trg
Golootočkih žrtava bb.
Iz presude Osnovnog suda u Podgorici P.br. 1798/12 od 05.12.2012 godine
,proizilazi da je odbijen kao neosnovan tužbeni zahtjev tužilje Š. J. kojim je
tražila da se ponište kao nezakonita rješenje tuženog a.d „I.“, o prestanku
radnog odnosa tužilji br.7.. od 05.04.2012 godine i rješenje o otkazu Ugovora
o radu o uređenju međusobnih prava,obaveza i odgovornosti br.7.. od 05.04.2012
godine.
Iz presude Višeg suda u Podgorici Gž.br. 277/13-12 od 14.06.2013 godine
proizilazi da se odbija kao nesnovana žalba tužilje Š.J. i potvrđuje presuda
Osnovnog suda u Podgorici P.br. 1798/12 od 05.12.2012 godine.
Iz citiranog izvoda iz KE za okrivljenog izdatog od UP PJ Podgorica od
22.04.2013 godine proizlazi, da okrivljeni ne prolazi kroz KE navedene
Područne jedinice.
Izmjenjenim optužnim aktom supsidijarne tužilje,okrivljenom Š. Ž.stavljeno je
na teret krivično djelo povreda prava iz rada iz čl. 224 Krivičnog
zakonika,koje je činjenično opisano izrekom presude. Dispozicija krivičnog
djela povreda prava iz rada iz čl. 224 Krivičnog zakonika glasi: Ko se svjesno
ne pridržava zakona ili drugih propisa,kolektivnih ugovora i drugih opštih
akata o pravima iz rada i o posebnoj zaštiti na radu omladine,žena i invalida
i time drugom uskrati ili ograniči pravo koje mu pripada. Činjeničnim opisom
optužnog akta, okrivljenom je stavljeno na teret da nije postupio po odluci
Odbora direktora „I.“ AD PG broj 6../1 od 23.03.2012 godine, i da je prekšio
blanketnu odredbu čl. 93 Zakona o radu Crne Gore. Naime, odredbom čl. 93
Zakona o radu Crne Gore je propisano i to čl. 1 da nakon pribavljenog
mišljenja sindikata,odnoso predstavnika zaposlenih i Zavoda, poslodavac iz čl.
92.st.1 i 2 Zakona o radu je dužan da donese program mjera za rješavanje viška
zaposlenih.Nadalje odredbom čl. 93.st.2 Zakona o radu je propisano da: program
iz st. 1. ovog člana sadrži naročito: 1)razloge prestanka potrebe za radom
zaposlenih;2) kriterijume za utvrđivanje zaposlenih za čijim je radom prestala
potreba;3 ukupan broj zaposlenih za čijim radom prestaje potreba; 4) broj
kvalifikacionu strukturu,godine starosti i staž osiguranja zaposlenih za čijim
radom prestaje potreba i poslove koje obavljaju ;5) mjere za
zapošljavanje:raspored na druge poslove kod istog poslodavca u stepenu stručne
spreme zaposlenog,sa punim ili nepunim radnim vremenom,raspored kod drugog
poslodavca u stepenu stručne spreme zaposlenog,sa punim ili nepunim radnim
vremenom,stručnog osposobljavanja,prekvalifikacije ili dokvalifikacije za rad
na drugo radno mjesto kod istog ili drugog poslodavca i druge mjere u skladu
sa kolektivnim ugovorom ili ugovorom o radu.St.3 čl. 93 Zakona o radu je
propisano: da kriterijumi iz st.2 tač.2 ovog člana ne mogu biti u suprotnosti
sa odredbama ovog Zakona koji se odnosi na zabranu diskriminacije zaposlenih i
st.4 čl. 93 Zakona o radu je propisano da: program iz st.1 ovog člana donosi
nadležni organ poslodavca, odnosno poslodavac. Naime,u postupku nije dokazao
da je okrivljeni prekršio odredbe čl. 93 Zakona o radu Crne Gore,jer čl. 93
pomenutog zakona obavezuje poslodavca da nakon pribavljenog mišljenja
Sindikata, odnosno predstavnika zaposlenih i Zavoda za zapošljavanje Crne Gore
da donese program mjera za rješavanje viška zaposlenih,samo u slučaju da su se
stekli uslovi za primjenu čl. 92 Zakona o radu Crne Gore. Naime,odredbom čl.
92 Zakona o radu Crne Gore je propisano: da ukoliko poslodavac utvrdi da će
zbog tehnoloških,ekonomskih i restrukturalnih promjena u periodu do 30 dana
doći do prestanka potrebe za radom zaposlenih na neodređeno vrijeme i to za
najmanje deset zaposlenih kod poslodaca koji ima u radnom odnosu više od
dvadeset, a manje od stotinu zaposlenih na neodređeno vrijeme; deset posto
zaposlenih kod poslodavca koji ima u radnom odnosu najmanje stotinu,a najviše
trista zaposlenih na neodređeno vrijeme; trideset zaposlenih kod poslodavca
koji ima u radnom odnosu preko tristotine zaposlenih na neodređeno
vrijeme,dužan je da o tome odmah,pisano obavijesti Sindikat,odnosno
predstavnike zaposlenih i Zavod za zapošljavanje Crne Gore,a takođe je
propisano da i pomenuto obavještenje poslodavac je dužan da dostavi i kada
utvrdi da će doći do prestanka potrebe za radom najmanje dvadeset zaposlenih u
periodu od devedeset dana, bez obzira na ukupan broj zaposlenih.
Imajući u vidu iskaz svjedoka N. Lj. koja je u kritično vrijeme obavljala
posao rukovodioca pravne službe „I.“, a koji sud cijeni kao istinit i koja se
određeno izjasnila da je broj radnika koji su proglašeni tehnološkim viškom
bio ispod zakonskog minimuma Zakona o radu, koji iskaz je objektiviziran
pravosnažnom presudom Osnovnog suda u Podgorici P.br.1798/12 od 05.12.2012
godine, iz koje je sud utvrdio da je prije donošenja Pravilnika o unutrašnjoj
oraganizaciji i sistematizaciji radnih mjesta „I.“ od 02.02.2012 godine,“I.“
imao ukupno 59 zaposlenih,od čega 51 na neodređeno vrijme i osam zaposlenih na
određeno vrijeme,te da je uslijed donošenja pravilnika prestala potreba za
radom za troje zaposlenih,pa slijedi da u konkretnom slučaju,a obzirom na broj
zaposlenih kod „I.“ na neodređeno vrijeme i broj zaposlenih za čijim je radom
prestala potreba,nije postojala obaveza na strani okrivljenog kao izvršnog
direktora „I.“, da su skladu sa odredbom čl. 92 Zakona o radu upućuje
obavještenje o tome Sindikatu,odnosno predstavniku zaposlenih i Zavodu za
zapošljavanje Crne Gore,niti obaveza donošenja programa iz čl. 93 Zakona o
radu,pa se pokazuju kao istiniti navodi odbrane okrivljneog u kojim je istakao
da, kada je dobio Odluku Upravnog Odbora direktora do 23.03.2012 godine nije
sačinjavao bilo kakav program za rješavanje viška zaposlenih, jer je tumačenje
pravne službe „I.“ bilo da za tim nema zakonske potrebe.
AD „I.“ je donio Pravilnik o unutrašnjoj organizaciji i sistematizaciji radnih
mjesta broj 284 od 02.02.2012 godine, kojim nije bilo sistematizovano radno
mjesto kuvara, koje je obavljala supsidijarna tužilja na koje je bila
raspoređena, shodno Ugovoru o radu od 07.04.2011 godine o uređenju međusobnih
prava obaveza i odgovornosti broj 7../26 od 07.04.2011 godine. Kako je AD „I.“
dao u zakup svoje prostorije na A. s. preduzeću DOO „E.“,što prizilazi iz
citiranog Ugovora o zakupu od 16.06.2009 godine,to je supsidijarna tužilja po
ugovoru o preuzimanju između „I.“ i „E,“ preuzeta od strane DOO „E.“ da
obavlja poslove kuvara,tj. da faktički obavlja rad kod „E.“,dok je sva prava
iz rada i po osnovu rada ostvarivala kod „I.“,shodno Ugovoru o poslovnoj
saradnji broj 2306 od 03.08.2009 godine i Aneksu tog ugovora broj 20.. od
03.08.2009 godine, a što je potvrđeno i iskazom svjedoka S. J.,koji sud cijeni
kao istinit.
Međutim,kako od dana donošenja pravilnika broj 248 od 02.02.2012 godine,po
kojem nije bilo sistematizovano radno mjesto supsidijarne tužilje,a koji
Pravilnik je stupio na snagu danom donošenja, odnosno usvajanja na sjednici
Odbora direktora od istog datuma, to je Odbor direktora dana 23.03.2012 godine
donio Odluku broj 6../1 da za sve radnike koji se pojavljuju kao tehno-
ekonomski višak u postupku primjene usvojenog Pravilnika o organizaciji i
sistematizaciji radnih mjesta u AD „I.“ je potrebno, najprije, sagledati
mogućnost njihovog prerasporeda na druge poslove u društvu za koje ti radnici
ispunjavaju uslove, a u okviru sistematizacije, a da ukoliko za tako nešto ne
postoji mogućnost, radnike proglasti tehnološkim viškom uz obezbjeđenje
prinadležnosti koje im pripadaju u skladu sa Zakonskim odredbama normativnih
akta Društva kojima je regulisana ta oblast.Kako supsidijarna tužilja stavlja
na teret okrivljenom da nije postupio shodno naprijed navedenoj Odluci Odbora
direktora,ovaj sud nalazi da su takvi navodi supsidijarne tužilje neosnovani,
jer u konkretnom slučaju okrivljeni nije imao mogućnosti prerasporeda
supsidijarne tužilje na druge poslove u Društvu „I.“, jer radno mjesto koje je
ona obavljala više nije bilo sistematizovano, a konačno, okrivljeni je iskazao
spremnost da supsidijarnoj tužilji, koja je proglašena tehnološkim viškom,
obezbjedi zaposlenje kod DOO „E.“ putem sporazuma od preuzimanju na rad
zaposlenog broj 3... od 28.02.2012 godine,kod istog onog preduzeća kod kojeg
je do tada radila od 2009 godine,koji sporazum supsidijarna tužilja nije
prihvatila,što prizilazi iz iskaza svjedoka S. J. pa slijedi da okrivljeni,
zbog takvog postupanja supsidijarne tužilje nije mogao istoj obezbjediti
raspored kod drugog poslodavca radi obavljanja poslova u stepenu njene stručne
spreme,pa je okrivljenom, usljed svega navedenog, preostala jedina zakonska
mogućnost da donese Rješenje o prestanku radnog odnosa supsidijarnoj tužilji i
Rješenje o otkazu ugovora o radu o uređenju međusobnih prava, obaveza i
odgovornosti broj 7.. od 05.04.2012 godine i isplati otpremninu, čime je
supsidijarnoj tužilji na zakonit način prestao radni odnos. Kako u konkretnom
slučaju nije bilo mogućnosti da se supsidijarna tužilja prerasporedi na drugo
radno mjestu u okviru „I.“ kao njenog poslodavca, iz razloga što je zbog
restrukturalnih promjena proglašena tehnološkim viškom, a kako je ista odbila
mogućnost preraspodjele kod drugog poslodavca – E., koju mogućnost joj je
ponudio okrivljeni, to slijedi da je istinit i onaj dio odbrane okrivljenog
kada je naveo da dana 23.03.2012 godine, kada je dobio odluku Odbora direktora
nije preduzeo ništa po toj odluci, zato što nije mogao ništa da preduzeme
znajući da je stanje u preduzeću takvo da nema mogućnosti da se Š.J. rasporedi
na drugo radno mjesto,osim pomenutim sporazumom o preuzimanju kojoj je istoj
ponuđen dana 28.02.2012 godine,a koji sporazum je, supsidijarna tužilja odbila
da prihvati,tako da po nalaženju ovog suda,u datim okolnostima,okrivljnom nije
preostala ni jedna druga zakonska mogućnost osim da supsidijarnoj tužilji
donese Rješenje o otkazu Ugovora o radu uz isplatu otpremnine.Ovdje valja
istaći da je teza punomoćnika supsidijarne tužilje u završnom pledoajeu da je
i sam okrivljeni priznao da nije postupio po Odluci Odbora direktora „I.“
neosnovana,a takođe su neosnovana i isticanja punomoćnika supsidijarne tužilje
da predmetni Pravilnik o unutrašnjoj organizaciji i sitematizaciji radnih
mjesta nije bio na snazi kada je donijeta Odluka o prestanku potrebe za radom
zaposlene Š.J.,iz razloga što je navedeni Pravilnik usvojen na sjednici Odbora
direkotra od 02.02.2012 godine i istog dana je i stupio na snagu,a Odluka o
prestanku potrebe za radom supsidijarne tužilje je donijeta 23.03.2012
godine,dakle,nakon donošenja navedenog Pravilnika,koji je primjenjiv odmah
nakon usvajanja od strane Odbora direktora.
Kod prednje utvrđenog činjeničnog stanja sud nalazi da se okrivljeni u
konkretnom slučaju doslijedno pridržavao Zakona o radu i svojim postupanjem
nije supsidijarnoj tužilji svjesno uskratio ili ograničio prava koja joj
pripadaju, već je istoj omogućio korišćenje njenog prava iz radnog odnosa da
se,uslijed nemogućnosti da obavlja kod „I.“ rad,ista preraspodjeli kod drugog
poslodavca.tj E.,što je supsidijarna tužilja odbila,pa je uslijed toga
okrivljeni iscrpio sve zakonske mogućnosti rješavanja viška zaposlenih,zbog
restrukturalnih promjena i ostala mu je jedna –jedina zakonska mogućnost da
supsidijarnoj tužilji,uz ispatu otpremnine otkaže ugovor o radu,što je
saglasno čl.94 st.1 i čl. 96.st.1 Zakona o radu.Dakle,sud odbranu okrivljenog
tokom čitavog postupka cijeni kao istinitu, a ista je potvrđena iskazima
svjedoka S. J. i N. Lj.,kao i materijalnim dokazima provedenim u postupku
kojima je sud poklonio vjeru,nasuprot iskazu supsidijarne tužilje koji sud
cijeni kao neistinit i koja je tokom postupka pokušala ubjediti sud u krivicu
okrivljenog,navodeći da je postupao suprotno čl. 93 Zakona o radu i citiranoj
odluci Odbora direktora „I.“,pogrešno tumačeći postupanje
okrivljenog,imputirajući da je takvim postupanjem svjesno povrijedio njena
prava iz rada. Kako u postupku nije dokazano da je okrivljeni izvršio krivično
djelo stavljeno mu na teret ,to je sud istog primjenom odredbe čl. 373.tač.2
Zakonika o krivičnom postupku odlobodio od optužbe.
Sud je odluku o troškovima postupka temeljio na odredbi čl. 230.st.3 Zakonika
o krivičnom postupku,pa je obavezao supsidijarnu tužilju da okrivljenom na ime
angažovanja branioca za dva održana glavna pretresa uplati novčani iznos od
150,00 eura,(2x 75,00) shodno tar.br.1 st.1 tač.1 Advokatske tarife broj
45/08.
Imajući u vidu navedeno,primjenom citiranih Zakonskih propisa,odlučeno je kao
u izreci presude.
OSNOVNI SUD U PODGORICI
Dana 23.07.2013 godine
S U D I J A
Đ. G. s.r.
PRAVNA POUKA:
Protiv ove presude može se izjaviti žalba u roku
od 8 dana od dana prijema pismenog otpravka,
Višem sudu u Podgorici a preko ovog suda.
Z.T.O. M. A.
DN-a: Po primjerak presude dostaviti:
- Okrivljenom Š. Ž.
- Braniocu okrivljenog adv. K. J.
- Punomoćniku oštećene Š.J. adv. K. A. sa C.
- Oštećenoj kao tužilji Š. J. na adresu C.- ul.V P. br.7
Postupljeno dana _____
Namještenik suda _____