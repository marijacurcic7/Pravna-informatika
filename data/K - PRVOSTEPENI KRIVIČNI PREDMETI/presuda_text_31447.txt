Posl.br.K. 53/13/13
U IME CRNE GORE
Osnovni sud u Kotoru kao nadležni prvostepeni, po sudiji Danijeli Samardžić,
uz učešće zapisničara Tamare Počanić, u krivičnom predmetu okrivljenih A F i U
E zbog krivičnog djela krađe iz čl.239 st.1 Krivičnog zakonika, koji se vodi
po optužnom predlogu ODT-a Kotor Kt.br.751/12 od 07.02.2013. godine, nakon
održanog glavnog i javnog pretresa dana 11.04.2013. godine u prisustvu
zamjenika ODT-a Kotor Jovanke Čizmović i okrivljenih, donio je i javno objavio
sljedeću
PRESUDU
Okrivljeni:
1. A F JMBG , od oca LJ i majke S, rođene A, rođen godine u K, stalno
nastanjen u K, L bb, državljanin CG, radnik, oženjen, otac dvoje maloljetne
djece, nepismen, koji zna da se potpiše, lošeg imovnog stanja, neosuđivan,
protiv kojeg se navodno ne vodi postupak za drugo krivično djelo,
2. U Elični broj , od oca D i majke K, rođene M, rođen .g. u I, stalno
nastanjen u K, L bb, državljanin R.K, radnik, neoženjenog, bez djece,
nepismen, dobrog imovnog stanja, protiv kojeg se navodno ne vodi postupak za
drugo krivično djelo.
Krivi su,
Što su,
U noći 30.08.2012.g. u T, u namjeri da prisvajanjem tuđih pokretnih stvari
sebi pribave protivpravnu imovinsku korist veću od 150,00 eura, pri čemu su
bili uračunljivi i svjesni svoga djela i njegove zabranjenosti, a čije
izvršenje su htjeli, iz kruga preduzeća ,,M,, oduzeli željeznu konstrukciju
plastenika, ukupne vrijednosti 336,00 eura, a vlasništvo oštećenog, na način
što su ušli kroz otvorenu kapiju i zajedno skinuli i utovarili u kombi
željeznu konstrukciju, koju su potom odvezli u naselje L, gdje su je kasnije
prodali M B za iznos od 140,00 eura,
- čime su učinili krivično djelo krađe iz čl.239 st.1 Krivičnog zakonika.
Pa im sud na osnovu naprijed navedene krivičnopravne odredbe i čl. 2, 4, 5, 8,
13, 15, 36, 42, 52, 53 i 54. Krivičnog zakonika i čl. 227, 229, 368 i 374.
ZKP-a izriče
USLOVNU OSUDU
Kojom utvrđuje kaznu zatvora u trajanju od po 2 (dva) mjeseca i istovremeno
određuje da se kazna neće izvršiti ukoliko okrivljeni za vrijeme od jedne
godine i šest mjeseci od dana pravosnažnosti presude ne učine novo krivično
djelo.
Dužni su okrivljeni na ime troškova krivičnog postupka uplatiti solidarno
iznos od 27,50 eura i na ime sudskog paušala iznos od po 30,00 eura u roku od
mjesec dana od dana pravosnažnosti presude u korist Budžeta Crne Gore na žiro
račun br.832-16-52.
O b r a z l o ž e nj e
ODT iz Kotora podnio je ovom sudu optužni predlog Kt.br. 751/12 od 07.02.2013.
godine protiv okrivljenih A F i U E zbog krivičnog djela krađe iz čl.239 st.1
Krivičnog zakonika.
U svojoj odbrani okr. A je izjavio da priznaje izvršenje krivičnog djela i da
je tačno da je on zajedno sa U E dana 30.08.2012. godine u krugu firme ,,M,,
gdje su ranije vidjeli da postoji jedna metalna konstrukcija za plastenik,
skinuli i utovarili istu u kombi metalnu konstrukciju za plastenik i odvezao u
naselje L gdje su to prodali M B za iznos od 140,00 eura. U krug firme, iz
koje su oduzeli željeznu konstrukciju plastenika, oni su ušli kroz kapiju,
koja nije bila zaključana i nisu polomili katanac na kapiji, već je ista bila
otvorena. Izjavio je da mu je žao zbog učinjenog, da je njegova materijalna
situacija veoma loša i na ovaj način je mislio da pribavi novčana sredstva za
izdržavanje porodice.
U svojoj odbrani okr. E je izjavio da su tačni navodi iz optužnog akta i da
priznaje krivično djelo.
U dokaznom postupku koji je proveden radi rasvjetljenja ove krivičnopravne
stvari sud je proveo sljedeće dokaze: saslušao svjedoka M B, pročitao na
saglasnost stranaka iskaz ovlašćenog predstavnika oštećenog sa zapisnika od
23.01.2013.g., na saglasnost stranaka pročitao nalaz i mišljenje vještaka
ekonomsko finansijske struke D M od 16.01.2012.g, pročitao izvod iz KE za
optuženog A F UP Kotor.
Svjedok-ovl.predstavnik firme DOO ,,M,, B M je izjavio da je krajem mjeseca
avgusta 2012.g. radio kao čuvar u firmi ,,Monteprazza,, i da je kritične noći
čuo neko lupanje na stakleniku. Odmah je pozvao inspektora Š kojeg je
obavijestio o ovome koji mu je rekao da sačeka da završe to i kad utovare svo
željezo da ga pozove. Međutim, kako je padala noć oni su prestali sa skidanjem
željeza, a on je otišao kući, da bi ga inspektor ujutro obavijestio da je
saznao da su 2 lica na L prodala izvjesnu količinu željeza sa staklenika,
misli oko 1000kg. Krug iz kojeg su oduzeli željezo sa staklenika jednim
dijelom je bio ograđen, ali je bilo mjesta gdje se moglo proći pješke, ali ne
i kamionom.
Svjedok M B je naveo da se sjeća da je od strane svojih radnika dana
30.08.2013.g. u naselju L gdje drži otpad sekundarnih sirovina došli A F i U E
koji su kamionom dovezli oko tonu željeza koji je bio u trouglovima, pa smatra
da potiče sa staklenika, a u koju spadaju i okviri željezni i manja količina
iskidanog lima. Nakon što je došao iz P vidio je tu robu koja je sa strane
bila odvojena i A i Ukaju je isplatio jednom 196,00 eura, a drugom 140,00
eura.
Iz nalaza i mišljenja vještaka ekonomsko finansijske struke D M od 16.01.2012.
godine proizilazi da je vrijednost iskidane željezne konstrukcije plastenika u
vrijeme izvršenja krivičnog djela iznosila 336,00 eura.
Iz izvoda iz kaznene evidencije za okr.A F UP Ispostava Kotor od 13.02.2013
godine proizilazi da je okr. A ranije osuđivan presudom Osnovnog Suda Uk K. od
24.11.2008. god. zbog krivičnog djela falsifikovanje isprave iz čl.412 st.2 na
šest mjeseci zatvora uslovno na dvije godine, a rehabilitovan je Rješenjem
Ispostave Kotor.
Cijeneći sve dokaze pojedinačno, kao i u njihovoj međusobnoj povezanosti i u
odnosu na priznanja okrivljenih sud je utvrdio činjenično stanje navedeno u
izreci oduke.
Naime, ovakvo činjenično stanje sud je utvrdio na osnovu svih provedenih
dokaza, prvenstveno iskaza okrivljenih koji su priznali krivično djelo, iskaza
oštećenog, kao i svjedoka m, te provedenih pismenih dokaza. Sud je prihvatio
odbrane okr. A i U kojima su naveli da se sve desilo na način predstavljen u
optuženom aktu, odnosno okr. A je objasnio da je sa okr. U E dana 30.08.2012.
godine u krugu firme ,,M,, gdje su dospjeli kroz otvorenu kapiju, skinuli i
utovarili u kombi metalnu konstrukciju za plastenik i odvezli je u naselje L
gdje su to prodali M B za iznos od 140,00 eura. Svjedok M B je potvdrio da su
okr. A i U došli na L i da su im prodali oko tonu željeza koji je bio u
trouglovima.
Ovlašćeni predstavnik oštećenog Bulajić MIlorad koji je kritične večeri radio
kao čuvar "M" objasnio je da je čuo lupanje na stakleniku što je prijavio
inspektoru i sutradan je obaviješten da je značajna količina željeza prodata
na L, tako da je odmah znao da se radi o željezu oduzetog na štetu ošt. "M".
Na osnovu nalaza i mišljenja vještaka sud je utvrdio da je ukupna vrijednost
otuđenog željeza u vrijeme izvršenja djela bila 336,00 eura, a koji nalaz je
sud prihvatio kao stručan i objektivan.
Dakle, kod ovako saglasnih i podudarnih dokaza, te potpunih, jasnih i
istinitih priznanja okrivljenih za sud nije bilo sporno da su se u ovakvim
radnjama okrivljenih ostavrila sva bitna obilježja bića krivičnog djela krađe
iz čl.239 st.1 KZ, s obzirom da su oduzeli veću količinu željeza vlasništvo
ošt. "M", te su na taj način postupali u namjeri da pribave protivpravnu
imovinsku korist veću od 150,00 eura.
Okrivljeni su postupali sa direktnim umišljajem, jer su bili svjesni svog
djela, a čije izvršenje su i htjeli, s obzirom da su postupali u namjeri da
oduzimanjem tuđih pokretnih stvari za sebe pribave protivpravnu imovinsku
korist veću od 150,00 eura, zbog čega su neovlašćeno oduzeli željeznu
konstrukciju plastenika koja je vlasništvo ošt. firme ,,M,, u namjeri da
njenim prisvajanjem sebi pribavi protivpravnu imovinsku korist, prodajući istu
svjedoku M B za iznos od 140,00 eura.
Prilikom odluke o vrsti i visini krivične sankcije sud je imao u vidu da je za
ovo krivično djelo u Krivičnom zakoniku predviđena novčana kazna ili kazna
zatvora do tri godine. Sud je u smislu čl.42 KZ cijenio sve okolnosti koje
utiču da kazna bude veća ili manja, pa je kao olakšavajuće okolnosti na strani
okrivljenih cijenio da su priznali krivično djelo, a na strani okr. A cijenio
je i njegove porodične prilike, jer je otac dvoje maloljetne djece i da je
lošeg imovnog stanja, dok otežavajućih okolnosti na strani okrivljenih nije
bilo (kako je okr. A za raniju osudu rehabilitovan to se isti smatra
neosuđivanim). U konkretnom slučaju sud je okrivljenima utvrdio kazne zatvora
u trajanju od po dva mjeseca istovremeno određujući da se kazna neće izvršiti
ukoliko okrivljeni za vrijeme od jedne godine i šest mjeseci od dana
pravosnažnosti presude ne učine novo krivično djelo, smatrajući da će se i uz
prijetnju kaznom zatvora dovoljno uticati na okrivljene da više ne vrše
ovakva, kao ni slična krivična djela, imajući u vidu težinu krivičnog djela i
olakšavajuće okolnsoti na strani okrivljenih. Sud je mišljenja da će se
uslovnom osudom postići svrha iz čl.52 KZ u okviru opšte svrhe krivičnih
sankcija iz čl.4 KZ.
Na osnovu svega navedenog, te primjenom čl. 2, 4, 5, 8, 13, 15, 36, 42, 52, 53
i 54 KZ-a i čl.227, 229, 368 i 374 ZKP-a riješeno je kao u izreci.
Sud je obavezao okrivljene da na ime troškova krivičnog postupka uplate
solidarno iznos od 27,50 eura i na ime sudskog paušala iznos od po 30,00 eura,
u roku od mjesec dana od dana pravosnažnosti presude u korist Budžeta Crne
Gore na žiro račun br.832-16-52, a dokaze o uplati dužni su dostaviti ovom
sudu, s pozivom na br. K.53/13/13, sve shodno čl. 227 i 229 ZKP-a.
OSNOVNI SUD U KOTORU
Dana, 11.04.2013. godine
Zapisničar, S U D I J A
Tamara Počanić s.r. Danijela Samardžić s.r.
PRAVNA POUKA: Protiv ove presude ima se pravo žalbe Višem sudu u Podgorici u
roku od 8 dana od dana prijema iste, a preko ovog suda.