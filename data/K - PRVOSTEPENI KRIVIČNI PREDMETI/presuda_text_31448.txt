K.57/13/13
U IME CRNE GORE
OSNOVNI SUD U KOTORU, kao nadležni prvostepeni krivični sud, po sudiji Momirki
Marović, uz učešće zapisničara Ana Marije Petković, u krivičnom predmetu
protiv okrivljenog K E, zbog krivičnog djela pronevjere iz člana 420 stav 2 u
vezi stava 1 Krivičnog zakonika CG, koji se vodi po optužnici ODT Kotor Kt.
broj 240/12 od 11.02.2013 godine, nakon glavnog i javnog pretresa održanog
dana 11.09.2013 godine u prisustvu zamjenika ODT Kotor Jovanke Čizmović,
okrivljenog K E, njegovog branioca advokata M O i ovlašćenog predstavnika
oštećenog ,,M CG'' Đ S, dana 13.09.2013 godine donio je i javno objavio
sledeću
P R E S U D U
OKRIVLJENI K E, JMBG  , od oca H i majke I, rođene B, rođen  godine u B P,
stalno nastanjen u B P, L bb, državljanin CG, neoženjen, bez djece, sa
završenom VSS, lošeg imovnog stanja, neosuđivan, protiv koga se ne vodi
postupak za drugo krivično djelo,
K r i v j e
Što je u periodu od 23.05.2011 do 23.01.2012 godine u maloprodajnom objektu u
B, u namjeri da sebi pribavi protivpravnu imovinsku korist, prisvojio novac u
iznosu od 851,27 eura, koji mu je bio povjeren na radu kao poslovođi
maloprodajnog objekta marketa ,,B 2'', na način što je prilikom dobijanja
knjižnih odobrenja od dobavljača smanjivao nabavne cijene robe da bi se
razdužio sa većom količnom robe u tom iznosu i na taj način prikrivao manjak u
iznosu od 851,27 eura, i sebi pribavio imovinsku korist u navedenom iznosu,
pri čemu je bio uračunljiv i svjestan svog djela i njegove zabranjenosti a
čije izvršenje je htio.
- čime je učinio krivično djelo pronevjere iz čl. 420. st. 1. Krivičnog
zakonika Crne Gore.
Pa mu sud na osnovu naprijed navedene krivično pravne odredbe, te odredbi čl.
3, 5, 8, 13, 15, 36, 42, 45,46, 52, 53 i 54 Kz-a i čl. 368 i 374 Zkp-a izriče
USLOVNU OSUDU
Kojom utvrđuje kaznu zatvora u trajanju od četiri mjeseca i istovremeno
određuje da se kazna neće izvršiti ukoliko okrivljeni za vrijeme od jedne
godine i šest mjeseci od dana pravosnažnosti presude ne učini novo krivično
djelo.
Dužan je okrivljeni na ime sudskog paušala uplatiti iznos od 50 eura, i na ime
troškova krivičnog postupka iznos od 492,25 eura, u korist budžeta Crne Gore,
na žiro račun broj 832-16-52 u roku od mjesec dana od dana pravosnažnosti
presude i dokaz o uplati dostaviti ovom sudu s pozivom na broj K. 57/13/13.
Obavezuje se okrivljeni K Eda oštećenom " M CG" na ime imovinsko pravnog
zahtjeva uplati iznos od 851,27 eura, u roku od 3 mjeseca od dana
pravosnažnosti presude, pod prijetnjom prinudnog izvršenja.
O b r a z l o ž e n j e
ODT Kotor aktom Kt. broj 240/12 od 11.02.2013 godine optužilo je K E zbog
izvršenja krivičnog djela pronevjere iz člana 420 stav 2 u vezi stava 1 Kz CG.
U završnoj riječi zamjenik ODT Kotor je izmjenio pravnu kvalifikaciju djela i
okrivljenom stavio na teret krivično djelo pronevjere iz člana 420 stav 1 Kz
CG.
U svojoj odbrani okrivljeni K E na zapisnik pred ODT Kotor dana 15.06.2012
godine je naveo da je u maloprodajnom objektu marketa ,,B 2'' radio od
23.05.2011 godine do 25.01.2012 godine na radnom mjestu poslovođe. Sjeća se da
je prilikom njegovog dolaska prvog dana na posao, rađen popis, kada je
otkriven manjak od 12.000 eura, a što je stavljeno na teret poslovođi A D i
radnicima. On je bio zadužen svom robom koja je bila na popisu od stupanja na
radno mjesto i tu robu je, zajedno sa radnicima raspoređivao. Dešavale su se
stalne krađe u objektu, a najviše su oduzimani pršuti, sirevi, G brijači i
alkohol. Vezano za popise robe u objektu, oni su vršeni svakomjesečno za
određenu vrstu robe (voće, povrće) i prilikom tih popisa je takođe ustanovljen
manjak, ali je namiren od njih-radnika. Na pitanje da li je u svojstvu
poslovođe vršio izmjene nabavnih cijena, naveo je da jeste, ali da mu je to
sugerisano od stručnog saradnika T Đ, koja mu je kasnije kada je ustanovljen
manjak u iznosu od 4.000,00 eura, rekla da nije trebao praviti toliku razliku
u cijeni. Nakon što je od strane unutrašnje kontrole pregledana njegova
dokumentacija i utvrđen navedeni manjak, preduzeće je zatražilo od njega da
vrati navedeni novac, a on im je ustupio njegovu platu u iznosu od 600-800
eura, naknadu za neiskorišćeni godišnji odmor i dnevnice za popise na kojima
je bio, što ukupno iznosi oko 1300,00 eura i nakon toga je napustio firmu, a
oni su ga kasnije pozvali i zatražili vansudsko poravnanje, na šta je on
pristao i potpisao saglasnost u kojoj je naveo da im ustupa iznos od 1300
eura, na šta su oni pristali a potom mu predali radnu knjižicu i smatrao je da
je time sve okončano. Čuo je od poslovođa da postoji mogućnost da se iz
sjedišta njihove firme iz P može ući na njihove računare i na taj način
mijenjati početno stanje ili zaduživati dokumenti. Prilikom zadnjeg popisa
dana 25.01.2012 godine T Đ je izvršila korekcije u plusu, na iznos od 800,00
eura na njegov popis i to je naveo u zapisnik kod M.
U svojoj odbrani na glavnom pretresu dana 15.05.2013 godine okrivljeni K K je
naveo da ne priznaje izvršenje krivičnog djela, niti krivicu za isto, jer
misli da to što je uradio nije protivzakonito. Ostao je u svemu pri svojoj
odbrani na zapisnik pred ODT Kotor od 15.06.2013 godine. Dodao je da od dana
kada je stupio na mjesto poslovođe, da je svakodnevno obavljao poslove koji su
mu i propisani, međutim prethodno nije prošao obuku za unos podataka u
kompjutersku bazu odnosno unos podataka za prijem robe i zaduženje i
razduženje robe, a od strane uprave ,,M" kada mu je ponuđen posao, rečeno mu
je bilo da će imati stalnu stručnu pomoć, kako bi savladao unos svih ovih
podataka kroz kompjutersku bazu i trgovačku knjigu. Dosta poslova odnosno
unosa podataka je radila T Đ koja je i bila stručni saradnik koji je poslat od
strane uprave da ga obuči za unos ovih podataka, tako da je i ona radila na
unosu podataka prijema nove robe, preradu mesa i otpis i povrat robe. U upravi
"M" ima i služba koja se zove likvidatura, kojoj je on fizički slao svu
dokumentaciju i koju je ta služba upoređivala sa bazom podataka iz kompjutera
i tako je u svakom momentu moglo da se vidi da li ima nekih nepravilnosti u
pogledu unošenja podataka u bazu. Što se tiče sugestija koje je naveo da je
imao od strane stručnog saradnika T Đ, da se vrši izmjena nabavnih cijena, a
kako je to naveo na zapisnik pred ODT Kotor, tu se radilo o robi koja je
neaktivna /roba kojoj je istekao rok/,koja se po pravilima službe više ne može
razdužiti i tada mu je T Đ sugerisala da u takvim slučajevima možemo da
razdužimo neku drugu robu, tj. da tu robu skinu sa stanja da promjene nabavnu
cijenu te robe, kako bi se ta roba skinula sa stanja i poklopila sa knjižnim
odobrenjem. U kritičnom periodu dok je bio poslovođa i LJ R koji je radio na
prijemu robe je zaduživao robu putem skenera, a isti je i slao dokumentaciju u
nekoliko navrata upravi u P. Od strane poslodavca odnosno "M" mu nije
isplaćena plata za januar mjesec 2012 godine iako je radio do 26.01.2012
godine, a što se može potvrditi uvidom u karticu promjena CKB banke na njegovo
ime. Rukokvodstvo "M" u svakom momentu je imalo uvid u kompjutersku bazu
podataka za maloprodajni objekat "M B 2" za period kada je bio poslovođa i A B
koja je u tom periodu radila kao likvidator ga je često putem telefona
kontaktirala kada je trebao da izvrši neku promjenu ili ispravku u bazu
podataka, kada je on pogrešno unio neki podatak, a što bi ona uradila nakon
što bi izvršila uvid u dokumentaciju koja joj je bila dostavljana od strane
maloprodaje. Nema nikakvu obavezu prema oštećenom preduzeću po osnovu
utvrđenog manjka jer mu nisu isplatili platu kako je naveo za januar mjesec,
naknadu za neiskorišćeni godišnji odmor i dnevnice za popise i to u iznosu od
oko 1.500.- eura i kada je od njih dobio nazad radnu knjižicu, potpisao je da
se odriče plata i napred navedenih naknada, a oni su mu prenjeli da više
nemaju nikakva potraživanja prema njemu.
Prilikom odgovora na pitanja na glavnom pretresu naveo je da je pristao na
ovakvo poravnanje i dogovor sa upravom da mu ne isplate platu, te naknade za
godišnji odmor i dnevnice, iz razloga što mu isti nisu htjeli vratiti radnu
knjižicu. U kritičnom periodu bio je zadužen sa robom u maloprodaji a ne
finansijski. U slučaju da dođe do kvara kompjutera u kojoj se nalazi baza svih
podataka zadužene robe, u tom slučaju bi se obraćali AIT sektoru za održavanje
,,M" i to putem mejla a šef tog sektora je bio Bato Komar.
U dokaznom postupku koji je sproveden u cilju utvrđenja činjeničnog stanja i
krivice okrivljenog sud je proveo sledeće dokaze: saslušao ovlašćenog
predstavnika oštećenog ,,M CG'' S Đ, saslušao svjedoka D T, svjedoka T Đ,
pročitao nalaz i mišljenje vještaka finansijske struke B B od februara 2013
godine i dopunski nalaz istog vještaka od 04.09.2013 godine, saslušao vještaka
B B, izvršio uvid u nivelacije cijena za navedeni period, popis robe u marketu
B 2 na dan 31.05.2011 godine, dokumentaciju o redovnom sravnjenju prodavnice
na dan 30.06.2011 godine, odluku o primopredajnom popisu u marketu B 2 na dan
30.05.2011 godine i 25.01.2012 godine, zapisnik o izvršenom popisu od
30.05.2011 godine, trgovačku knjigu za 2011 godinu, odluku o primopredajnom
popisu marketa B 2 na dan 18.05.2011 godine, odluku o primopredajnom popisu u
marketu B 2 od 24.01.2012 godine i uvid u izvod iz kaznene evidencije za
okrivljenog K E Uprave policije PJ Bjelo Polje od 15.02.2013 godine.
Ovlašćeni predstavnik oštećenog ,,M CG'' S Đ u svojoj izjavi na zapisnik pred
ODT Kotor dana 29.05.2012 godine naveo da je okrivljeni K E radio u njihovoj
poslovnici u B od avgusta 2011 godine do kraja 2012 godine, a možda i dalje na
mjestu poslovođe i u opisu njegovog posla je bio prijem robe, koju je on
raspoređivao sa nekih 15-tak radnika u objektu. Predmetni manjak otkrila je
interna kontrola M, tako što su vršili kontrolu dokumentacije kojom je
okrivljeni raspolagao i to je otkriveno negdje krajem 2011 i početkom 2012
godine. Nakon što je od interne kontrole utvrđen manjak u navedenom objektu,
kontaktirali su okrivljenog, ali je isti negirao da je prisvojio novac, a
nedugo zatim je okrivljeni dobrovoljno napustio radno mjesto. U službi interne
kontrole je bio T D, koji je i otkrio manjak. Pridružio se krivičnom gonjenju
i postavio je imovinsko pravni zahtjev.
Na glavnom pretresu dana 15.05.2013 godine ovlašćeni predstavnik oštećenog ,,M
CG'' S Đ je naveo u svemu kao u izjavi datoj na zapisnik pred ODT Kotor od
29.05.2012 godine. Prilikom odgovora na pitanja naveo je da nisu postigli
poravnanje sa okrivljenim u pogledu načina izmirenja obaveze istog nastale po
osnovu manjka, zbog toga i postavlja imovinsko pravni zahtjev i dodao je da
krivičnu prijavu ne bi ni podnijeli da su postigli poravnanje, odnosno da je
okrivljeni izmirio dugovanje. U saznanju je da okrivljenom nije isplaćena
mjesečna zarada i to za mjesec januar 2012 godine, ali da on nema saznanje o
iznosu te mjesečne zarade, takođe mu je poznato i da mu nije isplaćena naknada
za neiskorišteni godišnji odmor, ali da i u tom pogledu nema precizne podatke
o tome koliko je dana godišnjeg odmora okrivljeni imao, te o kojem iznosu se
radi.
Svjedok D T je u svojoj izjavi na zapisnik pred ODT Kotor dana 21.06.2012
godine naveo da je u njihovom maloprodajnom objektu u B okrivljeni K E radio u
periodu od 23.05.2011 do 21.01.2012 godine na radnom mjestu poslovođe. Odmah
po pristupanju na radno mjesto vršen je primopredajni popis, ali nije upućen
da li je tom prilikom utvrđen neki manjak u iznosu od nekih 12.000 eura, kako
je to naveo okrivljeni. Pošto su popisi rađeni mjesečno za pojedine artikle,
svježe namirnice, a zna i da je rađen šestomjesečni popis, kada je utvrđen
manjak, ne zna u kom iznosu, ali on tada nije obavljao ovaj posao interne
kontrole, pa ne može da se izjasni na koji način je taj manjak namiren. Nakon
izvjesnog vremena, a kada su primjetili da se vide razlike u promjenama
cijena, izvršio je kontrolu dokumentacije za vrijeme u kojem je okrivljeni K E
obavljao posao poslovođe i tada je utvrdio da je okrivljeni vršio izmjene
nabavnih cijena, počev od desetog mjeseca, na način što je prilikom dobijanja
knjižnih odobrenja dobavljača svjesno smanjivao nabavnu cijenu, da bi se
razdužio sa većom količinom robe i na taj način prikrio manjak, a tom prilikom
je utvrđeno da je preduzeće oštećeno za iznos od 4.000 eura. U to vrijeme E Đ
je bila stručni saradnik-asistent u službi maloprodaje i ista nije bila
nadređena okrivljenom, već je, zapravo vršila koordinaciju nekog rada između
okrivljenog i bavila se uglavnom papirologijom, a nije čuo da je T Đ
sugerisala okrivljenom da vrši izmjene nabavnih cijena, te da mu je po
otkrivanju manjka u iznosu 4.000,00 eura ista rekla da nije trebao praviti
toliku razliku u smanjivanju cijena. Takođe, nije čuo da je zaključeno
vansudsko poravnanje na iznos od 1.300 eura koji je okrivljeni potpisao. Ne
postoji mogućnost da iz sjedišta firme u P, obzirom da su umreženi kompjuteri,
da se uđe u program i mijenja početno stanje ili zaduženi dokumenti, već se
jedino može na taj način može pratiti sam rad pojedinih službenika.
Svjedok D T je prilikom odgovora na pitanja glavnom pretresu naveo da jeste
dolazio u predmetnu maloprodaju i to prilikom obilazaka od strane njihove
službe. Postao je stručni saradnik u ovoj službi interne kontrole dana
01.01.2012 godine, te prije tog datuma nije dolazio u tu radnju ni u kojem
svojstvu. Završio je srednju mašinsku školu.
Branilac okrivljenog K E advokat M O je prigovorila iskazu svjedoka D T i
navela da ovaj svjedok nije kompetentan da se izjašnjava na okolnosti da li je
moguće da se iz sjedišta firme iz P, obzirom da su kompjuteri umreženi uđe u
program i mijenja početno stanje ili zaduženi dokumenti, a prije svega obzirom
na njegovu stručnu spremu.
Svjedok T Đ je navela da od 2010 godine radi u ,,M" i to u upravi istog u
sektoru maloprodaje kao samostalni stručni saradnik i prati rad poslovnih
jedinica., kojih ima 81 na teritoriji Crne Gore i njen okvir posla je prije
svega pregled dokumentacije svake poslovne jedinice, pregled dokumentacije
koja se odnosi na vrijednost otpisa, prati dokumentaciju koja se odnosi na
prijem robe, te ukoliko primjeti bilo kakve nepravilnosti u vođenju
dokumentacije bilo koje poslovne jedinice, njena je dužnost da o tome
obavjesti nadležne. Konkretno ona okrivljenom K E nije davala naloge da vrši
izmjenu nabavnih cijena robe, niti ona to smije da uradi, niti je to u njenoj
nadležnosti.
Prilikom odogovora na pitanja na glavnom pretresu navela je da ona prethodno
nije sama primjetila nepravilnosti u dokumentaciji koju je kao poslovođa vodio
okrivljeni, već je nadležne o tome obavjestila interna kontrola. Dešavalo se
kod artikala i to konkretno mesa da je pomagala okrivljenom prilikom
evidentiranja interne proizvodnje mesa, jer joj je isti govorio da on to ne
može da odradi, obzirom da nije osposobljen za pravilno razduženje ovog
artikla i u tim slučajevima mu je samo pomagala prilikom evidentiranja kroz
kompjuter, a nije mogla vršiti izmjene podataka o prijemu robe, jer je to
dužnost prije svega poslovođe da unese svaki prijem robe. U ovim slučajevima
evidencije interne proizvodnje mesa, nije dolazila u B u maloprodajni objekat,
već bi kroz bazu podataka, obzirom da je ova poslovna jedinica vezana za
upravu ušla u bazu podataka i izvršila tu korekciju. I u slučaju neaktivnih
artikala / artikala koji nijesu uneseni u bazu podataka ili koji se više ne
poručuju/ da je u tim slučajevima okrivljenom govorila da se o tome mora
obavjestiti komercijala, obzirom da se takvi artikli nisu mogli naknadno
unijeti u bazu podataka, te da nikada okrivljenom nije govorila da razduži
neku drugu robu umjesto ove. Ovaj unos podataka za internu proizvodnju nikada
nije vršila sama bez sugestije okrivljenog. U slučajevima cijena artikala sa
popustom i to kada se te cijene ne poklapaju sa cijenama koje su unjete u bazu
podataka upravo za te artikle, o tome se obavještava komercijala koja jedina
može da da nalog da se izvrši izmjena u bazi podataka ili može i sam dobavljač
da izvrši izmjenu kroz dostavljanje novih računa sa tim popustima, u ovim
slučajevima poslovođe ne mogu same da izvrše izmjenu tih podataka kroz
kompjuter, već samo komerijala ili dobavljač - zaključane cijene. Sistem je
tako napravljen da ona kao stručni saradnik ima pristup bazi podataka svake
poslovne jedinice, ali s tim da nema uvid u evidenciju prijema robe, prije
nego što se taj prijem potvrdi od strane samog kalkulanta koji onosi te
podatke u bazu. Otključane cijene su one cijene koje se od dana do dana za
određene artikle mijenjaju, kao na primjer kod voća, ali i u tim slučajevima
poslovođa ili komercijalista kada vrši unos podataka za prijem robe je dužan
da unese cijenu robe prema primljenoj fakturi upravo za taj dan. Nivelaciju
cijena vrši poslovođa. A akcijsku nivelaciju cijena vrši uprava - komercijala,
a u slučaju da je roba oštećena poslovođa je dužan da o tome obavjesti
komercijalu, nakon čega komercijala daje nalog za smanjenje cijena.
Iz nalaza i mišljenja vještaka finansijske struke B B od februara 2013 godine
utvrđeno je da je okrivljeni K E prilikom dobijanja knjižnih odobrenja od
dobavljača (povrat robe) smanjivao nabavne cijene robe u ukupnom iznosu od
4.045,94 eura, i tako se mogao razdužiti u ovom iznosu sa većom količinom
robe, i na taj način je u predmetnom periodu mogao u iznosu od 4.045,94 eura
prikriti manjak, i u istom iznosu je sebi mogao pribaviti i imovinsku korist,
i mogao prisvojiti novac u istom iznosu.
Iz dopunskog nalaza vještaka B B od 04.09.2013 godine utvrđeno je da iznos
koji je nastao po osnovu smanjenja nabavnih cijena po osnovu knjižnih
odobrenja dobijenih od dobavljača iznosi 3.145,48 eura. Za ovaj iznos je kod
DOO ,,M CG'' P-Market B 2 utvrđen manjak. Pošto na nivelacijama ne postoje
potpisi lica koje je obrađivalo predmetne nivelacije, kao ni potpis odgovornog
lica, ni pečat, ne može se izjasniti da li je nivelacije obrađivao okrivljeni
K E. A i odlukama o knjiženju razlika po popisima, manjak je razvrstan na 19
zaposlenih u Marketu B 2. Iznos kojim se tereti okrivljeni K E je 1.114,95
eura. Okrivljenom je za pokriće manja od zarade za januar 2012 godine
obustavljen iznos od 263,68 eura, te njegova obaveza po manjku iznosi 851,27
eura.
Vještak B B je u svom iskazu na glavnom pretresu dana 17.06.2013 godine naveo
da ostaje kod nalaza i mišljenja od februara 2013 godine. Prilikom odgovora na
pitanja je naveo da je prilikom izrade nalaza i mišljenja imao uvid u
nivelacije i u minusu i u plusu, te da je razlika utvrđena upravo na osnovu
oduzimanja nivelacija u plusu od nivelacija u minusu, te je dostavio sudu na
uvid predgled nivelacija. Prilikom izrade nalaza i mišljenja imao je uvid u
minus na finansijskim stanjima po odobrenjima bez iskazane količine robe, tako
da je postojala mogućnost da se kroz smanjenje cijena određenog artikla
prikaže razduženje količinski većeg broja upravo tog artikla. Ovo je prije
svega može utvrditi detaljnom analizom kod poslodavca. Ako nemaju proknjiženo
onda se moraju uzeti sve fakture o ulazi i izlazu robe za koju je pravljena
minusna kalkulacija, pa da se prikaže pravo stanje.
Vještak B B je u svom iskazu na glavnom pretresu dana 11.09.2013 godine naveo
da u svemu ostaje kod dopunskog nalaza od 04.09.2013 godine. Poslije ročišta
od 17.06.2013 godine bio je u službene prostorije oštećenog preduzeća i tu je
dobio dokumentaciju na uvid na osnovu koje je i uradio dopunski nalaz i koje
kopije dokumenata je priložio uz dopunski nalaz.
Uvidom u nivelacije cijena za navedeni period utvrđeno je da je prilikom
povrata robe dobavljačima iznos smanjenih nabavnih cijena iznosi 5.603,92
eura, a iznos povećanja nabavnih cijena iznosi 1.557,98 eura, tako da su
nabavne cijene robe smanjene u ukupnom iznosu od 4.045,94 eura.
Dokazi i to: popis robe u marketu B 2 na dan 31.05.2011 godine, dokumentacija
o redovnom sravnjenju prodavnice na dan 30.06.2011 godine, odluka o
primopredajnom popisu u marketu B 2 na dan 30.05.2011 godine i 25.01.2012
godine, zapisnik o izvršenom popisu od 30.05.2011 godine i trgovačka knjiga za
2011 godinu, odluka o primopredajnom popisu marketa B 2 na dan 18.05.2011
godine, odluka o primopredajnom popisu u marketu B 2 od 24.01.2012 godine,
bili su predmet vještačenja po vještaku ekonomsko finansijske struke B B, koji
je nakon uvida u kompletnu dokumentaciju i dao nalaz i mišljenje kao i dopunu
nalaza i mišljenja. Imajući u vidu prednje, predlog branioca okrivljenog da se
iz spisa predmeta izdvoje naprijed pobrojani dokazi, jer su isti podnijeti od
strane oštećenog kao prilog krivičnoj prijavi, te se na istima ne može
zasnovati odluka, sud nije prihvatio, a imajući u vidu da su isti bili predmet
vještačenja po vještaku ekonomsko finansijske struke.
Uvidom u izvod iz kaznene evidencije za okrivljenog K E Uprave policije PJ B P
od 15.02.2013 godine utvrđeno je da isti ranije nije osuđivan.
Nije bilo predloga za dopunu dokaznog postupka.
Cijeneći sve provedene dokaze pojedinačno i u uzajamnoj povezanosti shodno
članu 370 stav 3 Zkp-a, a u odnosu na odbranu okrivljenog, sud je utvrdio
činjenično stanje navedeno u izreci presude.
Činjenično stanje sud je utvrdio na osnovu odbrane okrivljenog K E, iskaza
ovlašćenog predstavnika oštećenog ,,M CG'' S Đ, iskaza svjedoka D T, nalaza i
mišljenja vještaka finansijske struke B B od februara 2013 godine i dopunskog
nalaza istog vještaka od 04.09.2013 godine, te ostalih provedenih dokaza.
Prije svega, sud je na osnovu odbrane okrivljenog, iskaza ovlašćenog
predstavnika oštećenog ,,M CG'' S Đ i iskaza svjedoka D T utvrdio da je
okrivljeni K E u periodu od 23.05.2011 do 23.01.2012 godine radio kao
poslovođa u maloprodajnom objektu marketa ,,B 2''.
Dalje, u svojoj odbrani okrivljeni K E je potvrdio da je u svojstvu poslovođe
vršio izmjene nabavnih cijena, koji dio odbrane okrivljenog je sud prihvatio
jer je isti potvrđen nalazom i mišljenjem vještaka finansijske struke B B od
februara 2013 godine i dopunskog nalaza istog vještaka od 04.09.2013 godine,
iz kojih je utvrđeno da je okrivljeni K E prilikom dobijanja knjižnih
odobrenja od dobavljača (povrat robe) smanjivao nabavne cijene robe u ukupnom
iznosu od 1.114,95 eura i tako se razdužio u ovom iznosu za veću količinu robe
i na taj način prikrio manjak u istom iznosu.
Navod odbrane okrivljenog K E da mu je od strane stručnog saradnika Đ T kvi
navodi obezvrijeđeni iskazom svjedoka Đ T, koja je navela da okrivljenom K E
nije davala naloge da vrši izmjenu nabavnih cijena robe, niti ona to smije da
uradi, niti je to u njenoj nadležnosti, čiji iskaz je sud prihvatio jer je
isti potvrđen iskazom svjedoka D T koji je naveo da svjedok Đ T nije bila
nadređena okrivljenom, pa je sud ovakav navod okrivljenog cijenio kao
isključivo usmjeren na izbjegavanje sopstvene krivice.
Dalje, navod odbrane okrivljenog da nema nikakvu obavezu prema oštećenom
preduzeću po osnovu utvrđenog manjka obzirom da mu nisu isplatili platu za
januar mjesec 2012 godine, naknadu za neiskorišćeni godišnji odmor i dnevnice
za popise u ukupnom iznosu od oko 1.500 eura, sud nije prihvatio, jer je
ovakav navod u suprotnosti sa iskazom ovlašćenog predstavnika oštećenog ,,M
CG'' Đ S koji je naveo da sa okrivljenim nisu postigli poravnanje u pogledu
načina izmirenja obaveza istog, nastale po osnovu manjka i da ne bi podnijeli
krivičnu prijavu i postavili imovinsko pravni zahtjev da je okrivljeni izmirio
dugovanje, čiji iskaz je sud prihvatio jer je isti logičan, a isti nije
doveden u sumnji nijednim provedenim dokazom. S tim u vezi, sud je prihvatio
navod odbrane okrivljenog da mu nije isplaćena zarada za januar mjesec 2012
godine, jer je isti potvrđen iskazom ovlašćenog predstavnika Đ S koji je naveo
da je u saznanju da okrivljenom nije isplaćena zarada za januar mjesec 2012
godine i dopunskim nalazom vještaka B B od 04.09.2013 godine iz kojeg je
utvrđeno da je okrivljenom za pokriće manjka od zarade za januar mjesec 2012
godine obustavljen iznos od 263,68 eura, te da obaveza okrivljenog po manjku
iznosi 851,27 eura, koliki je iznos i imovinske koristi koju je okrivljeni
pribavio.
Konačno, navod odbrane okrivljenog da je od poslovođa čuo da postoji mogućnost
da je iz sjedišta njihove firme iz P može ući na njihove računare i na taj
način mijenjati početno stanje ili zaduživati dokumenti, sud nije prihvatio
jer je u suprotnosti sa iskazom svjedoka Đ T, koja je navela da nije mogla
vršiti izmjene podataka o prijemu robe, jer je to dužnost poslovođe, čiji
iskaz je sud prihvatio, a koji je u ovom dijelu potvrđen iskazom svjedoka D T,
koji je naveo da ne postoji mogućnost da iz sjedišta firme u P, da se uđe u
program i mijenja početno stanje ili zaduženi dokumenti. S tim u vezi,
prigovor branioca okrivljenog na iskaz svjedoka D T da navedeni svjedok
obzirom na svoju stručnu spremu ( isti je završio srednju mašinsku školu) nije
kompetentan da se izjašnjava na okolnost da li je moguće da se iz sjedišta
firme iz P, obzirom da su kompjuteri umreženi uđe uz program i mijenja početno
stanje ili zaduženi dokumenti, sud nije prihvatio, jer se svjedok izjasnio o
onome što mu je poznato kao službeniku interne kontrole oštećenog preduzeća, a
sud je mišljenja da se svjedok o navedenim okolnosti mogao izjasniti bez
obzira što nije završio fakultet za informacione tehnologije.
U pogledu iznosa imovinske koristi koji je okrivljeni u kritičnom periodu
pribavio, sud nije cijenio nalaz i mišljenje vještaka B B od februara 2013
godine, obzirom da prilikom izrade istog vještak nije imao na uvid sve fakture
o ulazu i izlazu robe za koje je pravljena minusna kalkulacija, već je sud
iznos imovinske koristi utvrdio na osnovu dopunskog nalaza istog vještaka od
04.09.2013 godine, koji je vještak dao nakon pregleda cjelokupne dokumentacije
oštećenog preduzeća, na osnovu kojeg pregleda je utvrdio da se okrivljeni K E
tereti za iznos od 1.114,95 eura, te da je za pokriće manjka istom od zarade
za mjesec januar 2012 godine obustavljen iznos od 263,68 eura, te da obaveza
okrivljenog po manjku iznosi 851,27 eura, koju sadržinu dopunskog nalaza je
sud prihvatio, obzirom da isti nije osporena na bilo koji način, a radi se o
nalazu urađenom po pravilima struke.
Okrivljeni K E je postupao sa direktnim umišljajem, jer je bio svjestan svog
djela i htio njegovo izvršenje, jer kako je i sam u svojoj odbrani naveo,
vršio je izmjene nabavnih cijena, te je njegova svijest obuhvatala činjenicu
da smanjivanjem nabavne cijene robe razdužuje veću količinu robe, te da na
navedeni način pribavlja sebi protivpravnu imovinsku korist na štetu oštećenog
preduzeća, prisvajajući novac koji mu je kao poslovođi bio povjeren na radu,
što mu je i bila namjera.
Time su se u radnjama okrivljenog K E ostvarila sva bitna obilježja krivičnog
djela pronevjere iz člana 420 stav 1 Krivičnog zakonika.
Prilikom odluke o vrsti i visini krivične sankcije koju okrivljenom K E treba
izreći sud je pošao od toga da je za predmetno krivično djelo u Kz-u propisana
kazna zatvora u trajanju od šest mjeseci do pet godina. U smuslu člana 42 Kz-a
sud je kao olakšavajuće okolnosti na strani okrivljenog cijenio njegovu
mladost i okolnost da isti ranije nije osuđivan, koje okolnosti je istovremeno
cijenio kao naročito olakšavajuće, dok otežavajućih okolnosti na strani
okrivljenog sud nije našao. Imajući naprijed navedeno u vidu sud je
okrivljenom utvrdio kaznu zatvora u trajanju od četiri mjeseca i istovremeno
odredio da se kazna neće izvršiti ukoliko okrivljeni u roku od jedne godine i
šest mjeseci od dana pravosnažnosti presude ne učini novo krivično djelo-
uslovna osuda. Sud smatra da je izrečena krivična sankcija adekvatna težini
učinjenog krivičnog djela, ličnosti učinioca i okolnostima pod kojima je
krivično djelo izvršeno, te da će se upozorenjem uz prijetnju kaznom dovoljno
uticati na okrivljenog da više ne vrši krivična djela tj. da će se ostvariti
ciljevi specijalne prevencije.
Na osnovu naprijed navedenih krivičnopravnih odredbi, te odredbi člana 3, 5,
8, 13, 15, 36, 42, 45,46, 52, 53 i 54 Kz-a i čl. 368 i 374 Zkp-a, sud je
odlučio kao u izreci presude.
Obavezan je okrivljeni na ime sudskog paušala uplatiti iznos od 50 eura, i na
ime troškova krivičnog postupka iznos od 492,25 eura, na ime troškova
vještačenja po vještaku finansijske struke, u korist budžeta Crne Gore, na
žiro račun broj 832-16-52 u roku od mjesec dana od dana pravosnažnosti presude
i dokaz o uplati dostaviti ovom sudu s pozivom na broj K. 57/13/13.
Obavezan je okrivljeni K E da oštećenom ,,M CG" na ime imovinsko pravnog
zahtjeva uplati iznos od 851,27 eura, u roku od 3 mjeseca od dana
pravosnažnosti presude, pod prijetnjom prinudnog izvršenja.
Na prednjim razlozima sud je zasnovao svoju odluku.
OSNOVNI SUD U KOTORU
Dana,13.09.2013 godine
Zapisničar,Sudija,
Ana Marija PetkovićMomirka Marović
PRAVNA POUKA: Protiv ove presude dozvoljena je žalba Višem sudu u Podgorici, u
roku od 8 dana od dana prijema iste, a preko ovog suda.