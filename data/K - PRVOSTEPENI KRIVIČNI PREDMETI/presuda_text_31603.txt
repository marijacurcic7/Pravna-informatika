HYPERLINK
"http://upload.wikimedia.org/wikipedia/commons/2/23/Coat_of_arms_of_Montenegro.svg"
K.br.64/13
U IME CRNE GORE
Osnovni sud u Pljevljima, kao prvostepeni krivični sud po sudiji Ljiljani
Popović uz sudjelovanje zapisničara Leković Zore, u krivičnom predmetu protiv
optuženog B.N. iz P. zbog krivičnog djela ugrožavanje javnog saobraćaja iz
čl.339 st.1 Krivičnog zakonika po optužnom predlogu ODT Pljevlja Kt.br.75/13
od 23.04.2013. godine, nakon održanog glavnog i javnog pretresa,u prisustvu
zamjenika ODT Pljevlja Golubović Sanje, oštećenog L.V. a u odsustvu optuženog
B.N. , dana 17.07.2013.godine donio je i javno objavio
P R E S U D U
Prema optuženom B. N., JMBG ..., od oca V. i majke N. rodjene S., rodjen u P.
dana ......godine, sa prebivalištem u P. naselje D., državljanin CG,
neoženjen, bez djece, pismen, završio za automehaničara, zaposlen u Špediciji,
govori srpskim jezikom, razumije crnogorski jezik, živi od zarade,
neosudjivan.
Na osnovu čl.372 st.1 tačka 1 ZKP-a
OPTUŽBA SE ODBIJA
Da je :
Dana 05.11.2012.godine oko 03,30 časova na lokalnom putu Dj. T.-L.T. u mjestu
D. T. opština P., upravljajući putničkim motornim vozilom marke "A.-r."
registarskih oznaka PG ...., ne pridržavajući se saobraćajnih propisa ugrozio
saobraćaj i doveo u opasnost život i tijelo ljudi na način što je odredbi
čl.200 ZOBS-a vozilom upravljao u pijanom stanju od 1,69 promila apsolutnog
alkohola u krvi te je pri takvoj nepropisnoj vožnji izgubio kontrolu nad
vozilom, skrenuo na desnu stranu puta, vozilom sišao sa puta, nakon čega je
došlo do slijetanja i prevrtanja vozila, kojom prilikom su saputnici u vozili
oštećeni L. P. i L. V. zadobili lake tjelesne povrede i to L.P. u vidu
posjekotine spoljašnje strane desne šake a L.V. u vidu površne oguljotine kože
u predjelu desne nadlaktice i kažiprsta na desnoj šaci,
čime bi izvršio krivično djelo ugrožavanje javnog saobraćaja iz čl.339 st.1
Krivičnog zakonika,
Usled odustanka Osnovnog državnog tužilaštva od optužbe.
Troškovi krivičnog postupka u iznosu od 198,00 € padaju na teret budžetskih
sredstava.
Imovinsko pravnog zahtjeva nije bilo.
O b r a z l o ž e nj e
Osnovno državno tužilaštvo u Pljevljima optužnim predlogom Kt.br.75/13 od
23.04.2013.godine optužilo je B. N. iz P., da je izvršio krivično djelo
ugrožavanje javnog saobraćaja iz čl.339 st.1 Krivičnog Zakonika a na način,
mjesto i vrijeme bliže opisano izrekom ove presude.
Glavni pretres dana 17.07.2013.godine shodno čl.457 ZKP-a održan je u odsustvu
uredno pozvanog optuženog B. N..
Na glavnom pretresu održanom dana 17.07.2013.godine zamjenik ODT Pljevlja u
završnoj riječi je istakao da odustaje od od optužnog predloga podnijetog
protiv optuženog B.N. zbog krivičnog djela ugrožavanja javnog saobraćaja iz
čl.339 st.1 Kz a ovo iz razloga što su obojica oštećenih izjavili da povrede
nisu zadobili zbog slijetanja i prevrtanja vozila kojim je upravljao optuženi,
već prilikom ukazivanja pomoći B. N. i suvozaču D.V. na način što su oštećeni
rukama a oštećeni L. i nogom polomili prednju šoferšajbnu kroz koji otvor su
izvukli vozača B. i suvozača D.a, te da je do njihovog povredjivanja došlo
prilikom izvlačenja optuženog i suvozača D. a čije izjave su potkrijepljene i
nalazom i mišljenjem vještaka dr.P. koji je na glavnom pretresu naveo da je na
ovaj način moglo doći do povredjivanja oštećenih, te da njihove povrede su
veoma lake jer nije došlo ni do ušivanja povreda niti je bilo hematoma. Osim
toga u ovoj saobraćajnoj nesreći nije došlo do štete odnosno nanošenja štete
drugom obzirom da je vozilo vlasništvo optuženog. Usled nedostatka bitnih
elemenata bića krivičnog djela koje je optuženom Bujak Nenadu stavljeno na
teret odustaje od daljeg krivičnog gonjenja.
Oštećeni L.V. je u završnoj riječi istakao da ne nastavlja krivično gonjenje
protiv optuženog B. N. niti postavlja imovinsko pravni zahtjev.
Oštećeni L. P. iako uredno pozvan nije pristupio na glavni pretres a na
glavnom pretresu održanom dana 12.07.2013.godine istakao je da se ne
pridružuje krivičnom gonjenju protiv optuženog B. N. i da prema optuženom ne
postavlja imovinsko pravni zahtjev.
Kako je na glavnom pretresu zamjenik ODT Pljevlja odustao od daljeg krivičnog
gonjenja protiv optuženog B.N. zbog krivičnog djela ugrožavanje javnog
saobraćaja iz čl.339 st.1 Krivičnog Zakonika a oštećeni L.Vidoje nije nastavio
krivično gonjenje dok je oštećeni L. P. na ranijem glavnom pretresu istakao da
se ne pridružuje krivičnom gonjenju protiv optuženog to je sud u smislu čl.372
st.1 tačka 1 ZKP-a u vezi čl.60 st.1 ZKP-a odlučio kao u izreci ove presude.
U smislu čl.230 ZKP-a sud je odlučio da troškovi krivičnog postupka u iznosu
od 198,00 € koji čine troškovi naknade i nagrade vještacima saobraćajne i
medecinske struke padaju na teret budžetskih sredstava ovog suda.
Imovinsko pravnog zahtjeva nije bilo.
OSNOVNI SUD U PLJEVLJIMA, dana 17.07.2013.godine.
Zapisničar, S u d i j a,
Zora Leković Ljiljana Popović
PRAVNA POUKA:
Protiv ove presude dozvoljena je žalba u roku od 8.dana po prijemu
iste Višem sudu B. Polje, a preko ovog suda.
DOSTAVITI:
1 x ODT Pljevlja
2 x Oštećenim
1 x Optuženom
