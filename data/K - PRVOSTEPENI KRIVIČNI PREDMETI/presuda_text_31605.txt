HYPERLINK
"http://upload.wikimedia.org/wikipedia/commons/2/23/Coat_of_arms_of_Montenegro.svg"
K.br.69/13
U IME CRNE GORE
Osnovni sud u Pljevljima, kao prvostepeni krivični sud, po sudiji Ljiljani
Popović, uz sudjelovanje zapisničara Leković Zore, u krivičnom predmetu protiv
optuženog K.M. iz P., zbog krivičnog djela kradje iz čl.239 st.1 Krivičnog
zakonika i optuženog B. G. iz P. zbog krivičnog djela kradje iz čl.239 st.1 Kz
u vezi čl.23 st.2 Kz, po optužnom predlogu ODT Pljevlja Kt.br.106/13 od
10.06.2013.godine, nakon održanog glavnog i javnog pretresa u prisustvu
zamjenika ODT Pljevlja Djurović Veljka, oštećenog M. U., optuženog B.G. a u
odsustvu optuženog K. M., dana 06.06.2013. godine, donio je i javno objavio
P R E S U D U
I.Optuženi K.M., JMBG .... od oca S. i majke N.rodjene R., rodjen u P.dana
.....godine sa prebivalištem u P.a Ul.M.P., državljanin CG, oženjen, otac
troje maloljetne djece, nezaposlen, pismen, završio osnovnu školu, govori
srpskim jezikom, razumije crnogorski jezik, živi od socijalne pomoći,
osudjivan.
Na osnovu čl.373 st.1 tačka 2 Zakonika o krivičnom postupku
OSLOBADJA SE OD OPTUŽBE
Da je :
Dana 12.04.2013.godine u Ul.N.R. u P., u namjeri da sebi pribavi protivpravnu
imovinsku korist oduzeo auto-prikolicu vlasništvo oštećenog M.U. na način što
je auto-prikolicu zakačio za PMV marke "L. N." i istu odvezao u nepoznatom
pravcu i time sebi pribavio protivpravnu imovinsku korist u iznosu od 150,00 €
za koji iznos je oštećen vlasnik M. U.,
čime bi izvršio krivično djelo kradja iz čl.239 st.1 Krivičnog Zakonika,
Jer u postupku nije dokazano da je optuženi izvršio krivično djelo koje mu je
stavljeno na teret.
Troškovi krivičnog postupka padaju na teret budžetskih sredstava.
Oštećeni M. U. radi ostvarivanja imovinsko pravnog zahtjeva upućuje se na
parnicu.
N A P R O T I V :
II.Prema optuženom B. GORANU, JMBG ... od oca Dj. i majke S. rodjene Ć.,
rodjen u P. dana ...godine, sa prebivalištem u P. Ul.N.R., državljanin CG,
oženjen, otac dvoje maloljetno djece, nezaposlen, pismen, završio osnovnu
školu, govori srpskim jezikom, razumije crnogorski jezik, srednjeg imovnog
stanja, osudjivan,
Na osnovu čl.372 st.1 tačka 1 ZKP-a
OPTUŽBA SE ODBIJA
Da je :
Dana 12.04.2013.godine u Ul.N.R. u P. po prethodnom dogovoru sa K.M., u
namjeri da sebi pribavi protivpravnu imovinsku korist oduzeo auto-prikolicu
vlasništvo oštećenog M. U. na način što je sa K. auto-prikolicu zakačio za PMV
marke "L.N." kojim vozilom je upravljao K. M. i istu odvezli u nepoznatom
pravcu i time sebi pribavio protivpravnu imovinsku korist u iznosu od 150,00 €
za koji iznos je oštećen vlasnik M.U.,
čime bi, kao saizvršilac, izvršio krivično djelo kradje iz čl.239 st.1 Kz u
čl.23 st.2 Kz
Usled odustanka Osnovnog državnog tužioca od krivičnog gonjenja.
Troškovi krivičnog postupka padaju na teret budžetskih sredstava ovog suda.
Imovinsko pravnog zahtjeva nije bilo.
O b r a z l o ž e nj e
Osnovno državno tužilaštvo iz Pljevalja optužnim predlogom Kt.br.106/13 od
10.05.2013. godine optužio je K. M.i B. G. oba iz P. da su kao, saizvršioci,
izvršili krivično djelo kradje iz čl.239 st.1 Kz u vezi čl.23 st.2 Kz. Na
glavnom pretresu zamjenik ODT Pljevlja odustao je od krivičnog gonjenja protiv
optuženog B. G. usled nedostatka dokaza da je izvršio krivično djelo kradje iz
čl.239 st.1 Kz u vezi čl.23 st.2 Kz dok je optužni predlog protiv optuženog
K.M. precizirao u završnoj riječi i predložio da sud optuženog K.M. oglasi
krivim i osudi po zakonu za izvršno krivično djelo kradje iz čl.239 st.1 Kz.
Oštećeni M. U. u završnoj riječi istakao je da ne nastavlja krivično gonjenje
protiv optuženog B. G. te da se pridružuje krivičnom gonjenju protiv optuženog
K.M. i prema njemu postavlja imovinsko pravni zahtjev da optuženi K. M.
popravi prikolicu i dovede je u prvobitno stanje.
Optuženi K. M. u svojoj odbrani datoj na glavnom pretresu dana 28.05.2013.
godine kazao je da sigurno nije ukrao ovu prikolicu i da je prikolica stajala
kod njegovog zeta B. G. u Ul.N.R. u P. tačnije ispred G. stana. Kazao je da je
znao da je to prikolica M.U. koji je po G. priči tu prikolicu ostavljao pred
njegovim stanom oko godinu dana. Optuženi K.M. je dalje u svoju odbranu kazao
da je dana 06.aprila 2013.godine došao iz zatvora i kako nije imao drva otišao
je kod zeta B.G. da mu traži da mu da svoj kombi kako bi prevezao drva a G. mu
rekao da kombi nije registrovan odnosno da je reigistrovan ali da još nije
dobio saobraćajnu dozvolu iz MUP-a i da uzme U.prikolicu i preveze drva i da
U.pošalje poruku da je uzeo prikolicu pa je U. poslao poruku da će uzeti
prikolicu na telefon broja .... a U. mu nije odgovorio na poruku.Pošto mu je
U. i ranije davao prikolicu on je bez povratne poruke od U. uzeo prikolicu i
pošao da preveze drva ali je od prikolice otpao desni točak pa je zvao K.B. da
dotjera prikolicu da mu zavari taj točak i B.je pristao i on odvezao prikolicu
u R. kod B. i ostavio je a B. mu rekao da će prikolica biti gotova sjutradan.
Uveče ga je na telefon zvao G. i rekao da ga je zvao U. da mu treba prikolica
da sjutradan vozi neku teladl u M. i pitao ga gdje je prikolica a G. mu rekao
da mu je dao prikolicu i G. mu rekao i to da je U. pitao da li je vidio da je
točak loš a G. mu rekao da nije. Optuženi je dalje naveo da ga je izjutra
nazvao U. i pitao ga gdje je prikolica a on mu rekao da je kod B. K. zato što
je točak odvaljen i da B.treba da to uradi. U. mu je rekao da će da ode kod B.
i da vidi prikolicu i ako je B. bude uradio da će uzeti prikolicu od B.. U. je
otišao kod B. i vidio prikolicu a onda ga nazvao i rekao mu "sad ću da odem u
policiju i da te prijavim da si mi ukrao prikolicu".Posle toga ga je zvao
inspektor D.D.pa je otišao u policiju i dao izjavu.Tvrdio je da nije ukrao
prikolicu i da mu je U. i ranije davao prikolicu da koristi a prikolicu je
uzeo samo kako bi prevezao drva jer da je htio da je ukrade nebi je ostavio
kod B. da se popravi niti bi U.rekao da je prikolica kod B.. Ni G. nije rekao
da mu U. nije odgovorio na poruku, nije znao da je U. promijenio broj telefona
jer mu je imao taj broj ... a U. je već tada koristio ... što on nije znao.
Nezna zbog čega ga je U. prijavio u policiju kad je znao, jer mu je rekao da
je prikolicu ostavio kod B. da se popravi. G. mu je rekao da je njemu U. rekao
da G. može da koristi prikolicu za svoje potrebe. Točak sa prikolice je pao
istog dana kada je uzeo prikolicu ispred G. kuće i spao je u toku vožnje kad
je bio u naselju Ilino B.odakle je odmah otjeraio u R.. Misli da ova prikolica
nema poluosovinu, to je prikolica na dva točka pa nemogu da budu polomljene
obje felge jer je prikolica stajala na jednom točku i i dan danas stoji. Tačno
je da nije bilo druge felge, trebao je da je kupi na otpadu i odnese B. da je
stavio na prikolicu.
Shodno čl.457 ZKP-a glavni pretres je održan u odsustvu optuženog K.M.koji je
uredno pozvan na zapisniku o glavnom pretresu od 28.05.2013.godine kada je i
dao odbranu.
U dokaznom postupku sud je saslušao svjedoka-oštećenog M.U., saslušao svjedoka
K.B., saslušao vještaka A. V., pročitao zapisnik UP PJ P. broj
03-240/13-4864/8 od 16.04.2013.godine, pročitao potvrdu UP PJ P. broj
03-240/13-4864/1 od 15.04.2013.godine o privremenom oduzimanju auto-
prikolice,pročitao potvrdu UP PJ P. broj 03-240/13-4864/9 od 16.04.2013.godine
o vraćanju auto-prikolice oštećenom, izvršio uvid u fotoelaborat UP PJ P. broj
144/2013 od 15.04.2013.godine i pročitao izvod iz KE za optužene.
Nakon provedenog dokaznog postupka i ocjene izvedenih dokaza a pri tom
cijeneći odbranu optuženog K. M.sud nije mogao na pouzdan način utvrditi da je
optuženi izvršio krivično djelo kradje iz čl.239 st.1 Krivičnog zakonika kako
mu se to javnom optužbom i stavlja na teret pa ga je sud usled nedostatka
dokaza a primjenom čl.373 st.1 tačka 2 Zkp-a oslobodio od optužbe.
Ovakvu svoju odluku sud temelji na činjenicama koje proizilaze iz izvedenih
dokaza.
Naime, javna optužba stavlja na teret optuženom K. M. da je izvršio krivično
djelo kradje iz čl.239 st.1 Kz tako što je dana 12.04.2013.godine u namjeri da
sebi pribavi protivpravnu imovinsku korist oduzeo auto-prikolicu vlasništvo
oštećenog M.U. koja je bila parkirana u Ul.N.R.u P., zakačio prikolicu za
vozilo "L. N." i odvezao je u nepoznatom pravcu i time sebi pribavio
protipravnu imovinsku kosrist u iznosu od 150,00 € za koji iznos je oštetio
vlasnika M.. Optuženi K.M.negira izvršenje krivičnog djela i krivicu navodeći
da nije ukrao predmetnu prikolicu već da je uzeo kako bi prevezao drva, da je
poslao poruku optuženom da je uzeo prikolicu, da je u toku vožnje otpao točak
sa prikolice pa je istu odvezao u R. kod K.B. koji je trebao da je popravi i
kada ga je M. pozvao i pitao gdje je prikolica rekao mu da je kod K. u R. i da
treba da se popravi.
Radi utvrdjivanja osnovanosti javne optužbe kao i radi provjere odbrane
optuženog K. M. sud je izveo navedene dokaze.
Oštećeni M. U. je izjavio da je vlasnik auto-prikolice koju je prošle godine
napravio od polovnih dijelova koje je kupio na otpadu, da prikolica nije bila
registrovana i da je držao na trotoaru u Ul.N.R. jedno 30 m od kuće B. G..
Tačno je da je B. rekao da za svoje potrebe može da uzme ovu prikolicu kad god
hoće ali da je ne daje drugome. Toga dana trebao je da uzme prikolicu da bi
ujutru sa njom otjerao telad u M. i vidio je da prikolice nema na trotoaru pa
je pozvao B. i pitao da li je vidio ko mu je uzeo prikolicu a G. mu rekao
"meščini M.K. ti je odvezao prikolicu". Nakon toga je sto puta zvao M. na
mobilni telefon i M. mu se nije javljao, zvao ga je i ujutru i nije se javio,
javio se tek kad mu je policajac Dj. rekao da ga traži i da mu se javi.
Poslije toga M.ga je nazvao pa ga je pitao je li prikolica kod njega a M.
rekao da jeste i da je slomljena i da se nalazi kod K. B. u R.. Oštećeni je
dalje kazao da je rekao M. da mu je prikolica potrebna toga dana a M. mu rekao
da ne može jer je slomljena i kod K. koji treba da je popravi pa je otišao kod
K.B. u R. i kad je vidio u kakvom je stanju prikolica i pošto je u blizini u
šumi bila šumska kradja da ga nebi neko povezao sa tom kradjom i zato što mu
je M. ukrao prikolicu i od prikolice sad nema nikakve koristi prijavio je M. u
policiju. Nezna šta je M. imao u planu sa njegovom prikolicom niti ga je pitao
zašta mu je trebala prikolica. Zajedno sa policijom prevukao je svoju
prikolicu od kuće K. B. pred kuću G. D., nije mogao da je pretjera kući jer je
sve slomljeno. Vrijednost prikolice nije 150,00 € jer ga je ona koštala 400,00
€. Tačno je da je do ovog dogadjaja bio u dobrim odnosima sa M. i često su se
čuli telefonom i M. mu je popravljao auto. Nebi nikad posumnjao da bi mu M.
ukrao prikolicu ali nijesu toliko dobri da bi M.mogao da uzme prikolicu na
poslugu a da ga prethodno nepita. Tačno je da ima dva broja mobilnog telefona,
jedan je 069 mreža a jedan 067 mreža i tačno je da mu boj 069 nekad radi a
nekad neradi, u stvari samo broj 069 koristi kad ide u lov i kad mu treba i
ima da dopuni radi. Nikakva poruka od M.toga dana nije mi došla na broj 069.
Istina je da je optuženom M. jednom dao prikolicu i da je M. i tada slomio i
ostavio u O. pored puta a u gradu mu rekao gdje je ostavio.
Cijeneći iskaz svjedoka-ošećenog M.U. sud je stekao ubjedjenje da je svjedok
bio istinit te da je jasno i detaljno izjavio sve što mu je poznato u vezi
odvoženja prikolice iz Ul.N.R. gdje inače parkira prikolicu. Njegov iskaz sud
prihvata.
Svjedok K. B. je izjavio da živi u selu R.e gdje ima jednu malu radionicu u
kojoj se bavi bravarijom, popravljanjem i prepravkom svega od metala kao i
zavarivanjem te da nezna tačan datum ali da je to bilo od prilike prije mjesec
do mjesec ipo dana kada ga je telefonom pozvao K.M. i rekao da mu je sa
prikolice otpao točak i pitao ga da li može da je popravi a on Miliji rekao da
dotjera prikolicu. M. ga je zvao zato što mu je točak na prikolici otpao
negdje u blizini R.. M.je dotjerao tu prikolicu koja je bila zakačena za
vozilo "L.N." i vidio je da je misli desni točak otpao pa je rekao M.da to
može da se popravi ali da nabavi dio. M. je rekao da će nabaviti dio i
donijeti ga za dan dva kad nadje dio da kupi te da je mislio da to ne radi ali
da ne može M.U. da vrati prikolicu sa otpalim točkom. Ostavio je prikolicu i
ostali su na dogovoru da M. donese dio pa da on popravi prikolicu. Dan ili dva
nakon što je M. ostavio prikolicu, dok je bio kod strica, vidio je M.U. da je
došao kod njegove kuće i obilazi prikolicu i zagleda je nakon čega je otišao
da bi poslije dva sata od U.odlaska došla policija i pitala ga ko je dotjerao
prikolicu a on rekao da je dotjerao K.M.. Svjedok K. je kazao da mu je
optuženi M. rekao da je prikolica M. U. i da nemože da mu je vrati sa
polomljenim točkom. U. je u prisustvu policije otjerao prikolicu od njegove
kuće. Na prikolici kad mu je optuženi M.dotjerao osim otpalog točka za koji je
M. rekao da ga je izgubio nije bilo posebnih oštećenja. Osovina je bila
satrula i ranije varena usled čega je i otpao točak. M. je trebao da donese
kompletnu osovinu sa glavčinama. Ovaj svjedok je kazao da poznaje i optuženog
i oštećenog kao i B.G. i sa svom trojicom je u korektnim odnosima.
Sud je cijenio iskaz svjedoka K.B. i stekao ubjedjenje da je ovaj svjedok
krajnje istinito i nepristrasno posvjedočio sve što mu je poznato i bez ikakve
namjere da se stavlja bilo na stranu optuženog bilo na stranu oštećenog sa
kojima je u korektnim odnosima. Iz ovih razloga sud u cjelosti prihvata iskaz
svjedoka K.B..
Vrijednost auto-prikolice utvrdjena je putem vještaka mašinske struke A. V.
koji je u svom pisanom nalazu kao i u riječi na glavnom pretresu kazao je da
se radi o tzv.lakoj auto-prikolici ručne izrade, dosta nesolidne gradnje
obzirom da joj je u toku upotrebe otpao jedan točak, radjena je od otpadnog
materijala, bez elektrosignalizacije i atesta i samim tim nesmije da učestvuje
nigdje u javnom saobraćaju i što samo po sebi ima za posledicu njenu
ograničenu upotrebu i smanjenu vrijednost.Za izgradnju ove prikolice korišteni
su materijali kao i kod svake druge prikolice. Vrijednost ove auto-prikolice
je 150,00 € i istu je utvrdio na bazi srednje cijene ovakvih prikolica na
tržištu.
Cijeneći nalaz i mišljenje vještaka A. V. sud u cjelosti prihvata njegov nalaz
i mišljenje kao objektivan i po pravilima struke dat na osnovu tržišnih cijena
za ovu vrstu auto-prikolica.
Dakle,u postupku je utvrdjeno da je optuženi K. M.dana 12.04.2013. godine iz
Ul.N.R. u P. uzeo auto-prikolicu vlasništvo oštećenog M. U. i istu zakačio za
vozilo "L.N." i odvezao prikolicu. Tvrdi da je htio da sa prikolicom dotjera
drva. Dalje je utvrdjeno da je istog tog dana u toku vožnje otpao desni točak
od prikolice kao i da je optuženi prikolicu odvezao u R.kod svjedoka K. B.
kako bi je popravio. Iz iskaza svjedoka K. B. utvrdjeno je da mu je optuženi
K.kada je dotjerao prikolicu na popravku rekao da je prikolica vlasništvo M.U.
i da nemože da je M. vrati polomljenu pa da mu je svjedok K. popravi nakon što
on donese dijelove. Dalje je sud iz iskaza oštećenog M.U. utvrdio da mu je B.
G. iste večeri rekao da je prikolicu odvezao optuženi K. te da mu je optuženi
K. sjutradan u telefonskom razgovoru rekao da je prikolica polomljena i da je
odvezao kod K.B. u R. na popravku. Oštećeni je otišao u R. kod svjedoka K.
gdje je zatekao prikolicu i utvrdio da je prikolica zaista polomljena. Iz
iskaza oštećenog je utvrdjeno i to da je oštećeni jedan put davao optuženom
prikolicu, da je optuženi i tada polomio i ostavio je pored puta u O..
Oštećeni M. je kazao da nezna šta je optuženi K.M.imao u planu sa njegovom
prikolicom te da kad je otišao kod K. B. i vidio u kakvom je stanju prikolica
i zbog toga što je u blizini bila neka šumska kradja da ga nebi povezali sa
tom šumskom kradjom prijavio je optuženog u policiju.
Krivično djelo kradje iz čl.239 st.1 Kz čini onaj ko tudju pokretnu stvar
oduzme drugom u namjeri da njenim prisvajanjem sebi ili drugom pribavi
protivpravnu imovinsku korist. Da bi postojalo ovo krivično djelo neophodno je
da kod učinioca postoji namjera da se prisvajanjem tudje pokretne stvari sebi
ili drugom pribavi protivpravna imovinska korist. Izvedenim dokazima u
postupku nije se moglo na pouzdan način utvrditi da je kod optuženog Knežević
Milije postojala namjera prisvajanja tudje pokretne stvari-auto-prikolice
oštećenog niti pak pribavljanje protivpravne imovinske koristi za sebe ili
drugoga.Činjenica je da je optuženi K. M. kritične prilike uzeo tudju pokretnu
stvar-autoprikolicu oštećenog M.U., da je zakačio za svoje vozilo "L. N." i
odvezao, medjutim, na osnovu toga se ne može zaključiti da je optuženi htio da
prisvoji ovu auto-prikolicu i pribavi sebi protivpravnu imovinsku korist.Ovo
iz razloga što je optuženi tvrdio da je predmetnu prikolicu uzeo kako bi
dotjerao drva, da je u toku vožnje sa prikolice otpao točak i on prikolicu
odvezao kod K.B. u R. kako bi istu popravio i rekao da je prikolica M. što je
svjedok K.B. potvrdio navodeći je da je optuženi kada je dotjerao prikolicu na
popravku kazao da je prikolica vlasništvo oštećenog M. i da ne može da mu je
vrati polomljenu te da je optuženi trebao da nabavi dio kako bi mu popravio
prikolicu. Iste večeri oštećenom je što sam oštećeni potvrdjuje B.G.kazao da
je prikolicu odvezao optuženi i da je oštećeni smatrao da je u pitanju kradja
prikolice odnosno da mu je optuženi K. ukrao predmetnu prikolicu iste večeri
bi okrivljenog prijavio u policiju a ne tek sjutradan i to nakon što je vidio
da je sa prikolice otpao točak. Da kod optuženog nije postojala namjera da
oduzme odnosno ukrade oštećenom prikolicu upućuje i to što je optuženi K. M. u
prisustvu svoga zeta B.G. uzeo tu prikolicu i nije logično da onaj koji ima
namjeru da radi kradje oduzme tudju stvar to radi pred svjedocima.Takodje, da
je namjera optuženog bila da protipravno oduzme prikolicu oštećenom i sebi
pribavi protivpravnu imovinsku korist nebi oštećenom u telefonskom razgovoru
rekao da je prikolica polomljena i da je odvezao na popravku u R..
Ovako utvrdjene činjenice ne pružaju dovoljno osnova za utvrdjivanje krivice
optuženog K. M. a naime za utvrdjivanje činjenice da je optuženi K.oštećenom
M. oduzeo auto-prikolicu u namjeri da je prisvoji odnosno sebi pribavi
protipravnu imovinsku korist pa je sud optuženog K.M. u nedostatku dokaza a
primjenom čl.373 st.1 tačka 2 ZKP-a oslobodio od optužbe.
Kako je sud optuženog K. M.oslobodio od optužbe to je u smislu čl.230 ZKP-a
odlučio da troškovi krivičnog postupka padaju na teret budžetskih sredstava.
Shodno čl.239 ZKP-a sud je oštećenog M.U. koji je postavio imovinsko pravni
zahtjev prema optuženom da mu optuženi popravi auto-prikolicu i dovede je u
prvobitno stanje uputio na parnicu a ovo iz razloga što u krivičnom postupku
nije utvrdjivao visinu oštećenja na prikolici.
N A P R O T I V:
Osnovno državno tužilaštvo je optužnim predlogom Kt.br.106/13 od 10.05.2013.
godine optužilo B.G. da je, kao saizvršilac, izvršio krivično djelo kradja iz
čl.239 st.1 Kz u vezi čl.23 st 2 Kz kako je to bliže opisano izrekom ove
presude pod stavom II.
Na glavnom pretresu dana 06.06.2013.godine poslije završenog dokaznog postupka
u završnoj riječi zamjenik ODT Pljevlja je istakao da odustaje od optužbe
protiv optuženog B.G. zbog krivičnog djela kradja iz čl.239 st.1 Kz u vezi
čl.23 st 2 Kz.
Oštećeni M. U. je u završnoj riječi izjavio da kao oštećeni ne nastavlja
krivično gonjenje protiv optuženog B. G. zbog krivičnog djela kradja iz čl.239
st.1 Kz u vezi čl.23 st 2 Kz.
Kako je ODT Pljevlja u toku glavnog pretresa odustalo od optužbe protiv
optuženog B. G. a oštećeni nije nastavio krivično gonjenje to je sud shodno
čl.372 st.1 tačka 1 Zkp-a odbio optužbu protiv optuženog B.G. zbog krivičnog
djela kradja iz čl.239 st.1 Kz u vezi čl.23 st 2 Kz. kako je to bliže opisano
pod stavom II izreke ove presude.
Shodno čl.230 st.1 ZKP-a odlučeno je da troškovi krivičnog postupka padaju na
teret budžetskih sredstava ovog suda o kojim će biti odlučeno posebnim
rješenjem u smislu čl.227 Zkp-a.
Imovinsko pravnog zahtjeva nije bilo.
OSNOVNI SUD U PLJEVLJIMA , dana 06.06.2013.godine .
Zapisničar, S u d i j a,
Leković Zora Ljiljana Popović
PRAVNA POUKA :
Protiv ove presude dozvoljena je žalba u roku od 8.dana po prijemu
iste Višem sudu B. Polje a preko ovog suda.
DOSTAVITI:
1 x ODT Pljevlja
1 x Oštećenom
2 x Optuženim