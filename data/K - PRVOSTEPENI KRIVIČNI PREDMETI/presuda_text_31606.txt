HYPERLINK
"http://upload.wikimedia.org/wikipedia/commons/2/23/Coat_of_arms_of_Montenegro.svg"
K.br.83/13
U IME CRNE GORE
Osnovni sud u Pljevljima , kao prvostepeni krivični sud po sudiji Ljiljani
Popović, uz sudjelovanje zapisničara Zore Leković, u krivičnom predmetu protiv
optuženog Š.R. iz P., zbog krivičnog djela teška tjelesna povreda iz čl.151
st.4 u vezi st.1 Krivičnog zakonika,a po optužnom predlogu ODT Pljevlja
Kt.br.129/13 od 28.05.2013.godine, nakon održanog glavnog i javnog pretresa, u
prisustvu zamjenika ODT Pljevlja Tomčić Milivoja, oštećenog Š.R. i optuženog
Š. R., dana 28.06.2013. godine donio je i javno objavio
P R E S U D U
Optuženi Š. R., JMBG ...., od oca S. i majke B. rodjene M., rodjen u selu K.
opština P. dana 17.01.1967. godine, sa prebivalištem u selu K. opština P.,
državljanin CG,neoženjen, bez djece, nezaposlen, živi od poljoprivrede,
pismen, završio osnovnu školu, govori srpskim jezikom, razumije crnogorski
jezik, lošeg imovnog stanja, osudjivan.
K R I V J E
Što je:
Dana 08.05.2013.godine oko 18,00 časova u selu K.opština P. teško tjelesno
povrijedio oštećenog Š. R. iz P. na način što ga je udario jedan put laktom u
predjelu glave, iako je bio svjestan da svojom radnjom može učiniti djelo ali
je olako držao da do toga neće doći ili da će to moći spriječiti, kojom
prilikom je oštećeni zadobio tešku tjelesnu povredu u vidu povrede nosnih
kostiju sa pomaknućem,
čime je izvršio krivično djelo teške tjelesne povrede iz čl.151 st.4 u vezi
st.1 Krivičnog zakonika,
pa ga sud na osnovu već citiranog zakonskog propisa te primjenom čl.4,5,13,
16,32,33,39,42,45,46 Krivičnog zakonika te čl.226,229 i 374 Zakonika o
krivičnom postupku
O S U DJ U J E
Na novčanu kaznu u iznosu od 1.200,00 € (hiljadudvjesta eura) koja će se u
slučaju nenaplativosti zamijeniti kaznom zatvora tako što će se za svakih
započetih 25,00 € novčane kazne odrediti jedan dan zatvora.
Optuženi je izrečenu novčanu kaznu dužan platiti u roku od 3 mjeseca po
pravosnažnosti presude.
Optuženi je dužan platiti budžetu Crne Gore na ime troškova krivičnog postupka
iznos od 60,50 € kao i na ime paušala iznos od 27,50 €,
a sve ovo u roku od 15.dana po pravosnažnosti presude pod prijetnjom prinudnog
izvršenja.
Imovinsko pravnog zahtjeva nije bilo.
O b r a z l o ž e nj e
Osnovno državno tužilaštvo u Pljevljima optužnim predlogom Kt.br.129/13 od
28.05.2013.godine, optužilo je Š. R. iz P. da je izvršio krivično djelo teška
tjelesna povreda iz čl.151 st.4 u vezi st.1 Krivičnog zakonika a na način,
mjesto i vrijeme bliže opisano izrekom ove presude. U završnoj riječi zamjenik
ODT Pljevlja je predložio da sud optuženog oglasi krivim i osudi po zakonu.
Oštećeni Š.R.je u završnoj riječi istakao da se ne pridružuje krivičnom
gonjenju protiv optuženog i da ne postavlja imovinsko pravni zahtjev, molio je
sud da optuženog što blaže kazni jer je optuženi kritične prilike bio zaista u
pijanom stanju, da ima stoku i da bi ukoliko bi otišao u zatvor bila mu
ugrožena egzistencija jer živi sam i od poljoprivrede a o stoki nebi imao ko
da se stara te da je oplrostio okrivljenom koji ima jednu jedinu manu a to je
prekomjerno konzumiranje alkohola.
Optuženi Š. R.e u svojoj odbrani na glavnom pretresu navodi da živi sam, da se
bavi poljoprivredom i da ima stoku i to desetak ovaca, dva vola i jednu
kravu.B. je, radio je dva stenda na srcu i treba opet da ide na operaciju a
tačno je da često konzumira alkohol pa je tako i kritičnog dana bio u
alkoholisanom stanju i sjeća se da je sa volovima orao vrt i da su mu pomagali
oštećeni i M. V. i sjeća se da su oštećeni i V. u jednom momentu napustili vrt
i otišli kućama. Sjeća se da je išao kod oštećenog kući da ga pita zašto je
napustio iz vrta i nezna niti se sjeća koliko je bio pijan šta je bilo u
R.kući samo se sjeća da je po njega došla policija, da ga je našla u njegovoj
kući i zna da mu je bio otekao lakat desne ruke i da ga je bolio a od čega
nezna. Dalje je kazao da ako je udario oštećenog i nanio mu ovu povredu to
nije namjerno učinio zakljinjući se u majčin grob.Ako je izvršio ovo krivično
djelo pošto se zbog alkohlisanosti ničega ne sjeća onda se kaje i žao mu je. U
završnoj riječi je istakao da se ne sjeća dogadjaja te da ako je to uradio žao
mu je i molio sud da ako ga nadje krivim da mu ne izriče kaznu zatvora jer bi
morao ostaviti stoku koju nema ko da pazi i koja bi uginula a živi isključivo
od te stoke i poljoprivrede i pošto živi sam sve bi to bilo ugroženo a inače
ima zdrastvenih problema.
U dokaznom postupku sud je saslušao svjedoka – oštećenog Š. R., saslušao
svjedoka M.V.,pročitao nalaz i mišljenje vještaka dr.P.M., pročitao izvještaj
ljekara specijaliste JZU O. bolnica P. broj protokola 2265 od
08.05.2013.godine i broj 1578 od 09.05.2013.godine i pročitao izvod iz KE za
optuženog.
Nakon provedenog dokaznog postupka i ocjene izvedenih dokaza i to kako svakog
pojedinačno tako i u medjusobnoj povezanosti a pri tom cijeneći odbranu
optuženog ovaj sud je utvrdio da je optuženi Š. R. izvršio krivično djelo
teška tjelesna povreda iz čl.151st.4 u vezi st.1 Krivičnog zakonika a na
način, mjesto i vrijeme kako mu je to javnom optužbom stavljeno na teret pa je
sud optuženog oglasio krivim i osudio po zakonu.
Ovakvu svoju odluku sud temelji na činjenicama koje slijede iz izvedenih
dokaza .
Naime, javna optužba stavlja na teret optuženom Š.R. da je dana
08.05.2013.godine oko 18,00 časova u selu K. u P. teško tjelesno povrijedio
oštećenog Š. R. tako što je oštećenog udario jedan put laktom u predjelu
glave, i ako je bio svjestan da svojom radnjom može učiniti djelo ali je olako
držao da do toga neće doći ili da će to moći spriječiti i nanio oštećenom
tešku tjelesnu povredu u vidu povrede nosnih kostiju sa pomaknućem.Optuženi
ističe da se ne sjeća dogadjaja, da je bio u alkoholisanom stanju te da ako je
oštećenom nanio ovu tešku tjelesnu povredu onda se kaje i žao mu je.
Radi utvrdjivanja činjenica za donošenje odluke u ovoj krivično pravnoj stvari
sud je izveo naprijed navedene dokaze pa je tako svjedok - oštećeni Š. R.je
kazao da sa porodicom živi u P. a da u selu K. posjeduje kuću i imanje i
povremeno odlazi u selo i obradjuje imanje a u istom selu živi njegov dalji
rodjak optuženi Š. R. koji živi sam i sklon je čestom uživanju alkohola zbog
čega se ponaša neouobičajno, svadja se u selu i sa braćom i komšijama a kad se
otrijezni, a to surijetke situacije, normalan je i dobar. Oštećeni je dalje
kazao da je dana 08.05.2013.godine nešto radio u selu kod kuće i optuženi ga
pozvao da mu pomogne posijati kronpire koje mu je on inače dotjerao iz P. pa
je pošao da pomogne optuženom kome je pomagao i komšija M. V.. Kad je došao do
njih vidio je da je optuženi pijan i pošto sa njim nije mogao doći do dogovora
napustio ih je i otišao kući. Nakon nekih dva sata optuženi dolazi pred
njegova vrata i govori mu da će, zato što mu nije pomagao prepriječiti mu put
kojim prolazi prema P. a optuženi ga je i psovao i vrijedjao. Nije obraćao
pažnju na te uvrede i psovke jer je optuženi bio totalno pijan. Negdje oko
18,00 časova nalazio se u kući kod maćehe D. gdje je bio i M. V., večerali su
i tada dolazi optuženi koji je odmah počeo sa vrijedjanjem i pričanjem
gluposti jer je bio pijan pominjući situaciju da mu nije pomogao oko sijanja
kronpira a on je molio optuženog da izadje iz kuće a onda ustao i pokušao da
izgura optuženog iz kuće na vrata. Optuženi mu je bio okrenut ledjima i dok ga
je izgurivao iz kuće optuženi je psujući u jednom trenutku zamahnuo i laktom
ga udario u predjelu glave-nosa tako da je osjetio strašan bol ali je ipak
uspio da izgura optuženog tako da su oba pali. Kad je ustao vidio je da mu je
iskrivljen nos nakon čega je obavijestio policiju a istu veče se javio ljekaru
u P. radi ukazivanja pomoći. Oštećeni je kazao da ga optuženi nije udario
namjerno, da je bio mnogo pijan i da njemu nije stalo da optuženi ide u
zatvor.
Svjedok M.V. je kazao da mu je optuženi rodjak a oštećeni prijatelj i da su
kritičnog dana on i oštećeni pomagali optuženom uvrtu usijanju kronpira ali je
optuženi bio toliko pijan da nije dao da se ore pa siju kronpiri već je htio
da bez oranja posije kronpire i pošto nijesu mogli da ga ubijede da to ne može
tako on i oštećeni su napustili vrt optuženog i otišli svojim kućama. Dalje je
kazao da je on negdje oko 18,00 časova otišao kod oštećenog kući, da su tamo
bili oštećeni i njegova maćeha, kao i da dolazi optuženi koji je i dalje pijan
pa je pitao oštećenog zbog čega je napustio vrt i pominjao je nešto oko diobe
djedova a ošećeni mu rekao da je pijan i da ide kući pa su optuženi i oštećeni
počeli da se guraju oko vrata jer optuženi nije htio da napusti kuću.Svjedok
M. je dalje kazao da nije vidio momenat kada je optuženi udario oštećenog samo
zna da kada je oštećeni izgurao iz kuće optuženog oštećeni se držao za nos i
žalio da ga boli nos i rekao je da ga je laktom u tom guranju udario optuženi.
Oštećeni je pozvao policiju. Posle je saznao da je oštećenom slomljen nos. I
svjedok M. je kazao da misli da optuženi nije namjerno udario oštećenog već da
je to bilo u guranju.
Da je oštećeni Š. R. kritične prilike zadobio tešku tjelesnu povredu u vidu
povrede nosnih kostiju sa pomaknućem utvrdjuje se i iz nalaza i mišljenja
vještaka dr. P.M. koji je u svom pisanom nalazu i mišljenju a nakon uvida u
medecinsku dokumentaciju za oštećenog istakao da u izvještaju ljekara
specijaliste broj 2265 od 08.05.2013. godine stoji:"bolovi lijeve strane
korijena nosa nakon udara od strane drugog lica. Povrijedjeni navodi da je
udaren laktom od strane drugog lica".Nalaz: lijevo u predjelu radiksa
(korijena) nosa manji otok sa širenjem prema medijalnom uglu očne jabučice
gdje se vidi i manji krvni podliv. Palpatorno u istom dijelu jaka bolna
osjetljivost sa osjećajem potkožne krepitacije (krckanje)". U dijagnozi stoji
kontuzija sa krvnim podlivom u korijenu nosa lijevo (nosna kost lijevo). U
izvještaju ljekara specijaliste broj 1578 stoji "povreda nosa u nasilju, nije
gubio svijest" a u dijagnozi povreda nosnih kostiju sa pomaknućem. U svom
mišljenju vještak dr.P.je kazao da se radi o teškoj tjelesnoj povredi koja je
nanesena jednim udarcem tupom silom u predjelu korijena nosa, moguće stisnutom
pesnicom, glavom, laktom i sl.
Sud je u potpunosti prihvatio nalaz i mišljenje vještaka dr.P. smatrajući da
je vještak krajnje objektivno i po pravilima struke a na osnovu raspoložive
medecinske dokumentacije za oštećenog dao svoj nalaz i mišljenje.Kada se iskaz
oštećenog Šćepanović Rada dovede u logičnu vezu sa nalazom i mišljenjem
vještaka dr.P. kako o broju udaraca tako i o sredstvu nananošenja povrede
iskaz oštećenog se u potpunosti poklapa sa nalazom i mišljenjem vještaka dr.P.
koji je izjavio da su povrede nosa kod ošećenog nastala jednim udarcem tupom
silom u predjelu korijena nosa te da je moguće da je nastala i udarcem glavom,
laktom, stisnutom pesnicom. Takodje, kada se iskaz svjedoka M. dovede u vezu
sa iskazom oštećenog i nalazom i mišljenjem vještaka dr.P. sud i iskaz
svjedoka M., bez obzira na činjenicu da mu je optuženi rodjak, prihvata kao
istinit i nepristrasan smatrajući da je ovaj svjedok posvjedočio samo ono što
je lično vidio i čuo i bez namjere da pomogne bilo optuženom bilo oštećenom.
Optuženi je kazao da se nesjeća dogadjaja ali da ga je nakon odlaska iz kuće
oštećenog bolio lakat desne ruke i da je imao na istom otok što sve upućuje na
zaključak da je optuženi kritične prilike u guranju oko vrata sa oštećenim
udario oštećenog u predjelu nosa laktom i nanio mu tešku tjelesnu povredu
bliže opisanu izrekom ove presude.
Dakle, u postupku je jasnim, ubjedljivim i kategoričnim iskazom svjedoka-
oštećenog Š. R.koji iskaz sud u cjelosti prihvata kao istinit i koji je
potvrdjen kako medecinskom dokumentacijom tako i nalazom i mišljenjem vještaka
dr.P.M.,koji je kazao da je povreda nosa kod oštećenog nastala od jednog
udarca tupom silom u koju spadaju stisnuta pesnica,glava, lakat, nepristrasnim
iskazom svjedok M. na nesumnjiv način utvrdjeno da je optuženi Š. R.dana
08.05.2013.godine oko 18,00 časova u selu K. u P. teško tjelesno povrijedio
oštećenog Š.R. tako što ga je jedan put udario laktom u predjelu nosa i nanio
mu tom prilikom tešku tjelesnu povredu bliže opisanu izrekom ove presude.
Optuženi Š.R. je bio svjestan da ovim udarcem laktom može teško povrijediti
oštećenog R. ali je smatrao da do toga neće doći odnosno da će to moći
spriječiti, djelovao je dakle iz nehata pa ga je sud kao nehatnog učinioca
oglasio krivim i osudio po zakonu jer se u ovim njegovim radnjama stiču svi
bitni elementi bića krivičnog djela teške tjelesne povrede iz čl.151 st.4 u
vezi st.1 Kz.
Prilikom odlučivanja o vrsti i visini kazne sud je u smislu čl.42 Kz cijenio
sve okolnosti koje utiču kako na vrstu tako i na visinu kazne. Optuženi Š. je
lošeg imovnog stanja, nezaposlen, neoženjen, živi od poljoprivrede i posjeduje
stočni fond a živi sam u domaćinstvu. Izrazio je kajanje i žaljenje. Sa
oštećenim je u rodbinskim odnosima i oštećeni se nije pridružio krivičnom
gonjenju, naprotiv molio je sud da optuženog blaže kazni i da mu ne izriče
kaznu zatvora jer bi u tom slučaju bila ugrožena egzistencija optuženog o
čijoj stoki nebi imao ko da se stara pa postoji mogućnost da stoka u tom
slučaju ugine. Optuženi je lošeg zdravstvenog stanja, radjeni su mu stendovi
na srcu.Djelo je izvršio iz nehata. Sve ove okolnosti a posebno stav oštećenog
sud je optuženom cijenio kao osobito olakšavajuće okolnosti i obzirom na iste
ublažio mu kaznu u smislu čl.45 i 46 Kz i umjesto kazne zatvora koja je
propisana za ovo krivično djelo izrekao mu novčanu kaznu u smislu čl.39 Kz u
iznosu od 1.200,00 € smatrajući da će se i novčanom kaznom a pogotovo u ovom
iznosu koji predstavlja značaj iznos i za ljude koji su u radnom odnosu u
potpunosti postići u smislu čl.32 Kz svrha kažnjavanja i dovoljno uticati na
optuženog da više ne vrši krivična djela.
Shodno čl.226 i 229 Zakona o krivičnom postupku, sud je obavezao otpuženog da
na ime troškova krivičnog postupka plati budžetu Crne Gore iznos od 60,50 €
koji iznos čini naknada i nagrada vještaka medecinske struke za obavljeno
vještačenje te da na ime paušala plati iznos od 27,50 € koji iznos je odmjeren
obzirom na dužinu trajanja i složenost krivičnog postupka te imovno stanje
optuženog.
Imovinsko pravnog zahtjeva nije bilo.
OSNOVNI SUD U PLJEVLJIMA , dana 28.06.2013.godine.
Zapisničar, S u d i j a,
Zora Leković Ljiljana Popović
PRAVNA POUKA:
Protiv ove presude dozvoljena je žalbu u roku od 8.dana po prijemu
iste Višem sudu Bijelo Polje, a preko ovog suda.
DOSTAVITI:
1 x ODT Pljevlja
1 x Optuženom