K.br.97/13
U IME CRNE GORE

Osnovni sud u Pljevljima, kao prvostepeni krivični sud, po sudiji Ljiljani Popović, uz sudjelovanje zapisničara Zore Leković u krivičnom predmetu protiv optuženog S. S. iz P. zbog krivičnog djela prevare iz čl.244 st.1 Krivičnog zakonika a po optužnom predlogu ODT Pljevlja Kt.br.250/13 od 08.07.2013.godine, nakon održanog glavnog i javnog pretresa u prisustvu zamjenika ODT Pljevlja Gačević Božidarke,oštećenog B.R. i optuženog S. S., dana 06.09.2013.godine, donio je i javno objavio 

P R E S U D U
Optuženi S. S., JMBG ..., od oca N. i majke Š. rodjene T., rodjen u selu O.,
opština P. dana .....godine, sa prebivalištem u P.N., državljanin CG,oženjen,
otac 3 punoljetne djece, penzioner, pismen, završio srednju školu, govori
crnogorskim jezikom, srednjeg imovnog stanja,osudjivan presudom Osnovnog suda
u P.a K.br.186/11 od 25.10.2011. godine zbog krivičnog djela gradjenje objekta
bez gradjevinske dozvole iz čl.326a Kz osudjen 6 (šest) mjeseci zatvora
uslovno jednu godinu.
K R I V J E
Što je :
Dana 08.07.2011.godine u kancelariji Udruženja slijepih gradjana G., u
goraždu, u namjeri da sebi pribavi protivpravnu imovinsku korist doveo B.R.,
predsjednika Udruženja lažnim prikazivanjem činjenica u zabludu i održavao ga
u zabludi da će preko Organizacije slijepih P. i Ž. nabaviti 10 govornih
aparata za mejrenje krvnog pritiska po cijeni od po 63,00 € za Udruženje
slijepih gradjana G. i time ga naveo da mu u ime Udruženja slijepih gradjana
Goražde preda novac u iznosu od 630,00 € pa mu je B.R. novac i predao a
okrivljeni govorne aparate ni do danas nije dostavio Udruženju slijepih
gradjana G.niti novac vratio oštetivši na taj način Udruženje slijepih
gradjana G. za iznos od 630,00 €,
Čime je izvršio krivično djelo prevare iz čl.244 st.1 Krivičnog zakonika,
pa mu sud na osnovu već citiranog zakonskog propisa te primjenom članova
4,5,13,15,32,33,39 i 42 Krivičnog zakonika, te čl. 226,229 i 374 ZKP
2.-
O S U DJ U J E
Na novčanu kaznu u iznosu od 1.200,00 (hiljadu dvesta) € koja će se u slučaju
nenaplativosti zamijeniti kaznom zatvora tako što će se za svakih započetih
25,00 € novčane kazne odrediti jedan dan zatvora.
Izrečenu novčanu kaznu optuženi je dužan platiti u roku 3 (tri) mjeseca po
pravosnažnosti presude.
Optuženi je dužan platiti ovom sudu na ime paušala iznos od 27,50 eura,
A sve ovo u roku od 15.dana po pravosnažnosti presude pod prijetnjom prinudnog
izvršenja.
Obavezuje se optuženi da oštećenom na ime imovinsko pravnog zahtjeva plati
iznos od 630,00 €.
O b r a z l o ž e nj e
Osnovno državno tužilaštvo u Pljevljima , optužnim predlogom Kt.br.250/13 od
08.07.2013.godine, optužilo je S. S. iz P. da je izvršio krivično djelo
prevare iz čl.244 st.1 Kz a na način, mjesto i vrijeme bliže opisano izrekom
ove presude. U završnoj riječi zamjenik ODT Pljevlja ostajući pri podnijetom
optužnom predlogu predložio je da sud optuženog oglasi krivim i osudi po
zakonu jer je svim izvedenim dokazima na glavnim pretresima utvrdjeno da je
okrivljeni počinio krivično djelo koje mu je stavljeno na teret a to prije
svega imajući u vidu izjavu svjedoka-oštećenog predsjednika Udruženja slijepih
B. R. kao i na osnovu ostalih izvedenih dokaza.
Oštećeni B.R. se u završnoj riječi pridružio krivičnom gonjenju protiv
optuženog i postavio imovinsko pravni zahtjev u iznosu od 630,00 € koliko je
optuženom dao za nabavku aparata.
Optuženi S. S. u odbrani navodi da od 1997.godine radi u NVO Organizacija
slijepih P.i Ž. kao sekretar organizacije a od prošle godine i kao izvršni
direktor i negdje u 2011.godini na šahovskom turniru u G. u kancelarijama
Udruženja slijepih goražde razgovarao je sa B.R. predsjednikom udruženja i
obećao mu da će za udruženje slijepih G. nabaviti 10 komada govornih aparata
za mjerenje krvnog pritiska pa mu je B. dao 630,00 € za nabavku 10 govornih
aparata po cijeni od 63,00 € po jednom aparatu, R. mu je dao novac u
kancelariji Udruženje slijepih u . otkucao potvrdu koju je on potpisao dana
08.07.2011.godine. R. je obećao da je govorne aparate nabaviti preko Saveza
slijepih Crne Gore i odmah dolaskom u Crnu Goru pozvao je telefonom Savez
slijepih Crne Gore i razgovarao sa sekretaricom koja više ne radi u Savezu a
misli da je iz K.a i zove se D. P. koja mu je dala adresu i broj telefona DOO
"V." iz B. preko koje je naručio 10 govornih aparata za mjerenje krvnog
pritiska o čemu ima račun broj 01-10/11 pa je na žiro račun DOO "V."
3.-
uplatio 630,00 €, to je uplatio preko pošte ili banke u P. ali se ne sjeća
preko koje banke i pokušavao je da nadje uplatnicu kako bi je priložio kao
dokaz ali tu uplatnicu ne može da nadje. Deset govornih aparata za mjerenje
krvnog pritiska DOO "V." mu je isporučila pa je govorne aparate preuzeo u P. u
zgradu Uprave carina ali nema nikakav papir kao dokaz da je preuzeo govorne
aparate iz C. odnosno niko iz C. mu nije dao nikakav papir o preuzimanju robe
i govorne aparate je pokušao jednom prilikom da odnese u G. i bio ih zapakovao
ali su ga vratili sa B.granice gdje su mu objasnili da nema nikakve papire od
Ministarstva zdravlja Crne Gore koji su mu bili potrebni da bi aparate
prevezao u B.-G.. Dalje je kazao da se informisao na koji način od M. zdravlja
Crne Gore može da dobije saglasnost da bi aparate odnio u Bosnu ali mu je neko
iz M.rekao da Udruženje slijepih P.nema pravo da uvozi robu jer za to nijesu
registrovani. On to nije znao prije nego što je uzo novac od R.. Govorni
aparati za mjerenje krvnog pritiska za članove nabavljani su preko Saveza
slijepih Crne Gore jer je on jedini u tom periodu imao pravo da naračuje
pomagala za slijepa lica pa i govorne aparate za mjerenje krvnog pritiska.
Preko Saveza slijepih CG pomagala su se mogla naručiti samo za članove
slijepih iz Crne Gore ali ne i neke druge države i kada je uzeo novac od R.
znao je da samo Savez slijepih Crne Gore može naručiti govorne aparate za
mjerenje krvnog pritiska i ostala pomagala i da narudžbenice ne idu preko NVO
Udruženje slijepih P. i Ž.. Dva ipo mjeseca su ovi aparati bili u prostorijama
Udruženja slijepih u Pljevljima nakon čega ih je putem pošte vratio DOO "V." u
Beogradu i nezna kad je to bilo ali ima u knjizi pošte , bio je u kontaktu sa
nekom D.J. koja je bila zaposlena u DOO "Vana" u B. i kad im je vratio govorne
aparate od "V." nikad nije dobio nazad 630,00 € niti je više mogao da stupi u
kontakt sa D.J.. Lično je pregovarao sa B. R., a dana 18.05.2013. godine u F.
sreo se sa R. pratiocem D. E. i rekao mu da će R. vratiti 630,00 € kad bude
bio u mogućnosti jer taj novac sada nema pošto je u kreditima a čim bude u
mogućnosti podići će novac i vratiti ga R.. Na glavnom pretresu ne priznajući
izvršenje krivičnog djela ni svoju krivicu kazao je da R. poznaje preko
25.godina a tih 630,00 € koje mu je R. dao za nabavku aparata nije mogao
vratiti iz razloga što je 2010.godine počeo rekonstrukciju svoje porodične
kuće i još do danas je nije završio a ima kredit od 10.500,00 € kod P. banke i
taj novac koji mu je R. dao za nabavku aparata nije mogao da vrati R. jer ga
je utrošio za izgradnju svoje porodične kuće. Za svojih 63.godine nikom nije
ostao dužan pa neće ni R., do 20.08.2013.godine vratiće R. novac jer mu dolazi
kćerka iz Nj.i daće mu novac. Nije mu bila namjera da prevari bilo koga pa ni
B. niti mu je bila namjera da B. dovede u zabludu a kada je saznao da ni kao
Savez slijepih opština P. i Ž. nemogu uvesti bilo kakvu robu pa ni te aparate
za mjerenje krvnog pritiska iz inostranstva već je bio uzeo novac od R. i već
g je potrošio. U momentu kad je uzeo novac od R. bila je u toku rekonstrukcija
njegove porodične kuće i novac koji mu je R.dao držao je u svom novčaniku
jedno 5 do 6 mjeseci a onda ga utrošio za rekonstrukciju kuće. Nakon što je
dao izjavu u tužilaštvu "V." mu je vratila tih 630,00 € koje mu je poslala po
vozaču tako da nema priznanicu. Taj novac koji mu je R. dao potrošio je a onda
otišao u minus tako što je podigao sa svog računa 630,00 € i upaltio "V." za
aparate. "V.i" je novac za aparate uplatio u B.u, direktno je otišao za B. i
vozaču "V." predao novac i vozač mu izdao priznanicu koju sada ne može da
nadje i tad amu je vozač predao 10 govornih aparata za mjerenje krvnog
pritiska i on se odmah prvim autobusom vratio sa aparatima iz B. u P.. Kad je
od Rašida preuzeo tih 630,00 € nije precizno ugovarao rok isporuke aparata jer
taj rok niko ne može precizirati. Nezna zašto je u tužilaštvu rekao da je
aparate preuzeo u
4.-
P. ali zna da kada ih je donio iz B.posle 7 dana ih je odnio u Carinu u
Podgoricu da bi se carinili i pripremila papirologija za njih a aparate je
"V." vratio januara ili februara 2013.godine. R. se javljao telefonom kad je
god bio u prilici. Optuženi je kazao i to da često ide u B. gdje ima familiju,
sestru koja živi u S.i 6 sestričina,ima svastiku u G. i išao je kod svastike i
nakon što je uzeo novac od R.a ali nikad kad je bio u G. nije otišao do R.
niti u Savez slijepih G. i ako zna gdje je R. stan i prostorije Saveza
slijepih u Goraždu a u Sarajevo se mora ići preko G.. Nemože se sjetiti da li
se tada "V." obraćao poštom zbog ovih govornih aparata ili povodom nekih
drugih aparata. Tačno je da je oštećenom rekao da će 30.12.2011.godine doći u
G. sa N. B. ali nije sa B. išao niti je zvao B. da podje sa njim već je pošao
taksijem koji vozi za S. i sa granice vraćen sa aparatima. U završnoj riječi
kazao je da nikad nikoga u svojih 63.godine nije prevario pa nije prevario ni
oštećenog niti mu je to bila namjera a sud ako smatra da je kriv da mu kaznu
da da plati na rate a oštećenom će najdalje za mjesec danavratiti 630,00 €.
U dokaznom postupku sud je saslušao svjedoka-oštećenog B. R., izvršio uvid u
potvrdu o primopredaji novca od 08.07.2011.godine, pročitao pismo B. R.upućeno
optuženom dana 23.03.2012.godine, izvršio uvid u račun Organizacije slijepih
P. broj 01-10/11 od 30.10.2011.godine sa priznanicom broj 01-30-281/11,
izvršio uvid u fotokopiju računa Organizacije slijepih P.a od
30.12.2011.godine, izvršio uvid u fotokopiju dopisa sa nazivom isporuka
govornih aparata za krvni pritisak Organizaciji slijepih P. i Ž. od
30.10.2011.godine, izvršio uvid u fotokopiju lista iz dostavne knjige za
poštu, izvršio uvid u fotokopiju računa "T.p. " P. broj 13-321-00002398 sa
fotokopijom fiskalnog bloka oboje od 20.08.2013.godine i pročitao izvod iz KE
za optuženog.
Nakon provedenog dokaznog postupka i ocjene izvedenih dokaza a pri tom
cijeneći priznanje optuženog ovaj sud je utvrdio činjenično stanje bliže
opisano izrekom ove presude.
Naime, javna optužba stavlja na teret optuženom S. S. da je izvršio krivično
djelo prevare iz čl.244 st.1 Kz tako što je dana 08.07.2011.godine u G. a u
namjeri da sebi pribavi protipravnu imovinsku korist doveo u zabludu B. R. i
održavao ga u zabludi da će preko Organizacije slijepih P.i Ž.nabaviti 10
govornih aprata za mjerenje krvnog pritiska po cijeni od 63,00 € po komadu za
Udruženje slijepih G. pa mu je B. uz priznanicu predao iznos od 630,00 € a
optuženi do danas niti je nabavio govorne aparate za mjerenje krvnog pritiska
niti vratio iznos od 630,00 €. Optuženi S. priznaje da mu je 08.07.2011.godine
u G. uz priznanicu B. dao iznos od 630,00 € kako bi za udruženje slijepih
G.nabavio 10 govornih aparata za mjerenje krvnog pritiska kao i da do danas
nije nabavio aparate odnosno bio ih je nabavio ali nije mogao da ih prenese
preko granice BiH a novac nije vratio, vratiće čim bude imao. Nije mu bila
namjera da prevari B..
Radi utvrdjivanja činjenica od značaja za donošenje odluke u ovoj krivično
pravnoj stvari sud je izveo navedene dokaza.
Oštećeni B. R. je kazao da je predsjednik Udruženja slijepih BPK G. koje već
40.godina ima dobru saradnju sa Udruženjem slijepih i slabovidih osoba
5.-
Opština P. i Ž. i lično veoma dugo poznaje optuženog Softića koji je sekretar
Udruženja slijepih opština P. i Ž.. Saznali su da na području Crne Gore
Udruženje slijepih iz P. nabavlja govorne mjerače pritiska za slijepa lica po
znatno jeftinijim cijenama nego što su oni nabavljali, a kad je bio gost
Udruženja slijepih u P. u maju 2011.godine saznao je da ti aparati koštaju
63,00 € po komadu a u BiH su koštali 300,00 € po komadu. Dana 01. ili
02.07.2011.godine njegovo Udruženje je organizovalo izlet pa su došli optuženi
i Nuhanović Bato i još neki ljudi i tada je sa optuženim dogovorio da S.
Udruženje nabavi za njegovo Udruženje 10.govornih aparata za mjerenje pritiska
a dana 08.07.2011.godine Smail je lično došao u Goražde u prostorije Udruženja
i uz priznanicu je S. dao 630,00 € za te aparate. S.je tada rekao da te
aparate njegovo udruženje nabavlja preko Saveza slijepih CG i čim njemu Savez
lijepih CG isporuči aparate on će im ih dostaviti. Nakon toga je bezbroj puta
zvao S. u vezi tih aparata da bi ga u decembru 2011.godine nazvao S.i rekao da
će dana 30.12.2011.godine doći sa B.N. u vremenu od 10,00 do 10,30 časova i
donijeti te aparate i čekali su ih ali oni nisu došli pa je pozvao na mobilni
telefon optuženog koji mu je rekao da je došao na granični prelaz i da mu fali
neka potvrda za aparate pa su ga carinici vratili. Negdje u maju 2012.godine
cijeli dan je zvao mobilnim telefonom optuženog koji mu je prekidao vezu a
sjutradan kad je ponovo nazvao optuženog optuženi mu se javio i rekao da je u
Nj. a od svojih prijatelja iz P.je saznao da je dva dana prije tog razgovora
optuženi bio u P.. Poslije toga je optuženom napisao pismo u kome je istakao
da je optuženi u obavezi da im isporuči tih 10 aparata a optuženi mu nije
odgovorio na to pismo. U jednom razgovoru sa N. saznao je da N.
30.12.2011.godine nije kretao sa optuženim za G.niti šta znao za te aparate.
Optuženi mu nikad nije nudio da mu umjesto aparata vrati 630,00 € a kazao je i
to da kada se 20.08.2013.godine vratio sa mora u P. je u jednoj prodavnici
tehničke robe kupio 10 govornih mjerača pritiska za slijepa lica i to po 50,00
€.
Sud je cijenio iskaz svjedoka -oštećenog B.R. i stekao ubjedjenje da je ovaj
svjedok kranje istinito i nepristrasno posvjedočio činjenice vezane za nabavku
10 govornih aparata za mjerenje krvnog pritiska odnosno za dogovor za nabavku
istih sa optuženim. Svjedok B. je jasno i veoma detaljno ispričao sve što je
vezano za ovaj dogovor a sam optuženi je kazao da je sve istina što je
oštećeni ispričao na sudu kao i da je tačno da je oštećenom rekao da će dana
30.12.2011.godine doći u G.sa N.B. ali nije išao sa B. niti je Bata zvao da
podje sa njim. Sud iskaz oštećenog B.R. u cjelosti prihvata jer osim što
optuženi ne spori navode oštećenog, navodi oštećenog su potvrdjeni i potvrdom
od 08.07.2011.godine o predaji 630,00 € optuženom kao i računom i fiskalnim
blokom prodavnice "T. p." P. od 20.08.2013.godine.
Dakle, u postupku je na osnovu navoda optuženog S.i oštećenog B. nesporno
utvrdjeno da se optuženi dogovorio sa oštećenim u toku 2011.godine da mu
nabavi 10 govornih aparata za mjerenje krvnog pritiska po cijeni od 63,00 € po
komadu kao i da mu je oštećeni 08.07.2011.godine u prostorijama Udruženja
slijepih gradjana G. predao novac u iznosu od 630,00 €. Dalje je nesporno
utvdjeno da optuženi do današnjeg dana niti je nabavio te govorne aparate za
mjerenje krvnog pritiska niti je pak vratio 630,00 € oštećenom. Optuženi tvrdi
da mu nije bila namjera da prevari oštećenog odnosno da ga dovede u zabludu i
održava u zabludi u pogledu nabavke ovih aparata. Medjutim, sud je mišljenja
da su ovi navodi optuženog samo smišljeni u cilju olakšanja položaja pred
sudom a ovo imajući u vidu samu odbranu optuženog koji je u odbrani
6.-
datoj u tužilaštvu kazao da je govorne aparate poručio kod DOO "V." iz B., da
je uplatu izvršio putem pošte ili banke u Pljevljima ali da je izgubio
priznanicu kao i da je govorne aparate preuzeo u P. u Upravi carina ali mu
niko nije dao nikakav papir o preuzimanju aprata koje je pokušao da prenese u
G. ali su ga vratili sa B. granice jer nije imao papire za te aparate. Nije
znao da udruženje slijepih Pljevlja nema pravo da uvozi robu jer za to nijesu
registrovani da bi na glavnom pretresu kazao da je aparate preuzeo u B. na
autobuskoj stanici od vozača "V." kome je dao novac a ovaj njemu aparate i
priznanicu koju je zagubio i odmah se vratio za P.a da bi aparate posle 7 dana
odnio na carinjenje u P.. Januara ili februara mjeseca 2013.godine aparate je
vratio "Vani". Nikad nije dobio nazad tih 630,00 €. Ovi navodi optuženog su
kontradiktorni, optuženi kao dugogodišnji sekretar Organizacije slijepih P. i
Ž. obzirom da je to po sopstvenim navodima od 1997.godine je morao znati da
njegovo Udruženje nema pravo da uvozi robu i to morao znati i kada je obećao
B.da će nabaviti tih 10 aparata i kada je preuzeo novac od B.. Optuženi je
preuzeo obavezu da nabavi te govorne aparate za Udruženje iz G. i sasvim je
logično da u svako doba pogotovo što tri godine nijesu neki dug vremenski
period mora se sjetiti kada i gdje je preuzeo te aparate ako ih preuzeo.
Logično je i to da se kako za svoju tako pogotovo za tudju stvar koja se
poruči putem pošte ili banke čuva priznanica. Iako nije zvao N. da sa njim ide
u G. 30.12.2011.godine oštećenom je kazao da je krenuo za Goražde sa
Nuhanovićem. Porudžbenicu broj 01-10/11 od 30.10.2011.godine i ovjerio i
fakturisao optuženi i neprestavlja dokaz da je zaista i poručio aparate a
priznanica 01-30-281/11 od 28.11.2011.godine takodje nije dokaz da je optuženi
zaista uplatio ovaj novac pogotovo što ispada da je novac za aparate uplatio
prije nego ih je poručio dopis o isporuci govornih aparata od
30.10.2011.godine je ovjeren samo pečatom Udruženja slijepih P. a ne i
isporučioca robe DOO "V." a i sam optuženi priznaje da je on llično kucao ovaj
dopis. novac koji je dobio od oštećenog utrošio je u rekonstrukciju kuće koja
je bila u toku kad je novac preuzeo od oštećenog. Iz izvoda iz pošte nevidi se
šta je poručeno. Dakle, po mišljenju suda optuženi je u momentu kad je preuzeo
630,00 € od oštećenog za nabavku 10 govornih aparata za mjerenje krvnog
pritiska znao da njegovo udruženje nemože nabaviti te aparate, novac koji je
uzeo je utrošio za rekonstrukciju kuće dakle namjera mu je bila pribavljanje
protivpravne imovinske koristi, nikada nije ni pokušao da nabavi aparate niti
pak da vrati novac oštećenom a doveo je oštećenog u zabludu da će nabaviti
aparate i to po cijeni od 63,00 € po komadu kao i održavao ga u zabludi da će
isti biti nabavljeni iako svjestan da je novac potrošio i da aparate nemože
nabaviti niti isporučiti oštećenom i u ovim radnjama optuženog S.S. stoje svi
bitni elementi bića krivičnog djela prevare iz čl.244 st.1 Kz koje je optuženi
izvršio sa direktnim umišljajem pa ga je sud oglasio krivim i osudio po
zakonu.
Prilikom odlučivanja o vrsti i visini kazne sud je cijenio sve okolnosti koje
utiču kako na vrstu tako i na visinu kazne. Optuženi S.je čovjek star 63
godinu,penzioner koji je i slabovid. Ove okolnosti a prevashodno zdrastveno
stanje optuženog je optuženom uzeto kao olakšavajuća okolnost i uprkos
njegovoj ranijoj osudjivanosti što mu je uzeto kao otežavajuća okolnost,
opredijelio je sud da optuženom umjesto kazne zatvora u smislu čl.39 Kz
izrekne novčanu kaznu koja je takodje predvidjena za ovo krivično djelo i to u
iznosu od 1.200,00 € koja predstavlja značajan novčani iznos i za zaposlene
ljude pa samim tim i za penzionere smatrajući da će se novčanom kaznom postići
svrha kažnjavanja i uticati na optuženog da više ne vrši krivična djela.
Shodno čl.39 Kz optuženi je dužan izrečenu novčanu kaznu platiti u roku od 3
mjeseca po pravosnažnosti presude.
7.-
Odluka suda da optuženi plati na ime paušala iznos od 27,50 eura koji iznos je
odmjeren obzirom na dužinu trajanja i složenost krivičnog postupka te imovno
stanje optuženog zasniva se na čl.226 i 229 ZKP-a .
Kako je u toku krivičnog postupka utvrdjena visina imovinsko pravnog zahtjeva
u iznosu od 630,00 € a oštećeni je postavio imovinsko pravni zahtjev u iznosu
od 630,00 € to je sud optuženog obavezao da oštećenom na ime imovinsko pravnog
zahtjeva plati iznos od 630,00 €.
OSNOVNI SUD U PLJEVLJIMA, dana 06.09.2013.godine.
Zapisničar,  S u d i j a,
Zora Leković  Ljiljana Popović
PRAVNA POUKA:
Protiv ove presude dozvoljena je žalba u roku od 8.dana po prijemu
iste Višem sudu B. Polje, a preko ovog suda.
DOSTAVITI:
1 x ODT Pljevlja
1 x Optuženom