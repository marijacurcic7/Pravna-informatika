HYPERLINK
"http://upload.wikimedia.org/wikipedia/commons/2/23/Coat_of_arms_of_Montenegro.svg"
K.br.95/12
U IME CRNE GORE
Osnovni sud u Pljevljima, kao prvostepeni krivični sud, po sudiji Ljiljani
Popović, uz sudjelovanje zapisničara Leković Zore, u krivičnom predmetu protiv
optuženog Z.N. iz B.P.zbog krivičnog djela teško djelo protiv opšte sigurnosti
iz čl.338 st.3 Krivičnog zakonika u vezi krivično djela izazivanje opasnosti
neobezbjedjenjem mjera zaštite na radu iz čl.329 st.3 u vezi st.2 Kz po
optužnom predlogu ODT Pljevlja Kt.br.168/12 od 29.06.2012.godine, nakon
održanog glavnog i javnog pretresa, u prisustvu zamjenika ODT Pljevlja Tomčić
Milivoja, oštećenog K.H. i optužene Z.N., dana 02.10.2012.godine, donio je i
javno objavio
P R E S U D U
Optuženi Z.N.,  od oca M.i majke S.rodjene B., rodjen u selu B.opština B.P.
dana ....godine, sa prebivalitšem u mjestu Lj., B. P., državljanin CG,
oženjen, otac dvoje djece, zaposlen u JP "V. B." B. P., pismen, završio
srednju školu, govori sprskim jezikom, razumije crnogorski jezik, srednjeg
imovnog stanja, neosudjivan.
K R I V J E
Što je :
Dana 25.08.2009.godine oko 13,00 časova u svojstvu odgovornog lica-rukovodioca
tehničke službe u JP "V.B."u B. P., nepostupajući po propisima i tehničkim
pravilima o mjerama zaštite na radu prilikom izvodjenja gradjevinskih radova-
kopanja kanala za postavljanje vodovodnih cijevi u Ul.O.u P.izazvao opasnost
za život i tijelo oštećenog K.H. koji je obavljao poslove fizičkog radnika na
način što suprotno Pravilniku o zaštiti na radu u grdjevinarstvu (Sl.list SFRJ
broj 42/68)i Pravilniku o sadržaju Elaborata o uredjenju gradilišta (Sl.list
RCG broj 4/99) nije izvršeno propisno podgradjivanje iskopanog kanala dubine
oko 2m da nedodje do obrušavanja zemlje i drugog materijala,bez uradjenog
Elaborata o uredjenju gradilišta, iako je bio svjestan da svojim nečinjenjem
može učiniti krivično djelo ali je olako držao da do toga neće doći ili da će
to moći spriječiti pa je prilikom izvodjenja radova oštećeni K.H. nakon što je
sišao u kanal da sa kranpom isti počisti i dok je u sagetom položaju pokušao
da izvadi dasku iz kanala došlo je do obrušavanja komada zemlje sa visine oko
2m i zatgrpavanje oštećenog kojom prilikom je oštećeni zadobio tešku tjelesnu
povredu u vidu serijskog preloma II,III i IV rebra sa desne strane, preloma
grebena lijeve lopatice i iščašenja lijevog kuka,
čime je izvršio krivično djelo teško djelo protiv opšte sigurnosti iz čl.338
st.3 Krivičnog Zakonika u vezi krivičnog djela izazivanje opasnosti
neobezbjedjenjem mjera zaštite na radu iz čl.329 st.3 u vezi st.2 Krivičnog
zakonika,
pa mu sud na osnovu citiranog zakonskog propisa te primjenom čl.4,5,13,
16,32,33,36, 42,52,53 i 54 Krivičnog zakonika te čl. 226,229,239 i 374 ZKP-a i
z r i č e
USLOVNU OSUDU
Sa kojom se optuženom Z. N. utvrđuje kazna zatvora u trajanju od 4 (četiri)
mjeseca s tim što se istovremeno određuje da se ista neće izvršiti ako
optuženi u roku od 1(jedne) godine dana ne izvrši novo krivično djelo.
Optuženi je dužan platiti ovom sudu na ime troškova krivičnog postupka iznos
od 408,00 € kao i na ime paušala iznos od 27,50 eura ,
a sve ovo u roku od 15.dana po pravnosnažnosti presude, pod prijetnjom
prinudnog izvršenja.
Imovinsko pravnog zahtjeva nije bilo.
O b r a z l o ž e nj e
Osnovno državno tužilaštvo iz Pljevalja optužnim predlogom Kt.br.168/12 od
29.06.2012.godine optužilo je Z. N. iz B. P. da je izvršio krivično djelo
teško djelo protiv opšte sigurnosti iz čl.338 st.3 Krivičnog Zakonika u vezi
krivičnog djela izazivanje opasnosti neobezbjedjenjem mjera zaštite na radu iz
čl.329 st.3 u vezi st.2 Krivičnog zakonika a na način, mjesto i vrijeme bliže
opisano izrekom ove presude i u završnoj riječi zamjenik ODT Pljevlja je
predložio da sud optuženog oglasi krivim i osudi po zakonu.
Oštećeni K. H. je istakao da se ne pridružuje krivičnom gonjenju protiv
optuženog niti postavilja imovinsko pravni zahtjev.
Optuženi Z. N. ne priznajući izvršenje krivičnog djela ni krivicu u svojoj
odbrani datoj na glavnom pretresu navodi da je na gradilištu u P. koje je bilo
gradilište preduzeća "P." iz U. a podizvodjač bilo preduzeće JP "V.B." iz B.P.
gdje je on zaposlen.Dalje je kazao da on nije bio zadužen za to gradilišta ali
da tačno nemože da se izjasni ko je iz njegovog preduzeća bio zadužen sa tim
gradilištem, nezna ko je od radnika vodio tu grupu radnika na ovom gradilištu
a on nikad nije došao na ovo gradilište u P.. Tačno je da je on i tada i sada
rukovodilac tehničke službe u JP "V. B." B.P.. Dalje je kazao da nije bio na
gradilištu i nezna zbog čega je optužen niti mu je jasno zbog čega je optužen
jer njegovo preduzeće i punomoćnika i pravnika i direktora i svi su ti ljudi
odgovorni od njega. Nezna da li njegovo preduzeće ima službu zaštite na radu,
moguće je da to radi pravna služba ali on to nezna, njegov posao u firmi je
održavanje i snabdijevanje vodom grada Bijelog Polja te da smatra da su "P."
U. odgovorni jer su oni bili izvodjači radova i nosioci radova i njihovi
radnici su bili u istom kanalu gdje i radnici "V. B." stim što su radnici "P."
U. radili šahte a radnici "V.B." postavljali kanalizacione cijevi. Inženjer
"P." Už. je vodio gradilište i bio glavni i odgovorni za sve poslove kao i da
on misli da postoji ugovor izmedju njegovog preduzeća i preduzeća "P." U.u
vezi ovih radova. U završnoj riječi ističući da se ne osjeća krivim tražio je
da ga sud oslobodi od optužbe jer nije kriv za djelo koje mu je stavljeno na
teret.
U dokaznom postupku sud je saslušao svjedoka-oštećenog K.H., saslušao svjedoke
B. M.,Dj. A. i Z. N., pročitao iskaz svjedoka Z.S., saslušao vještaka R. N.,
pročitao nalaz i mišljenje vještaka dr. P.M., pročitao zapisnik o uvidjaju
Kri.br.58/10 od 27.08.2009.godine, pročitao izvještaj ljekara specijaliste za
HMP u P.a od 25.08.2009.godine, pročitao izvještaj Opšte bolnice P.-H.
odelenje broj 01-454 od 13.04.2011.godine, izvršio uvid u Pravilnik o
unutašnjoj organizaciji i sistematizaciji poslova i radnih zadataka u JP "V.
B." B.P. i pročitao izvod iz KE za optuženog.
Nakon provedenog dokaznog postupka i ocjene izvedenih dokaza a pri tom
cijeneći odbranu optuženog Z. N. sud je utvrdio činjenično stanje bliže
opisano izrekom ove presude.
Naime, javna optužba stavlja na teret optuženom Z. N. da je izvršio krivično
djelo teško djelo protiv opšte sigurnosti iz čl.338 st.3 Kz u vezi krivičnog
djela izazivanje opasnosti neobezbjedjenjem mjera zaštite na radu iz čl.329
st.3 u vezi st.2 Kz kako je to bliže opisano izrekom ove presude. Optuženi
negira izvršenje krivičnog djela navodeći da nije bio odgovoran za radilište u
P., već da je njegovo preduzeće "V. B." iz B.P. bilo podizvodjač preduzeća
"P." iz U. i da je to preduzeće kao izvodjač radova bilo odgovorno za
gradilište.
Radi utvrdjivanja osnovanosti javne optužbe kao i radi provjere odbrane
optuženog sud je izveo navedene dokaze pa je tako svjedok - oštećeni K. H.
kazao da je radnik JP "V. B." iz B.P., da je u tom preduzeću obavljao poslove
fizičkog radnika a kritičnog dana kad je povrijedjen obavljao je poslove
pripremanja terena za prikopčavanje vodovodnih cijevi, da je tog dana radio po
naredjenju uprave svog preduzeća a poslovi koje je tog dana obavljao
predstavljali su redovne poslove koje obavlja na svom radnom mjestu. Kazao je
da su kritičnog dana radnici JP "V. B." iz B.P. izvodili radove na
postavljanju vodovodnih cijevi u naselju Š. u P. i kada je radna mašina
iskopala kanal preko ulice i nakon što je sklonjena mašina u kanal je ušao on
sa ciljem da počisti dno kanala i da sa strane šahte skloni daske odnosno
nadje otvor kroz koji treba da prodje cijev. Kranpom je pomjerio jednu dasku i
kada je pokušao da skloni drugu dasku bio je u sagetom položaju i tada se
zemlja obrušila i zatrpala ga. Kolege su makle zemlju sa njega i iznijeli ga
iz kanala i prevezen je u Medecinski centar radi ukazivanja pomoći. Oštećeni
je dalje kazao da je kritične prilike zadobio povrede u predjelu lijeve noge i
kuka, u predjelu lijeve ruke, imao je tri slomljena rebra i udar u predjelu
glave. Kritičnog dana vodeći majstor je bio Z.N. a tehnički direktor preduzeća
je Z.N.a i on njih smatra neposredno nadredjenim. Nezna da li u njegovom
preduzeću postoji lice koje obavlja poslove zaštite na radu. Da je oštećeni
K.H. kritične prilike prilikom obavljanja svojih poslova zadobio povrede
posvjedočili su i svjedoci Z. S., B. M. te Z.N. koji su izjavili da su avgusta
mjeseca 2009.godine kao radnici "V. B." iz B. P. bili angažovani u P. na
postavljanju vodovodnih cijevi, da su se dana 25.08.2009.godine negdje oko
13,00 časova nalazili u naselju Š. u P. gdje je rovokopač vršio kopanje kanala
a nakon što je rovokopač izvršio kopanje kanala u kanal je ušao K. H. da bi
počistio dno kanala i izvadio daske koje su se nalazile na otvoru šahte. Kada
se K. sageo da uzme dasku sa vrha bočnog zida kanala obrušila se zemlja i
zatrpala ga. Odmah su uskočili u kanal i sklonili zemlju sa K.i iznijeli ga iz
kanala, K. je bio u svjesnom stanju ali se žalio na bolove, policajac koji je
bio na obezbedjenju mjesta pozvao je hitnu pomoć koja je došla i prevezla K. u
bolnicu. Kazali su da je oštećeni K. bio fizički radnik i da je kritičnog dana
obavljao svoje redovne zadatke. Vještak dr. P.M. nakon uvida u medecinsku
dokumentaciju za oštećenog koju čini izvještaj ljekara jedinice za HMP u P.od
25.08.2009.godine i izvještaja ljekara specijaliste ortopeda iz P. od
13.04.2011.godine a koja se odnosi na prijem K. H. na H.odelenje P. dana
25.08.2009.godine kazao je da u izvještaju stoji da je K.imao povrede i to
serijski prelom II,III i IV rebra sa desne strane, prelom grebena lijeve
lopatice i iščašenje lijevog kuka sa sumnjivim prelomom zglobnog dijela
ležišta lijevog kuka. Radi se o teškim tjelesnim povredama koje su nastale
udarom tupe sile u tijelo povrijedjenog prvenstveno u predio grudnog koša i
lijevog kuka.
Cijeneći nalaz i mišljenje vještaka dr. P. M. sud isti prihvata kao objektivan
i dat po pravilima struke a na osnovu medecinske dokumentacije za oštećenog K.
H.. Kada se iskaz oštećenog K. kao i svjedoka B., Z.S. i Z.N. dovede u logičnu
vezu sa nalazom i mišljenjem vještaka dr. P. i medecinskom dokumentacijom za
oštećenog to sud u cjelosti prihvata kao jasne, nedvosmislene i istinite
iskaze oštećenog K. H.i svjedoka B. M., Z.S. i Z.N. o načinu nastanka povrede
kod oštećenog K..
Optuženi Z. N. navodi u svojoj odbrani da nije bio zadužen sa gradilištem u
P., da nikad nije došao na ovo gradilište te da nezna da li njegovo preduzeće
ima službu zaštite na radu a da je tačno da je i tada i sada tehnički direktor
u preduzeću "V.B." i da je on bio odgovoran za snabdijevanje vodom B.P..
Vještak zaštite na radu R. N. u svom nalazu i mišljenju kao i u riječi na
glavnom pretresu navodi da je preduzeće JP "V. B." B.P.izvodilo radove na
postavljanju vodovodnih i kanalizacionih cijevi u Ul.S. K. u P. u svojstvu
podizvodjača a da je glavni izvodjač radova bilo preduzeće "P." iz U. te da
nije prezentiran ugovor o izvodjenju radova izmedju izvodjača "P." i
podizvodjača JP "V. B." B. P. u kom ugovoru su se izmedju ostalog trebale
precizirati i obaveze iz oblasti zaštite na radu kako je to predvidjeno čl.21
Zakona o zaštiti na radu. Kad dva ili više poslodavaca istovremeno izvode
radove nad istom odnosno zajedničkom gradilištu ili radilištu investitor i svi
poslodavci su dužni da prije početka radova zaključe posebne ugovore o
organizovanju i sprovodjenju mjera zaštite na radu kao i o medjusobnim
pravima, obavezama i odgovornostima. U dijelu potrebne dokumetnacije za
izvodjenje rekonstrukcije ulice S. K. u P.trebalo je uraditi i E. o uredjenju
gradilišta kako je to predvidjeno Pravilnikom o sadržaju E.o uredjenju
gradilišta (Sl.list RCG broj 4/99) gdje je članovima 3 i 4 propisano da za
grdilišta u naseljenim mjestima na kojima se izgradjuju objekti E. o uredjenju
gradilišta se izradjuje jedinstveno i dostavlja nadležnoj inspekciji rada sa
prijavom o početku radova a E. o uredjenju gradilišta obezbjedjuje rukovodilac
radova uz ovjeru predstavnika investitora ili nadzorne službe nakon čega treba
da otpočnu radovi. U sklopu ovog E. posebno se odredjuju i druge radne
operacije kao što su radovi na kosnicima, široki otkopima, radovi u rovovima i
jamama dubokim preko 1m pri čemu se moraju poštovati odredbe Pravilnika o
zaštiti na radu u gradjevinarstvu ( Sl.list SFRJ broj 42/68) jer je čl.10 ovog
Pravilnika propisano " pri izvodjenju zemljanih radova na dubini većoj od 100
cm moraju se preduzimati zašktitene mjere protiv rušenja zemljanih naslaga sa
bočnih strana i protiv obrušavanja iskopanog materijala. Kopanje zemlje na
dubini većoj od 100 cm mora se izvoditi pod kontrolom odredjenog lica. Vještak
R.je dalje kazao da JP "V. B." ne posjeduje Pravilnik o zaštiti na radu u
kojem bi se regulisale i obaveze poslodavca u vezi angažovanja stručnog lica,
obuke radnika, obaveze rukovodećeg osoblja a u Pravilniku o unutrašnjoj
organizaciji i sistematizaciji poslova i radnih zadataka u "V. B." B.P. iz
1991.godine odredjene su dućnosti i zadaci rukovodioca tehničke službe koji je
pri izvodjenju radova na ugradnji vodovodnih i kanalizacionih cijevi bio
glavni i odgovorni rukovodioc na izvodjenju tih radova Z. N.. U ovoj
sistematizaciji poslovi zaštite na radu su dati poslovodji i to pod tačkom 6
gdje je rečeno da je direktno odgovoran za zaštitu radnika na radilištu (na
radnom mjestu).U svom nalazu i mišljenju vještak je istakao da JP "V. B."B. P.
nije sklopio poseban Ugovor o medjusobnim pravima i obavezama i odgovornostima
iz oblasti zaštite na radu izmedju sebe, glavnog izvodjača "P." U. i
investitora kako je to predvidjeno čl.21 Zakona o zaštiti na radu, da JP
"V.B." B. P. nije uradilo E. o uredjenju gradilišta kako je to predvidjeno
Pravilnikom o sadržaju E. o uredjenju gradilišta (Sl.list RCG broj 4/99) te da
ovo preduzeće nije izvršilo propisno podgradjivanje iskopanog rova - kanala
dubine oko 2m da ne dodje do obrušavanja zemlje i drugog materijala kako je to
predvidjeno čl.10 Pravilnika o zaštiti na radu u gradjevinarstvu (Sl. list
SFRJ 42/68) što je bio glavni propust zbog čega je došlo do obrušavanja i
zatrpavnja K.H. u iskopanom kanalu. Za izvodjenje radova na ugradnji
vodovodnih i kanalizacionih cijevi u Ul.S. K. glavni i odgovorni rukovodilac
je bio Z. N. tako da je on morao da preduzeme sve mjere i aktivnosti u
sprovodjenju mjera zaštite na radu. Vještak je objasnio da u Pravilniku o
unutrašnjoj organizaciji i sistematizaciji poslova i radnih zadataka "V.B."
B.P.iz 1991.godine odredjeni su dužnosti i zadaci rukovodioca tehničke službe
u kojem Pravilniku je navedeno da je za izvodjenje svih radova odgovoran
rukovodilac tehniček službe a u momentu povrede oštećenog K. rukovodilac
tehničke službe je bio optuženi Z. N.. Kako nije sačinjen poseban Ugovor o
organizaciji i sprovodjenju mjera zaštite na radu, medjusobnim pravima,
obavezama i odgovornostima izmedju investitora, glavnog izvodjača radova i
svih podizvodjača iz toga proističe da se na radilištu nije znalo ko treba da
sprovodi sve mjere zaštite na radu.
Nalaz i mišljenje vještaka R.N. je po mišljenju suda objektivan i dat po
pravilima struke kao i na osnovu Pravilnika o unutrašnjoj organizaciji i
sistematizaciji poslova i radnih zadataka JP"V.B."čiji je optuženi radnik i to
na mjestu rukovodioca tehničke službe pa sud nalaz i mišljenje vještaka
Radojičića u cjelosti prihvata.
Optuženi Z. N. je u odbrani tvrdio da on nije bio zadužen sa poslovima zaštite
na radu u svom preduzeću pa samim tim ni na radilištu u Pljevljima. Svjedok
Dj.A. sekretar preduzeća "V. B." je kazao da je nadzor na izvodjenju radova u
P. vodio Z. N. KV vodoinstalater kao i da je prema Pravilniku preduzeća
tehnički rukovodilac, a u vrijeme kritičnog dogadjaja to je bio optuženi Z.
ili lice koga on odredi, vrše nadzor u smislu zaštite na radu radnika
preduzeća i tehnički rukovodilac samo u hitnim slučajevima usmeno odredjuje
lice koje će vršiti zaštitu na radu dok se u ostalim slučajevima to radi
rješenjem koje donosi direktor preduzeća.U konkretnom slučaju nema pisanog
rješenja da je nadzor na radilištu u P. vršio Z. N.. Svjedok Dj. je tvrdio da
je za poslove zaštite na radu u preduzeću "V.B." u kritičnom periodu bio
nadležan tehnički rukovodilac a to je tada a i sada optuženi Z.i to je tako
regulisano Pravilnikom o sistematizaciji radnih mjesta u preduzeću. Kazao je i
to da "V. B." nema pisani ugovor za izvodjenje radova u P. sa preduzećem"P."
U. i sprovodjenju mjera zaštite na gradilištima niti je uradjen E. o uredjenju
gradilišta u P.. Radnik koji je zadužen usmeno ili pismeno da vodi radove na
radilištu je odgovoran za eventualnu nesreću na radu a u konkretnom slučaju to
je bio Z. N.. Svjedok Z.N. je medjutim kazao da on nije bio šef radnicima
"V.B." na izvodjenju ovih radova u P. te da nezna ko je bio zadužen za mjere
zaštite na radu. Nijeimao ni pismeno ni usmeno rješenje odnosno ovlašćenje za
šefa radilišta. Dok su izvodjeni radovi u P.Z. N. je dva puta dolazio u
Pljevlja, jedan dan kad ih je uveo u posao kad su počeli radove a drugi dan na
ispitivanju trase. Sud je mišljenje da je svjedok Z.N. i u ovim svojim
navodima bio istinit i objektivan, da nije htio da zaštiti sebe već
jednostavno ispričao istinu. Obzirom na ovo sud je mišljenja da je svjedok Dj.
A. navodeći da je Z.N. u konkretnom slučaju odgovoran za nesreću na radu jer
je bio zadužen da vodi radove htio da pomogne optuženom i olakša mu položaj
pred sudom pa ove navode svjedoka Dj. sud nije prihvatio kao objektivne dok je
u ostalom dijelu iskaz svjedoka Dj. A. prihvatio kao jasan,nedvosmislen i
nepristrasan.
Dakle, u postupku je nesumnjivo utvrdjeno da je preduzeće "V.B." iz B.P.
izvodilo gradjevinske radove - kopanje kanala za postavljanje vodovodnih
cijevi u Pljevljima avgusta mjeseca 2009.godine kao i da je dana
25.08.2009.godine oko 13,00 časova došlo do povredjivanja radnika ovog
preduzeća K. H. koji je obavljao poslove fizčkog radnika i to na način odnosno
nakon što je oštećeni K. sišao u kanal da isti počisti kranpom i dok je bio u
sagetom položaju i pokušavao da izvadi daske iz kanala došlo je do obrušavanja
komada zemlje sa visine oko 2m i zatrpavanja otšećenog usled čega je oštećeni
zadobio tešku tjelesnu povredu u vidu serisjkog preloma II,III i IV rebra sa
desne strane, preloma grebena lijeve lopatice i iščašenja lijevog kuka. Dalje
je u postupku nesporno utvrdjeno da je optuženi Z.N.rukovodilac tehničke
službe preduzeća "V. B.". Iz nalaza i mišljenja vještaka zaštite na radu
R.utvrdjeno je da preduzeće "V. B." nije izvršilo propisno podgradjivanje
iskopanog rova-kanala dubine oko 2m da nedodje do obrušavanja zemlje i drugog
materijala kako je to predvidjeno čl.10 Pravilnika o zaštiti na radu u
gradjevinarstvu (Sl.list SFRJ br.42/68)niti je uradilo Elaborat o uredjenju
gradilišta kako je to predvidjeno Pravilnikom o sadržaju Elaborata o uredjenju
grdilišta (Sl.list RCG br4/99) kao i da je usled toga što ovo preduzeće nije
izvršilo propisno podgradjivanje iskopanog kanala glavni propust zbog čega je
došlo do obrušavanja i zatrpavanja oštećenog K. u iskopanom kanalu.Glavni i
odgovorni rukovodilac na gradilištu u P. je bio optuženi Z. i optuženi je
morao i bio svjestan da treba da preduzme sve mjere i aktivnosti u
sprovodjenju mjera zaštite na radu ali uprkos tome na gradilištu nije izvršeno
propisno podgradjivanje iskopanog kanala niti je izradjen Elaborat o uredjenju
gradilišta što je bila obaveza i ako je bio svjestan da svojim nečinjenjem
može učiniti krivično djelo ali je olako držao da do toga neće doći ili da će
to moći spriječiti, dakle djelovao je nehatno, pa je prilikom izvodjenja
radova dana 25.08.2009.godine oko 13,00 časova radnik preduzeća oštećeni K.
radeći svoje redovne radne zadatke sišao u kanal da isti počisti i dok je
pokušavao da izvadi dasku iz kanala i bio u sagetom položaju došlo je do
obrušavanja komada zemlje i zatrpavanja oštećenog koji je usled toga zadobio
tešku tjelesnu povredu bliže opisanu izrekom ove presude.Optuženi Z.je bio
odgovoran za ovo radilište i za preduzimanje mjera zaštite na radu pa je sud
mišljenja da u radnjama optuženog Z. stoje svi bitni elementi bića krivičnog
djela teško djelo protiv opšte sigurnosti iz čl.338 st.3 Kz u vezi krivičnog
krivičnog djela izazivanje opasnosti neobezbjedjenjem mjera zaštite na radu iz
čl.329 st.3 u vezi st.2 Kz pa ga je sud kao nehatnog učinioca oglasio krivim i
osudio po zakonu.
Prilikom odlučivanja o vrsti i visini kazne sud je u smislu čl.42 Kz cijenio
sve okolnosti koje utiču kako na vrstu tako i na visinu kazne.Optuženi Z.N.je
porodičan čojvek,otac dvoje djece.Do sada nije osudjivan što je utvrdjeno iz
izvoda iz KE.Oštećeni se nije pridružio krivičnom gonjenju.Djelo je izvršio iz
nehata i ove okolnosti sud je uzeo kao olakšavajuće okolnosti na strani
optuženog.Obzirom na ove olakšavajuće okolnosti i dosadašnji neporočni život
optuženog sud je mišljenja da u konkretnom slučaju a radi krivično pravne
zaštite prema optuženom nije nužno izricati kaznu zatvora već da se i samim
upozorenjem uz prijetnju kaznom može dovoljno uticati na optuženog da više ne
vrši krivična djela a ovo u smislu čl.52 Kz pa je sud optuženom utvrdio kaznu
zatvora u trajanju od 4 mjeseca i istovremeno odredio da se ista neće izvršiti
ako optuženi u roku od 1 (jedne) godine dana ne izvrši novo krivično djelo
smatrajući da će se i na ovaj način u cjelosti postići svrha kažnjavanja.
Odluka suda da optuženi na ime troškova krivičnog postupka koje čine naknada i
nagrada vještacima medecinske struke i zaštite na radu plati iznos od 408,00 €
kao i da na ime paušala plati iznos od 27,50 eura koji iznos je odmjeren
obzirom na dužinu trajanja i složenost krivičnog postupka te imovno stanje
optuženog zasniva se na čl.226 i 229 ZKP-a .
Imovinsko pravnog zahtjeva nije bilo.
OSNOVNI SUD U PLJEVLJIMA , dana 02.10.2012.godine .
Zapisničar, S u d i j a,
Leković Zora Ljiljana Popović
PRAVNA POUKA :
Protiv ove presude dozvoljena je žalba u roku od 8.dana po prijemu
iste Višem sudu B. Polje a preko ovog suda.
DOSTAVITI:
1 x ODT Pljevlja
1 x Optuženom