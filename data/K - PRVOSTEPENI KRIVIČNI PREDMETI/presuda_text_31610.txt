K.br.106/13
U IME CRNE GORE
Osnovni sud u Pljevljima, kao prvostepeni krivični sud, po sudiji Ljiljani
Popović uz sudjelovanje zapisničara Leković Zore, u krivičnom predmetu protiv
optuženog T. M. iz P. zbog krivičnog djela napad na službeno lice u vršenju
službene dužnosti iz čl.376 st.1 Krivičnog zakonika Crne Gore po optužnom
predlogu ODT Pljevlja Kt.br.253/13 od 25.07.2013. godine, nakon održanog
glavnog i javnog pretresa u prisustvu zamjenika ODT Pljevlja Đurović Veljka,
oštećenog V. J. i optuženog T. M., dana 15.10.2013. godine, donio je i javno
objavio
P R E S U D U
Optuženi T. M., JMBG ..., od oca G. i majke T. rodjene V.,rodjen u selu P.
opština P. dana 27.10.1962. godine, sa prebivalištem u P., Ul.S.K.,državljanin
CG, oženjen, otac troje djece, zaposlen na TE "P.", pismen, završio srednju
elektrotehničku školu, govori srpskim jezikom, razumije crnogorski jezik,
srednjeg imovnog stanja, neosudjivan.
K R I V J E
Što je :
Dana 30.06.2013.godine oko 18,45 časova ispred zgrade H. medecinske pomoći u
P., prijetio da će napasti na službeno lice dr.V.J. u vršenju službene
dužnosti dežurnog ljekara na način što je od dr.V. zahtijevao da mu da
inekcije "S." i "G." te mu je dr.V. rekao da će iste dobiti, da sačeka dok
dodje pošto je dobio hitan poziv za intervenciju jer je u naselju Z. jednoj
ženi pozlilo, ista je pala na ulicu i umire te je pošao put službenih kola a
okrivljeni T. je pošao za njim upućujući mu prijetnje, govoreći "D.ovamo, dje
to bježiš, jebem ti majku, ubiću te" da bi te prijetnje prema dr.V. više puta
ponovio,
čime je izvršio krivično djelo napad na službeno lice u vršenju službene
dužnosti iz čl.376 st.1 Krivičnog zakonika Crne Gore,
pa mu sud na osnovu već citiranog zakonskog propisa te primjenom članova
4,5,13,15,32,36,42, 52,53 i 54 Krivičnog zakonika Crne Gore,te čl.226, 229,239
i 374 ZKP-a
i z r i č e
2.-
USLOVNU OSUDU
Sa kojom se optuženom T. M. utvrdjuje kazna zatvora u trajanju od 30(trideset)
dana i istovremeno odredjuje da se ista neće izvršiti ako optuženi u roku od
jedne godine dana ne izvrši novo krivično djelo.
Optuženi je dužni platiti ovom sudu na ime paušala iznos od 27,50 eura,
a ovo u roku od 15.dana po pravosnažnosti presude pod prijetnjom prinudnog
izvršenja.
Oštećeni V.J. radi ostvarivanja imovinsko pravnog zahtjeva upućuje se na
parnicu.
O b r a z l o ž e nj e
Osnovno državno tužilaštvo u Pljevljima, optužnim predlogom Kt.br.253/13 od
25.07.2013.godine optužilo je T. M. iz P.a da je izvršio krivično djelo napad
na službeno lice u vršenju službene dužnosti iz čl.376 st.1 Krivičnog zakonika
Crne Gore na štetu oštećenog V. J. a na način, mjesto i vrijeme bliže opisano
izrekom ove presude.Na glavnom pretresu zamjenik ODT Pljevlja je u završnoj
riječi predložio da sud optuženog oglasi krivim i osudi po zakonu.
Oštećeni V. J. je istakao da se pridružuje krivičnom gonjenju protiv optuženog
te da prema optuženom postavlja imovinsko pravni zahtjev u iznosu od 2.000,00
€.
Optuženi T. M. u svojoj odbrani datoj tužilaštvu navodi da je dana
30.06.2013.godine oko 18,45 časova došao u H. službu MC u P. pošto je
prethodno imao jake bolove-napad bubrega i po ulasku u anbulantu zatekao je
medecinsku sestru čije ime nezna i kojoj je rekao "Dobar dan" i da je došao da
primi inekcije spazmex i geramicin jer ima napad u bubrezima i dok je tu
stajao čuo je da je zazvonio telefon u H.službi, javila se sestra a zatim
saopštila dr.V. J. koji se nalazio u drugoj prostoriji da ima hitan slučaj u
Ul.20 N.. Dalje je kazao da je dr.V.izlazeći iz te prostorije naišao pored
njega i pitao ga "Šta je tebi" a on mu rekao da ima napad na bubrege i tražio
da mu da inekciju a dr.V. nastavio sa kretanjem i izašao iz zgrade, ništa mu
nije rekao i krenuo je u pravcu vozila koje se nalazilo ispred H. službe.
Optuženi je dalje kazao da je prisutnoj sestri rekao "Daj mi inekcije nemogu
od bolova" ona mu odgovorila "Kako ću ti dati inekciju, ko mi je rekao, doktor
ode". Izašao je iz prostorije i vidio da doktor stoji pored vozila pa je
krećući se prema njemu rekao doktoru " Gdje to ode, daj mi inekciju" a dr.V.
mu rekao "Imam hitan slučaj" a on doktoru " Pa šta sam ja, i ja sam hitan
slučaj" a rekao mu je i to "Kakav si ti doktor? Ja ovdje umirem a ti nećeš da
mi daš inekciju, nijesam ja ovdje došao što sam te poželio". Sjeća se da je
tada dr.V.sestri rekao "Podaj mu inekciju" i više nije vidio doktora jer je
otišao na hitnu intervenciju. Nakon toga ta medecinska sestra koja je radila
sa dr.V.dala mu je tražene inekcije i dok se ovo dešavalo u prostoriji H.e
službe koliko se sjeća nije bilo pacijenata. Nije tačno niti je to njegov
rečnik da je dr.V. uputio uvrede i prijetnje, nije mu rekao "Dolazi ovamo gdje
to bježiš, jebem ti majku, ubiću te". Moguće je da je od jakih bolova i u
neznanju uputio te uvrede i prijetnju dr.V. a ako je te uvrede i prijetnje
uputio dr.V. i ako to kaže V. i medecinska sestra koja
3.-
je bila sa njim spreman je da se dr.V.izvini. Stvarno se nesjeća, imao je jake
bolove pa je možda nesvjesno od bolova i muka izgovorio i prijetio dr.V.. Na
glavnom pretresu ne priznajući izvršenje krivičnog djela ni krivicu i ostajući
pri odbrani datoj tužilaštvu dodao je da je kritične prilike otišao da primi
inekciju jer je imao napad na bubrege a to je jedan od jačih napada, nema
viših bolova nego kad se ima napad na bubrege i htio je da primi inekciju,
tražio od sestre da mu da inekciju a ona mu cinički rekla "Kako da ti dam
inekciju, ko mi je rekao, ja nesmijem a on ti pobježe". Toga dana je došao u
H.službu da primi pomoć pošto je bubrežni bolesnik od 1987.godine, ima i visok
pritisak, i prilikom davanja inekcije nije bio prisutan ljekar, eto po kakvu
je pomoć otišao, nezna kakva mu je inekcija i data obzirom da posle dva sata
kada je došla policija po njega kući on se od bolova valjao po kupatilu a
policajci kad su to čuli samo su rekli njegovoj supruzi da se javi policiji
kad mu prestanu bolovi što je i uradio. Optuženi je kazao i to da je bolestan,
da mu je supruga dijabetičar i da ima sina koji je skoro slijep, na jedno oko
nevidi a na drugo oko vidi pet posto i to poslije tri operacije u Rusiji a
kritičnog dana je imao nepodnošljive bolove i kad ga to snadje samo moli boga
da što prije dodje do hitne i primi inekcije. U završnoj riječi odluku o
krivici i kazni ostavio je ocjenu sudu navodeći da ako je izgovorio oštećenom
navedene riječi izvinajva se oštećenom.
U dokaznom postupku sud je saslušao svjedoka-oštećenog V. J., saslušao
svjedoka D.A. i pročitao izvod iz KE za optuženog.
Nakon provedenog dokaznog postupka i ocjene izvedenih dokaza kako svakog
pojedinačno tako i u medjusobnoj povezanosti a pri tom cijeneći odbranu
optuženog T.M. ovaj sud je utvrdio da je optuženi T. M. izvršio krivično djelo
napad na službeno lice u vršenju službene dužnosti iz čl.376 st.1 Krivičnog
zakonika Crne Gore kako mu se to javnom optužbom stavlja na teret pa ga je
oglasio krivim i osudio po zakonu.
Naime, javna optužba stavlja na teret optuženom da je izvršio krivično djelo
napad na službeno lice u vršenju službene dužnosti iz čl.376 st.1 Krivičnog
zakonika Crne Gore kako je to bliže opisane izrekom ove presude. Optuženi
Tošić ne priznaje da je kritične prilike vrijedjao niti prijetio oštećenom
dr.V. a ako je to uradio onda je to uradio iz razloga što je trpio jake bolove
pa i možda to nesvjesno od bolova i muka izgovorio jer je kritične prilike
došao u H. službu kako bi primio inekciju od bolova jer je imao napad na
bubrege a bubrežni bolesnik je od 1987.godine.
Radi provjere odbrane optuženog sud je izveo predložene dokaze pa je tako
svjedok-oštećeni dr.V. J.kazao da je zaposlen u Z. za hitnu medecinsku
pomoć-J. u P.kao doktor specijalista-internista i da je dana 30.06.2013.godine
radio u dnevnoj smjeni i u prostorijama H. službe ukazivao pomoć jednoj
pacijentkinji na zaustavljanju krvarenja a nešto oko 18,45 časova u čekaonicu
ušao T. M. i kako su vrata anbulante bila otvorena Tošić je tražio da mu da
inekcije "S." i "G." govoreći da ga bole bubrezi a on odgovorio da će dobiti
inekcije. U tom momentu zazvonio je telefon i dobio je hitan poziv za
intervenciju jer je u naselju Z. jednoj ženi pozlilo, pala je na ulicu i umire
i glasno rekao "Moramo da idemo, žena pala, umire" i sa sestrom D. A. krenuo
iz anbulante a T. kao i ostalim u čekaonici rekao da sečakaju dok dodje. T. je
odmah počeo da ga psuje i prijeti mu govoreći "Dolazi ovamo, dje bježiš, majku
ti jebem, ubiću te" i više puta je ponovio te psovke i prijetnje i to je sve
govorio dok je on sa medecinskom sestrom kretao put auta da bi pošli na
intervenciju. Zbog ovih prijetnji doživio je veliki stres i uplašio se da ga
T. ne napadne. Inekcija koju je optuženi kritične prilike tražio da mu se da
jeste inekcija koja se daje protiv bolova i koristi se kao terapija za
bubrežne bolove pa je povjerovao stoprocentno optuženom kad je tražio tu
inekciju i rekao da mu se da bez pregleda inekcija a iako je dugo radio nemože
da se sjeti optuženog kao ranijeg pacijenta.
Svjedok D. A. je posvjedočila da je dana 30.06.2013.godine oko 18,45 časova
radila sa dr.V. J. kao dežurna medecinska sestra u H. medecinskoj službi i
ukazivali su pomoć jednoj pacijentkinji kada je u prostorije službe ušao
optuženi koji je odmah rekao "Dajte mi inekcije spazmex i gentamicin, i ranije
sam to dobijao jer me bole bubrezi" pa mu je odgovorila da sačeka dok doktor
završi intervenciju. Odmah nakon toga dobili su hitan poziv iz naselja Z.da je
žena pala na ulici i umire i dr.V. je rekao T. da će dobiti inekcije i da on i
ostali sačekaju dok dodje sa hitne intervencije i dr.V. je pošao iz prostorije
kao i čitava ekipa i čula je da je tada T.počeo da psuje i prijeti
dr.V.govoreći mu "Dolazi ovamo, dje to bježiš, jebem ti majku,ubiću te" i
pošao je prema autu prema kome je bio dr.V.i ove psovke i prijetnje T.je više
puta ponovio. Tada je prišla vozilu u koje je već sjeo dr.Vraneš i pitala ga
šta da da T. pored gentamicina a doktor joj rekao da mu da i spazmeks nakon
čega se T.vratio u anbulantu i ona mu dala inekcije iako nije bio pregledan
jer mu je ranije dr.Vraneš rekao da sačeka. Svjedok D. je objasnila da kada se
dobije poziv za pregled van anbulante-van hitne pomoći kao što je to bio
slučaj kritične prilike odmah tim koga čine ljekar, tehničar i vozač odlaze na
lice mjesta, jedino se ne ide ako u anbulanti ili čekaonici je pacijent koji
je životno ugrožen. Nesjeća se da je vidjela optuženog kao pacijenta a
inekciju koju je tražio da mu se da jeste inekcija koja se daje kod napada
bubrega, kod urinalnih infekcija i slično.
Sud je cijenio iskaz oštećenog dr.V. J. i iskaz svjedokinje D. A. i iste, bez
obzira što oštećeni kao ljekar i svjedokinja D. kao medecinska sestra zajedno
rade,u cjelosti prihvatio kao jasne, istinite i detaljne smatrajući da su bili
krajnje nepristrasni i da su izjavili sve što se kritične večeri zaista i
dogodilo u prostorijama H. službe u P..
Dakle, u postupku je na nesumnjiv način utvrdjeno da je oštećeni dr.V. J. kao
ljekar internista dana 30.06.2013.godine radio kao dežurni ljekar u službi H.
pomoći u Pljevljima. Takodje je nesporno utvrdjeno da je optuženi Tošić toga
dana oko 18,45 časova došao u H. medecinsku pomoć i tražio da mu se daju
inekcije spazmexa i gentamicina kao i da je zbog hitnog poziva dr.V.krenuo na
intervenciju u naselje Z. a da optuženom nijesu date inekcije koje je tražio.
Takodje je nesumnjivo a ovo iz istinitog iskaza svjedoka-oštećenog dr.V.i
svjedokinje D. utvrdjeno da kada je oštećeni krenuo put službenih kola
optuženi T.je pošao za njim i uputio mu riječi prijetnje "Dolazi ovamo, dje to
bježiš, jebem ti majku, ubiću te" i više puta ponovio te prijetnje od kojih
prijetnji je po iskazu oštećenog oštećeni se uplašio da ga optuženi ne
napadne. Optuženi T. je znao da je oštećeni ljekar H.pomoći dakle službeno
lice kao i da je kretanjem u intervenciju na lice mjesta radi ukazivanja
ljekarske pomoći ženi koja je pala na ulici oštećeni vršio svoju službenu
dužnost. Uprkos tome optuženi T. je oštećenom uputio navedene prijetnje i to
više puta, dakle bio je svjestan da vrši napad na službeno lice u vršenju
službene dužnosti, djelovao je sa direktnim umišljajem. U ovim radnjama
optuženog stoje svi bitni elementi bića krivičnog djela napad na službeno lice
u vršenju službene dužnosti iz čl.376 st.1 Krivičnog zakonika Crne Gore pa je
sud optuženog T. kao umišljajnog učinioca oglasio krivim i osudio po zakonu.
Pri tom, sud je cijenio i navode odbrane optuženog da je moguće da je usled
jakih bolova uputio navedene riječi prijetnje oštećenom ali da se zbog bolova
nesjeća.Medjutim, sud je mišljenja da su ovi navodi oštećenog smišljeni u
cilju olakšanja položaja pred sudom i izbjegavanja odgovornosti za počinjeno
krivično djelo a ovakav zaključak suda proizilazi iz činjenice da se optuženi
a pri
tom ne sporeći da je trpio bolove sjeća svega od dolaska u H. pomoć pa do
dolaska policije njegovoj kući a nesjeća se upravo riječi prijetnje koje je
uputio oštećenom što nije logično.
U okviru opšte svrhe krivičnih sankcija sud je cijenio i svrhu uslovne osude.
Optuženi T.je porodičan je čovjek, otac 3 djece.Ima suprugu koja boluje od
dijabetesa kao i sina koji na jedno oko nevidi dok na drugo oko vidi samo pet
posto i to nakon tri operacije u R.. Optuženi je kritične prilike došao u H.
pomoć kako bi primio inekciju protiv bolova u bubrezima obzirom da boluje od
bubrega od 1987.godine.Trpio je jake bolove. Do sada nije osudjivan što je
utvrdjeno iz izvoda iz KE što upućuje na zaključak da se ne radi o osobi koja
je sklona vršenju krivičnih djela. Ove činjenice su uzete kao olakšavajuće
okolnosti na strani optuženog i sud je mišljenja da u konkretnom slučaju
obzirom na porodične prilike, dosadašnji život optuženog, bolest kako njegovu
tako i supruge i sina koji ima oštećen organ vida tako da vidi samo pet posto
i to na jedno oko, nije nužno izricati kaznu zatvora već da se opravdano može
očekivati da će i samo upozorenje djelovati na ovog optuženog da više ne vrši
krivična djela i postići se svrha kažnjavanja zakonom predvidjena pa je sud
optuženom utvrdio kaznu zatvora u trajanju od 30 (trideset) dana što
predstavlja minimum kazne propisane za ovo krivično djelo i istovremeno
odredio da se ista neće izvršiti ako optuženi u roku od jedne godine dana ne
izvrši novo krivično djelo.
Odluka suda da optuženi plati na ime paušala iznos od 27,50 eura koji iznos je
odmjeren obzirom na dužinu trajanja i složenost krivičnog postupka te imovno
stanje optuženog zasniva se na čl.226 i 229 ZKP-a.
Oštećeni je postavio imovinsko pravni zahtjev prema optuženom u iznosu od
2.000,00 €. Medjutim, kako krivični sud nije utvrdjivao visinu imovinsko
pravnog zahtjeva to je shodno čl.239 ZKP-a oštećenog Vraneš Jagoša radi
ostvarivanja imovinsko pravnog zahtjeva uputio na parnicu.
OSNOVNI SUD U PLJEVLJIMA,
Dana 15.10.2013.godine .
Zapisničar,  S u d i j a,
Leković Zora  Ljiljana Popović
PRAVNA POUKA :
Protiv ove presude dozvoljena je žalba u roku od 8.dana po prijemu
iste Višem sudu B.Polje a preko ovog suda.
DOSTAVITI:
1 x ODT Pljevlja
1 x Optuženom