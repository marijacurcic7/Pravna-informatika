K.br. 107/13
U IME CRNE GORE
Osnovni sud u Pljevljima, kao prvostepeni krivični sud, po sudiji Ljiljani
Popović, uz sudjelovanje zapisničara Zore Leković, u krivičnom predmetu protiv
optuženog K. M. iz P.a, zbog krivičnog djela nasilje u porodici ili porodičnoj
zajednici iz čl.220 st.1 Krivičnog zakonika Crne Gore, po optužnom predlogu
ODT Pljevlja Kt.br.134/13 od 22.07.2013.godine, nakon održanog glavnog i
javnog pretresa u prisustvu zamjenika ODT Pljevlja Gačević Božidarke,oštećene
T. M.e i optuženog K.M., dana 23.09.2013.godine , donio je i javno objavio
P R E S U D U
Optuženi K. M., JMBG ...., od oca B.i majke R. rodjene Č., rodjen u P. dana
.....godine, sa prebivalištem u Pljevljima Ul.P., državljanin CG, oženjen,
otac jednog djeteta, nezaposlen, pismen, završio pravni fakultet i fakultet
političkih nauka,govori srpskohrvatskim jezikom razumije crnogorski jezik,
lošeg imovnog stanja, osudjivan presudom Osnovnog suda Pljevlja K.br.178/89 od
14.04.1991.godine, zbog krivičnog djela iz čl.185 st.3 KZ SRCG kažnjen 2 (dva)
mjeseca zatvora uslovno jednu godinu.
K R I V J E
Što je :
Dana 21.05.2013.godine oko 16,00 časova u ugostiteljskom objektu "O." u P.a,
primjenom grubog nasilja narušio tjelesni i duševni integritet članu svoje
porodice, svojoj nevjenčanoj supruzi T. M.i na način što je uhvatio rukama za
kosu, odvukao je za šank, i više puta udario stisnutim pesnicama u predjelu
glave, ruku i stomaka, nanijevši joj tom prilikom lake tjelesne povrede u
vidu: na lijevoj podlaktici krvni podliv veličine 2 x 1 cm i 2 x 0,5 cm i
oguljotine, u predjelu želuca na koži vidljivo crveno,
čime je izvršio krivično djelo nasilje u porodici ili porodičnoj zajednici iz
čl.220 st.1 Krivičnog zakonika Crne Gore,
pa ga sud na osnovu već citiranog zakonskog propisa te primjenom čl.4,5,13,15,
32,33, 39 i 42 Krivičnog zakonika, te čl.226 , 229 i 374 ZKP-a
2.-
O S U DJ U J E
Na novčanu kaznu u iznosu od 600 (šesto) eura koja će se u slučaju
nenaplativosti zamijeniti kaznom zatvora, tako što će se za svakih započetih
25,00 eura novčane kazne odrediti jedan dan zatvora.
Izrečenu novčanu kaznu optuženi je dužan platiti u roku od 3.mjeseca po
pravosnažnosti presude.
Optuženi je dužan platiti budžetu Crne Gore na ime troškova krivičnog postupka
iznos od 85,50 eura kao i na ime paušala iznos od 27,50 eura,
A sve ovo u roku od 15.dana po pravosnažnosti presude pod prijetnjom prinudnog
izvršenja.
Imovinsko pravnog zahtjeva nije bilo.
O b r a z l o ž e nj e
Osnovno državno tužilaštvo u Pljevljima, optužnim predlogom Kt.br.134/13 od
22.07.2013.godine, optužilo je K. M. iz P., da je izvršio krivično djelo
nasilje u porodici ili porodičnoj zajednici iz čl.220 st.1 Krivičnog zakonika
Crne Gore a na način, mjesto i vrijeme bliže opisano izrekom ove presude i u
završnoj riječi zamjenik ODT Pljevlja predložio je da ga sud oglasi krivim i
osudi po zakonu.
Oštećena T.M.se nije pridružila krivičnom gonjenju protiv optuženog niti
postavila imovinsko pravni zahtjev.
Optuženi K. M. u svojoj odbrani datoj na glavnom pretresu ne priznajući
izvršenje krivičnog djela i svoju krivicu navodi da je kritičnog dana ušao u
lokal "O." koji je vlasništvo njegove supruge T.M., u lokalu je bio M.M. i M.
ga je odmah napao verbalno pa je saopštio M. da popije piće koje je bio
poručio i da mu napusti lokal a svoju nevječanu suprugu M.je sklonio iza šanka
da se nebi miješala izmedju njega i M.. Nije je udarao već je samo sklonio iza
šanka. Nezna otkud M. povrede. dodao je i to da g supruga nije prijavila već
je to najvjerovatnije uradio M. i objasnio da odmah nakon što je saopštio M.
da popije piće i napusti lokal otišao je iz lokala pa kad se poslije možda
pola sata vratio u lokal, lokal je bio zaključan pa je pitao komšiju šta je sa
M.a on mu rekao da je otišla sa policijom, pa je otišao u policiju ali ni u
policiji nije našao suprugu jer dežurni policajac nije znao da mu kaže gdje
je. Kada je došla kući rekla mu je da je policija na svoju ruku odvela ljekaru
a on je ništa nije pitao jer nije imala vidljivih povreda. Tvrdio je da nije
čupao za kosu svoju suprugu kritične prilike niti je udarao niti joj nanio
povrede. U završnoj riječi istakao je da nije kriv i da nije počlinio krivično
djelo koje mu je stavljeno na teret i tražio da sud donese oslobadjajuću
odluku.
U dokaznom postupku sud je saslušao svjedoka M. M., pročitao nalaz i mišljenje
vještaka dr.P. M., pročitao izvještaj ljekara jedinice za HMP u P. od
21.05.2013. godine za oštećenu i pročitao izvod iz KE za optuženog.
Nakon provedenog dokaznog postupka i ocjene izvedenih dokaza kako svakog
pojedinačno tako i u medjusobnoj povezanosti a pri tom cijeneći odbranu
optuženog ovaj sud je utvrdio činjenično stanje bliže opisano izrekom ove
presude.
Naime,javna optužba stavlja na teret optuženom K.M. da je izvršio krivično
djelo nasilje u porodici ili porodičnoj zajednici iz čl.220 st.1 Krivičnog
zakonika Crne Gore tako što je dana 21.05.2013.godine primjenom grubog nasilja
narušio tjelesni u duševni integritet članu svoje porodice- svojoj vanbračnoj
supruzi M. tako što je nakon dolaska u lokal "Oaza" koji je vlasništvo njegove
supruge uhvatio je za kosu i odvukao za šank i više puta udario stisnutim
pesnicama u predjelu glave, ruku i stomaka, nanijevši joj lake tjelesne
povrede opisane izrekom ove presude. Optuženi K.ć ne priznaje izvršenje
krivičnog djela ni svoju krivicu navodeći da kritične prilike nije svoju
nevjenčanu suprugu M. čupao za kosu niti je udarao niti joj nanio povrede.
Oštećena T.M., nevjenčana supruga optuženog iskoristila je svoje zakonsko
pravo iz čl.109 ZKP-a i nije svjedočila.
Svjedok M. M. je izjavio da je kritičnog dana u poslepodnevnim časovima kao
gost bio u kafani "O." čiji je vlasnik T.M. koja je bila u lokalu pa je ubrzo
došao neki čovjek koji je donio rakiju i on i M. su pili nakon čega je čovjek
otišao. Negdje oko 16,00 časova u lokal je došao K. M. i sjeo za jedan sto a
on ga častio pićem koje je M.popio. Nakon toga M.o je ustao i rekao svojoj
ženi M.da je u seksualnim odnosima sa njim a on i M. su mu govorili da tu nema
ništa i da nikad nije ni bilo. M. mu je tada opsovao majku a zatim je došlo do
napada na M., K. M. je uhvatio M.za kosu rukama i izudarao je pesnicama više
puta po glavi, licu, rukama i tijelu a vidio je da je rukama M. stiskao njene
ruke i da su se vukli i čupali a čini mu se da je udario i nogama po tijelu.
Svjedok M.je kazao da nemam nikakav razlog da bilo šta izmisli kao i da je on
zvao policiju jer je optuženi oštećenu bio bacio na pod.
Vještak dr.P. M. u svom nalazu i mišljenju a nakon uvida u medecinsku
dokumentaciju za oštećenu T. M.navodi da se iz medecinske dokumentacije vidi
da je oštećena došla u pratnji policije u 18,53 časova, da se žalila na
glavobolju i povrede zadobijene od strane muža, da je na lijevoj podlaktici
imala krvni podliv veličine 2 x 1 cm i 2 x 0,5 cm i oguljotine a u predjelu
želuca na koži vidljivo crvenilo. U dijagnozi stoji krvni podlivi na lijevoj
podlaktici, površne oguljotine kože na lijevoj podlaktici, ubrzan rad srca i
glavobolja. Radi se o lakim tjelesnim povredama, povrede su nanesene udarcima
a moguće i grubljim stezanjem- stiskanjem i grebanjem po llijevoj podlaktici a
crvenilo kože u predjelu ožičice nastalo je od dejstva tupe sile u tom
predjelu, moguće od blažeg udarca pesnicom. Radi se o najmanje tri udarca.
Sud u cjelosti prihvata nalaz i mišljenje vještaka dr. .M. smatrajući da je
vještak na osnovu medecinske dokumentacije za oštećenu krajnje nepristrasno i
po pravilima struke dao svoj nalaz i mišljenje. Dovodeći u logičnu vezu nalaz
i mišljenje vještaka dr. P. i medecinsku dokumentaciju- izvještaj ljekara
jedinice za HMP P.od 21.05.2013.godine za oštećenu sa iskazom svjedoka M.M.
sud je stekao ubjedjenje da je svjedok M. bio istinit i nepristrasan usvom
kazivanju te da je posvjedočio sve što je kritične prilike vidio. Njegov iskaz
o načinu i sredstvu zadobijanja povreda oštećene T. poklapa se sa nalazom i
mišljenjem vještaka dr. P. jer svjedok .e kazao da je optuženi više puta
pesnicama udario oštećenu po glavi, licu, rukama i tijelu, da je svojim rukama
stiskao njene ruke i da su se vukli i čupali a vještak dr.P. je istakao u svom
nalazu i mišljenju da su povrede nastale udarcima, da je bilo najmanje 3
udarca, da su povrede po lijevoj podlaktici moguće nastale i grubljim
stezanjem-stiskanjem i grebanjem a povrede u predjelu ožičice od dejstva tupe
sile, moguće od blaže udarca pesnicom.
Prihvatajući kao objektivan i po pravilima struke dat nalaz i mišljenje
vještaka dr. P. i dovodeći ga u logičnu vezu sa medecinskom dokumentacijom
oštećene T.M.kao i na osnovu istinitog iskaza svjedoka M. sud je mišljenja da
je javna optužba u cjelosti dokazana i utvrdjeno da je optuženi K.M. izvršio
krivično djelo nasilje u porodici ili u porodičnoj zajednici iz čl.220 st.1
Krivičnog zakonika Crne Gore kako mu se to i stavlja na teret te da je djelo
izvršio sa umišljajem obzirom da je znao da ovakvim svojim postupanjem
narušava duševni i tjelesni integritet svojoj nevjenčanoj supruzi, članu svoje
porodice oštećenoj T.M., bio svjestan djela i posledica i htio njegovo
izvršenje pa ga je sud kao umišljajnog učinioca oglasio krivim i osudio po
zakonu za izvršeno krivično djelo nasilje u porodici ili u porodičnoj
zajednici iz čl.220 st.1 Krivičnog zakonika Crne Gore.
Prilikom odlučivanja o vrsti i visini kazne sud je cijenio sve okolnosti koje
imaju uticaja kako na vrstu tako i na visinu kazne a propisane su čl.42 Kz
.Optuženi K. je porodičan čovjek,otac jednog djeteta.Nezaposlen je. Oštećena
se nije pridružila krivičnom gonjenju.Po mišljenju suda optuženom i oštećenoj
treba pružiti priliku da ponovo uspostave skladne bračne i porodične odnose
obzirom da imaju zajedničko dijete. Sve ove okolnosti na strani optuženog sud
je uzeo kao olakšavajuće okolnosti dok mu je činjenicu da je jedanput do sada
osudjivan uzeo kao otežavajuću okolnost i sud je mišljenja da u konkretnom
slučaju a radi krivično pravne zaštite prema ovom optuženom nije nužno
izricati kaznu zatvora već da će se i novčanom kaznom u iznosu od 600 eura
koji iznos nije mali ni za zaposlene a ne za nezaposlene ljude kao što je
slučaj sa optuženim, postići svrha kažnjavanja zakonom predvidjena i dovoljno
uticati na ovog optuženog da više ne vrši krivična djela pa je sud optuženom
Kovačević Milan izrekao novčanu kaznu u iznosu od 600,00 eura kako je to bliže
opisano izrekom ove presude i na osnovu čl.39 Kz odredio mu rok od 3.mjeseca
po pravosnažnosti presude da istu plati obzirom da se radi o nezaposlenom
licu.
Shodno čl.226 i 229 ZKP-a sud je obavezao optuženog da na ime troškova
krivičnog postupka plati iznos od 85,50 eura koji čine toškovi nagrade
vještaku medecinske struke u iznosu od 60,50 € i troškove prevoza svjedoka M.
u iznosu od 25,00 € i da na ime paušala plati iznos od 27,50 eura koji iznos
je odmjeren obzirom na dužinu trajanja i složenost krivičnog postupka te
imovno stanje optuženog .
Imovinsko pravnog zahtjeva nije bilo.
OSNOVNI SUD U PLJEVLJIMA , dana 23.09.2013.godine.
Zapisničar,  S u d i j a,
Zora Leković  Ljiljana Popović
PRAVNA POUKA:
Protiv ove presude dozvoljena je žalba u roku od 8.dana po
prijemu iste Višem sudu B. Polje, a preko ovog suda.
DOSTAVITI:
1 x ODT Pljevlja
1 x Optuženom