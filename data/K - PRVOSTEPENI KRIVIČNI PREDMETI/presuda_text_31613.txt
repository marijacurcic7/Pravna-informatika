K.br.113/13
U IME CRNE GORE
Osnovni sud u Pljevljima, kao prvostepeni krivični sud, po sudiji Ljiljani
Popović, uz sudjelovanje zapisničara Leković Zore, u krivičnom predmetu protiv
optužene H. S. iz P. koju brani J. R. advokat iz P., zbog krivičnog djela
ugrožavanje sigurnosti iz čl.168 st.1 Krivičnog zakonika, po optužnom predlogu
ODT Pljevlja Kt.br.276/13 od 08.08.2013.godine, nakon održanog glavnog i
javnog pretresa, u prisustvu zamjenika ODT Pljevlja Gačević Božidarke,
oštećenog D. E., optužene H.S. i njenog branioca advokata J. R., dana
24.09.2013.godine, donio je i javno objavio
P R E S U D U
Optužena H.S.,JMBG ..., od oca H.i majke H. rodjene M., rodjena u L. T.
opština P. dana ... godine, sa prebivalištem u P.a Ul.K.P., državljanka CG,
udata, majka dvoje punoljetno djece, nezaposlena, pismena, završila srednju
ekonomsku školu, govori crnogorskim jezikom, lošeg imovnog stanja,
neosudjivana.
K R I V A J E
Što je :
Dana 22.07.2013.godine oko 10,00 časova u Ul.I.M. u P.ispred ugostiteljskog
objekta "M.", ugrozila sigurnost oštećenom D.E. prijetnjom da će napasti na
njegov život i tijelo, na način što mu je dok je oštećeni stajao na raskrsnici
sa svojim vozilom uputila riječi prijetnje:"majmune, majku ti jebem, ubiću te"
izgovarajući ove prijetnje više puta a koje prijetnje su kod oštećenog
izazvale osjećaj straha,
čime je izvršila krivično djelo ugrožavanje sigurnosti iz čl.168 st.1
Krivičnog zakonika Crne Gore,
pa joj sud na osnovu citiranog zakonskog propisa te primjenom čl.4,5,13,
15,32,33,36, 42,52,53 i 54 Krivičnog zakonika te čl. 226,229,239 i 374 ZKP-a i
z r i č e
2.-
USLOVNU OSUDU
Sa kojom se optuženoj H.S. utvrđuje kazna zatvora u trajanju od 30 ( trideset)
dana s tim što se istovremeno određuje da se ista neće izvršiti ako optužena u
roku od 1(jedne) godine dana ne izvrši novo krivično djelo.
Optužena je dužna platiti Budžetu Crne Gore na ime paušala iznos od 27,50 eura
,
a sve ovo u roku od 15.dana po pravnosnažnosti presude, pod prijetnjom
prinudnog izvršenja.
Oštećeni D.E.radi ostvarivanja imovinsko pravnog zahtjeva upućuje se na
parnicu.
O b r a z l o ž e nj e
Osnovno državno tužilaštvo iz Pljevalja optužnim predlogom Kt.br.276/13 od
08.08.2013.godine optužilo je H.S.iz P.da je izvršila krivično djelo
ugrožavanje sigurnosti iz čl.168 st.1 Krivičnog zakonika Crne Gore a na način,
mjesto i vrijeme bliže opisano izrekom ove presude i u završnoj riječi
zamjenik ODT Pljevlja je predložio da sud optuženu oglasi krivom i osudi po
zakonu.
Oštećeni D. E.je istakao u završnoj riječi da se pridružuje krivičnom gonjenju
te da postavlja imovinsko pravni zahtjev u iznosu od 2.000,00 €.
Optužena H. S. je u svojoj odbrani datoj tužilaštvu kazala da je dana
22.07.2013.godine oko 10,00 časova pošla da plati struju u D. na J.pa pošto je
bila gužva srela se sa P.S. koji joj je predložio da popiju kafu u kafiću "M."
koji se nalazi preko puta D. pa su svratili na terasu kafića i poručili kafu a
u medjuvremenu je naišao D.E.sa autom i kad je ugledao počeo da koči, provukao
glavu kroz otvoren prozor i počeo da viče "kurvetino jedna, jebaću ti majku,
zaklaću te, ubiću te" a ona je ćutala i ništa mu nije odgovorila sem što mu je
rekla "ja ću tebe da prijavim policiji".E. nastavlja sa kolima govoreći "ja ću
tebe da prijavim". Sjedjela je sa S. još 10 do 15 minuta i otišla na poštu da
plati račune od telefona i dok se vraćala sa pošte pozvao je muž na telefon i
rekao da su ga zvali iz policije jer nijesu znali njen broj da dodje i da
izjavu jer je prijavio D.E.. Otišla je kući, došao je njen muž kome je
ispričala šta se dogodilo a zatim otišli u policiju gdje je ona dala izjavu.
K. je da nikakvog razloga nije imala da D. upućuje bilo kakve uvrede i
prijetnje, D. je prije godinu dana oglašen krivim za isto krivično djelo što
je njoj ugrozio sigurnost što ukazuje da je on taj koji je zbog ljutnje što je
osudjen njoj uputio prijetnje a zbog riječi koje joj je kritičnog dana uputio
D. osjetila je i strah i uznemirenost zbog čega ne može ni da spava a nije
prijavila E.policiji jer je sramota. Na glavnom pretresu ne priznajući
izvršenje krivičnog djela ni krivicu i ostajući pri odbrani datoj tužilaštvu
navela je da je kritičnog dana bio pazarni dan, da je i posle toga oštećeni ne
ostavlja na miru, preprečuje je autom put, stoji joj iza ledja i oštećeni se
stavio na stranu B.S.sa kojom je ona imala spor od ranije.Toga dana je bila
buka, sjedila je sa P. na terasi lokala a D. došao autom
3.-
iz pravca M.B.i išao desnom kolovoznom trakom pa kad je vidio nju i P.prešao
je na lijevu kolovoznu traku koja je uz terasu lokala, stao sa kolima i sa
rastojanja od nekih desetak metara otvorio prozor od auta i počeo joj govoriti
uvredljive riječi "kurvetino, zaklaću te, ubiću te" i nakon što mu je rekla da
će pozvati policiju otišao je. Cijeli dogadjaj je trajao kratko, par sekundi i
nije primijetila da je neko bio sa njim u autu a ako je bio nije mogao čuti
šta je ona rekla oštećenom. Nakon što je policija pozvala da dodje da da
izjavu njen muž je zvao P. da podje sa njima u policiju pa su otišli po P.
koji je pošao sa njima da da izjavu. P. su zvali jer im je to rekla policija.
Nije govorila P. šta će da kaže u policiji jer a zna izvidjenja a njen muž se
poznaje sa Pučićem.
Branilac optužene u završnoj riječi je istakao da optužena nije počinila
krivično djelo koje joj se stavlja na teret niti je ona sa njenih 1,50 cm
visine mogla ugroziti sigurnost oštećenom koji je korpulentan i u konkretnom
slučaju se radi o revanšizmu oštećenog koji je osudjen za krivično djelo
ugrožavanje sigurnosti na štetu okrivljene pa je predložio da sud optuženu
oslobodi od optužbe i naknadi joj troškove krivičnog postupka.
Optužena H. S. je usvajajući odbranu svog branioca istakla da ona nije ništa
slagala i da se kune u djecu da je kazala istinu.
U dokaznom postupku sud je saslušao svjedoka-oštećenog D.E., saslušao svjedoke
P. S. i K. M.a i pročitao izvod iz KE za optuženu.
Nakon provedenog dokaznog postupka i ocjene izvedenih dokaza a pri tom
cijeneći odbranu optužene H. S. sud je utvrdio činjenično stanje bliže opisano
izrekom ove presude.
Naime, javna optužba stavlja na teret optuženoj H.S. da je izvršila krivično
djelo ugrožavanje sigurnosti iz čl.168 st.1 Krivičnog zakonika Crne Gore na
štetu oštećenog D.E.tako što je dana 22.07.2013.godine oko 10,00 časova ispred
lokala "M."u P. oštećenom D.E. ugrozila sigurnost prijetnjom da će napasti na
život i tijelo oštećenog tako što je oštećenom koji je sa svojim vozilom
stajao na raskrsnici uputila više puta riječi prijetnje "majmune,majku ti
jebem, ubiću te". Optužena H.S.je negirala izvršenje krivičnog djela i krivicu
navodeći da kritičnog dana nije upućivala riječi prijetnje oštećenom niti
imala razloga za to te da je oštećeni nju prijavio u policiju zato što joj se
sveti zbog toga što je osudjen što je njoj upućivao riječi prijetnje.
Radi utvrdjivanja osnovanosti javne optužbe kao i radi provjere odbrane
optužene H. sud je izveo navedene dokaze pa je tako svjedok-oštećeni D.E.
izjavio da se kritičnog dana negdje oko 11,00 ili 12,00 sati, nezna tačno,
vraćao svojim autom iz pravca M.B. kući, da je sa njim u autu bio K.M..i kad
su došli na raskrsnicu kod D.je gdje je lokal M., zastao je sa autom jer je
ispred njega bilo jedno auto, prozor na autu mu je bio otvoren. Vidio je da
optužena sjedi na tarasi "M." sa Pu., vidjela je i optužena njega i čim ga je
vidjela ustala je sa stolice i rekla mu "majku ti jebem, majmune, ubiću te " a
to mu je rekla više puta. K. je da on optuženoj nije ništa rekao već da je
pravo otišao u policiju da je prijavi. Osjećao se ugroženim, tresao se i već 3
godina ga optužena maltretira od kako su se H.zavadili sa B. uzeli su njega na
zub jer je komšija i druži se sa B.a. Osjetio je strah i zbog toga što mu je
na deset dana prije kritičnog dogadjaja dok je bio sa H.A. ispred radnje
Pijuka optužena svašta nagovorila i i tada mu je prijetila. Tvrdio je da
kritičnog dana nije rekao optuženoj "kurvetino, jebaću ti majku, zaklaću te i
ubiću te" kao i da optužena utiče na svjedoka P. da svjedoči u njenu korist.
Kritične prilike je zastao na desnoj kolovoznoj traci a rastojanje od mjesta
gdje je zastao sa autom do mjesta gdje je optužena sjedjela po
4.-
njegovoj procjeni je bilo ko 4 m i optužena je skočila sa svog mjesta i
izgovorila mu te riječi više puta. Dogadjaj je trajao par minuta.
Svjedok K. M.je kazao da je dana 22.07.2013.godine bio pazarni dan i da se oko
10,00 časova nalazio u vozilu vlasništvo D.E. na mjestu suvozača a E.
upravljao vozilom, kretali su se ulicom I.M. pored ugostiteljskog objekta
"M.", E. je bio otvoren prozor i čuo je i vidio dok je E. morao da stane na
raskrsnici da je optužena koja je sjedjela na terasi sa P. S. ustala sa
stolice i obratila se E. riječima "majmune, jebaću ti majku, ubiću te" a E. je
samo rekao "nema problema sad ću ti ja zvati policiju" i produžio vozilom u
policiju i prijavio slučaj. E.se bio toliko uzbudio i potresao da mu je rekao
"polako čovječe ja nevolim brzu vožnju". E. nije upućivao riječi prijetnje i
psovke optuženoj.Dogadjaj je trajao možda jedan minut i za taj minut optužena
je više puta izgovorila te riječi prijetnje, bila je to paljba iz njenih usta,
čak se bila podigla sa stolice kad je to izgovarala. Rastojanje izmedju njega
u autu i optužene bila je par metara jer je terasa lokala "M." odmah pored
ulice. Sve se čulo kroz otvoren prozor. Svjedok K. je kazao da ima dvoje djece
i da se kune u njih da je sve istina što je kazao i da nema razlog da bilo šta
izmisli na optuženu jer je sa njenim mužem dobar prijatelj.
Sud je cijenio iskaz svjedoka-oštećenog D. E.i svjedoka K. M.i stekao
ubjedjenje da su i svjedok oštećeni i svjedok K. bili krajnje istiniti i
nepristrasni u svom kazivanju, da su posvjedočila samo ono što su lično čuli i
vidjeli kritične prilike. Njihovi iskazi su u medjusobnom saglasju a svjedok
K. je dobar prijatelj sa suprugom optužene i sud je mišljenja da je upravo
zbog tog prijateljstva kazao istinu. Iz ovih razloga sud u cjelosti prihvata
iskaz oštećenog D. i svjedoka K..
Svjedok P. S. koji je kritične prilike sjedio na terasi lokala "M." sa
optuženom i pio kafu kazao je da je u jednom momentu kolima naišao D. E.i stao
na pješački prelaz i da je čuo da je optužena nešto razgovara sa E. dok je
njemu bio otvoren prozor na autu ali je isključio mozak i nije slušao šta
pričaju jer ga nije interesovala njihova priča. Optužena i E. su razgovarali
par minuta nakon čega je E. otišao. Posle toga optužena je njemu sve najgore
pričala o Ekremu, da je provocira, vrijedja. Nije čuo da je E.upućivao
optuženoj bilo kakve uvrede i prijetnje. Istog tog dana došla je kod njega
kući optužena sa mužem i zamolila ga da podje sa njima u policiju da da izjavu
jer ga je postvila za svjedoka i da kaže da joj je E. svašta govorio dok su
sjedjeli zajedno na terasi kafića "M.". U policiji je ekao da nije čuo da je
E. upućivao optuženoj bilo kakve uvrede i prijetnje. Bio je isključio mozak
inije čuo da je optužena rekla D. "jebaću ti majku, majmune, ubiću te" a nije
čuo ni da je D. rekao optuženoj "kurvetino, jebaću ti majku, zaklaću te i
ubiću te". Oštećeni je kritične prilike zastao na svojoj desnoj kolovoznoj
traci i zastaoa je odmah pored pješačkog prelaza. Razgovor izmedju optužene i
oštećenog je trajao par minuta. Rastojanje izmedju njih je bilo 3 do 4 m a
optužena nije ustajala sa stolice. Kazao je da je optužena prva počela
razgovor sa nekim na ulici pa se okrenuo da vidi kome se obraća i vidio D.da
sjedi u autu, prozor mu je bio otvoren i tada je isključio mozak. Sa suprugom
optužene je zajedno radio u R. u. i bili su u dobrim odnosima i bez obzira što
su radili zajedno nije ga poslušao da u policiji i u tužilaštvu kaže da je E.
kritičnog dana vrijedjao i prijetio optuženoj jer on to nije čuo.
Sud je cijenio iskaz svjedoka P.i stekao ubjedjenje da ovaj svjedok nije bio u
potpunosti ni iskren ni istinit u svom kazivanju, da je ovakvim svojim iskazom
htio da ostane po strani od dogadjaja i nekaže sve što je kritične prilike čuo
a na takav zaključak suda upućuje činjenica da svjedok P. sjedi za istim
stolom sa optuženom, dakle u
5.-
neposrednoj blizini a da nije čuo šta ona govori oštećenom već kako kaže da je
"isključio mozak". Sud je mišljenja da je na ovaj način svjedok P.htio da
pomogne optuženoj koja je supruga njegovog kolege sa posla sa kojim je u
dobrim odnosima.Da je svjedok P. zaista čuo šta je optužena rekla oštećenom
kritične prilike ali da to nije htio da kaže zbog supruga optužene upućuju
navodi samog svjedoka da bez obzira što je u dobrim odnosima sa suprugom
optužene nije ga poslušao da u policiji i tužilaštvu kaže da je oštećeni tog
dana vrijedjao i prijetio optuženoj. Da optužena nije prijetila oštećenom onda
nebi bilo potrebe da njen suprug govori P. da u policiji i tužilaštvu kaže da
je oštećeni vrijedjao i psovao optuženu. Optužena je kazala da je oštećeni sa
autom prešao sa desne na lijevu kolovoznu traku i zastao kad je nju ugledao,
medjutim, svjedok Pučić je izjavio da je oštećeni zastao na svojoj, desnoj
kolovoznoj traci, traci u kojoj je i trebao da bude gledano iz pravca kretanja
pa su i navodi optužene obezvrijedjeni. Zato iskaz svjedoka P.da nije čuo šta
je optužena govorila oštećenom sud nije mogao prihvatiti kao istinit i
nepristrasan dok u ostalom dijelu iskaz svjedoka P. sud prihvata kao istinit.
Dakle,jasnim,nedvosmislenim i po mišljenju suda istinitim iskazom oštećenog D.
E., istinitim iskazom svjedoka K.kao i djelimično iz iskaza svjedoka P.
negirana je odbrana optužene i na nesumnjiv način utvrdjeno da je optužena H.
S. dana 22.07.2013. godine oko 10,00 časova ispred lokala "M."u P. ugrozila
sigurnost oštećenom D.E. prijetnjom da će napasti na život i tijelo oštećenog
tako što je oštećenom koji je zastao sa svojim vozilom na raskrsnici više puta
uputila riječi prijetnje" majmune,majku ti jebem, ubiću te"i koje riječi su
podobne da izazovu osjećaj ugroženosti i koje riječi prijetnje je oštećeni
shvatio ozbiljno obzirom da je odmah otišao u policiju i prijavio slučaj kao i
obzirom da sa optuženom već duže vremena nije u dobrim odnosima.Optužena je
bila svjesna da ovim prijetnjama ugrožava sigurnost oštećenom D., ali je ipak
više puta uputila ove riječi prijetnje, dakle postupala je sa direktnim
umišljajem, u kojim radnjama optužene H.stoje svi bitni elementi bića
krivičnog djela ugrožavanje sigurnosti iz čl.168 st.1 Krivičnog zakonika Crne
Gore pa je sud kao umišljajnog učinioca oglasio krivom i osudio po zakonu. Pri
tom je sud imao u vidu i navode branioca optužene da optužena sa svojom visnom
od 1,50 cm nemože ugroziti sigurnost oštećenom D.koji je korpulentan čovjek
ali ove navode branioca sud nije mogao prihvatiti jer po mišljenju suda riječi
prijetnje "ubiću te" i to više puta upućene od strane bilo kog odraslog
čovjeka pa samim tim i žene visine optužene podobne su da izazovu osjećaj
ugroženosti pogotovo u situaciji kad optužena i oštećeni nijesu u dobrim
odnosima duže vremena.
Kako je dakle sud utvrdio da je optužena H.S. izvršila krivično djelo
ugrožavanje sigurnosti iz čl.168 st.1 Krivičnog zakonika Crne Gore kako joj je
to javnom optužbom stavljeno na teret to je sud oglasio krivom a prilikom
odlučivanja o vrsti i visini kazne sud je cijenio sve okolnosti koje utiču
kako na vrstu tako i na visinu kazne. Optužena H.S. je porodična žena-udata i
majka dvoje punoljetno djece. Nezaposlena je i lošeg imovnog stanja. Do sada
nije osudjivana što je utvrdjeno iz izvoda iz KE.Ove okolnosti sud je uzeo kao
olakšavajuće okolnosti na strani optužene. Obzirom na ove olakšavajuće
okolnosti sud je mišljenja da u konkretnom slučaju, a radi krivično pravne
zaštite prema optuženoj nije nužno izricati kaznu zatvora a obzirom na njeno
porodično i loše materijalno stanje novčana kazna bi prije bila odmazd već da
se i uslovnom osudom odnosno samim upozorenjem uz prijetnju kaznom može
dovoljno uticati na optuženu H.S. da više ne vrši krivična djela pa je sud
optuženoj utvrdio kaznu zatvora u trajanju od 30 (trideset) dana i istovremeno
odredio da se ista neće izvršiti ako optuženi u roku od 1 (jedne) godine dana
ne izvrše novo krivično djelo smatrajući da će se i na ovaj način u cjelosti
postići svrha kažnjavanja i dovoljno uticati na optuženu da više ne vrši
krivična djela.
6.
Odluka suda da optužena na ime paušala plati iznos od 27,50 € koji iznos je
odmjeren obzirom na dužinu trajanja i složenost krivičnog postupka te imovno
stanje optužene zasniva se na čl.226 i 229 ZKP-a .
Oštećeni D. E. je postavio imovinsko pravni zahtjev u iznosu od 2.000,00 €.
Medjutim kako krivični sud nije utvrdjivano visinu istog to je sud oštećenog
shodno čl.239 ZKP-a radi ostvarivanja imovinsko pravnog zahtjeva uputio na
parnicu.
OSNOVNI SUD U PLJEVLJIMA , dana 24.09.2013.godine .
Zapisničar,  S u d i j a,
Leković Zora  Ljiljana Popović
PRAVNA POUKA :
Protiv ove presude dozvoljena je žalba u roku od 8.dana po prijemu
iste Višem sudu B. Polje a preko ovog suda.
DOSTAVITI:
1 x ODT Pljevlja
1 x Optuženoj
1 x Braniocu optužene