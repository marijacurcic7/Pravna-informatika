K.br.115/13
U IME CRNE GORE

Osnovni sud u Pljevljima, kao prvostepeni krivični sud po sudiji Ljiljani Popović, uz sudjelovanje zapisničara Zore Leković, u krivičnom predmetu protiv optuženog K.R. iz P. zbog krivičnog djela nedozvoljeno držanje oružja i eksplozivnih materija iz čl.403 st.1 Krivičnog zakonika Crne Gore a po optužnom predlogu ODT Pljevlja Kt.br.289/13 od 15.08.2013.godine, nakon održanog glavnog i javnog pretresa u prisustvu zamjenika ODT Pljevlja Tomčić Milivoja i optuženog K.R., dana 30.09.2013.godine , donio je i javno objavio 

P R E S U D U
Optuženi K. R., JMBG ..., od oca N. i majke M. rodjene D., rodjen u P. dana
....godine, sa prebivalištem u mjestu P.-G. opština P., državljanin CG,
oženjen, otac dvoje punoljetno djece, pismen, završio 6 razreda osnovne škole,
penzioner, govori crnogorskim jezikom, živi od penzije, osudjivan.
K R I V J E
Što je :
U periodu od početka 2013.godine pa do 11.08.2013.godine, u porodičnoj kući u
mjestu P. opština P.,neovlašćeno protivno čl.10 a Zakona o izmjenama i
dopunama Zakona o oružju ("Sl.list CG, br.20/11) držao vatreno oružje pištolj
marke "Zastava M-57" kalibra 7,62 mm bez fabričkog broja i okvir sa 8 metaka,
te je dana 11.08.2013.godine ovlaćeni policijski službenik Odelenja
bezbjednosti Pljevlja privremeno oduzeo predmetni pištolj od optuženog,
čime je izvršio krivično djelo nedozvoljeno držanje oružja i eksplozivnih
materija iz čl.403 st.1 Krivičnog zakonika Crne Gore,
2.-
pa mu sud na osnovu već citiranog zakonskog propisa te primjenom članova
4,5,13,15,32,36,42, 52,53 i 54 Krivičnog zakonika Crne Gore, te čl.226, 229 i
374 ZKP-a i z r i č e
USLOVNU OSUDU

Sa kojom se optuženom K.R. utvrdjuje kazna zatvora u trajanju od 3(tri) mjeseca i istovremeno odredjuje da se ista neće izvršiti ako optuženi u roku od jedne godine dana ne izvrši novo krivično djelo.

Optuženi je dužni platiti ovom sudu na ime paušala iznos od 27,50 eura,
a ovo u roku od 15.dana po pravosnažnosti presude, pod prijetnjom prinudnog
izvršenja.
O b r a z l o ž e nj e
Osnovno državno tužilaštvo u Pljevljima , optužnim predlogom Kt.br.289/13 od
15.08.2013.godine,optužilo je K. R. iz P., da je izvršio krivično djelo
nedozvoljeno držanje oružja i ekpslozivnih materija iz čl.403 st.1 Krivičnog
zakonika Crne Gore a na način, mjesto i vrijeme bliže opisano izrekom ove
presude. U završnoj riječi zamjenik ODT Pljevlja ostajući pri optužnom
predlogu predložio je da sud optuženog oglasi krivim i osudi po zakonu.
Optuženi K. R. u svojoj odbrani na glavnom pretresu priznajući izvršenje
krivičnog djela i krivicu navodi da mu je u decembru prošle godine sin izvršio
samoubistvo a iza njega ostalo auto koje je negdje u junu mjesecu 2013.godine
prodao i prilikom prodaje auta kad je uzimao neke stvari našao pištolj marke
"Zastava" zavijen u peškir i obzirom da je to pišlj pokojnog sina uzeo taj
pištolj i odnio ga u njegovu sobu i stavio pod dušek na krevetu pokojnog sina.
Znao je da se pištolj bez dozvole nemože da drži i imao namjeru da ga preda
policiji ali se nakon toga odao alkoholu, 5 godina nije konzumirao alkohol i
onda je od tuge i sjekiracije ponovo se odao alkoholu i zbog jednog problema
sa suprugom ona ga je prijavila u policiju i kad je došao policajac pitao ga
imali kakvo oružje a on rekao da ima i donio i predao policajcu taj pištolj za
koji mu je data potvrda o oduzimanju. Kaje se i žao mu je zbog ovoga ali to je
bio pištolj njegovog pokojnog sina, bolestan je ima cistu na bubregu i
proširene vene, imao je operaciju žuči, živi sam sa suprogom i drži stoku, na
prošli glavni pretres nije došao jer je bio na liječenju i u završnoj riječi
molio sud da ako ga nadje krivim ne izriče mu kaznu zatvora.
U dokaznom postupku sud je pročitao potvrdu o privremeno oduzetim predmetima
UPCB Pljevlja broj 02-224/13-5472/6 od 11.08.2013.godine, pročlitao službenu
zabilješku UP CB Pljevlja broj 03-240/13-5472/7 od 12.08.2013.godine, pročitao
otpusnu listu sa epikrizom Specijalne bolnice za psihijatriju D. K.za
optuženog i pročitao izvod iz KE za optuženog.
Nakon provedenog dokaznog postupka i ocjene izvedenih dokaza a pri tom
cijeneći priznanja optuženog K. ovaj sud je utvrdio činjenično stanje bliže
opisano izrekom ove presude.
Naime, javna optužba stavlja na teret optuženom K.R. da je izvršio krivično
djelo nedozvoljeno držanje oružja i eksplozivnih materija iz čl.403 st.1
Krivičnog zakonika, tako što je od pečetka 2013.godine pa do 11.08.2013.godine
suprotno odredbi čl.10 a Zakona o izmjenama i dopunama Zakona o oružju
neovlašćeno u svojoj porodičnoj kući u mjestu Poros držao vatreno oružje-
pištolj marke "Z. M.." kalibra 7,62 mm i bez fabričkog broja i okvir sa 8
metaka. Optuženi priznaje da je kritične prilike u svojoj kući držao navedeni
pištolj i okvir sa metcima ali da je to pištolj njegovog pokojnog sina koji je
imao namjeru da preda u policiju ali se odao alkoholu a znao je da se oružje
bez dozvole nemože držati.
Priznanje optuženog K.a je jasno, potpuno i nedvosmisleno a kao takvo je
potvrdjeno službenom zabilješkom UP CB P. od 12.08.2013.godine i potvrdom UP
CB P. od 11.08.2013.godine o privremenom oduzimanju pištolja od okrivljenog.
Dakle,na osnovu odbrane optuženog kao i ostalim dokazima izvedenim u postupku
nesumnjivo je utvrdjeno da je optuženi K. R. u svojoj porodičnoj kući u selu
Poros držao vatreno oružje pištolj marke "Z. M." kalibra 7,62 mm bez fabričkog
broja i okvir sa 8 metaka kao i da za ovaj pištolj nije posjedovao
odgovarajuću ispravu o oružju koju izdaje ovlašćeni organ uprave. Optuženi je
po sopstvenom priznanju znao da se vatreno oružje nemože držati bez
odgovarajuće isprave o oružju izdate od strane nadležnog organa uprave
pogotovo što je ta informacija objavljivana putem sredstava medija. I ako je
to znao optuženi je držao navedeni pištolj i okvir sa metcima te je dakle iste
neovlašćeno držao suprotno odredbi čl.10a st-2 Zakona o izmjenama i dopunama
Zakona o oružju ( "Sl.list CG br.20/11 od 15.04.2011.godine")pa je dakle
optuženi Knežević postupao sa direktnim umišljajem jer i ako je znao i morao
znati da se vatreno oružje ne može držati bez odgovarajuće isprave ipak je
iste držao u svojoj kući i u ovim njegovim radnjama stiču se svi bitni
elementi bića krivičnog djela nedozvoljeno držanje oružja i eksplozivnih
materija iz čl.403 st.1 Krivičnog zakonika pa ga je sud kao umišljajnog
učinioca oglasio krivim i osudio po zakonu.
Kako je sud optuženog oglasio krivim za krivično djelo nedozvoljeno držanje
oružja i eksplozivnih materija iz čl.403 st.1 Krivičnog zakonika Crne Gore to
je u okviru opšte svrhe krivičnih sankcija sud cijenio i svrhu uslovne osude.
Optuženi K.R.je čovjek starosti 59.godina,porodičan čovjek, otac dvoje djece.
Priznao je izvršenje krivičnog djela i krivicu i izrazio kajanje i
žaljenje.Radi se o bolesnom čovjeku koji živi od penzije i živi sam sa
suprugom. Imao je tragediju u porodici, decembra 2012.godine ubio mu se sin
čiji je predmetni pištolj i okvir sa metcima. Ove činjenice su uzete kao
olakšavajuće okolnosti na strani optuženog i sud je mišljenja da u konkretnom
slučaju bez obzira na njegovu dosadašnju osudjivanost a obzirom na porodične
prilike kao i njegovo držanje pred sudom nije nužno izricati kaznu zatvora već
da se opravdano može očekivati da će i samo upozorenje djelovati na ovog
optuženog da više ne vrši krivična djela i postići se svrha kažnjavanja
zakonom predvidjena pa je sud optuženom utvrdio kaznu zatvora u trajanju od 3
(tri) mjesta što predstavlja minimum kazne propisane za ovo krivično djelo i
istovremeno odredio da se ista neće izvršiti ako optuženi u roku od jedne
godine dana ne izvrši novo krivično djelo.
4.-
Odluka suda da optuženi plati na ime paušala iznos od 27,50 eura koji iznos je
odmjeren obzirom na dužinu trajanja i složenost krivičnog postupka te imovno
stanje optuženog zasniva se na čl.226 i 229 ZKP-a .
OSNOVNI SUD U PLJEVLJIMA, dana 30.09.2013.godine.
Zapisničar,  S u d i j a,
Zora Leković Ljiljana Popović
PRAVNA POUKA:
Protiv ove presude dozvoljena je žalba u roku od 8.dana po prijemu
iste Višem sudu B. Polje, a preko ovog suda.
DOSTAVITI:
1 x ODT Pljevlja
1 x Optuženom