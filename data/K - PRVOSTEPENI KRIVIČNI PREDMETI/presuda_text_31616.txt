K.br.147/13
U IME CRNE GORE
Osnovni sud u Pljevljima, kao prvostepeni krivični sud po sudiji Ljiljani
Popović uz sudjelovanje zapisničara Leković Zore u krivičnom predmetu protiv
optuženog K.M.iz sela Z.opština P., zbog krivičnog djela nedavanje izdržavanja
iz čl.221 st.1 Krivičnog zakonika Crne Gore po optužnom predlogu ODT Pljevlja
Kt.br.348/13 od 29.10.2013. godine, nakon održanog glavnog i javnog pretresa u
prisustvu zamjenika ODT Pljevlja Gačević Božidarke, optuženog K. M., oštećene
K. M. i njenog zakonskog zastupnika majke B.V., dana 18.11.2013. godine donio
je i javno objavio
P R E S U D U
Optuženi K. M., od oca O. i majek B.rodjena V., rodjen .... godine u P., živi
u selu Z. opština P., državljanin CG, udovac,otac dvoje maloljetne djece,
govori srpskim jezikom, razumije crnogorski jezik, ne zaposlen, završio
osnovnu školu, lošeg imovnog stanja, ranije ne osudjivan.
K r i v j e
Što je:
u periodu od 12.04.2013. godine pa do 24.10.2013. godine nije davao
izdržavanje za svoju maloljetnu ćerku K. M., u ukupnom iznosu od 436,93 € koju
je po zakonu dužan da izdržava, na osnovu pravnosnažne i izvršene presude
Opštinskog suda u P. P.pom.br.38/97 od 28.09.1998. godine i to mjesečno 50% od
garantovane zarade u Republici Srbiji za prethodni mjesec počev od 23.10.1997.
godine pa u buduće, dok se okolnosti ne promijene i to svakog mjeseca, a
najkasnije do 15-og u mjesecu za prethodni mjesec, na ruke majke K. V.,
čime je izvršio krivično djelo nedavanje izdržavanja iz čl.221 st.1 Krivičnog
zakonika Crne Gore,
2.-
pa mu sud na osnovu već citiranog zakonskog propisa te primjenom članova 4, 5,
13, 15, 32, 33, 36, 42,52, 53 i 54 Krivičnog zakonika Crne Gore te članova
226, 229, 239 i 374 ZKP-a i z r i č e
USLOVNU OSUDU
Sa kojom mu utvrdjuje kaznu zatvora u trajanju od 3 mjeseca i istovremeno
odredjuje da se ista neće izvršiti ukoliko optuženi u roku od godinu dana ne
izvrši novo krivično djelo.
Optuženi je dužan na ime troškova krivičnog postupka platiti Budžetu Crne Gore
iznos od 40,50 € kao i na ime paušala iznos od 27,50 €.
A ovo u roku od 15 dana po pravnosnažnosti presude pod prijetnjom prinudnog
izvršenja.
Obavezuje se optuženi da maloljetnoj oštećenoj K.M. na ime dospjelih rata
izdražvanja plati iznos od 436,93 € a ovo u roku od 15 dana po pravnosnažnosti
presude pod prijetnjom prinudnog izvršenja.
O b r a z l o ž e n j e
Osnovno državno tužilaštvo u Pljevljima optužnim predlogom Kt.br.348/13 od
29.10.2013. godine optužilo je K. M.iz sela Z.opština P. zbog krivičnog djela
nedavanje izdržavanja iz čl.221 st.1 Krivičnog zakonika Crne Gore a na način,
mjesto i vrijeme kako je to bliže opisano u izreci ove presude.U završnoj
riječi zamjenik ODT je u cjelosti ostao pri podnesenom optužnom predlogu i
predložio da sud optuženog oglasi krivim i osudi po zakonu.
Zakonska zastupnica maloljetne oštećene K. M.- majka B. V. se pridružila
krivičnom gonjenju protiv optuženog i postavila imovinsko pravni zahtjev u
iznosu kako je to našao vještak od koga iznosa treba da se odbije 10.000,00
dinara odnosno oko 90,00 € koje je optuženi krajem oktobra mjeseca uplatio te
da smatra da optuženi prevashodno zbog djeteta iz drugog braka pošto mu je
supruga umrla netreba da ide u zatvor.
Optuženi K.M. u svojoj odbrani na glavnom pretresu priznajući izvršenje
krivičnog djela i krivicu navodi da su svi navodi optužnog predloga tačni i da
u spornom periodu nije davao izdržavanje za svoju kćerku jer nije bio u
mogućnosti obzirom da je nezaposlen kao i da se stara o maloljetnom sinu koji
je deveti razred, druga supruga mu je umrla prije dvije ipo godine a prethodno
je 6 godina bila nepokretna i posle njene smrti on i njegov sin žive od
penzije koju njegov sin prima u iznosu od 120,00 €. U medjuvremenu mu je i
umro i otac koji ga je dosta pomagao te da bi plaćao izdržavanje za svoju
kćerku da je u mogućnosti, da nije htio da traži izmjenu odluke o izdržavanju
jer ne želi da tuži rodjeno dijete više voli da on trpi i da bude tužen. Iza
smrti oca je oglašen naslednikom i sad ima nešto šume u vlasništvu pa kad bude
prodavao tu šumu trudiće se da plaća izdržavanje. U završnoj riječi je odluku
o kazni ostavio na ocjenu sudu.
3.-
U dokaznom postupku sud je saslušao zakonsku zastupnicu maloljetne oštećene
njenu majku B. V., pročitao nalaz i mišljenje vještaka finasijske struke G.
V., izvršio uvid u presudu Osnovnog suda u Pljevljima K.br.167/08 od
10.09.2008. godine, izvršio uvid u izvod iz KE za optuženog i pročitao
rješenje Osnovnog suda u Pljevljima Kv.br.1053/13 od 15.10.2013.godine.
Nakon provedenog dokaznog postupka i nakon ocjene svih izvedenih dokaza kako
skupa tako i pojedinačno i u njihovoj medjusobnoj povezanosti a pri tom
cijeneći priznanje optuženog sud je utvrdio da je optuženi K. M. iz P.izvršio
krivično djelo koje mu je optužnim predlogom ODT-a stavljeno na teret, a na
način mjesto i vrijeme kako je to bliže opisano u izreci ove presude.
Ovakvu svoju odluku sud je zasnovao na svim izvedenim dokazima kao i na osnovu
potpunog priznanja okrivljenog.
Optuženi K. M. priznaje da u spornom periodu nije davao izdržavanje svojoj
maloljetnoj kćerki K.M. osim što je oktobra mjeseca uplatio iznos od 10.000,00
dinara što je oko 90,00 €.
Priznanje optuženog je jasno, potpuno i nedvosmisleno a kao takvo je
potvrdjeno i ostalim izvedenim dokazima a prevashodno iskazom zakonske
zastupnice maloljetne oštećene.
Naime, zakonski zastupnik maloljetne oštećene njena majka B. V.je istakla da
je sa optuženim bila u braku od 1991.godine do 1997.godine kada je brak
razveden te da su u braku 01.02.1996.godine dobili kćerku M.koja je sada
učenica III razreda srednje škole.Kazala je da je nakon razvoda M.pripala njoj
na brigu i staranje a da je optuženi obavezan da na ime njenog izdržavanja
plaća svakog mjeseca 50% garantovane zarade u Republici Srbiji pošto ona živi
u P.. Optuženi nedaje redovno izdržavanje pa je prije nekoliko godina
podnijela krivičnu prijavu i optuženi je oglašen krivim. Dalje je kazala da u
spornom periodu optuženi nije plaćao izdržavanje stim što je 29.10.2013.godine
putem pošte poslao 10.000,00 dinara a to je negdje oko 90,00 €. Poznato joj je
da se optuženi nakon njihovog razvoda ponovo oženio i da iz tog braka ima
jedno dijete-sina kao i da mu je supruga umrla.
Sud je u cjelosti prihvatio iskaz zakonske zastupnice maloljetne oštećene K.
M.njene majke B. V.,smatrajući da je krajnje istinito i nepristrasno
posvjedočila činjenice koje su joj dobro poznate obzirom da je zakonska
zastupnica maloljetne oštećene. Osim toga njen iskaz je u potpunom saglasju sa
navodima optuženog da u spornom periodu izuzev uplate od 10.000,00 dinara
krajem oktobra 2013.godine nije davao izdržavanje za svoju maloljetnu kćerku.
Vještak finasijske struke G.V.je u svom nalazu i mišljenju istakao da je
izračunao iznos neisplaćenih rata izdržavanja koje je okrivljeni bio dužan da
isplati oštećenoj te da je taj iznos počev od 12.04.2013.godine pa do
24.10.2013. godine 521,93 €. Te iznose je izračunao na osnovu iznosa visine
minimalne zarade u Republici Srbiji objavljeno u Službenom glasniku Republike
Srbije.
4.-
Sud je u cjelosti prihvatio nalaz i mišljenje vještaka finasijske struke G.V.
smatrajući da je vještak svoj nalaz dao u skladu sa strukom i naukom veoma
objektivno i stručno.
Medju strankama je nesporna činjenica da je nakon razvoda braka optuženog i
njegove supruge B. V. njihova kćerka maloljetna K. M. rodjena
01.02.1996.godine povjerena na odgoj i vaspitanje majci uz obavezi optuženog
da doprinosi njenom izdržavanju i to mjesečno 50% od garantovane zarade u
Republici Srbiji počev od 23.10.1997.godine. Nesporno je i to da optuženi u
periodu od 12.04.2013.godine pa do 24.10.2013.godine nije davao izdržavanje
izuzev što je 29.10.2013.godine uplatio iznos od 85,00 €.Dakle, u spornom
periodu optuženi je bio dužan plaćati izdržavanje svojoj ćerki - maloljetnoj
K.M.i.Medjutim, optuženi nije u spornom periodu plaćao izdržavanje na koje je
pravosnažnom sudskom odlukom obavezan.
Kod ovakvog činjeničnog stanja, na osnovu potpunog i jasnog priznanja
optuženog, iskaza zakonske zastupnice maloljetne oštećene i svih ostalih
izvedenih dokaza sud je utvrdio da je optuženi izvršio krivično djelo koje mu
je optužnim predlogom ODT-a stavljeno na teret, jer je utvrdjeno da optuženi u
periodu od 12.04.2013. godine pa do 24.10.2013. godine nije davao izdržavanje
svojoj maloljetnoj ćerki K.M., a za isto je bio obavezan pravnosnažnom
presudom Optšinskog suda Priboj P.pom.br.38/97 od 28.09.1998.godine i u ovim
radnjama optuženog stoje svi bitni elementi bića krivičnog djela nedavanja
izdržavanja iz čl.221 st.1 Krivičnog zakonika Crne Gore koje krivično djelo je
optuženi izvršio sa umišljajem jer je bio svjestan svoje obaveze kao i
činjenice da ne izvršava svoju obavezu pa ga je sud oglasio krivim i osudio po
zakonu.
Prilikom odlučivanja o vrsti i visini kazne sud je cijenio sve okolnosti
propisane čl.42 Krivičnog zakonika Crne Gore kao i svrhu uslovne osude u
smislu čl.52 Krivičnog zakonika Crne Gore. Optuženi je priznao izvršenje
krivičnog djela. Radi se o nezaposlenom licu, udovac je i sam se stara o
maloljetnom sinu koji je učenik devetog razreda osnovne škole. U medjuvremenu
je uplatio iznos od 85,00 € oštećenoj i izrazio spremnost da u buduće redovno
plaća izdržavanje. Zakonska zastupnica oštećene koja se pridružila krivičnom
gonjenju je istakla da optuženi netreba da ide u zatvor. Iz izvoda iz KE
utvrdjeno je da je optuženi do sada osudjivan jedanput i to presudom
K.br.167/08 od 10.09.2008.godine. Medjutim, optuženi se smatra neosudjivanim
obzirom da je presuda K.br.167/08 od 10.09.2008.godine kojom je oglašen krivim
zbog krivičnog djela nedavanja izdržavanja iz čl.221 st.1 Krivičnog zakonika
Crne Gore brisana iz KE što je utvrdjeno iz rješenja Osnovnog suda u
Pljevljima Kv.br.1053/13 od 15.10.2013. godine koje rješenje je postalo
pravosnažno dana 22.10.2013.godine. Sve ove okolnosti a prevashodno činjenica
da u slučaju da se optuženom izrekne kazna zatvora njegov maloljetni sin bi
ostao bez roditeljskog staranja obzirom da je optuženi udovac - supruga mu je
umrla prije dvije ipo godine kao i stav zakonske zastupnice maloljetne
oštećene da optuženi netreba da ide u zatvor opredijelile su sud da optuženom
izrekne uslovnu osudu smatrajući da će se i samim upozorenjem uz prijetnju
kaznom dovoljno uticati na optuženog da više ne vrši krivična djela i postići
svrha kažnjavanja zakonom predvidjena.
Shodno članu 226 i 229 ZKP CG sud je obavezao okrivljenog da na ime troškova
vodjenja krivičnog postupka plati Budžetu Crne gore iznos od 40,50 €, a isti
iznos predstavlja naknadu i nagradu vještaku finasijske struke za izvršeno
vještačenje, a iznos paušla od 27,50€
5.-
sud je odredio imajući u vidu dužinu trajanja i složenost krivičnog postupka
kao i imovno stanje optuženog.
Zakonska zastupnica maloljetne oštećene je postavila imovinsko pravni zahtjev
i to u iznosu koji je našao vještak finansijske struke navodeći da od tog
iznosa treba odbiti iznos od oko 90,00 € koji iznos je 29.10.2013.godine
optuženi uplatio.Sud je putem vještaka finansijske struke G. V. utvrdio da
ukupan iznos neisplaćenih rata izdržavanja za sporni period iznosi 521,93 €.
Kad se od ovog iznosa odbije iznos od 85,00 € odnosno 10.000,00 dinara koje je
optuženi uplatio dana 29.10.2013.godine onda ukupan iznos neisplaćenih
mjesečnih rata za sporni period iznosi 436,93 € pa je sud u smislu čl.239
ZKP-a obavezao optuženog da na ime imovinsko pravnog zahtjeva plati
maloljetnoj oštećenoj iznos od 436,93 €.
OSNOVNI SUD U PLJEVLJIMA
dana 18.11.2013. godine
Zapisničar,S u d i j a,
Leković Zora  Ljiljana Popović
PRRAVNA POUKA: protiv ove presude dozvoljena je žalba u roku od 8 dana po
prijemu iste Višem sudu u Bijelom Polju, a preko ovog suda.
DOSTAVITI:
1x ODT Pljevlja
1x Optuženom