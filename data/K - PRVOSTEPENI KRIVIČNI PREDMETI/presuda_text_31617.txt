K.br.145/13
U IME CRNE GORE
Osnovni sud u Pljevljima, kao prvostepeni krivični sud, po sudiji Ljiljani
Popović, uz sudjelovanje zapisničara Zore Leković u krivičnom predmetu protiv
optužene V.M. iz P. zbog krivičnog djela izdavanje čeka i sredstava
bezgotovinskog plaćanja bez pokrića iz čl.263 st.3 u vezi st.2 i 1 Krivičnog
zakonika Crne Gore a po optužnici ODT Pljevlja Kt.br.269/13 od
29.10.2013.godine, nakon održanog glavnog i javnog pretresa u prisustvu
zamjenika ODT Pljevlja Djurović Veljka i optužene V.M.,dana 25.11.2013.
godine, donio je i javno objavio
P R E S U D U
Optužena V.M., JMBG ..., od oca M.i majke V.e rodjene C., rodjena u P. dana
....godine, sa prebivalištem u Pljevljima Ul.D. bb., državljanka CG, udata,
majka dvoje djece, nezaposlena, pismena, završila srednju rudarsku školu,
govori srpskim jezikom, razumije crnogorski jezik, srednjeg imovnog stanja,
neosudjivana.
K R I V A J E
Što je :
Dana 15.07.2011.godine u Pljevljima kao vlasnik preduzeća "P. PV" DOO izdala
mjenicu broj AA0922329 i mjenično ovlašćenje za realizaciju kupljene robe bez
naznačenja iznosa od 4.607,58 € i bez naznačenja datuma dospijeća iako je
ugovorom o kupoprodaji zaključenim sa prodavcem "S.P." DOO iz P. u čl.3
ugovorila da rok za plaćanje je 60 dana od dana isporuke robe, kao sredstva
plaćanja robe po ugovoru o kupoprodaji od 15.07.2011.godine koji je "P. PV"
DOO u svojstvu kupca zaključila sa oštećenim "S. P." DOO iz P. od koga je
preuzela robu po fakturama broj 14/11 od 05.08.2011.godine, broj 09/11 od
15.07.2011.godine i broj 10/11 od 15.07.2011. godine u vrijednosti od 4.607,58
€ iako je znala da na računu "P. PV" DOO broj 505-107369-04 koji se vodi kod
A. i računu broj 510-44000-57 koji se vodi kod CKB nema sredstava za
realizaciju iste čime je sebi pribavili protipravnu imovinsku korist u iznosu
od 4.607,58 € pri čemu je bila uračunljiva i svjesna svog dijela i njegove
zabranjenosti čije je izvršenje htjela,
2.-
Čime je izvršila krivično djelo izdavanje čeka i sredstava bezgotovinskog
plaćanja bez pokrića iz čl.263 st.3 u vezi st.2 i 1 Krivičnog zakonika Crne
Gore,
pa joj sud na osnovu već citiranog zakonskog propisa te primjenom članova
4,5,13,15,32,33,36,42,52,53 i 54 Krivičnog zakonika Crne Gore, te čl.
226,229,239 i 374 ZKP-a
i z r i č e
USLOVNU OSUDU
Sa kojom se optuženoj V. M. utvrdjuje kazna zatvora u trajanju od 1(jedne)
godine i istovremeno odredjuje da se ista neće izvršiti ako optužena u roku od
dvije godine dana ne izvrši novo krivično djelo.
Optužena je dužna platiti Budžetu Crne Gore na ime troškova krivičnog postupka
iznos od 55,00 € kao i na ime paušala iznos od 27,50 €,
a ovo u roku od 15.dana po pravosnažnosti presude pod prijetnjom prinudnog
izvršenja.
Obavezuje se optužena da oštećenom "S. P." DOO P. na ime imovinsko pravnog
zahtjeva plati iznos od 4.607,58 €.
O b r a z l o ž e nj e
Osnovno državno tužilaštvo u Pljevljima optužnicom Kt.br.269/13 od 29.10.2013.
godine a koju je Krivično vijeće Osnovnog suda u Pljevljima potvrdilo
rješenjem Kv.br.1277/13 od 29.10.2013.godine, optužilo je V.M. iz P. da je
izvršila krivično djelo izdavanje čeka iz sredstava bezgotovinskog plaćanja
bez pokrića iz čl.263 st.3 u vezi st.2 i 1 Krivičnog zakonika Crne Gore a na
način, mjesto i vrijeme bliže opisano izrekom ove presude. U završnoj riječi
zamjenik ODT Pljevlja ostajući pri podnijetoj optužnici predložio je da sud
optuženu oglasi krivom i osudi po zakonu jer je izvedenim dokazima utvrdjeno
da je počinila krivično djelo koje joj je stavljeno na teret.
Oštećeni iako uredno pozvan nije pristupio na glavni pretres a u iskazu datom
tužilaštvu dana 24.10.2013.godine istakao je da se ne pridružuje krivičnom
gonjenju protiv optužene prema kojoj postavlja imovinsko pravni zahtjev u
iznosu od 4.607,58 €.
Optužena V.M. u svojoj odbrani datoj u tužilaštvu navela je da je vlasnik i
odgovorno lice DOO "P.PV" iz P.od septembra 2010.godine i u okviru ovog
preduzeća posjedovala je i knjižaru u Ul.M.P. u P.. Dana 15.07.2011.godine u
P.je potpisala ugovor o kupoprodaji sa "S. P." P.kao prodavca i "P.PV"-
K.P.kao kupca i toga dana joj je prodavac po računu broj 9/11 od
15.07.2011.godine isporučio robu od 912,67 € i predstavnik "S.P." M.M. joj
tada predao još dva računa i to račun broj 10/11 od 14.07.2011.godine na iznos
od 4.152,00 € i račun broj 14/11 od 05.08.2011.godine na iznos od 1.683,74 € i
tog dana su joj dozvoljene dvije fakture za istu robu i na isti iznos za račun
broj 14/11 od 05.08.2011.godine na iznos od 1.683,74 € pa kako je dostavljena
dupla roba M. je izvršio
3.-
povraćaj robe i taj dio robe nije proknjižen tako da nju i njenu firmu "S. P."
nije mogao zadužiti za iznos od 6.748,84 € već za iznos od 4.607,58 € što se
može vidjeti iz finansijske dokumentacije. Optužena je dalje u svoju odbranu
navela da u momentu kad je u P. potpisala ovaj ugovor o kupoprodaji na isti
ugovor je stavila svoj potpis kao kupca i ugovor lovjerila pečatom DOO "P. PV"
a isti ugovor je u ime prodavca potpisao M.M. i stavio pečat "S.P." DOO P..
Kada je ovog dana preuzela robu M. joj je dao bjanko mjenicu i mjenično
ovlašćenje te je ona mjenicu serijskog broja AA0922329 potpisala kao lice koje
je izdalo mjenicu i stavila pečat DOO "P. PV" iako u istoj nije naznačen datum
izdavanja mjenice niti dospjelost mjenice niti kome platiti odnosno po čijoj
naredbi kao ni koji iznos a mjenično ovlašćenje joj je takodje dao M.M. i i
ono je bilo bjanko pa je na mjesto dužnika stavila svoj potpis i ovjerila
pečatom DOO "P. PV". U toku razgovora sa M. dana 15.07.2011. godine M. joj je
dao ovu mjenicu i mjenično ovlašćenje koje je tada potpisala odnosno izdala
kao garanciju da će platiti kupljenu robu iako u mjenici i mjeničnom
ovlašćenju nije označen rok u kojem treba da uplati novac po ovim računima za
kupljenu robu. Dogovorili su se da rok za plaćanje bude 60 dana od dana
isporuke robe i usluge a što je precizirano čl.3 Ugovora o kupoprodaji.
Optužena je dalje kazala da njeno preduzeće ima otvoren žiro račun kod Atlas
banke i CKB banke u P. i u periodu kad je sa preduzećem "S. P.t" zaključila
ugovor o kupoprodaji tj. nabavci robe i kad je izdala ovu mjenicu i mjenično
ovlašćenje kao garanciju plaćanja preuzete robe račun njene firme je bio u
blokadi i to već više mjeseci iz razloga što je firma "R." iz R. dva puta
naplatila jedan isti račun u iznosima od po 2.500,00 € tako da ona tokom tih
mjeseci nije imala sredstava na žiro računu svog preduzeća "P. PV". I nakon
što je preuzela ovu robu od "S. p." račun je bio u blokadi i to dugo vremena
te je knjižaru zatvorila a dio robe joj je ostao u knjižari. Kazala je da je
bila svjesna sovjih obaveza ali da sada tu ništa nemože, da neosporava po
naznačenom ugovoru i po izdatoj mjenici i mjeničnom ovlašćenju da je "S.
Print"-u dužna iznos od 4.607,58 € te da će isti kad bude u mogućnosti platiti
ili zatvoriti robom koja joj je ostala od zatvaranja radnje. U medjuvremenu
M.je pustio mjenicu na naplatu i kad je taj novac stigao na naplatu ona je
zbog dalje blokade žiro računa knjižaru zatvorila a "Pi.PV" i dalje postoji,
nije ugašena dok se ovaj odnos sa "S.P." ne raščisti. M. je bio upućen u njen
problem i znao je da joj je žiro račun blokiran, čak joj je dao savjet kako da
tuži firmu iz R. ali joj nije rekao kada će pustiti mjenicu i mjenično
ovlašćenje. Nije imala namjeru da stavljanjem u promet mjenice i mjeničnog
ovlašćenja kao garancije za plaćanje kupljene robe sebi pribavi protipravnu
imovinsku korist iako je znala da za kupljenu robu nema pokriće a M.joj je u
toku razgovora rekao "ti imaš vrijednost robe kao garanciju pa ćeš prodajom
iste uplatiti dug" a rekao joj je "da robu koju ne proda može povratiti". Nije
znala da mjenicu i mjenično ovlašćenje koje je potpisala i ovjerila pečatom
"P. PV" treba da popuni, po naznačenim računima je preuzela robu a mjenicu i
mjenično ovlašćenje potpisala i ovjerila jer je to M. tražio od nje pa je
valjda on bio u obavezi da iste popuni i pusti na realizaciju. Smatra da je
ovaj posao izmedju nje i firme M..M. bio korektan i da nesmatra da se radi o
krivičnom djelu jer je sve to bio njihov dogovor i sporazum a ona ne bježi da
preostali dug plati i do sada nije znala da izdavanje mjenice i mjeničnog
ovlašćenja ako se ne realizuje u naznačenom roku prestavlja krivično djelo a
ako prestavlja onda joj je žao što je do svega ovog došlo. Na glavnom pretresu
priznajući izvršenje krivičnog djela i krivicu i ostajući pri odbrani datoj
tužilaštvu kazala je prije godinu ipo zatvorila radnju i da će je ponovo
otvoriti kad riješi tekuće probleme te da je samim tim što je zatvorila radnju
ostala bez posla, da je sa porodicom podstanar, da joj je kćerka nezaposlena a
sin učenik srednje škole. Dodala je da toga dana kada je izdala spornu mjenicu
i mjenično ovlašćenje za realizaciju robe koju je kupila kod "S. P." u
vrijednosti od 4.607,58 € žiro račun njene firme je bio u blokadi i to već
duže vrijeme a to je uradila iz razloga što je smatrala da će joj račun u
skorije vrijeme biti odblokiran. U završnoj riječi molila je sud da je
oslobodi od optužbe ako je to moguće
4.-
a ako nije da je što blaže kazni jer ona nije nikakav kriminalac, udata je i
majka dvoje djece, porodica joj je podstanar, te da je spremna da oštećenog
obešteti bilo u novcu bilo da im vrati robu.
U dokaznom postupku sud je pročitao iskaz zakonskog zastupnika oštećenog M.
M.a, pročitao nalaz i mišljenje vještaka Ž.P.,pročitao ugovor o kupoprodaji
broj 7/11 od 15.07.2011.godine, izvršio uvid u račune-otpremnice broj 14/11 od
15.08.2011.godine, broj 9/11 i 10/11 oba od 15.07.2011.godine, izvršio uvid u
mjenicu broj AA0922329 i mjenično ovlašćenje ovjereno pečatom "P. PV"DOO P. sa
potpisom izdavača-optužene izvršio uvid u spisak blokiranih pravnih lica i
preduzetnika iz evidencije CRPS-a na dan 31.08.2013.godine i pročitao izvod iz
KE za optuženu.
Nakon provedenog dokaznog postupka i ocjene izvedenih dokaza a pri tom
cijeneći priznanje optužene ovaj sud je utvrdio činjenično stanje bliže
opisano izrekom ove presude.
Naime, javna optužba stavlja na teret optuženoj V. da je izvršila krivično
djelo izdavanje čeka i sredstava bezgotovinskog plaćanja bez pokrića iz čl.263
st.3 u vezi st.2 i 1 Krivičnog zakonika Crne Gore a na način, mjesto i vrijeme
bliže opisano izrekom ove presude. Optužena V.M. priznaje izvršenje krivičnog
djela i krivicu navodeći da je tačno da je dana 15.07.2011.godine kao vlasnik
preduzeća "P. PV" izdala mjenicu broj AA0922329 i mjenično ovlašćenje kao
sredstvo plaćanja za realizaciju robe kupljene od "S. P." P. bez naznačenja
iznosa i datuma dospijeća iako je ugovorom o kupoprodaji sa "S. P." i to u
čl.3 bilo predvidjeno da je rok za plaćanje robe 60 dana od dana isporuke robe
kao i da je tada znala da nema sredstava na žiroračunu svog preduzeća obzirom
da joj je žiro račun preduzeća već duže vrijeme bio blokiran kao i da je
vrijednost preuzete robe 4.607,58 € po otpremnicama broj 14/11 od
05.08.2011.godine i broj 9/11 i 10/11 od 15.07.2011.godine.
Ovo priznanje optužene V. je jasno, potpuno i nedvosmisleno a kao takvo
potvrdjeno je i ostalim dokazima izvedenim u postupku.
Zakonski zastupnik oštećenog "S. P." DOO P. M.M. je izjavio da je ovo
preduzeće dana 15.07.2011.godine optuženoj kao vlasnici preduzeća "P.PV"
isporučilo robu i taj dan je zaključen kupoprodajni ugovor i optužena je
preuzela tog dana robu a i kasnije po fakturama broj 4/11, broj 9/11 i broj
10/11 i ukupna vrijednost preuzete robe iznosi 4.607,58 €. Kada je optužena od
njega preuzela robu predala mu je bjanko mjenicu broj AA0922329 i bjanko
mjenično ovlašćenje za realizaciju kupljene robe, bez naznačenjej iznosa
kupljene robe i iste je potpisala i ovjerila pečatom "P. PV" DOO. Pitao je
optuženu da li na žiro računu ima sredstava da bi platila kupljenu robu pošto
je ugovorom bilo precizirano da robu treba da plati u roku od 60 dana od dana
isporuke a optužena mu rekla da ima novca, da joj neki iz R. duguju novac i da
neće biti problema sa plaćanjem. On inače nije mogao provjeriti stanje žiro
računa optužene jer je to stvar poslovne politike banke. Kako je prošao rok za
plaćanje optužena je izvršila uplatu 50,00 € na žiro račun njegove firme i to
kao fizičko lice pa je odmah reagovao i došao u Pljevlja i rekao optuženoj da
takva uplata nije u skladu sa zakonom i tada je saznao da je žiro račun firme
optužene blokiran i tada mu optužena rekla da nema novca na rčaunu firme i da
je žiro račun firme već više mjeseci blokiran. Molio je optuženu da ako već
nema novac vrati robu što ona nije učinila pa su bili prinudjeni da pred
Privrednim sudom povedu spor i dobili su presudu kojom je firma optužene
obavezana da njegovoj firmi na ime preuzete robe isplati iznos od 4.607,58 €
koji iznos optužena ni do danas nije isplatila. Kazao je i to
5.-
da je uobičajna praksa da se prihvti bjanko izdata mjenica i mjenično
ovlašćenje i da bi iste popunio da nakon kraćeg vremena nije saznao da je
radnja optužene zaključana i da je njen žiro račun u blokadi.
Cijenići iskaz zakonskog zastupnika oštećenog M. i dovodeći ga u vezu sa
odbranom optužene sud je ubjedjenja da je zakonski zastupnik M.bio krajnje
jasan i istinit u svom kazivanju kao i da je nepristrasno posvjedočio sve što
mu je poznato obzirom da je on kao zakonski zastupnik oštećenog potpisao
Ugovor o kupoprodaji sa optuženom kao i preuzeo mjenicu i mjenično ovlašćenje
koje su potpisali i on i optužena i ovjerili pečatima svojih preduzeća u vezi
preuzete robe.
Vještak finansijske struke Ž.P. u svom nalazu i mišljenju je istakao da su se
ugovorom o kupoprodaji broj 7/11 "S. P." kao prodavac i "P. PV" kao kupac
obavezali odnosno sporazumjeli o poslovnoj saradnji i kupoprodaji roba i
usluga a članom 2 ovog Ugovora izmedju ostalog kupac se obavezao da će
prodavcu predati istrument obezbedjenja plaćanja tj. mjenicu sa mjeničnim
ovlašćenjem ili garanciju banke a čl.3 utvrdjen je rok plaćanja 60 dana od
dana isporuke robe ili usluge. Na osnovu spisa predmeta utvrdjeno je nesporno
da "P. PV" duguje "S.P." iznos od 4.607,58 €. Vještak je dalje kazao da u
periodu od 01.03.2011.godine do 01.10.2013.godine "P. PV" je imala otvorene
račune kod CKB broj 5010-44000-57 i kod A. banke broj 505-107369-04 te da su
računi sve vrijeme blokirani a da su po osnovu povremenih uplata skidana
sredstva po blokadama ali ne i za "S. P." DOO. U konkretnom slučaju mjenica
AA0922329 i mjenično ovlašćenje jesu ovjereni od strane kupca potpisom i
pečatom stim što u mjeničnom ovlašćenju nijesu upisani podaci te da je
mišljenja da su mjenica i mjenično ovlašćenje mogli biti realizovani na dan
dospijeća a nije mu poznato zašto nije došlo do realizacije mjenice. Izdata
mjenica i mjenično ovlašćenje su validni dokumenti i moglo je doći do
realizacije mjenice a dug po neplaćenim fakturama je 4.607,58 €.
Vještak je po mišljenju suda objektivno i stručno dao nalaz i mišljenje a i
njegovi navodi da mjenica i mjenično ovlašćenje su bili potpisani i ovjereni
od strane kupca-optužene i prodavca-"S.P." P. kao i da drugih podataka nije
bilo u istim te da je ukupan dug optužene prema "S. p." 4.607,58 € nijesu u
suprotnosti ni sa navodima odbrane ni sa iskazom zakonskog zastupnika
oštećenog. Iz navedenih razloga sud u cjelosti prihvata nalaz i mišljenje
vještaka Ž..
Dakle, u postupku je na osnovu jasnog i potpunog priznanja optužene V.M.kao i
ostalim dokazima u postupku utvrdjeno da je optužena dana 15.07.2011. godine
kao vlasnik preduzeća "P. PV" u P. izdala mjenicu broj AA0922329 i mjenično
ovlašćenje za realizaciju kupljene robe bez naznačenja iznosa od 4.607,58 € i
bez naznačenja datuma dospijeća iako je ugovorom o kupoprodaji zaključenim sa
prodavcem oštećenim "S. P." P. u čl.3 ugovorila da je rok plaćanja 60 dana od
dana isporuke robe, kao sredstva plaćanja robe po ugovoru o kuporodaji od
15.07.2011.godine i od preduzeća "S.P." preuzela robu po fakturama broj 14/11
od 05.08.2011.godine i broj 9/11 i 10/11 od 15.07.2011.godine u vrijednosti od
4.607,58 €. U momentu kada je optužena izdala-potpisala i ovjerila mjenicu
broj AA0922329 i mjenično ovlašćenje za realiziaciju kupljene robe optužena je
znala da na žiro računima svog preduzeća koji su se vodili kod A. banke i CKB
banke nema novca odnosno da su žiro računi blokirani te dakle nema sredstava
za realizaciju izdate sporne mjenice i mjeničnog ovlašćenja. Uprkos činjenici
da je znala da na žiro računima nema novca i da su, a ovo po sopstvenom
priznanju, žiro računi njenog preduzeća već više mjeseci u blokadi optužena
izdaje spornu mjenicu i mjenično ovlašćenje za isporučenu robu po navedenim
fakturama, za robu
6.-
čija je vrijednost 4.607,58 €. Dakle, iako svjesna da nema novca da plati
isporučenu robu optužena preuzima robu u vrijednosti od 4.607,58 € i izdaje
mjenicu i mjenično ovlašćenje za realizaciju kupljene robe i to bez naznačenja
iznosa i bez naznačenja datuma dopsijeća. U ovim radnjama optužene V.M. stoje
svi bitni elementi bića krivičnog djela izdavanje čeka i sredstava
bezgotovinskog plaćanja bez pokrića iz čl.263 st.3 u vezi st.2 i 1 Krivičnog
zakonika Crne Gore koje djelo je optužena izvršila sa direktnim umišljajem jer
je bila svjesna da na računima preduzeća nema novca da plati preuzetu robu i
sa namjerom da sebi pribavi protipravnu imovinsku korist obzirom da preuzima
robu iako je svjesna da istu nemože platiti pa je sud oglasio krivom i osudio
po zakonu.
Prilikom odlučivanja o vrsti i visini kazne sud je cijenio sve okolnosti
predvidjene čl.42 Krivičnog zakonika Crne Gore kao i svrhu uslovne osude u
smislu čl.52 Krivičnog zakonika Crne Gore. Optužena V.M.je priznala izvršenje
krivičnog djela i krivicu. Porodična je žena, majka dvoje djece od kojih je
jedno nezaposleno a drugo dijete maloljetno.I sama optužena je nezaposlena a
pri tom je sa porodicom podstanar. Optužena V.M. do sada nije osudjivana što
je utvrdjeno iz izvoda iz KE. Izrazila je spremnost da oštećenog obešteti a
oštećeni se nije pridružio krivičnom gonjenju. Sve ove okolnosti optuženoj su
uzete kao olakšavajuće okolnosti koje okolonosti po mišljenju suda opravdavaju
izricanje uslovne osude jer je sud mišljenja da će se i samim upozorenjem uz
prijetnju kaznom dovoljno uticati na ovog optuženog da više ne vrši krivična
djela i na taj način se u cjelosti postići svrha kažnjavanja zakonom
predvidjena pa je optuženoj utvrdio kazna zatvora u trajanju od 1(jedne)
godine što predstavlja zakonski minimum za krivično djelo koje se optuženoj
stavlja na teret s tim što je njeno izvršenje odloženo na period od dvije
godine dana ukoliko optužena ne izvrši novo krivično djelo jer će se po
mišljenju suda i ovom krivičnom sankcijom u potpunosti ostvariti svrha
kažnjavanja.
Odluka suda da optužena plati na ime troškova krivičnog postupka iznos od
55,00 € koji čini naknada i nagrada vještaku finansijske struke za obavljeno
vještačenje kao i da na ime paušala plati iznos od 27,50 eura koji iznos je
odmjeren obzirom na dužinu trajanja i složenost krivičnog postupka te imovno
stanje optužene zasniva se na čl.226 i 229 ZKP-a.
Shodno čl.239 ZKP-a sud je optuženu obavezao da oštećenom koji je postavio
imovinsko pravni izahtjev u iznosu od 4.607,58 € na ime imovinsko pravnog
zahtjeva isplati iznos od 4.607,58 € jer je u postupku nesporno utvrdjeno kako
iz priznanja optužene tako i iz navoda vještaka finansijske struke da je dug
optužene prema oštećenom 4.607,58 €.
OSNOVNI SUD U PLJEVLJIMA, dana 25.11.2013.godine.
Zapisničar,  S u d i j a,
Zora Leković  Ljiljana Popović
PRAVNA POUKA:
Protiv ove presude dozvoljena je žalba u roku od 15.dana po prijemu
iste Višem sudu B. Polje, a preko ovog suda.
DOSTAVITI:
1 x ODT Pljevlja
1 x Optuženoj