K.br.137/13
U IME CRNE GORE
Osnovni sud u Pljevljima, kao prvostepeni krivični sud, po sudiji Ljiljani
Popović, uz sudjelovanje zapisničara Zore Leković u krivičnom predmetu protiv
optuženog F.M.iz P. zbog krivičnog djela gradjenje objekta bez gradjevinske
dozvole iz čl.326 a Krivičnog zakonika Crne Gore a po optužnom predlogu ODT
Pljevlja Kt.br.328/13 od 03.10.2013.godine, nakon održanog glavnog i javnog
pretresa u prisustvu zamjenika ODT Pljevlja Gačević Božidarke i optuženog F.
M.,dana 22.10.2013. godine, donio je i javno objavio
P R E S U D U
Optuženi F. M., JMBG ., od oca M. i majke N.rodjene D., rodjen u P. dana
.....godine sa prebivalištem u P.a Ul.O. Dj., državljanin CG, oženjen, otac 2
djece, nezaposlen, pismen, završio 8 razreda osnovne škole, govori crnogorskim
jezikom, srednjeg imovnog stanja, osudjivan presudom Osnovnog suda u
Pljevljima K.br.100/91 od 24.02.1992.godine zbog krivičnog djela iz čl.172 KZ
SFRJ kažnjen 6 (šest) mjeseci zatvora uslovno jednu godinu.
K R I V J E
Što je :
krajem mjeseca septembra 2013.godine u Ul.O. Dj.u P. protivno čl.69 Zakona o
uredjenju prostora i izgradnji objekata (Sl.list CG broj 51/08) kao investitor
započeo izgradnju objekta za stanovanje dimenzija 10 x 5 m na način što je na
prizemlju objekta izgradjenog od betonskih blokova izgradio sprat objekta od
cigle- blokova, izgradio terasu dimenzija 1,20 x 5,20 m bez prethodno
pribavljene gradjevinske dozvole,
Čime je izvršio krivično djelo gradjenje objekta bez gradjevinske dozvole iz
čl.326 a Krivičnog zakonika,
pa mu sud na osnovu već citiranog zakonskog propisa te primjenom članova
4,5,13,15,32,33,36,42,52,53 i 54 Krivičnog zakonika, te čl. 226,229 i 374
ZKP-a
2.-
i z r i č e
USLOVNU OSUDU
Sa kojom se optuženom F. M. utvrdjuje kazna zatvora u trajanju od 6 /šest/
mjeseci i istovremeno odredjuje da se ista neće izvršiti ako optuženi u roku
od jedne godine dana ne izvrši novo krivično djelo.
Optuženi je dužan platiti ovom sudu na ime paušala iznos od 27,50 eura,
a ovo u roku od 15.dana po pravosnažnosti presude pod prijetnjom prinudnog
izvršenja.
O b r a z l o ž e nj e
Osnovno državno tužilaštvo u Pljevljima optužnim predlogom Kt.br.328/13 od
03.10.2013.godine, optužilo je F.M.iz P. da je izvršio krivično djelo
gradjenje objekta bez gradjevinske dozvole iz čl.326a Kz-a a na način, mjesto
i vrijeme bliže opisano izrekom ove presude. U završnoj riječi zamjenik ODT
Pljevlja ostajući pri podnijetom optužnom predlogu predložio je da sud
optuženog oglasi krivim i osudi po zakonu jer je izvedenim dokazima utvrdjeno
da je počinio krivično djelo koje mu je stavljeno na teret.
Optuženi F. M. u svojoj odbrani na glavnom pretresu priznajući izvršenje
krivičnog djela i krivicu i navodeći da su svi navodi optužnog predloga tačni
kazao je da je nakon što je iseljen iz D.a kupio u P. jednu staru kuću i dva
pomoćna objekta i u junu mjesecu 2013.godine Opština P. je na njegov zahtjev
donijela rješenja kojim mu je odobrena izgradnja dva pomoćna objekta pod
objektom pa je i izgradio ta dva pomoćna objekta ali tako da ih je spojio a
septembra mjeseca 2013.godine iznad ta dva pomoćna objekta počeo da zida jedan
sprat stambenog prostora, ozidao taj sprat i došao do krova kada je došla
inspekcija i zabranila mu radove pa je prestao sa radovima stim što se obratio
Opštini Pljevlja za izdavanje urbanističko tehničkih uslova za ovaj sprat i
postupak je u toku. Optuženi je dalje kazao da je znao da bez gradjevinske
dozvole nemože da podiže sprat na tim pomoćnim objektima ali je nezaposlen,
nijesu zaposleni ni njegova supruga ni sinovi pa je mislio da to malo novca
što ima upotrijebi za izgradnju stambenog prostora. Za pomoćni objekat je
platio naknadu Opštini a platiće i za izgradnju ovog sprata. Žao mu je što je
to uradio ali time je htio da obezbijedi stambeni prostor za porodicu. U
završnoj riječi odluku o krivici i kazni ostavio je na ocjenu sudu.
U dokaznom postupku sud je izvršio uvid u fotoelaborat UP CB P.br.491/13 od
27.09.2013.godine, pročitao zapisnik o inspekcijskoj kontroli broj
0401/10-272/13 od 27.09.2013.godine, izvršio uvid u rješenje Sekretarijata za
uredjenje prostora Opštine Pljevlja broj 05-361-UP/I-26 od 05.06.2013.godine,
pročitao akt Opštine Pljevlja-Seketarijat za uredjenje prostora broj
05-352-116 od 18.10.2013.godine i pročitao izvod iz KE za optuženog.
3.-
Nakon provedenog dokaznog postupka i ocjene izvedenih dokaza a pri tom
cijeneći priznanje optuženog ovaj sud je utvrdio činjenično stanje bliže
opisano izrekom ove presude.
Naime, javna optužba stavlja na teret optuženom F. da je izvršio krivično
djelo gradjenje objekta bez gradjevinske dozvole iz čl.326a Krivičnog zakonika
tako što je bez gradjevinske dozvole kao investitor započeo izgradnju objekta
za stanovanje dimenzija 10 x 5 m tako što je od betonskih blokova izgradio
prizemlje objekta a sprat od cigle -blokova kao i izgradio tarasu dimenzija
1,20 x 5,20 m što je inspektor zaštite prostora Č. inspekcijskim nadzorom dana
27.09.2013.godine utvrdila.Optuženi priznaje izvršenje krivičnog djela i
krivicu navodeći da su navodi optužnog predloga tačni te da je po odobrenju
Opštine Pljevlja juna mjeseca 2013.godine izgradio dva pomoćna objekta a onda
iako je znao da mu je potrebna gradjevinska dozvola bez grdjevinske dozvole
septembra mjeseca počeo da zida jedan sprat stambenog prostora, sprat ozidao i
došao do krova kad je došla inspekcija i zabranila mu radove pa je prestao sa
radovima a od Opštine Pljevlja tražio gradjevinsku dozvolu.
Priznanje optuženog F. je jasno, potpuno i nedvosmisleno a kao takvo
potvrdjeno je i zapisnikom o inspekcijskom pregledu broj 0401/10-272/13 od
27.09.2013. godine i fotoelaboratom UP CB Pljevlja broj 491/13 od
27.09.2013.godine.
Iz rješenja Opštine Pljevlja - Sekretarijat za uredjenje prostora broj
05-361-UP-I-26 od 05.06.2013.godine utvrdjuje se da je optuženom F.M. odobrena
izgradnja dva pomoćna objekta pod objektom, spratnosti prizemlje.
Dakle, u postupku je na osnovu jasnog i potpunog priznanja optuženog F.kao i
ostalim dokazima u postupku utvrdjeno da je optuženi F.M. izvršio krivično
djelo gradjenje objekta bez gradjevinske dozvole iz čl.326a Krivičnog zakonika
tako što je na prizemlje izgradjeno od betonskih blokova za koje je imao
odobrenje Opštine Pljevlja bez gradjevinske dozvole izgradio sprat od cigle-
blokova i terasu dimenzija 1,20x5,20 m te da je optuženi djelo izvršio sa
umišljajem jer je, a ovo po sopstvenom priznanju, znao da za gradnju objekta
mora imati odobrenje nadležnog organa-gradjevinsku dozvolu ali je uprkos toj
činjenici počeo zidanje svog stambenog objekta, dakle djelovao je sa direktnim
umišljajem pa ga je sud kao umišljajnog učinioca oglasio krivim i osudio po
zakonu.
Prilikom odlučivanja o vrsti i visini kazne sud je cijenio sve okolnosti
predvidjene čl.42 Krivičnog zakonika Crne Gore kao i svrhu uslovne osude u
smislu čl.52 Krivičnog zakonika Crne Gore. Optuženi Felahović je priznao
izvršenje krivičnog djela i krivicu. Porodičan je čovjek, otac dvoje djece.
Nezaposlen je i on i supruga i djeca i lošeg je imovnog stanja.Započeo je
gradnju stambenog objekta kako bi sebi i porodici riješio stambeno pitanje. U
medjuvremenu je ušao u postupak dobijanja gradjevinske dozvole za sporni
objekat što potvrdjuje akt Opštine Pljevlja - Sekretarijat za uredjenje
prostora broj 05-352-116 od 18.10.2013.godine.Sve ove okolnosti optuženom su
uzete kao olakšavajuće okolnosti. Činjenica je da je optuženi Felahović Munir
do sada osudjivan i to jedanput 1992.godine što je utvrdjeno iz izvoda iz KE
za optuženog. Od te osude je prošla 21.godina što upućuje na zaključak suda da
se neradi o osobi sklonoj vršenju krivičnih djela. Sve ovo po mišljenju suda
opravdava izricanje uslovne osude jer je sud mišljenja da će se i samim
upozorenjem uz prijetnju kaznom dovoljno uticati na ovog optuženog da više ne
vrši krivična djela i na taj način se u cjelosti postići svrha kažnjavanja
zakonom predvidjena pa je
4.-
optuženom utvrdjena kazna zatvora u trajanju od 6 mjeseci što predstavlja
zakonski minimum za ovo krivično djelo s tim što je njeno izvršenje odloženo
na period od godinu dana ukoliko optuženi ne izvrši novo krivično djelo jer će
se po mišljenju suda i ovom krivičnom sankcijom u potpunosti ostvariti svrha
kažnjavanja.
Odluka suda da optuženi plati na ime paušala plati iznos od 27,50 eura koji
iznos je odmjeren obzirom na dužinu trajanja i složenost krivičnog postupka te
imovno stanje optužene zasniva se na čl.226 i 229 ZKP-a.
OSNOVNI SUD U PLJEVLJIMA, dana 22.10.2013.godine.
Zapisničar,  S u d i j a,
Zora Leković  Ljiljana Popović
PRAVNA POUKA:
Protiv ove presude dozvoljena je žalba u roku od 8.dana po prijemu
iste Višem sudu B. Polje, a preko ovog suda.
DOSTAVITI:
1 x ODT Pljevlja
1 x Optuženom