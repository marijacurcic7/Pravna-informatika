K.br.141/13
U IME CRNE GORE
Osnovni sud u Pljevljima, kao prvostepeni krivični sud po sudiji Ljiljani
Popović, uz sudjelovanje zapisničara Zore Leković, u krivičnom predmetu protiv
optuženih P. V. i M. R.oba iz B.P. zbog krivičnog djela nedozvoljeno držanje
oružja i eksplozivnih materija iz čl.403 st.1 Krivičnog zakonika Crne Gore a
po optužnom predlogu ODT Pljevlja Kt.br.336/13 od 14.10.2013.godine,nakon
održanog glavnog i javnog pretresa u prisustvu zamjenika ODT Pljevlja Tomčić
Milivoja i optuženih P.V.i M.R., dana 31.10.2013.godine , donio je i javno
objavio
P R E S U D U
Optuženi P. V., JMBG ..., od oca T. i majke L. rodjene V., rodjen u B. P. dana
....godine, sa prebivalištem u B. P. Ul.Ž. Ž., državljanin CG, oženjen, otac
dvoje punoljetno djece, pismen, završio medecinski fakultet, penzioner, govori
srpskim jezikom, razumije crnogorski jezik, srednjeg imovnog stanja,
neosudjivan i
Optuženi M. R., JMBG ...,od oca M.i majke M.rodjene R., rodjen u B.P. dana
....godine, sa prebivalištem u B.P.Ul.N., državljanin CG, oženjen, otac dvoje
maloljetno djece, nezaposlen, pismen, završio osnovnu školu, govori srpskim
jezikom, razumije crnogorski jezik, lošeg imovnog stanja, neosudjivan.
K R I V I S U
Što su :
Dana 06.10.2013.godine oko 06,00 časova na putnom pravcu P.-B. P... u mjestu
V. opština P., protivno čl.10 i 10a Zakona o izmjenama i dopunama Zakona o
oružju (Sl.list CG br.20/11) neovlašćeno nosili i držali vatreno oružje i
municiju i to optuženi P. V.lovačku pušku marke "R." kalibra 12 mm, fabričkog
broja MO-6633 te lovačku pušku marke "Z." kalibra 12 mm, fabričkog broja 18636
i redenik sa 18 metaka kalibra 12 mm a optuženi M. R. lovačku pušku marke "CZ"
fabričkog broja 57746 koje oružje i municija je pronadjeno u putničkom
motornom vozilu
2.-
marke "A.80" reg.oznaka BR AR 326 prilikom kontrole ovlašćenih policijskih
službenika CB Pljevlja,
čime su izvršili krivično djelo nedozvoljeno držanje oružja i eksplozivnih
materija iz čl.403 st.1 Krivičnog zakonika Crne Gore,
pa im sud na osnovu već citiranog zakonskog propisa te primjenom članova
4,5,13,15,32,36,42, 52,53 i 54 Krivičnog zakonika Crne Gore, te čl.226, 229 i
374 ZKP-a i z r i č e
USLOVNU OSUDU
Sa kojom se optuženim P. V. i M. R. utvrdjuju pojedinačne kazne zatvora u
trajanju od po 3(tri) mjeseca i istovremeno odredjuje da se iste neće izvršiti
ako optuženi u roku od jedne godine dana ne izvrše novo krivično djelo.
Optuženi su dužni platiti ovom sudu na ime paušala pojedinačno iznos od po
27,50 eura,
a ovo u roku od 15.dana po pravosnažnosti presude, pod prijetnjom prinudnog
izvršenja.
O b r a z l o ž e nj e
Osnovno državno tužilaštvo u Pljevljima , optužnim predlogom Kt.br.336/13 od
14.10.2013.godine optužilo je P. V. i M.R.oba iz .P.da su izvršili krivično
djelo nedozvoljeno držanje oružja i ekpslozivnih materija iz čl.403 st.1
Krivičnog zakonika Crne Gore a na način, mjesto i vrijeme bliže opisano
izrekom ove presude. U završnoj riječi zamjenik ODT Pljevlja ostajući pri
optužnom predlogu predložio je da sud optužene oglasi krivim i osudi po zakonu
jer je izvedenim dokazima utvrdjeno da su počinili krivično djelo koje im je
stavljeno na teret.
Optuženi P.V. u svojoj odbrani datoj na glavnom pretresu priznajući izvršenje
krivičnog djela naveo je da se i smatra i nesmatra krivim te da su svi navodi
optužnog predloga tačni sem što on nije znao da to što nije imao oružni list
je krivično djelo. Kazao je da je tačno da je dana 06.10.2013.godine sa svojim
prijateljem M. R. i sinom A. pošao iz B.P. u P. na otvaranje lovne sezone jer
su pozvani od strane članova L.d. P.. Krenuli su vozilom marke "A. 80"
vlasništvo M.R. i sa sobom ponijeli lovačko oružje. Optuženi je kazao da je on
sa sobom ponio lovačku pušku marke"R." i lovčaku pušku marke "Z." kao i
redenik sa 18 metaka kalibra 12 mm a M. je ponio lovačku pušku marke "CZ" i
kad su došli u mjesto V. zaustavila ih je policija iz P. i pitala da li imaju
oružje pa su odmah policiji rekli šta imaju od oružja i predali oružje za koje
im je izdata potvrda o oduzimanju. Dalje je kazao da je za ove svoje dvije
lovačke puške imao oružni list ali nije znao da su oružni listovi istekli i
samim tim nije produžavao oružne listove za ove puške a rijetko ide u lov pa
je smatrao da nema potrebe da produžava oružne listove za ove puške. U
završnoj riječi odluku o krivici i kazni ostavio je na ocjenu sudu.
3.-
Optuženi M.R. u odbrani na glavnom pretresu priznao je izvršenje krivičnog
djela i krivicu navodeći da je tačno da je kritičnog dana sa optuženim V.i
njegovim sinom krenuo svojim vozilom marke "A.80" za P. kako bi se družili sa
lovcima sa teritorije opštine P. i sa sobom ponijeli lovačko naoružanje i to
on pušku marke "CZ" koja je vlasništvo njegovog pokojnog oca za koju nema
oružni list a V. je ponio dvije puške stim što je V.ponio i municiju. Optuženi
je dalje kazao da on nije ponio municiju jer je smatrao da municije ima u
futroli sa puškom ali on nije znao da municije nema jer je prvi put ponio
pušku iz kuće. Kad su došli u mjesto V. zaustavila ih je i kontrolisala
pljevaljska policija i odmah su rekli da imaju lovačko naoružanje i predali
puške a policija im dala potvrde o oduzimanju tih pušaka. Nije znao da mu je
potreban oružni list za ovu lovačku pušku. Njegov otac je umro prije 3 godine
a ostavinski postupak nije pokretan tako da ova lovačka puška nije formalno
njegova. U završnoj riječi odluku o krivici i kazni je ostavio na ocjenu sudu.
U dokaznom postupku sud je saslušao svjedoka M. N., pročitao potvrde o
privremeno oduzetim predmetima UP CB P.broj 02-220/13-9567/5 i broj
02-220/13-9567/6 obje od 06.10.2013.godine, pročitao službenu zabilješku UP CB
P. broj 02-220/13-9567/4 od 06.10.2013.godine, pročitao dopis MUP CG PJ B.
P.od 08.10.2013.godine i pročitao izvode iz KE za optužene.
Nakon provedenog dokaznog postupka i ocjene izvedenih dokaza a pri tom
cijeneći odbranu optuženih P. i M.ovaj sud je utvrdio činjenično stanje bliže
opisano izrekom ove presude.
Naime, javna optužba stavlja na teret optuženim P.V. i M. R. da su izvršili
krivično djelo nedozvoljeno držanje oružja i eksplozivnih materija iz čl.403
st.1 Krivičnog zakonika, tako što su dana 06.10.2013.godine suprutno odredbi
čl.10 i 10 a Zakona o izmjenama i dopunama Zakona o oružju neovlašćeno nosili
i držali vatreno oružje i municiju i to optuženi P. dvije lovačke puške bližih
oznaka kao u izreci presude i redenik sa 18 metaka kalibra 12 mm a optuženi
M.lovačku pušku marke "CZ" koje su kod istih pronadjene u mjestu V. prilikom
kontrole od strane ovlašćenih policijskih službenika UP CB P.. Optuženi P. i
M.priznaju da su dana 06.10.2013.godine pošli iz B. P.za P. na otvaranje lova
i da su sa sobom ponijeli i to optuženi P. lovačke puške marke "R." i "Z." kao
i redenik sa 18 metaka kalibra 12 mm a optuženi Marinković lovačku pušku marke
"CZ", da je za ove puške oružni list istekao te da nijesu znali da oružni list
treba da se produži. Prilikom kontrole od strane policije predali su navedene
puške zašta su im izdate potvrde o privremenom oduzimanju.
Priznanje optuženih je jasno, nedvosmisleno i potpuno a kao takvo je
potvrdjeno iskazom svjedoka M.N., potvrdama o privremenom oduzimanju UP CB P.
i zapisnikom UP CB P. sve od 06.10.2013.godine. Naime, svjedok M.Ni. službenik
UP CB P. je izjavio da se dana 06.10.2013.godine izvodila akcija "L." u mjestu
V., da su sa njim bili policajci V.M.i C.D., da je bio otvor lova kao i da je
negdje oko 06,00 časova iz pravca B.P. naišlo vozilo marke "A.80" koje su
zaustavili i prilikom kontrole utvrdili da se u vozilu nalazi P.V.i njegov sin
A. a vozilom je upravljao M. R.. Pitali su ih da li posjeduju nešto od oružja
a P.V.i M. rekli da imaju lovčake puške, P.je za jednu lovačku pušku pokazao
oružni list koji je istekao a za drugu pušku je rekao da ima oružni list ali
da ga je zagubio pa je izvršena provjera i provjerom utvrdjeno
4.-
da P. zaista ima oružni list i za drugu pušku ali da je i on istekao. M. je
pokazao oružni list koji je glasio na njegovog oca ali je takodje bio istekao.
P. je imao i redenik sa 18 metaka. Oružje im je oduzeto uz uredno izdatu
potvrdu.
Cijeneći iskaz svjedoka M.N. i dovodeći ga u vezu sa odbranom optuženih P. i
M. sud u potpunosti prihvata kao objektivan i istinit iskaz svjedoka M. koji
nije u suprotnosti sa odbranom optuženih kao ni sa službenom zabilješkom i
potvrdama o privremenom oduzimanju UP CB P..
Iz dopisa MUP CG PJ B.P.od 08.10.2013.godine utvrdjuje se da je od strane PJ
B. Polje dana 16.10.1972.godine P. V. izdat oružni list broj 2312 sa rokom
važenja od 5 godina za lovačku pušku marke "R." kalibra 12 mm, fabričkog broja
MO6633 kao i da je dana 29.03.1979.godine za ovu istu pušku izdat oružni list
broj 2283 sa rokom važenja od 5 godina. Dalje se iz ovog dopisa utvrdjuje da
je PJ B. P.dana 25.03.1988.godine optuženom P.V.izdalo oružni list broj 64 za
lovačku pušku marke "CZ" fabričkog broja 186336 sa rokom važenja od 5 godina.
Iz dopisa se dalje utvrdjuje da je PJ B. P.dana 07.09.1981.godine izdalo
oružni list broj 4752 za lovačku pušku marke "CZ" kalibra 12 mm fabričkog
broja 57746 M.M. sa rokom važenja od 5 godina.
Dakle,na osnovu priznanja optuženih, na osnovu iskaza svjedoka M.N.kao i
ostalim dokazima izvedenim u postupku nesumnjivo je utvrdjeno da su optuženi
P.V. i M. R. dana 06.10.2013.godine krećući se vozilom optuženog M. marke "A.i
80" reg.br. .. . iz pravca B. P. u pravcu P. u mjestu V. zaustavljeni od
strane ovlašćenih policijskih slućbenika CB P.i da su prilikom te kontrole kod
optuženog P. nadjene dvije lovačke puške, jedna marke "R." kalibra 12 mm,
fabričkog broja MO6633 a druga marke "Z." kalibra 12 mm fabričkog broja 18636
i redenik sa 18 metaka kalibra 12 mm a kod optuženog M. lovačka puška marke
"CZ" fabričkog broja 57746. Takodje je utvdjeno da optuženi nijesu imali
oružni list za navedeno oružje a iz dopisa MUP CG PJ B.P. od 08.10.2013.godine
utvrdjeno je da je optuženom P. oružni list sa za lovačku pušku marke "R."
izdat dana 29.03.1979.godine sa rokom važenja od 5 godina a za lovačku pušku
marke "CZ" oružni list je izdat 25.03.1988.godine takodje sa rokom važenja od
5 godina kao i da je M.M.za lovačku pušku marke "CZ" oružni list izdat dana
07.09.1981.godine sa rokom važenja od 5 godina. Iz ovog dopisa se utvrdjuje da
je optuženom Vučiću kao i ocu optuženog M. prije više godina istekla važnost
oružnih listova za oružje koje im je kritične prilike pronadjeno. Optuženi P.
je znao i morao znati da se za držanje i nošenje oružja mora posjedovati
oružni list koji izdaje nadležni organ a ovo samim tim što je već vadio kod
nadležnog organa oružni list za ove lovačke puške. Takodje je znao kada su
istekli oružni listovi za ove puške.Optuženi M.je po mišljenju suda takodje
znao da se za držanje i nošenje oružja mora posjedovati oružni list koji
izdaje nadležni organ a ovo tim prije što je prilikom kontrole od strane
ovlašćenih policijskih službenika kritičnog dana ovlašćenim službenicima
pokazao oružni list koji je glasio na ime njegovog poč.oca. Sve ovo upućuje na
zaključak suda da su optuženi P.V.i M.R. znali i morali znati da se vatreno
oružje- lovačke puške i munija nemogu držati niti nositi bez odgovarajuće
isprave o oružju izdate od strane nadležnog organa uprave kao i da se nakon
isteka te odgovarajuće isprave- oružnog lista isti mora produžiti. Iako su
optuženi to znali kritičnog dana su pošli u P.na otvaranje lova i sa sobom
ponijeli u vozilu navedene puške a optuženi P. i redenik sa 18 metaka kalibra
12 mm te su dakle iste neovlašćeno držali i nosili suprotno odredbi čl. 10 i
10a Zakona o izmjenama i dopunama Zakona o oružju ( "Sl.list CG br.20/11 od
5.-
15.04.2011.godine ") pa su dakle optuženi P. V. i M. R. postupali sa direktnim
umišljajem i u ovim njihovim radnjama stiču se svi bitni elementi bića
krivičnog djela nedozvoljeno držanje oružja i eksplozivnih materija iz čl.403
st.1 Krivičnog zakonika pa ih je sud kao umišljajnog učinioca oglasio krivim i
osudio po zakonu. Prilikom donošenja ovakve odluke sud je cijenio navode
optuženih da nijesu znali da im je za ove lovačke puške potreban oružni list
ali sud je mišljenja da su znali i da su ovi njihovi navodi samo smišljeni u
cilju olakšanja položaja pred sudom.
Kako je sud optužene oglasio krivim za krivično djelo nedozvoljeno držanje
oružja i eksplozivnih materija iz čl.403 st.1 Krivičnog zakonika Crne Gore to
je prilikom odlučivanja o vrsti i visini kazne cijenio sve okolnosti propisane
čl.42 Krivičnog zakonika Crne Gore. Optuženi P.V. je čovjek star 75
godina,penzioner, oženjen čovjek i otac 2 djece. Do sada nije osudjivan što je
utvrdjeno iz izvoda iz KE a što upućuje na zaključak a ovo imajući u vidu
godine starosti ovog optuženog da se ne radi o licu sklonom vršenju krivih
djela. Optuženi .e porodičan čovjek, otac dvoje maloljetno djece, pri tom je
nezaposlen.Ni on nije do sada osudjivan što je takodje utvrdjeno iz izvoda iz
KE. Ove činjenice su uzete kao olakšavajuće okolnosti na strani optuženih i
sud je mišljenja da u konkretnom slučaju obzirom na porodične prilike,
dosadašnji život optuženih kao i njihovo držanje pred sudom nije nužno
izricati kaznu zatvora već da se u smislu čl.52 Krivičnog zakonika Crne Gore
opravdano može očekivati da će i samo upozorenje djelovati na ove optužene da
više ne vrše krivična djela i postići se svrha kažnjavanja zakonom predvidjena
pa je sud optuženim utvrdio pojedinačne kazne zatvora u trajanju od po 3 (tri)
mjesta što predstavlja minimum kazne propisane za ovo krivično djelo i
istovremeno odredio da se ista neće izvršiti ako optuženi u roku od jedne
godine dana ne izvrše novo krivično djelo.
Odluka suda da optuženi plate na ime paušala pojedinačno iznos od po 27,50
eura koji iznos je odmjeren obzirom na dužinu trajanja i složenost krivičnog
postupka te imovno stanje optuženih zasniva se na čl.226 i 229 ZKP-a .
Sud je donio rješenje da se nesaslušava u svojstvu svjedoka V.M. koji iako
uredno pozvan nije pristupio na glavni pretres jer je izvedenim dokazima kao i
na osnovu odbrane optuženih utvrdjeno činjenično stanje a zamjenik ODT
Pljevlja je odustao od izvodjenja ovog dokaza sa čime su optuženi bili
saglasni.
OSNOVNI SUD U PLJEVLJIMA, dana 31.10.2013.godine.
Zapisničar,  S u d i j a,
Zora Leković Ljiljana Popović
PRAVNA POUKA:
Protiv ove presude dozvoljena je žalba u roku od 8.dana po prijemu
iste Višem sudu B. Polje, a preko ovog suda.
DOSTAVITI:
1 x ODT Pljevlja
2 x Optuženim