K.br.133/13
U IME CRNE GORE

Osnovni sud u Pljevljima, kao prvostepeni krivični sud, po sudiji Ljiljani Popović, uz sudjelovanje zapisničara Zore Leković u krivičnom predmetu protiv optuženog B.R. iz P. zbog krivičnog djela gradjenje objekta bez gradjevinske dozvole iz čl.326 a Krivičnog zakonika Crne Gore a po optužnom predlogu ODT Pljevlja Kt.br.319/13 od 01.10.2013.godine, nakon održanog glavnog i javnog pretresa u prisustvu zamjenika ODT Pljevlja Djurović Veljka i optuženog B.R.a,dana 16.10.2013. godine, donio je i javno objavio 

P R E S U D U
Optuženi B.R., JMBG ....,  od oca G.i majke K. rodjene J.ć, rodjen u P.dana
....godine, sa prebivalištem u P. Ul.D., državljanin CG, oženjen, otac dvoje
djece, zaposlen u JP "Č.",pismen, završio srednju stručnu školu, govori
srpskim jezikom, razumije crnogorski jezik, lošeg imovnog stanja, neosudjivan.
K R I V J E
Što je :
Početkom septembra 2013.godine u Ul.S. K. na katastarskoj parceli broj 5176/1
KO P. protivno čl.69 Zakona o uredjenju prostora i izgradnji objekta (Sl.list
CG br.51/08) kao investitor nastavio izgradnju započetog stambenog objekta
porodične kuće dimenzija 9 x 8 m bez prethodno pribavljene gradjevinske
dozvole na način što je nastavio radove na izgradnji drugog sprata "Giter"
blokovima i ukrovljenju porodične kuće te je inspektor zaštite prostora Č.Z.
dana 16.09.2013.godine izvršila inspekcijski pregled, utvrdila činjenično
stanje i isto konstatovala zapisnikom o inspekcijskom pregledu od
16.09.2013.godine,
Čime je izvršio krivično djelo gradjenje objekta bez gradjevinske dozvole iz
čl.326 a Krivičnog zakonika,
pa mu sud na osnovu već citiranog zakonskog propisa te primjenom članova
4,5,13,15,32,33,36, 42,52,53 i 54 Krivičnog zakonika Crne Gore te čl. 226,229
i 374 ZKP-a i z r i č e
USLOVNU OSUDU
Sa kojom se optuženom B.R. utvrdjuje kazna zatvora u trajanju od 6 /šest/
mjeseci i istovremeno odredjuje da se ista neće izvršiti ako optuženi u roku
od jedne godine dana ne izvrši novo krivično djelo.
Optuženi je dužan platiti ovom sudu na ime paušala iznos od 27,50 eura,
a ovo u roku od 15.dana po pravosnažnosti presude pod prijetnjom prinudnog
izvršenja.
O b r a z l o ž e nj e
Osnovno državno tužilaštvo u Pljevljima optužnim predlogom Kt.br.319/13 od
01.10.2013.godine, optužilo je B. R. iz P.a da je izvršio krivično djelo
gradjenje objekta bez gradjevinske dozvole iz čl.326a Krivičnog zakonika Crne
Gore a na način, mjesto i vrijeme bliže opisano izrekom ove presude. U
završnoj riječi zamjenik ODT Pljevlja ostajući pri podnijetom optužnom
predlogu predložio je da sud optuženog oglasi krivim i osudi po zakonu jer je
izvedenim dokazima utvrdjeno da je počinio krivično djelo koje mu je stavljeno
na teret.
Optuženi B. R. u svojoj odbrani na glavnom pretresu priznajući izvršenje
krivičnog djela i krivicu naveo je da već 26.godina sa porodicom živi kao
podstanar i obzirom da ima pljac u svojini u Ul.S.K. u P. negdje u toku
2006.godine započeo je izgradnju porodične kuće na tom pljacu i te godine
uradio prizemlje, mrtvu ploču i ozidao jedan sprat i zbog finansijskih
problema pošto jedini u porodici radi a od plate od 360,00 € izdržava suprugu
i dvoje djece koji su studenti prestao je sa gradnjom kuće. Dalje, je kazao da
je u septembru 2013.godine i to iz razloga što je izgradjeni dio zbog
dugogodišnjeg stajanja počeo da propada nastavio je radove na kući sa namjerom
da podigne sprat i ukrovi kuću. Započeo je izgradnju sprata "G." blokovima i
skoro da je ozidao sprat kad je došla inspektorka Č. Z. sa predstavnikom
policije i prekinula mu radove. Donijela je zapisnik po kome treba da prekine
sa radovima što je on i učinio. Optuženi je dalje kazao da ta njegova započeta
kuća nema gradjevinsku dozvolu a na tom području je izgradjeno 150 kuća a niko
nema gradjevinsku dozvolu, možda dvoje troje ima internu gradjevinsku dozvolu.
Znao je da za izgradnju objekata pa i porodične kuće potrebna je gradjevinska
dozvola. Jedino što nije znao za zakon iz 2008.godine po kome se plaća
zemljište. U medjuvremenu je ušao u postupak izdavanja gradjevinske dozvole. U
završnoj riječi odluku o krivici i kazni je ostavio na ocjenu sudu.
U dokaznom postupku sud je saslušao svjedoka Č. Z., izvršio uvid u
fotoelaborat UP CB P. br.466/13 od 16.09.2013.godine,pročitao zapisnik o
inspekcijskoj kontroli broj 0401/10-265/13 od 16.09.2013.godine i pročitao
izvod iz KE za optuženog.
Nakon provedenog dokaznog postupka i ocjene izvedenih dokaza a pri tom
cijeneći odbranu optuženog ovaj sud je utvrdio činjenično stanje bliže opisano
izrekom ove presude.
Naime,javna optužba stavlja na teret optuženom B.R. da je izvršio krivično
djelo gradjenje objekta bez gradjevinske dozvole iz čl.326a Krivičnog zakonika
tako što je septembra mjeseca 2013.godine nemajući odobrenje za gradnju kao
investitor u Ul.Save Kovačevića u Pljevljima nastavio gradnju ranije započetog
objekta- porodične kuće dimenzija 9 x 8 m tako što je nastavio radove na
izgradnji drugog sprata "G." blokovima i ukrovljenje porodične kuće a što je
inspektor zaštite prostora Č. inspekcijskim nadzorom dana 16.09.2013.godine
utvrdila i zapisnički konstatovala i naložila Bujišiću da prekine izgradnju
objekta.Optuženi priznaje izvršenje krivičnog djela i krivicu navodeći da je
tačno da je septembra mjeseca 2013.godine nastavio radove na izgradnji
porodične kuće u Ul.S. K. i to nastavio izgradnju drugog sprata "G." blokovima
sa namjerom da ukrovi kuću, da nije imao gradjevinsku dozvolu i da mu je
poznato da je za izgradnju objekata treba imati gradjevinsku dozvolu kao i da
je nakon inspekcijske kontrole od 16.09.2013.godine prekinuo sa radovima i
ušao u postupak pribavljanja gradjevinske dozvole.
Priznanje optuženog B. R. je jasno, potupno i nedvosmisleno a kao takvo
potvrdjeno je i iskazom svjedoka Č.Z., inspektora zaštite prostora koja je
kazala da je dana 16.09.2013.godine obišla naselje G. zajedno sa policijskim
službenikom Mitović Radom zbog postojanja indicija da se u tom naselju gradi
bez gradjevinske dozvole i vidjela da na jednom objektu se izvode radovi, na
objektu su radili B. M. i neki K.pa ih je pitala ko je vlasnik objekta a oni
joj rekli da je to B. B.. Pozvali su B. da dodje na lice mjesta i dolaskom na
lice mjesta B. joj je rekao da nema gradjevinsku dozvolu pa je kao inspektor
zabranila daljnje radove i donijela zapisnik koji je uručila B.. Na licu
mjesta su zatekli da se izvode radovei na izgradnji drugog sprata "G."
blokovima.
Sud je cijenio iskaz svjedoka Č. Z.i stekao ubjedjenje da je ova svjedokinja
kranje istinito i nepristrasno posvjedočila činjenice koje su joj poznate u
okviru vršenja svojih redovnih radnih zadataka-inspektora zaštite prostora.
Osim toga navodi svjedokinje Č.nijesu u suprotnosti sa priznanjem optuženog.
Navode svjedokinje potvrdjuje i zapisnik o izvršenom inspekcijskom nadzoru
broj 0401/10-265/13 od 16.09.2013.godine kao i fotoelaborat UP CB P. broj
466/13 takodje od 16.09.2013. godine.
Dakle, u postupku je na osnovu priznanja optuženog B.R., iskaza svjedokinje
Č.Z. kao i ostalim dokazima u postupku utvrdjeno da je optuženi B.R.izvršio
krivično djelo gradjenje objekta bez gradjevinske dozvole iz čl.326a Krivičnog
zakonika kako mu je to javnom optužbom i stavljeno na teret te da je optuženi
djelo izvršio sa umišljajem jer je znao, a ovo po sopstvenom priznanju, da za
gradnju objekta mora imati odobrenje nadležnog organa-gradjevinsku dozvolu ali
je uprkos toj činjenici nastavio radove na izgradnji drugog sprata zidanjem
istog "G." blokovima, dakle djelovao je sa direktnim umišljajem pa ga je sud
kao umišljajnog učinioca oglasio krivim i osudio po zakonu.
Prilikom odlučivanja o vrsti i visini kazne sud je cijenio i svrhu uslovne
osude. Optuženi B.je priznao izvršenje krivičnog djela i krivicu. P. je
čovjek, otac dva studenta. Supruga mu je nezaposlena i lošeg je imovnog stanja
a pri tom i podstanar. Do sada nije dolazio u sukob sa zakonom što je
utvrdjeno iz izvoda iz KE a što upućuje na zaključak da nije sklon vršenju
krivičnih djela. U medjuvremenu je ušao u postupak dobijanja gradjevinske
dozvole za sporni objekat- porodičnu kuću kojom rješava stambeno pitanje svoje
porodice obzirom da je postanar. Ove okolnosti po mišljenju suda opravdavaju
izricanje uslovne osude jer je sud mišljenja da će se i samim upozorenjem uz
prijetnju kaznom dovoljno uticati na ovog optuženog da više ne vrši krivična
djela i na taj način se u cjelosti postići svrha kažnjavanja zakonom
predvidjena. Obzirom na sve ovo optuženom je utvrdjena kazna zatvora u
trajanju od 6 mjeseci što predstavlja zakonski minimum za ovo krivično djelo s
tim što je njeno izvršenje odloženo na period od godinu dana ukoliko optuženi
ne izvrši novo krivično djelo jer će se po mišljenju suda i ovom krivičnom
sankcijom u potpunosti ostvariti svrha kažnjavanja.
Odluka suda da optuženi plati na ime paušala plati iznos od 27,50 eura koji
iznos je odmjeren obzirom na dužinu trajanja i složenost krivičnog postupka te
imovno stanje optužene zasniva se na čl.226 i 229 ZKP-a .
OSNOVNI SUD U PLJEVLJIMA, dana 16.10.2013.godine.
Zapisničar,  S u d i j a,
Zora Leković  Ljiljana Popović
PRAVNA POUKA:
Protiv ove presude dozvoljena je žalba u roku od 8.dana po prijemu
iste Višem sudu B. Polje, a preko ovog suda.
DOSTAVITI:
1 x ODT Pljevlja
1 x Optuženom