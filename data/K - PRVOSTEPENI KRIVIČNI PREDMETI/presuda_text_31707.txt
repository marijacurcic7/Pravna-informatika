OSNOVNI SUD U ROŽAJAMA
K.br. 104/13
U IME CRNE GORE
Sudija Osnovnog suda u Rožajama Milosav Zekić, uz učešće zapisničara Aide
Luboder , rješavajući po optužnom predlogu Osnovnog državnog tužilaštva iz
Rožaja Kt.br. 139/13 od 12.07.2013.g. podnijet protiv okrivljenog M. M. iz
Bijelog Polja, zbog krivičnog djela nedavanje izdržavanja iz čl. 221. st. 1.
Krivičnog zakonika, nakon održanog glavnog i javnog pretresa dana
16.09.2013.g. u prisustvu Zamjenika Osnovnog državnog tužioca Aldina Kalača,
zakonskog zastupnika oštećenog A. Me., majke mu B. H., okrivljenog i njegovog
branioca adv. K. Č. iz B.Polja, donio je i dana 17.09.2013.g. javno objavio
P R E S U D U
Okrivljeni M.M. JMB 1804971280021, od oca O., majke U., rođene M., rođen,
18.04.1971.g. u Bijelom Polju, gdje i živi, državljanin Crne Gore, razumije
crnogorski jezik koji je i njegov jezik, pismen, završio VSS, zaposlen - prof.
Hemije sa dva časa nedeljno, ostvaruje mjesečnu zaradu u iznosu od 84,30 eura
, razveden, otac dvoje maloletne djece, srednjeg imovnog stanja, neosuđivan.
K R I V J E
Što je:
u periodu od 27.05.2013.g. do 11.09.2013.g. u Rožajama, ne daje izdržavanje
svom sinu A. M. u novčanom iznosu od 63,50 eura, na ruke zakonskog zastupnika
majke B. H. i to do petog u mjesecu za predhodni mjesec, a ta dužnost je
utvrđena na osnovu pravosnažne i izvršne presude Osnovnog suda u Rožajama
P.br. 272/12 od 30.11.2012.g.
- čime je izvršio krivično djelo nedavanje izdržavanja iz čl. 221. st. 1.
Krivičnog zakonika.
pa mu sud primenom pomenutog zakonskog propisa i čl. 4,13, 15, 32, 36, 42, 52,
53 i 54 Krivičnog zakonika i čl. 374. Zakonika o krivičnom postupku izriče
USLOVNU OSUDU
Kojom mu utvrđuje kaznu zatvora u trajanju od 45 (četrdesetpet) dana i
istovremeno određuje da se kazna neće izvršiti ukoliki osuđeni u roku od jedne
godine ne učini novo krivično djelo.
Da plati na ime troškova krivičnog postupka paušalni iznos od 30,00 eura, u
korist budžeta Crne Gore, u roku od 15 dana po pravosnažnosti ove presude.
O b r a z l o ž e nj e
Osnovno državno tužilaštvo iz Rožaja, podnijelo je ovome sudu optužni predlog
Kt.br. 139/13 od 12.07.2013.g. protiv okrivljenog M. M. iz Bijelog Polja, zbog
krivičnog djela nedavanje izdržavanja iz čl. 221. st. 1. Krivičnog zakonika
(KZ).
Na glavnom pretresu Zamjenik ODT-a Aldin Kalač je precizirao činjenični opis
djela kao u dispozitivu ove presude, te je predložio da sud okrivljenog oglasi
krivim zbog krivičnog djela koje mu je optužbom stavljeno na teret i da mu
izrekne uslovnu osudu kojom će mu utvrditi kaznu zatvora u trajanju od 45 dana
i istovremeno odrediti da se kazna neće izvršiti ukoliko okrivljeni u roku od
jedne godine ne izvrši novo krivično djelo.
Zakonski zastupnik oštećenog A. M., majka mu- B. H.je u završnoj riječi
istakla da se pridružuje krivičnom gonjenju ODT-a u odnosu na okrivljenog.
Branilac okrivljenog adv. K. Č. je u završnoj riječi predložio da sud njegovog
branjenika oslobodi od optužbe, jer nije dokazano da je učinio kriv. djelo
koje mu je optužbom stavljeno na teret, jer isti objektivno nije bio u
mogućnosti da izvrši presudu obzirom da se više puta obraćao B. H. i nadležnim
organima da bi mu Bajra dostavila žiro račun na koji bi vršio uplate po
navedenoj presudi na ime izdržavanja svog djeteta, tako da u konkretnom
slučaju postoji mogućnost primjene čl. 221. st. 2. KZ da se okrivljeni
oslobodi od optužbe.
Okrivljeni je u svojoj odbrani istakao, da je sa B.H. živio u vanbračnoj
zajednici oko pet godina i da su u toj zajednici dobili sina A. M. rođen
11.12.2007.g. Pošto su zbog poremećenosti njihovih odnosa prestali da žive
zajedno u vanbračnoj zajednici, presudom Osnovnog suda u Rožajama P.br. 272/12
od 30.11.2012.g. njihovo dijete A. je povjereno na odgoj, čuvanje , vaspitanje
i izdržavanje njegovoj majci B. H., a on je obavezan da na ime doprinosa za
izdržavanje svakomjesečno plaća iznos od po 63,50 eura na ruke njegovoj majci
B.do petog u mjesecu za predhodni mjesec. Presuda je po pravosnažnosti postala
izvršna 27.05.2013.g. Istakao je da nije plaćao izdržavanje svom sinu A. sve
do 11.09. 2013.g. iz objektivnih razloga, a imao je sredstava da plaća
izdržavanje, jer nije bio u mogućnosti da postupi po navedenoj presudi i ako
je preuzeo sve što je u njegovoj moći da dođe do ž.računa zakonskog zastupnika
oštećenog - B. H. da bi na isti plaćao izdržavanje. Zbog toga se više puta
obraćao pismeno Centru za socijalni rad Rožaje i tražio da mu obezbijede
ž.račun B. H., a ukoliko ista ne poseduje žiro račun da stupe u kontakt sa
njom da bi otvorila žiro račun ili da mu omoguće da deponuje novac u Centar
ili da obezbijede da B. dođe u Centar da joj lično na ruke isplati izdržavanje
za dijete, što je tražio i usmeno više puta ali ga Centar nije obavijestio da
je postupio po njegovim zahtjevima. Takođe je slao i poruke B. da dovede
dijete na vakcinaciju u Bijelo Polje i da joj preda novac na ruke ili da mu
dostavi br. žiro računa da bi na isti uplatio izdržavanje za dijete, ali ona
nije dovodila dijete niti mu je poslala broj žiro računa, tako da joj nije
mogao isplatiti novac . Osim toga u dane kada je presudom određeno da viđa
dijete u prostorijama Centra, je radio u školi u Bijelom Polju, tako da nije
bio u mogućnosti da u te dane dođe u Rožaje i preda Bajri novac na ruke. Tek
kada je oštećena podnijela predlog za izvršenje osnovnom sudu u Bijelom Polju
i nakon što je ispravila predlog po nalogu suda i dostavila žiro račun uplatio
je sve zaostale rate na ime doprinosa za izdržavanje svog djeteta dana
11.09.2013.g. Predložio je da ga sud oslobodi od optužbe, jer nije izvršio
djelo za koje je optužen.
Po ovoj krivičnopravnoj stvari sud je izveo dokaze saslušao svedoka - B. H.,
pročitao presudu Osnovnog suda u Rožajama P.br. 272/12 od 30.11.2012.g.,
zahtjevi upućen Centru za socijalni rad Rožaje od 20.06.2013.g.,
30.04.2013.g., 31.07.2013.g., 16.04.2013.g., 06.08.2013.g., dvije potvrde u
prijemu pošiljki, predlog za izvršenje upućen Osnovnom sudu Bijelo Polje od
09.09.2013.g. i kreditni nalozi od 11.09.2013. - 3 kreditna naloga o uplati
sredstava od strane okrivljenog za izdržavanje A. M. i izvršio uvid u izvod iz
kaznene evidencije na ime okrivljenog, dok je odbio predlog branioca
okrivljenog za izvođenjem dokaza uvidom u akt Ju Centra za socijalni rad
Opština B.Polje i Mojkovac br. 01- 4132 od 29.04.2013.g. zahtejv okrivljenog
upućen Centru za socijalni rad B.Polje i Mojkovac od 20.06.2013.g.,
30.04.2013.g. 09.09.2013.g. i potvrda ovog Centra od 12.09.2013.g. , odgovor
na zahtjev JU Gimnazije M. D. od 12.09.2013.g., potvrda navedene gimnazije od
26.04.2013.g., ugovor o radu br. 284 od 30.05.2013.g., ugovor o povremenim
poslovima br. 1457 od 30.08.2013.g, jer je našao da je izvođenje ovih dokaza
suvišno obzirom na već utvrđeno činjenično stanje, tim prije što se isti ne
odnose na odlučne činjenice, koje su već utvrđene u postupku izvedenim
dokazima.
Cijeneći odbranu okrivljenog i sve izvedene dokaze kako pojedinačno tako i u
međusobnoj vezi u smislu čl. 370. st. 3. Zakonika o krivičnom postupku (ZKP),
sud je našao da je okrivljeni izvršio krivično djelo koje mu je optužbom
stavljeno na teret i da je zato kriv i krivičnopravno odgovoran.
Naime, svedok B. H. je izjavila, da je sa okrivljenim M. M. živela zajedno
skoro pet godina i da su u toj zajednici dobili sina A. Pošto nije mogla da
nastavi zajednički život sa njim, napustila ga je dana 25.03.2012.g., nakon
čega je pokrenula postupak pred Osnovnim sudom u Rožajama, pa je sud presudom
P.br. 272/12 od 30.11.2012.g. povjerio njoj na odgoj, čuvanje, vaspitanje i
izdržavanje njihovo dijete A., a M. je obavezan da na ime doprinosa za
izdržavanje njihovog djeteta svakomjesečno plaća iznos od 63,50 eura na ruke
njegovom zakonskom zastupniku tj. na njene ruke do petog u mjesecu za
predhodni mjesec. Okrivljeni Mersudin nije postupao po ovj presudi sve dok
nije podnijela predlog za izvršenje sudu u Bijelom Polju nakon čega je uplatio
izdržavanje za četiri mjeseca na njen žiro račun u ukupnom iznosu od 266,00
eura. Istakla je da je svakog drugog petka u mjesecu dovodila dijete u Centar
za socijalni rad u Rožajama i očekivala da okrivljeni dođe da vidi dijete kako
je to određeno presudom i da joj na ruke isplati izdržavanje za dijete ali on
nije dolazio i nije tražio da vidi dijete. Okrivljeni joj je slao poruke i
tražio da mu dostavi žiro račun koji nije imala pa mu je odgovorila da treba
da poštuje presudu i da joj novac isplati kako je navedeno u presudi. U Centru
za socijalni rad su joj kazali da se okrivljeni obraćao pismenim zahtjevima,
ali im nije nudio da ostavi novac za izdržavanje. Iskaz ovog svedoka, sud je
ocijenio kao objektivan i uvjerljiv a dovodeći isti u vezu sa navodima iz
presude ovoga suda P.br. 272/12 od 30.11.2012.g. zaista se nesumnjivo utvrđuje
da okrivljeni u kritičnom periodu nije davao izdržavanje svom sinu A. na način
i u iznosu kako je to utvrđeno navedenom pravosnažnom i izvršnom presudom a
što ni okrivljeni ne spori. To što se okrivljeni obraćao Centru za socijalni
rad Rožaje i tražio od Centra da mu dostave žiro račun B. H., i tražio od
Bajre porukom da mu dostavi žiro račun je bez uticaja na drugačiji zaključak,
obzirom da takav način plaćanja nije određen presudom, već je presudom
određeno da isplatu vrši na ruke zakonskog zastupnika djeteta -Bajre Husović
do petog u mjesecu za predhodni mjesec, što nije činio. Razlozi koje
okrivljeni navodi u svojoj odbrani ne predstavljaju objektivne i opravdane
razloge zbog kojih nije davao izdržavanje, kod činjenice da je isti imao
sredstava za plaćanje izdržavanja, što ni on ne spori.
Iz presude Osnovnog suda u Rožajama P.br. 272/12 od 30.11.2012.g. se vidi da
je maloletno dijete parničnih stranaka M. M. i B. H., A. M., rođen
01.12.2007.g. povjeren na odgoj, čuvanje, vaspitanje i izdržavanje majci B.
H., a da je M. obavezan da na ime doprinosa za izdržavnje malol. A.
svakomjesečno plaća iznos od 63,50 eura na ruke njegovoj majci B. kao
zakonskom zastupniku do petog u mjesecu za predhodni mjesec. Presuda je
postala pravosnažna 10.04.2013.g., a izvršna 27.05.2013.g.. Ovaj dokaz sud je
prihvatio kao jasan i određen a dovodeći isti u vezu sa iskazom svedoka H. B.
nesumnjivo se utvrđuje da okrivljeni u kritičnom periodu nije davao
izdržavanje svom sinu A. na način i u iznosu kako je to utvrđeno navedenom
pravosnažnom i izvršnom presudom.
Sud je cijenio navode iz zahtjeva koje je okrivljeni uputio Centru za
socijalni rad Rožaje od 20.06.2013.g., 30.04.2013.g., 31.07.2013.g.,
16.04.2013.g., 06.08.2013.g., iz kojih se vidi da se okrivljeni obraćao Centru
za socijalni rad Rožaje sa zahtjevom da mu se omogući da dijete boravi kod
njega u Bijelom Polju, jer mu majka malol. djeteta uskraćuje pravo da ga viđa
i pokazuje materijalnu brigu o njemu, a odbila je da otvori žiro račun na
svoje ime, navode iz dvije potvrde o prijemu pošiljki iz kojih se vidi da su
Centru za socijalni rad poslate dvije pošiljke tj. dva zahtjeva, navode iz
predloga za izvršenje upućen Osnovnom sudu Bijelo Polje od 09.09.2013.g. i tri
kreditna naloga od 11.09.2013. iz kojih se vidi da je nakon podnošenja
predloga za izvršenje okrivljeni dana 11.09.2013.g. platio 266,00 eura na ime
izdržavanja svog djeteta po navedenoj presudi, pa je našao da isti nemaju
uticaja na drugačiji zaključak obzirom da se navedenim dokazima ne dovodi u
sumnju utvrđeno činjenično stanje da okrivljeni nije davao izdržavanje svom
malol. djetetu u iznosima i na način kako je to utvrđeno navedenom
pravosnažnom presudom.
Sud je cijenio iskaz okrivljenog, pa je isti prihvatio u dijelu u kojem ne
spori odlučne činjenice. Naime, okrivljeni ne spori da je pravosnažnom i
izvršnom presudom P.br. 272/12 od 30.11.2012.g. obavezan da plaća
svakomjesečno izdržavanje svom djetetu A. M. na ruke njegove majke B. H.do
petog u mjesecu za predhodni mjesec u iznosu oko 63,50 eura i da nije davao
izdržavanje u iznosima i na način kako je to utvrđeno presudom, do
11.09.2013.g. nakon što je B. kao zakonski zastupnik malol. A. podnijela
predlog za izvršenje, a imao je sredstava za plaćanje izdržavanja, pa je sud
njegov iskaz u ovom dijelu prihvatio kao objektivan, uvjerljiv i potkrijepljen
iskazom svedoka B.H. koji nalazi oslonca i u navodima i iz navedene presude.
Međutim, iskaz okrivljenog u dijelu u kojem navodi da iz objektivnih razloga
nije bio u mogućnosti da postupi po navedenoj presudi jer mu B. nije dostavila
žiro račun na koji bi uplatio izdržavanje, te se zbog toga obraćao i Centru za
socijalni rad, sud je ocijenio kao neobjektivan i usmjeren ka izbjegavanju
krivičnopravne odgovornosti, tim prije što navedene okolnosti ne predstavljaju
opravdane razloge za nedavanje izdržavanja u iznosima i na način kako je to
utvrđeno navedenom presudom, ako se ima u vidu nesporno utvrđena činjenica da
je okrivljeni imao sredstava za plaćanje izdržavanja. Osim toga, za postojanje
krivičnog djela nedavanje izdržavanja je irelevantno da li učinilac svjesno ne
daje izdržavanje u iznosima i na način kako je to utvrđeno presudom ili
objektivno nije u mogućnosti da to čini, tako da su okolnosti koje navodi
okrivljeni da iz objektivnih razloga nije bio u mogućnosti da plaća
izdržavanje irelevantne za postojanje djela u konkretnom slučaju.
Sa navedenih razloga, sud nije prihvatio tezu odbrane branioca okrivljenog da
njegov branjenik objektivno nije bio u mogućnosti da postupi po presudi i istu
izvrši obzirom da se više puta obraćao B. i nadležnim organima da mu B.
dostavi žiro račun na kojem bi plaćao izdržavanje svom djetetu, te da u
konkretnom slučaju postoji mogućnost primjene čl. 221. st. 2. KZ da se
okrivljeni oslobodi od optužbe.
Dakle, u postupku je utvrđeno da okrivljeni u periodu od 27.05.2013.g. do
11.09.2013.g. u Rožajama, ne daje izdržavanje svom sinu A. M. u novčanom
iznosu od 63,50 eura, na ruke zakonskog zastupnika majke B. H.i to do petog u
mjesecu za predhodni mjesec, a ta dužnost je utvrđena na osnovu pravosnažne i
izvršne presude Osnovnog suda u Rožajama P.br. 272/12 od 30.11.2012.g.
Cijeneći psihički odnos okrivljenog prema izvršenom krivičnom djelu, sud je
našao da je okrivljeni bio svjestan svog djela tj. svjestan da ne daje
izdržavanje svom djetetu koje je po zakonu dužan da izdržava u iznosima i na
način kako je to utvrđeno navedenom presudom i to je htio pa je postupao sa
umišljajem.
Pravnom ocjenom utvrđenog činjeničnog stanja sud je našao da su u radnjama
okrivljenog sadržani svi bitni elementi krivičnog djela nedavanje izdržavanja
iz čl. 221. st. 1. KZ za koje djelo je sud istog oglasio krivim i izrekao mu
uslovnu osudu, utvrđujući mu pri tom kaznu zatvora u trajanju od 45 dana i
istovremeno odredio da se kazna neće izvršiti ukoliko isti u roku od jedne
godine ne izvrši novo krivično djelo.
Prilikom izricanja ovakve vrste krivične sankcije sud je imao u vidu težinu
izvršenog krivičnog djela, stepen krivice okrivljenog, stepen nastupjele
posledice, okolnosti pod kojima je djelo izvršeno, držanje okrivljenog nakon
izvršenog djela, njegove porodične prilike i raniju neosuđivanost, pa je sud
imajući pri tom u vidu svrhu uslovne osude našao da je imalo mjesta izricanju
ovakve vrste krivične sankcije ubijeđen da će upozorenje uz prijetnju kazne u
dovoljnoj mjeri uticati na okrivljenog da ubuduće ne vrši bilo kakva krivična
djela.
Na osnovu čl. 229. u vezi čl. 226. st. 2. tač. 9. i st. 3. ZKP, sud je
obavezao okrivljenog da plati na ime troškova krivičnog postupka paušalni
iznos 30,00 eura, u korist budžeta Crne Gore.
Sa izloženog odlučeno je kao u dispozitivu ove presude.
OSNOVNI SUD U ROŽAJAMA, dana 17.09.2013.g.
Zapisničar,S U D I J A,
Aida Luboder s.r.Milosav Zekić s.r.
PRAVNA POUKA: Protiv ove presude može se izjaviti žalba u roku od 8 dana od
dana prijema iste i to Višem sudu u Bijelom Polju, a preko ovog suda.