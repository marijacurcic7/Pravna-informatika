OSNOVNI SUD U ROŽAJAMA
K.br.157/13.
U IME CRNE GORE
OSNOVNI SUD U ROŽAJAMA i to Predsjednik suda Camić Zahit, kao sudija
pojedinac, sa zapisničarem Murić Zilhom, odlučujući po optužnom predlogu
Zamjenika Osnovnog Državnog Tužilaštva Selmanović Armina iz Rožaja
Kt.br.197/13. od 18.10.2013.godine, protiv okrivljenog Dž. A. iz Rožaja zbog
krivičnog djela nasilje u porodici ili porodičnoj zajednici iz
čl.220.Krivičnog Zakonika, nakon održanog glavnog i javnog pretresa u
prisustvu Osnovnog Državnog Tužioca iz Rožaja, oštećene E. K. i orkivljenog,
dana 11.11.2013.g. donio je i javno objavio,
P R E S U D U
Okrivljeni Dž. A. JMB ., od oca M. i majke U. rodjene L., rodjen .godine, u
Rožajama, državljanin CG, oženjen, otac dvoje maloljetne djece, završio SSS,
maternji jezik mu je Bosanski a razumije Crnogorski jezik, nije u radnom
odnosu, srednjeg imovnog stanja, neosudjivan.
K R I V J E
Što je:
Dana 02.10.2013.godine, oko 09,00 časova u porodičnoj kuć i naselju Bandžovo
brdo, u Rožajama, primjenom grubog nasilja, narušio tjelesni integritet člana
svoje porodice, vanbračne supruge E. K., na način što je stisnutim pesnicama ,
šakama i nogama više puta udarao po glavi i tijelu, nanoseći joj tom prilikom
lake tjelesne povrede u vidu nagnječenja kože, nosa sa razderinom praćeno
prelomom nosnih kostiju sa beznačajnim pomijeranjem koštanih ulomaka i krvnog
podliva u predjelu zadnje strane desne potkoljenice,
čime je izvršio krivično djelo nasilje u porodici ili u porodičnoj zajednici
iz čl.220 st.1. Krivičnog Zakonika Crne Gore.
Pa mu sud na osnovu pomenutog zakonskog propisa primjenom čl.4,.13,15,
32,36,52,53,54 Krivičnog Zakonika Crne Gore, čl.226,229,374 Zakonika o
krivičnom postupku izriče.
USLOVNU OSUDU
Kojom mu utvrdjuje KAZNU ZATVORA u trajanju od 45 (četrdeset pet) dana, i
istovremeno odredjuje da se ista neće izvršiti ukoliko osudjeni u roku od 1
(jedne) godine ne učini novo krivično djelo.
Da plati u korist budžetskih sredstava na ime troškova krivičnog postupka
iznos od 60,50 eura, i na ime paušala iznos od 40,00 eura, u roku od 15 dana
po pravnosnažnosti presude.
O b r a z l o ž e nj e
ODT iz Rožaja, podnio je optužni predlog Kt.br.197/13 od 18.10.2013.godine,
protiv okrivljenog A. Dž. iz Rožaja zbog krivičnog djela nasilje u porodici
ili porodičnoj zajednici iz čl.220.st.1. Krivičnog Zakonika Crne Gore.
Na glavnom pretresu Zamjenik ODT-a, istakao je da je izvedenim dokazima kao i
priznanjem okrivljenog utvrdjeno da je okrivljeni izvršio krivično djelo za
koje je optužen. Predložio je da sud okrivljenog za izvršeno krivično djelo
oglasi krivim i izrekne mu uslovnu osudu kojom će mu utvrditi kaznu zatvora u
trajanju od 45 dana, i istovremeno odrediti da se ista neće izvršiti ukoliko
isti u roku od 1 godine ne učini novo krivično djelo.
Oštećena E. K. nije se pridružila krivičnom gonjenju ODT-a u odnosu na
okrivljenog i nije postavila imovinsko pravni zahtjev.
Okrivljeni A. Dž. na glavnom pretresu je izjavio da priznaje izvršenje
krivičnog djela i krivicu za krivično djelo za koje je optužen.
Okrivljeni je objasnio izvršenje krivičnog djela ističući da sa oštećenom živi
u vanbračnoj zajednici skoro tri godine u kojoj su izrodili dvoje djece.
Oštećena mu u poslednje vrijeme pravi probleme, želi da se pita u kući i novac
koji posjeduju drži kod sebe. Često tuče njihovu djecu, tako da zbog toga se
svadjaju. Roditelji oštećene miješaju se u njihov brak. Dana 02.10. ove godine
trebali su da idu zajedno za Rašku, radi pregleda djeteta kod lekara. Oštećena
mu je predložila da odmah podju te je kazao da sačeka da uzme novac kod
roditelja kao i vozilo od strica. Oštećena je počela da galami, tako da je
njihova ćerka počela da plače.Kad je oštećena njihovu ćerku bacila na krevet,
prišao je do iste i upozorio je da više dijete ne tuče i odgurnuo je. Oštećena
ga je počela psovati govoreći mu „gabelji, cigani...“. Takodje mu je govorila
da je njeni roditelji stalno pomažu. Njihov sin počeo je da plače te je
predložio da pridje do djeteta i da mu da hranu. Kad je oštećena njihovog sina
bacila na krevetu, prišao je do nje i od istog je udaljio. Oštećena je uzela
torbicu koja je bila na stolu okrenula se i glavom udarila od ormar. Počela
joj je teći krv, tako da je uzeo krpu i istoj stavio na naos da bi joj krv
zaustavio. Oštećena je pozvala roditelje koji su došli u njihovoj kući i
počeli ga psovati. Oštećena je sa njenim roditeljima pošla od njega a nakon
toga policija je došla i privela ga u stanicu. E. nije udarao pesnicama i
šakama po glavi, niti je istoj nanio bilo kakve povrede. Sa istom je nastavio
vanbračnu zajednicu.
Na glavnom pretresu sud je izveo dokaze:
Saslušao u svojstvu svjedoka-oštećene E. K., pročitao izvještaje ljekara
jedinice za HMP u Rožajama br.13069/13/X od 02.10.2013.godine, specijaliste
Doma zdravlja u Rožajama br.3024 od 02.10.2013.godine, rendgenskog kabineta
JZU Dom zdravlja Rožaje od 02.10.2013.godine, pročitao izvod iz kaznene
evidencije na ime okrviljenog, po saglasnosti stranaka pročitao nalaz i
mišljenje vještaka za sudsku medicinu Dr. Nemanje Radojevića od
08.10.2013.godine.
Svjedok-oštećena E. K. istakla je :
Da sa okrivljenim tri godine živi u vanbračnoj zajednici u kojoj su izrodili
dvoje djece.
Dana 02.10.ove godine, sa okrivljenim je trebala da ide za Rašku radi pregleda
djeteta kod lekara. Okrivljenom je kazala da podje kod njegovih roditelja i
uzme novac na šta joj je isti odgovorio da neće to da uradi, već da ona uzme
novac koji posjeduje kao uštedjevinu. Istom je kazala da neće da idu za Rašku.
Tada je pozvala telefonom majka sa kojom se predhodno dogovorila da sa njima
ide do Raške. Istoj je kazala da neće da idu jer nemaju novac. Kada je
okrivljeni čuo taj razgovor kazao joj je da isti prekine i opsovao je. Pogodio
je plastičnom flašom od kokakole tako da je medju njima došlo do verbalne
prepirke. Okrivljeni je dohvatio rukama oborio je na krevet i počeo je udarati
stisnutim pesnicama i šakama u predjelu glave i tijela. Njihova ćerka je
počela plakat te je okrivljeni uzeo kod njega. Pokušala je da ćerku uzme od
okrivljenog ali joj isti to nije dozvolio. Pošla je na sprat od kuće da uzme
sina. Okrivljeni je mislio da će ona da ide od njega i stisnutim pesnicama i
nogama je više puta udario u predjelu glave i tijela. Došla je njena svekrva
U. i počela je psovati. Okrivljeni je prišao i ponovo je udario stisnutim
pesnicama i nogama. Istom je govorila da to ne radi. Kad je pošla da uzme
djecu okrivljeni je prišao i stisnutom pesnicom je udario u predjelu nosa.
Počela joj je teći krv. Svekrva je i dalje počela grditi i u tom momentu su
došli njeni roditelji. Roditeljima je ispričala šta se dogodilo i sa istima je
pošla u policiju a nakon toga u Domu zdravlja radi pregleda. Sa okrivljenim je
nastavila da živi u vanbračnoj zajednici.
Sudski vještak medicinske struke Dr. Nemanja Radojević u pisanom nalazu i
mišljenju istakao je da su u medicinskoj dokumentaciji koja je izdata na ime
oštećene konstatovane povrede i to: - nagnječenje kože nosa sa razderinom
praćeno prelomom nosnih kostiju sa beznačajnim pomijeranjem koštanih ulomaka.
te povrede su posledica dejstva tupine, mehaničke sile i nastala je usled
jednokratnog direktnog dejstva aktivno zamahnutog mehaničkog orudja-udarca,
tipično pesnicom. Ta povreda nije mogla nastati usled naglog okretanja glave i
udara nosem u ormar. Krvni podliv u predjelu zadnje strane desne potkoljenice
koja je posledica dejstva tupine mehaničke sile i mogla je nastati usled
jednokratnog direktnog dejstva-udarca, kao i usled pada i udara o tvrdu
podlogu.Da su opisane povrede pojedinačno i zbirno lake tjelesne povrede.
Oštećena je imala i crvenilo u predjelu spoljašnjih strana obije butine u
obliku otiska dlana što ne predstavlja povredu u sudsko-medicinskom smislu.
Uznemirenost kod oštećene praćena je povrišenim krvnim pritiskom i to
predstavlja akutnu psihičku reakciju na stresni dogadjaj, kao prolaznog
karaktera.
Sud je cijeneći priznanje okrivljenog za izvršeno krivično djelo, izvedene
dokaze pojedinačno i u vezi sa ostalim izvedenim dokazima, te je na osnovu
takve ocjene utvrdio činjenično stanje kao u izreci presude, koje proizilazi:
Iz priznanja okrivljenog za izvršeno krivično djelo čije je priznanje sud uzeo
kao dokaz jer je potvrdjeno izvedenim dokazima. Medutim, obješnjenje
okrivljenog u vezi izvršenja krvičnog djela a koje se odnosi da oštećenoj nije
nanio povrede udarcem pesnicom u predjelu nosa, već da je te povrede ista
zadobila udarom od ormar, sud nije mogao prihvatiti jer je u tom dijelu isto
usmjereno ka umenjenju krivičnopravne odgovornosti i suprotno je izvedenim
dokzima.
Iz iskaza svjedoka – oštećene E. proizilazi jasan i potpun opis dogadjaja
izmedju nje i okrivljenog pomenutog dana u njihovoj kući gdje žive u
vanbračnoj zajednici. Ista je na jasan i nedvosmislen način predstavila
predmetni dogadjaj koji se u odlučnim činjenicama podudara sa objašnjenjem
okrivljenog a potvrdjen je ostalim izvedenim dokazima, tako da je njen iskaz
sud prihvatio kao tačan i ubjedljiv.
Iz medicinske dokumentacije izdate na ime oštećene proizilazi da su istoj
konstatovane povrede prilikom pregleda, tako da je sud ove dokaze prihvatio
kao vjerodostojne i ničim nedovedene u sumnju.
Iz nalaza i mišljenja sudskog vještaka Dr. Nemanje Radojevića proizilazi
vrsta, težina zadobijenih povreda kod oštećene te i sredstvo čime su iste
mogle biti nanijete. Ovaj nalaz i mišljenje sud je prihvatio kao realan i
stručan, tako da se pomenute povrede koje je oštećena pomenutog dana zadobila
i pravno kvalifikuju kao lake tjelesne povrede nanijete udarcem pesnice na
način kako je to oštećena i predstavila.
Iz izvoda iz kaznene evidencije proizilazi da okrivljeni nije osudjivan, tako
da je ovaj dokaz sud prihvatio kao vjerodostojan.
Pravnom ocjenom utvrdjenog činjeničnog stanja sud je našao da su u radnjama
okrviljenog sadržani svi bitni elementi krivičnog djela nasilje u porodici ili
u porodičnoj zajednici izvršenog na način, vrijeme i mjestu kako je opisano u
izreci presude. Iz činjeničnog stanja proizilazi da je okrivljeni pomenutog
dana prema svojoj vanbračnoj supruzi kao članu svoje porodice primijenio grubo
nasilje i na taj način narušio njen tjelesni i druševni integritet. Isti je
bio svjestan da postupajući na opisani način vrši grubo nasilje nad članom
svoje porodice i da narušava njen tjelesni i duševni integritet, što se ogleda
u nanošenju opisanih povreda koje su kod iste izazvale psihičke reakcije, koje
izvršenje krivičnog djela je u konkretnom slučaju htio, pa je u izvršenju
istog postupao sa direknim umišljajem.
Za izvršeno krivično djelo sud je našao da je okrivljeni krivičnopravno
odrogovran, te ga je sud za isto oglasio krivim, pošto je našao da nema
elemenata koji bi isključivali njegovu krivičnopravnu odgovornost i za isto mu
izrekao uslovnu osudu, utvrdjujući mu pritom kaznu zatvora u trajanju od 45
dana, i istovremeno odredjujući da se ista neće izvršiti ukoliko isti u roku
od 1 godine ne izvrši novo krivično djelo.
Prilikom izricanja uslovne osude kao mjere upozorena okrivljenom sud je imao u
vidu ličnost izvršioca ovog krivičnog djela, njegovo priznanje i kajanje za
izvršeno krivično djelo, da je otac dvoje maloljetne djece, da nije u radnom
odnosu, da je sa oštećenom nastavio vanbračnu zajednicu, da nije osudjivan, pa
mu je sud u tom smislu vodeći računa o svrsi uslovne osude u okviru opšte
svrhe krivičnih sankcija izrekao uslovnu osudu kao mjeru upozorenja, ubijedjen
da će se upozorenjem uz prijetnju kaznom dovoljno uticati da više ne vrši
krivična djela.
U smislu čl.226 i 229. ZKP-a, sud je obavzao okrivljenog da plati u korist
budžetskih sredstava na ime troškova krivičnog postupka iznos od 60,50 eura,
koji troškovi se odnose na ime naknade za vještačenje od strane vještaka
medicinske struke, kao i da plati 40,00 eura, na ime paušala pri čemu je imao
u vidu trajanje i složenost krivičnog postupka.
OSNOVNI SUD U ROŽAJAMA, dana 11.11 .2013.godine.
Zapisničar PREDSJEDNIK SUDA
Murić Zilha s.r. Zahit Camić s.r.
PRAVNA POUKA: Protiv ove presude može se izjaviti žalba u roku od 8 dana, od
dana prijema iste i to Višem sudu u Bijelom Polju preko ovog suda.