OSNOVNI SUD U ROŽAJAMA
K.br. 79/13
U IME CRNE GORE
Sudija Osnovnog suda u Rožajama Milosav Zekić, uz učešće zapisničara Aide
Luboder , rješavajući po optužnom predlogu Osnovnog državnog tužilaštva iz
Rožaja Kt.br.91/13 (spojen mu Kt. br. 111/13) od 20.06.2013.g. podnijet protiv
okrivljenih S. D. iz s. Biševo, Opština Rožaje, zbog krivičnog djela
ugrožavanje sigurnosti iz čl. 168. st. 2. u vezi st. 1. Krivičnog zakonika i
E. M. i E. M. iz s. Biševo, Opština Rožaje, zbog krivičnog djela ugrožavanje
sigurnosti iz čl. 168. st. 1. u vezi čl. 23. st. 2. Krivičnog zakonika, nakon
održanog glavnog i javnog pretresa u prisustvu Zamjenika Osnovnog državnog
tužioca Armina Selmanovića i okrivljenih, dana 17.09.2013. donio je i javno
objavio
P R E S U D U
Okrivljeni S. D., JMB ., od oca I. i majke R. rođene Murić, rođen ..godine, u
selo Biševo, Opština Rožaje, gdje i živi, državljanin Crne Gore, razumije
crnogorski jezik koji je i njegov jezik, nezaposlen, oženjen, otac petoro
djece, pismen, završio osnovnu školu, siromašnog imovnog stanja, osuđivan
presudom Opštinskog suda Rožaje K.br. 242/85 od 24.10.1985.g. zbog krivičnog
djela iz čl. 46/2 KZ CG na novčanu kaznu u iznosu od 4.000,00 dinara, presudom
Opštinskog suda Rožaje K.br. 27/86 od 11.03.1986.g. zbog krivičnog djela iz
čl. 143/1 KZ SRCG na novčanu kaznu u iznosu od 6.000,00 dinara, presudom
Osnovnog suda Rožaje K.br. 255/10 od 28.01.2011.g. zbog krivičnog djela iz čl.
324/1 KZ na kaznu zatvora u trjanju od 45 dana u iznosu od 4.000,00 dinara
Okrivljeni E. M., JMB ., od oca A. i majke N. rođene K., rođen ..godine, u
Rožajama, živi u selo Biševo, Opština Rožaje, državljanin Crne Gore, razumije
crnogorski jezik koji je i njegov jezik, nezaposlen, oženjen, otac četvoro
djece od kojih je dvoje maloljetno, pismen, završio osnovnu školu, siromašnog
imovnog stanja, osuđivan presudom Osnovnog suda Rožaje K.br. 293/09 od
19.02.2010.g. zbog krivičnog djela iz čl. 412/2 KZ na kaznu zatvora u trajanju
od 30 dana, presudom Osnovnog suda Rožaje K.br. 17/11 od 16.03.2011.g. zbog
krivičnog djela iz čl. 403/1 KZ na kaznu zatvora u trajanju od 30 dana
Okrivljeni E.M., JMB ., od oca A. i majke N. rođene K., rođen ..godine, u
Rožajama, živi u selo Biševo, Opština Rožaje, državljanina Crne Gore, razumije
crnogorski jezik koji je i njegov jezik, nezapošljen, oženjen, otac petoro
djece, od kojih je četvoro maloljetno, pismen, završio osnovnu školu,
siromašnog imovnog stanja, osuđivan, presudom Osnovnog suda Rožaje K.br.
280/94 od 29.09.1995.g., zbog krivičnog djela iz čl. 207/3 KZ RCG na kaznu
zatvora u trajanju od 30 danapresudom Osnovnog suda Rožaje K.br. 161/93 od
30.10.1997.g., zbog krivičnog djela iz čl. 143/2 KZ na kaznu zatvora u
trajanju od 3 mjeseca uslovno za 2 godine, presudom Osnovnog suda Rožaje
K.br.66/01 od 22.03.2005.g., zbog krivičnog djela iz čl. 151/2 KZ CG na kaznu
zatvora u trajanju od 6 mjeseci.
K R I V I SU
Što su:
S. D., dana 25.05.2013.godine, oko 14,00 h, na putu u selu Biševo, Opština
Rožaje, ugrozio sigurnost više lica i to: E. M. i E. M., prijetnjom da će
napasti na njihov život i tijelo, na način što ih je zaustavio dok su
prolazili vozilom, prišao do njih i uputio im prijeteće riječi: “što ste vi
meni prijetili u mrtvu glavu kod F. K. u Šumarstvu, jebaću vam majku ako živ
budem, platit ćete vi meni”, “doćiću da vučem građu, dođite vi jebaću vam
majku, platit ćete vi meni ako budem živ”,
- čime je izvršio krivično djelo ugrožavanje sigurnosti iz čl. 168. st. 2. u
vezi st. 1. Krivičnog zakonika.
E. M. i E. M., dana 25.05.2013.godine, oko 14,00 h, na putu u selu Biševo,
Opština Rožaje, zajednički, ugrozili sigurnost S. D., prijetnjom da će napasti
na njegov život i tijelo, na način što su mu govorili prijeteće riječi:
“uhvatit ćemo te u šumu, ubićemo te, prebićemo te”,
- čime su kao saizvršioci izvršili krivično djelo ugrožavanje sigurnosti iz
čl. 168. st. 1. u vezi čl. 23. st. 2. Krivičnog zakonika.
pa ih sud primenom pomenutih zakonskih propisa i čl. 4,13,15,32,42, Krivičnog
zakonika, a u odnosu na okrivljenog S. D. i čl. 36, 45, 46, st. 1. tač. 5.
Krivičnog zakonika i u odnosu na okrivljene E. i E. M. i čl. 39. st. 2. tač.
3. Krivičnog zakonika i čl. 374. Zakonika o krivičnom postupku,
O S U Đ U J E
Okrivljenog Smaila Dacića na KAZNU ZATOVRA u trajanju od 45 (četrdesetpet)
dana.
Okrivljenog E. M. na NOVČANU KAZNU u iznosu od 600,00 (šestotina) eura.
Okrivljenog E. M. na NOVČANU KAZNU u iznosu od 600,00 (šestotina) eura.
Ako osudjeni E. i E. M. ne plate novčane kazne u roku od dva mjeseca po
pravosnažnosti ove presude, ista će se zamijeniti kaznom zatvora, tako što će
se za svakih započetih 25,00 eura novčane kazne odrediti jedan dan kazne
zatvora.
Obavezuju se okrivljeni da plate na ime troškova krivičnog postupka paušalni
iznos od po 30,00 eura, u korist Budžeta Crne Gore, u roku od 15 dana po
pravosnažnosti ove presude.
O b r a z l o ž e nj e
Osnovno državno tužilaštvo iz Rožaja, podnijelo je ovome sudu optužni predlog
Kt.br.91/13 (spojen mu Kt. br. 111/13) od 20.06.2013.g. protiv okrivljenih S.
D. iz s. Biševo, Opština Rožaje, zbog krivičnog djela ugrožavanje sigurnosti
iz čl. 168. st. 2. u vezi st. 1. Krivičnog zakonika (KZ) i E. M. i E. M. iz s.
Biševo, Opština Rožaje, zbog krivičnog djela ugrožavanje sigurnosti iz čl.
168. st. 1. u vezi čl. 23. st. 2. KZ.
Na glavnom pretresu Zamjenik ODT -a Armin Selmanović je ostao pri podnijetom
optužnom predlogu, te je predložio da sud okrivljene oglasi krivim i
okrivljenog S.D. osudi na kaznu zatvora u trajanju od 45 dana kao ublaženu
kaznu, a da okrivljene E. i E. M. osudi na novčane kazne u iznosu od po 600,00
eura.
Okrivljeni S. D. je u svojoj odbrani istakao da je sa okrivljenim E. i E.
Mehovićem bio u dobrim odnosima sve dok nije uzeo da izvlači građu iz šume u
selu Paučina i vrši usluge prevoza do brente R. M. koji je uzeo koncesije u
Paučini. Nakon toga E.i E. su učestalo prolazili seoskim putem pored njegove
kuće i provocirali ga iako postoji drugi put koji vodi ka njihovoj kući. Da je
dana 25.05.2013.g. oko 14,00 h primjetio okrivljene E. i E. da vozilom prolaze
putem pored njegove kuće, pa je izašao na put i zaustavio ih u namjeri da ih
zamoli da više ne prolaze tim putem . Kada je E. zaustavio vozilo obratio se
E. i rekao mu "ti E. tražiš belaja" našta mu je on odgovorio "doćićeš ti u
šumu", a zatim su on i E . počeli da mu prijete, govoreći mu "uhvatićemo te u
šumu, ubićemo te, prebićemo te" i sl. od kojih prijetnji se uplašio i osjećao
ugroženim . U tom momentu mu je zazvonio telefon pa se malo udaljio od vozila
da bi obavio razgovor, a tada su došle na lice mjesta njegova supruga i ćerke,
pa je E. psovao i njegovu ćerku. On nije upućivao nikakve prijetnje
okrivljenim E. i E. i nije im govorio da će mu platiti, niti im je psovao
majku a kazao im je da je čuo da mu prijete kod F. K.. Sa okrivljenim E. i E.
se izmirio i sada su u dobrim odnosima. Predložio je da ga sud oslobodi od
optužbe, a ako ga oglasi krivim da ga što blaže kazni.
Okrivljeni E. M.u svojoj odbrani je istakao, da je dana 25.05.2013.g. oko
14,00 h sa svojim bratom E. i F. H. prolazio putem kroz selo Biševo, putničkim
vozilom kojim je on upravljao. Kada su prolazili pored kuće okrivljenog S. D.,
on ih je zaustavio i njemu i E.u uputio prijeteće riječi “što ste vi meni
prijetili kod F. K. u mrtvu glavu, platićete vi meni, ako ja budem živ, jebaću
vam majku", od kojih prijetnji se uplašio i osjećao se ugroženim. U tom
momentu su došle S. žena i ćerke i odvele ga kući. Ni on ni E. nijesu
upućivali okrivljenom S. prijeteće riječi i nijesu izlazili iz auta. Naveo je
da je sa okrivljenim S. od ranije bio u dobrim odnosima, a da je do
nesporazuma došlo kada se S. dogovarao sa R. M. da mu izvlači građu od
koncesija iz šume koju oni spore, pa su mu kazali da ne izvlači ovu građu dok
ne riješe spor, što on nije prihvatio. Sa okrivljenim S. se izmirio i sada su
u dobrim odnosima. Predložio je da ga sud oslobodi od optužbe, a ako ga oglasi
krivim da ga što blaže kazni.
Okrivljeni E. M. u svojoj odbrani je istakao, da je dana 25.05.2013.g. oko
14,00 h sa svojim bratom E. i F. H. prolazio kroz selo Biševo putničkim
vozilom kojim je upravljao E.. Na putu ih je zaustavio okrivljeni S. D. i
rekao im "što ste vi mene prijetili u mrtvu glavu kod F. K. u Šumarstvu ,
"jebaću vam majku ako budem živ, platićete vi meni, doćiću da vučem građu,
dođite vi, jebaću vam majku. platiće te vi meni ako budem živ". Od ovih
prijetnji se osjećao ugroženim, jer se plašio da ih okrivljeni S.ne ostvari.
Na ove prijetnje oni mu nijesu odgovorili, tako da mu nijesu prijetili da će
ga ubiti i prebiti u šumu. Tada su kod njih došle supruga i dvije ćerke
okrivljenog S. i povele ga kući. Sa okrivljenim S. je ranije bio u dobrim
odnosima, a do nesporazuma je došlo kada se on pogađao sa R. M. da izvlači iz
šume građu od koncesija koju oni spore prije nego što se riješi spor, čemu su
se oni protivili . Sa okrivljenim S. se izmirio i sada su u dobrim odnosima.
Predložio je da ga sud oslobodi od optužbe, a ako ga oglasi krivim da ga što
blaže kazni.
Po ovoj krivičnopravnoj stvari sud je izveo dokaze, saslušao svedoke F.H., R.
D., E. D., i izvršio uvid u izvode iz kaznenih evidencije na ime okrivljenih.
Cijeneći odbranu okrivljenog i sve izvedene dokaze kako pojedinačno tako i u
međusobnoj vezi, u smislu čl. 370. st. 3. Zakonika o krivičnom postupku (ZKP),
sud je nesumnjivo utvrdio da su okrivljeni izvršili krivična djela koja su im
optužbom stavljena na teret i da su zato krivi i krivičnopravno odgovorni.
Naime, svedok F. H. je izjavio, da je dana 25.05.2013.g. bio u društvu sa E. i
E. M.. Kada su putničkim motornim vozilom, kojim je upravljao E., prolazili
putem kroz selo Biševo zaustavio ih je okrivljeni S. D. i uputio im riječi
"što ste mi prijetili kod F. K. u mrtvu glavu, ja ću doći da vučem građu u
šumu, a vi dođite ako smijete,platićete vi meni, jebaću vam majku ako budem
živ". Nakon toga se E.raspravljao sa S., ali mu ni on ni E.nijesu upućivali
prijeteće riječi da će ga uhvatiti u šumu i da će ga ubiti i prebiti. Tada su
kod njih došle S. žena i ćerke i odvele ga kući. Iskaz ovog svedoka, sud je
prihvatio u dijelu u kojem navodi da je okrivljeni S. uputio navedene riječi
okrivljenim E. i E., jer je njegov iskaz, u ovom dijelu, potkrijepljen
iskazima okrivljenih E. i E.,tako da nema sumnje u drugačije činjenično
stanje. Međutim, iskaz ovog svedoka u dijelu u kojem navodi da okrivljeni E. i
E. nijesu uputili prijetnje okrivljenom S., sud nije prihvatio jer je isti
neuvjerljiv, neobjektivan i opovrgnut iskazima svedoka R. i E. D. koji nalaze
oslonca i u iskazu okrivljenog S. D., tako da je očigledno da isti sa ovakvim
kazivanjem nastoji da pomogne okrivljenim E. i E. da izvjegnu krivičnopravnu
odgovornost.
Svedok je R. D. je izjavila, da ju je dana 25.05.2013.g. oko 14,00 h pozvala
njena ćerka Edisa i kazala joj da se njen suprug S. svađa na putu sa nekim, pa
je pošla na lice mjesta i vidjela okrivljene E.i E. M. i njihovog saputnika F.
H. u putničkom vozilu, koje je bilo zaustavljeno na putu, a do njih se nalazio
njen suprug S. koji im je govorio da nije pošteno da se okreću oko kuće i
prijete njemu i djeci. Tom prilikom okrivljeni E. i E. su uputili prijetnje S.
govoreći mu "doćićeš ti u šumu, uhvatićemo te i prebićemo te" i to su
ponavljali više puta, a S. joj je kasnije pričao da su mu oni iste riječi
upućivali i prije njenog dolaska, a da on njima nije prijetio, niti im je
prijetio nakon njenog dolaska na lice mjesta. Iskaz ovog svedoka u dijelu u
kojem navodi da su okrivljeni E. i E. upućivali prijetnje okrivljenom S., sud
je prihvatio kao uvjerljiv, objektivan i potvrđen iskazom svedoka E. D. i
iskazom okrivljenog S.. Međutim, iskaz ovog svedoka u dijelu u kojem navodi da
okrivljeni S. nije upućivao prijetnje okrivljenim E. i E., sud nije prihvatio
jer je isti neuvjerljiv i opovrgnut iskazom svedoka F.H. i okrivljenih E. i
E., tako da ovaj svedok, sa ovakvim kazivanjem nastoji da pomogne svom suprugu
da izbegne krivičnopravnu odgovornost.
Svedok E. D. je izjavila, da je dana 25.05.2013.g. vidjela da se vozilo marke
"Mercedes" sive boje zaustavilo na putu pored njnog oca S., nakon čega je čula
viku i galamu, pa je pozvla majku i sa njom i drugom sestrom pošla do vozila
da vidi o čemu se radi. Kada su došli do vozila vidjela je da se u istom
nalaze E. i E. M. i F. H., dok je S. bio pored vozila. Čula je da su E. i E.
govorili njenom ocu "doćićeš ti u šumu, uhvatićemo te i prebićemo te", a nije
čula da je njen otac uputio prijetnje E. i E.. Iskaz ovog svedoka u dijelu u
kojem navodi da su okrivljeni E. i Edin upućivali prijetnje okrivljenom S.,
sud je prihvatio kao uvjerljiv, objektivan i potvrđen iskazom svedoka R. D. i
iskazom okrivljenog S.. Međutim, iskaz ovog svedoka u dijelu u kojem navodi da
nije čula da je okrivljeni S. upućivao prijetnje okrivljenim E. i E., sud je
ocjenio kao neobjektivan i usmjeren ka tome da pomogne svom ocu da izbegne
krivičnopravnu odgovornost.
Iz izvoda iz kaznene evidencije na ime okrivljenog S. D., vidi se da je isti
osuđivan presudom Opštinskog suda Rožaje K.br. 242/85 od 24.10.1985.g. zbog
krivičnog djela iz čl. 46/2 KZ CG na novčanu kaznu u iznosu od 4.000,00
dinara, presudom Opštinskog suda Rožaje K.br. 27/86 od 11.03.1986.g. zbog
krivičnog djela iz čl. 143/1 KZ SRCG na novčanu kaznu u iznosu od 6.000,00
dinara, presudom Osnovnog suda Rožaje K.br. 255/10 od 28.01.2011.g. zbog
krivičnog djela iz čl. 324/1 KZ na kaznu zatvora u trjanju od 45 dana u iznosu
od 4.000,00 dinara, dok se iz izvoda iz kaznene evidencije na ime okrivljenog
E. M., vidi se da je osuđivan presudom Osnovnog suda Rožaje K.br. 293/09 od
19.02.2010.g. zbog krivičnog djela iz čl. 412/2 KZ na kaznu zatvora u trajanju
od 30 dana, presudom Osnovnog suda Rožaje K.br. 17/11 od 16.03.2011.g. zbog
krivičnog djela iz čl. 403/1 KZ na kaznu zatvora u trajanju od 30 dana, a iz
izvoda iz kaznene evidencije na ime okrivljenog E. M. vidi se da je osuđivan
presudom Osnovnog suda Rožaje K.br. 280/94 od 29.09.1995.g., zbog krivičnog
djela iz čl. 207/3 KZ RCG na kaznu zatvora u trajanju od 30 danapresudom
Osnovnog suda Rožaje K.br. 161/93 od 30.10.1997.g., zbog krivičnog djela iz
čl. 143/2 KZ na kaznu zatvora u trajanju od 3 mjeseca uslovno za 2 godine,
presudom Osnovnog suda Rožaje K.br.66/01 od 22.03.2005.g., zbog krivičnog
djela iz čl. 151/2 KZ CG na kaznu zatvora u trajanju od 6 mjeseci. Ove dokaze,
sud je prihvatio kao jasne, određene i potvrđene iskazima okrivljenih.
Sud je cijenio iskaz okrivljenih pa je iste prihvatio u dijelu u kojem ne
spore odlučne činjenice. Naime, okrivljeni ne spore da je okrivljeni S.l
kritičnog dana oko 14,00 časova, na putu u selu Biševo, Opština Rožaje,
zaustavio okrivljene E. i E., dok su prolazili vozilom, pa je sud njihove
iskaze, u tom dijelu prihvatio kao uvjerljive i međusobno saglasne u bitnom.
Takođe, sud je prihvatio i iskaz okrivljenog S. D. u dijelu u kojem navodi da
su mu okrivljeni E. i E. tom prilikom uputili prijeteće riječi "uhvatićemo te
u šumu, ubićemo te, prebićemo te", i da su ove prijetnje kod njega izazvale
osjećaj ugroženosti, jer je njegov iskaz, u ovom dijelu, potvrđen iskazom
svedoka R. i E. D.. Takođe, sud je prihvatio i iskaz okrivljenog E. u dijelu u
kojem navodi da je okrivljeni S. u kritičnom momentu njemu i okrivljenom E.
uputio prijeteće riječi " što ste vi meni prijetili u mrtvu glavu kod F.K. u
Šumarstvu, jebaću vam majku ako živ budem, platit ćete vi meni”, “doćiću da
vučem građu, dođite vi jebaću vam majku, platit ćete vi meni ako budem živ”, i
da su ove prijetnje kod njega izazvale osjećaj ugroženosti, kao i iskaz
okrivljenog E. koji je u bitnom potvrdio da im je okrivljeni uputio navedene
prijetnje koje su i kod njega izazvale osjećaj ugroženosti, jer su njihovi
iskazi u bitnom saglasni i potvrđeni iskazom svedoka Hot Fuada .
Međutim, iskaz okrivljenog S. D.u dijelu u kojem navodi da kritičnog dana nije
uputio navedene prijetnje okrivljenim E. i E., sud nije prihvatio, jer je
njegov iskaz u ovom dijelu opovrgnut iskazom svedoka F. H.i iskazima
okrivljenih E. i E.. Takođe, sud nije prihvatio ni iskaze okrivljenih E. i E.
M. u dijelu u kojem navode da kritičnog dana nijesu uputili navedene prijetnje
okrivljenom S., jer je njihov iskaz u ovom dijelu opovrgnut iskazima svedoka
R. i E. D., kao i iskazom okrivljenog S.. Stoga je očigledno da okrivljeni sa
ovakvim odbranama nastoje da izbjegnu krivičnopravnu odgovornost, pa sud
njihove iskaze nije ni mogao prihvatiti.
Dakle, u postupku je utvrđeno da je okrivljeni S. D., dana 25.05.2013.godine,
oko 14,00 h, na putu u selu Biševo, Opština Rožaje, ugrozio sigurnost više
lica i to: E. M. i E. M., prijetnjom da će napasti na njihov život i tijelo,
na način što ih je zaustavio dok su prolazili vozilom, prišao do njih i uputio
im prijeteće riječi: “što ste vi meni prijetili u mrtvu glavu kod F. K. u
Šumarstvu, jebaću vam majku ako živ budem, platit ćete vi meni”, “doćiću da
vučem građu, dođite vi jebaću vam majku, platit ćete vi meni ako budem živ”.
Ove prijetnje su po svom karakteru i okolnostima pod kojima su date bile
ozbiljene i kod okrivljenih E. i E. su izazvale osjećaj straha, lične
nesigurnosti i ugroženosti za svoje živote.
Takođe, je utvrđeno da su okrivljeni E. M. i E. M., istog dana u isto vrijeme
i na istom mjestu zajednički, ugrozili sigurnost S. D., prijetnjom da će
napasti na njegov život i tijelo, na način što su mu govorili prijeteće
riječi: “uhvatit ćemo te u šumu, ubićemo te, prebićemo te”.Navedene prijetnje
su po svom karakteru i okolnostima pod kojima su date bile ozbiljene i kod
okrivljenog S. D. su izazvale osjećaj straha, lične nesigurnosti i ugroženosti
za svoj život.
U konkretnom slučaju okrivljeni su bili svjesni svog djela tj. okrivljeni S.
je bio svjestan da na opisani način ugrožava sigurnost više lica i to je htio,
pa je postupao sa umišljajem, dok su okrivljeni E. i E. M. bili svjesni da na
opisani način ugrožavaju sigurnost okrivljenog Smaila i da zajednički vrše
krivično djelo, pa su postupali sa umišljajem kao saizvršioci.
Pravnom ocjenom utvrđenog činjeničnog stanja, sud je našao da su u radnjama
okrivljenog S. D. sadržani svi bitni elemnti krivičnog djela ugrožavanje
sigurnosti iz čl. 168. st. 2. u vezi st. 1. KZ, a u radnjama okrivljenog E. i
E. M. svi bitni elementi krivičnog djela ugrožavanje sigurnosti iz čl. 168.
st. 1. u vezi čl. 23. st. 2. KZ, koje su izvršili kao saizvršioci.
Za izvršena krivična djela, sud je okrivljene oglasio krivim i okrivljenog S.
D. osudio na kaznu zatvora u trajanju od 45 dana, kao ublaženu kaznu,
primjenom čl. 45 i 46 st. 1. tač. 5. KZ, a okrivljene E. i E. M. je osudio na
novčane kazne u iznosu od po 600,00 eura.
Prilikom odlučivanja o izboru vrste i visine kazne , sud je imao u vidu stepen
krivice okrivljenih , jačinu ugrožavanja zaštićenog dobra, okolnosti pod
kojima su djela izvršena. Kao olakšavajuće okolnosti okrivljenom S. sud je
cijenio njegove porodične prilike, siromašno imovno stanje i njegov pozitivan
odnos prema ostalim okrivljenim nakon izvršenog djela, koje okolnosti su
cijenjene kao naročito olakšavajuće okolnosti, dok njegova ranija osuđivanost
nije cijenjena kao otežavajuća okolnost jer se ne radi o istovresnim krivičnim
djelima. Okrivljenim E. i E. M., sud je kao olakšavajuće okolnosti cijenio
njihove porodične prilike, siromašno imovno stanje i odnos prema okrivljenom
S. nakon izvršenog djela, dok njihovu raniju osuđivanost nije cijenio kao
otežavajuću okolnost, jer se ne radi o istovrsnim krivičnim djelima. Imajući u
vidu svrhu kažnjavanja iz čl. 32. KZ u okviru opšte svrhe krivičnih sankcija
iz čl. 4. istog zakona, sud je našao da je imalo mjesta izricanju ovakvih
vrsta i visina kazni, ubijeđen da će izrečena kazna zatvora okrivljenom S.i
izrečene novčane kazne okrivljenim E. i E. u dovoljnoj mjeri uticati na iste
da ubuduće ne vrše bilo kakva krivična djela i da će vaspitno djelovati na
druge, da ne čine ista ili slična krivična djela.
Na osnovu čl. 229. u vezi čl. 226. st. 2. tač. 9. i st. 3. ZKP, sud je
obavezao okrivljene da plate na ime troškova krivičnog postupka, paušalni
iznos od po 30,00 eura, u korist budžeta Crne Gore, a ovo imajući u vidu
trajanje i složenost krivičnog postupka, kao i imovno stanje okrivljenih.
Sa izloženog odlučeno je kao u dispozitivu ove presude.
OSNOVNI SUD U ROŽAJAMA, dana 17.09.2013.g.
Zapisničar,S U D I J A,
Aida Luboder s.r.Milosav Zekić s.r.
PRAVNA POUKA: Protiv ove presude može se izjaviti žalba u roku od 8 dana od
dana prijema iste i to Višem sudu u Bijelom Polju, a preko ovog suda.