OSNOVNI SUD U ROŽAJAMA
K.br.90/13.
U IME CRNE GORE
OSNOVNI SUD U ROŽAJAMA i to Predsjednik suda Camić Zahit, kao sudija
pojedinac, sa zapisničarem Burdžović Adisom, odlučujući po optužnom predlogu
Osnovnog Državnog Tužilaštva iz Rožaja Kt.br.76/13. od 28.6.2013.godine,
protiv okrivljenog N. Z iz Rožaja zbog produženog krivičnog djela
falsifikovanje isprave iz čl. 412.st.2. u vezi st. 1. u vezi čl. 49. Krivičnog
Zakonika u sticaju sa produženim krivičnim djelom navodjenje na ovjeravanje
neistinitog sadržaja iz čl. 415.st.1. u vezi čl. 49. Krivičnog Zakonika, nakon
održanog glavnog i javnog pretresa dana 23.7.2013.godine u prisustvu Zamjenika
Osnovnog Državnog Tužioca Aldina Kalača iz Rožaja, advokata Kuč Munevera iz
Rožaja, branioca okrivljenog i orkivljenog dana 25.7.2013.g. u prisustvu
Zamjenika Osnovnog Državnog Tužioca Aldina Kalača iz Rožaja, a u odsutvu
uredno pozvanih advokata Kuč Munevera iz Rožaja branioca okrivljenog i
okrivljenog, donio je i javno objavio
P R E S U D U
Okrivljeni N. Z, JMBG, od oca M. i majke S, rodj. Š, rodjen. godine, u Tutinu,
R. Srbija, gdje i živi u ul. „Velje Polje“ bb, drž. R. Srbije, razumije
Crnogorski jezik, a maternji jezik mu je Srpski, pismen, završio SSS,
zapošljen u firmi „Fresh Milk“ Rožaje, neoženjen, srednjeg imovnog stanja,
osudjivan: presudama Opštinskog suda u Tutinu K.br.365/02. od 25.6.2003.g.zbog
krivičnog djela iz čl. 23.st.1. Zakona o prekršajima JRM (Sl.Srbije 93/91.) 6
mjeseci zatvora uslovno za 1 godinu, K.br.45/05. od 20.4.2005.godine zbog
krivičnog djela iz čl. 93.st.1. KZ R Srbije na novčanu kaznu u iznosu od 3.000
dinara, presudama ovog suda K.br.155/06. od 18.12.2007.godine zbog krivičnog
djela iz čl. 154.st.1. KZ CG na novčanu kaznu u iznosu od 3.200 eura,
K.br.129/10. od 31.8.2010.godine zbog krivičnog djela iz čl. 152.st.2. KZ CG
na kaznu zatvora u trajanju od 45 dana, presudom Osnovnog suda u Kraljevu
K.br.25/11. od 27.02.2012. godine zbog krivičnog djela iz čl. 289.st.3. KZ R
Srbije 4 mjeseca zatvora uslovno za 1 godinu i presudom Višeg suda u Novom
Pazaru K.br.115/11. od 02.12.2011. godine zbog krivičnog djela iz čl.
182.st.2. KZ R Srbije na kaznu zatvora u trajanju od 6 mjeseci.
K R I V J E
Što je:
1.dana 08.04.2013.godine, u špediciji “HAS” u Rožajama, upotrijebio kao pravu
preinačenu javnu ispravu- rješenje veterinarskog inspektora Veterinarske
uprave Crne Gore broj 0310-35/4-12-1 od 18.04.2012.godine, u kojem je u
zaglavlju u rubrici “broj” preinačen broj 12 u broj 13, u rubrici “datum”
preinačen broj 18 u broj 08 i broj 12 preinačen u broj 13, u izreci rješenja u
rubrici “uvezene po fakturi br.” preinačen broj 12 u broj 08, a u rubrici “od”
broj 18 preinačen u broj 08, a broj 2012 preinačen u broj 2013, u rubrici “u
količini” preinačen broj 3872 u broj 9730, u obrazloženju rješenja u rubrici
“dana” preinačen broj 18 u broj 08, a broj 2012 preinačen u broj 2013, u
rubrici “po zahtjevu špedicije” preinačen broj 12 u broj 03, a u istoj rubrici
broj 12 preinačen u broj 13, u rubrici “od” broj 18 preinačen u broj 08, a
broj 2012 preinačen u broj 2013, na način što je tako preinačenu javnu ispravu
- rješenje sa ostalom dokumentacijom u postupku carinskog nadzora prilikom
uvoza mlijeka i mliječnih proizvoda u Crnu Goru, predao špediciji “HAS”,
navodeći je da ista izvrši obradu i predaju carinske dokumentacije Carinskoj
ispostavi Rožaje, koju je tako doveo u zabludu i naveo je da na osnovu
preinačenog rješenja u svojoj javnoj ispravi JCI br. 38334/590 od
08.04.2013.godine, ovjeri što god neistinito, što može da služi kao dokaz u
pravnom saobraćaju i to da mlijeko i mliječni proizvodi uvoznika “Fresh Milk”
Rožaje, u vrijednosti od 5.802,80 Eura, ispunjavaju uslove za uvoz i puštanje
robe u promet,
-čime je izvršio krivično djelo falsifikovanje isprave iz čl. 412.st.2. u vezi st.1. Krivičnog Zakonika u sticaju sa krivičnim djelom navodjenje na ovjeravanje neistinitog sadržaja iz čl. 415.st.1. Krivičnog Zakonika.
2.dana 08.04.2013.godine, u špediciji “HAS” u Rožajama, upotrijebio kao pravu
preinačenu javnu ispravu- rješenje veterinarskog inspektora Veterinarske
uprave Crne Gore br. 0310-8/4-12-1 od 04.04.2012.godine, u kojem je u
zaglavlju u rubrici “broj” preinačen broj 12 u broj 13, u rubrici “datum”
preinačen broj 04 u broj 05 a broj 12 preinačen u broj 13, u izreci rješenja u
rubrici “uvezene po fakturi br.” broj 01 preinačen u broj 03, a broj 12
preinačen u broj 13, u rubrici “od” broj 2012 preinačen u broj 2013, u rubrici
“u količini” broj 4987 preinačen u broj 2228, u rubrici “od” broj 04 preinačen
u broj 05, a broj 2012 preinačen u broj 2013, u obrazloženju rješenja u
rubrici “dana” broj 04 preinačen u broj 05, u rubrici “po zahtjevu špedicije
br.” broj 01 preinačen u broj 04 i u rubrici “od” broj 04 preinačen u broj 05,
na način što je tako preinačenu javnu ispravu – rješenje sa ostalom
dokumentacijom u postupku carinskog nadzora prilikom uvoza mlijeka i mliječnih
proizvoda u Crnu Goru, predao špediciji “HAS”, navodeći je da ista izvrši
obradu i predaju carinske dokumentacije Carinskoj ispostavi Rožaje, koju je
tako doveo u zabludu i naveo je da na osnovu preinačenog rješenja u svojoj
javnoj ispravi JCI br. 38334/591 od 08.04.2013.godine, ovjeri što god
neistinito, što može da služi kao dokaz u pravnom saobraćaju i to da mlijeko i
mliječni proizvodi uvoznika “Fresh milk” Rožaje, u vrijednosti od 5.951,00
Eura ispunjavaju uslove za uvoz i puštanje robe u promet,
-čime je izvršio krivično djelo falsifikovanje isprave iz čl. 412.st.2. u vezi st.1. Krivičnog Zakonika u sticaju sa krivičnim djelom navodjenje na ovjeravanje neistinitog sadržaja iz čl. 415.st.1. Krivičnog Zakonika.
3.dana 17.04.2013.godine, u špediciji “HAS” u Rožajama, upotrijebio kao pravu
preinačenu javnu ispravu- rješenje veterinarskog inspektora Veterinarske
Uprave Crne Gore br. 0310-31/9-12-1 od 19.09.2012.godine, u kojem je u
zaglavlju u rubrici “broj” preinačen broj 12 u broj 13, u rubrici “datum”
preinačen datum 19.09.2012 u datum 16.04.2013, u izreci rješenja u rubrici
“uvezene po fakturi br.” broj 12/09-12 od 19.09.2012.godine, preinačen u broj
06/04-13 od 16.04.2013.godine, u rubrici “u količini” preinačen broj 5291,5 u
broj 3973,5, a u rubrici “od” datum 19.09.2012.godine, preinačen u datum
16.04.2013.godine, u obrazloženju rješenja u rubrici “dana” datum
19.09.2012.godine, preinačen u datum 16.04.2013.godine, u rubrici “po zahtjevu
špedicije br.” broj 12/09-12 preinačen u broj 06/04-13, i u rubrici “od” datum
19.09.2012.godine, preinačen u datum 16.04.2013.godine, na način što je tako
preinačenu javnu ispravu – rješenje sa ostalom dokumentacijom u postupku
carinskog nadzora prilikom uvoza mlijeka i mliječnih proizvoda u Crnu Goru,
predao špediciji “HAS” navodeći je da ista izvrši obradu i predaju carinske
dokumentacije Carinskoj ispostavi Rožaje, koju je tako doveo u zabludu i naveo
je da na osnovu preinačenog rješenja u svojoj javnoj ispravi JCI br. 38334/670
od 17.04.2013.godine, ovjeri što god neistinito, što može da služi kao dokaz u
pravnom saobraćaju i to da mlijeko i mliječni proizvodi uvoznika “Fresh milk”
Rožaje u vrijednosti od 14.057,87 Eura, ispunjavaju uslove za uvoz i puštanje
robe u promet,
-čime je izvršio krivično djelo falsifikovanje isprave iz čl. 412.st.2. u vezi st.1. Krivičnog Zakonika u sticaju sa krivičnim djelom navodjenje na ovjeravanje neistinitog sadržaja iz čl. 415.st.1. Krivičnog Zakonika.
4.dana 17.04.2013.godine, u špediciji “HAS” u Rožajama, upotrijebio kao pravu
preinačenu javnu ispravu- rješenje veterinarskog isnpektora, Veterinarske
uprave Crne Gore br. 0302-30/10-12-1 od 17.10.2012.godine, u kojem je u
zaglavlju u rubrici “broj” preinačen broj 30 u broj 38, a broj 12 preinačen u
broj 13, u rubrici “datum” broj 10 preinačen u broj 04, a broj 12 preinačen u
broj 13, u izreci rješenja u rubrici “uvezene po fakturi br.” broj 08/10-12
preinačen u broj 07/04-13 a u rubrici ”od” datum 17.10.2012.godine, preinačen
u datum 16.04.2013.godine, u rubrici “u količini” preinačen broj 3705,18 u
broj 6972,00, u ribrici “od” datum 17.10.2012.godine, preinačen u datum
16.04.2013.godine, u obrazloženju rješenja u rubrici “dana” broj 10 preinačen
u broj 04, a broj 2012 preinačen u broj 2013, u rubrici “po zahtjevu
špedicije” preinačen broj 10-12 u broj 04-13, dok je u rubrici “od” datum
17.10.2012.godine, izbrisao, na način što je tako preinačenu javnu ispravu–
rješenje sa ostalom dokumentacijom u postupku carinskog nadzora prilikom uvoza
mlijeka i mliječnih proizvoda u Crnu Goru, predao špediciji “HAS” navodeći je
da ista izvrši obradu i predaju carinske dokumentacije Carinskoj ispostavi
Rožaje, koju je sa umišljajem pokušao da dovede u zabludu i navede da na
osnovu preinačenog rješenja u svojoj javnoj ispravi JCI 38334/ od
17.04.2013.godine, ovjeri što god neistinito, što može da služi kao dokaz u
pravnom saobraćaju i to da mlijeko i mliječni proizvodi uvoznika “Fresh milk”
Rožaje u vrijednosti od 4.188,00 Eura, ispunjavaju uslove za uvoz i puštanje
robe u promet,
-čime je izvršio krivično djelo falsifikovanje isprave iz čl. 412.st.2. u vezi st.1. Krivičnog Zakonika u sticaju sa krivičnim djelom navodjenje na ovjeravanje neistinitog sadržaja u pokušaju iz čl. 415.st.1. u vezi čl. 20. Krivičnog Zakonika.
Pa mu sud na osnovu pomenutih zakonski propisa, primjenom čl.
4.13.15.32.36.42.45.46.st.1.tač. 5. Krivičnog Zakonika u t v r dj u j e
-za krivično djelo pod tačkom 1. falsifikovanje isprave iz čl. 412.st.2. u vezi st. 1. Krivičnog Zakonika kaznu zatvora u trajanju od 45 (četrdesetpet) dana.
-za krivičnog djelo pod tačkom 1. navodjenje na ovjeravanje neistinitog sadržaja iz čl. 415.st.1. Krivičnog Zakonika kaznu zatvora u trajanju od 45 (četrdesetpet) dana. 
-za krivično djelo pod tačkom 2. falsifikovanje isprave iz čl. 412.st.2. u vezi st. 1. Krivičnog Zakonika kaznu zatvora u trajanju od 45 (četrdesetpet) dana.
-za krivičnog djelo pod tačkom 2. navodjenje na ovjeravanje neistinitog sadržaja iz čl. 415.st.1. Krivičnog Zakonika kaznu zatvora u trajanju od 45 (četrdesetpet) dana.
-za krivično djelo pod tačkom 3. falsifikovanje isprave iz čl. 412.st.2. u vezi st. 1. Krivičnog Zakonika kaznu zatvora u trajanju od 45 (četrdesetpet) dana.
-za krivičnog djelo pod tačkom 3. navodjenje na ovjeravanje neistinitog sadržaja iz čl. 415.st.1. Krivičnog Zakonika kaznu zatvora u trajanju od 45 (četrdesetpet) dana.
-za krivično djelo pod tačkom 4. falsifikovanje isprave iz čl. 412.st.2. u vezi st. 1. Krivičnog Zakonika kaznu zatvora u trajanju od 45 (četrdesetpet) dana.
-za krivičnog djelo pod tačkom 4. navodjenje na ovjeravanje neistinitog sadržaja u pokušaju iz čl. 415.st.1. u vezi čl. 20. Krivičnog Zakonika kaznu zatvora u trajanju od 45 (četrdesetpet) dana.
Pa ga sud primjenom čl. 48. st.2. tač. 2. Krivičnog Zakonika, čl. 226. 229. i
374. Zakonika o Krivičnom Postupku
O S U DJ U J E
NA JEDINSTVENU KAZNU ZATVORA u trajanju od 11 (jedanaest) mjeseci.
Da plati u korist budžetskih sredstava na ime troškova krivičnog postupka –
paušala iznos od 80 eura, u roku od 15 dana po pravnosnažnosti ove presude.
O b r a z l o ž e n j e
ODT iz Rožaja podnio je optužni predlog Kt.br.76/13. od 28.6.2013.godine,
protiv okrivljenog N. Z iz Rožaja zbog produženog krivičnog djela
falsifikovanje isprave iz čl. 412.st.2. u vezi st. 1. u vezi čl. 49. Krivičnog
Zakonika u sticaju sa produženim krivičnim djelom navodjenje na ovjeravanje
neistinitog sadržaja iz čl. 415.st.1. u vezi čl. 49. KZ.
Na glavnom pretresu Zamjenik ODT-a iz Rožaja izmijenio je pravnu kvalifikaciju
krivičnih djela iz optužnog predloga kao u izreci presude. Istakao je da je
izvedenim dokazima utvrdjeno da je okrivljeni izvršio krivična djela koja mu
se optužbom stavljaju na teret. Predložio je da mu sud za četiri krivična
djela falsifikovanje isprave iz čl. 412.st.2. u vezi st. 1. KZ utvrdi kazne
zatvora u trajanju od po 3 mjeseca i za četiri krivična djela navodjenje na
ovjeravanje neistinitog sadržaja iz čl. 415.st. 1. KZ kazne zatvora u trajanju
od po 3 mjeseca, te da ga primjenom odredaba o sticaju osudi na jedinstvenu
kaznu zatvora u trajanju od 1 (jedne) godine i 10 (deset) mjeseci.
Advokat K. M branilac okrivljenog istakao je:
Da izvedenim dokazima nije utvrdjeno da je okrivljeni kriv za krivična djela
za koja je optužen. Kod okrivljenog obzirom na njegovo imovno stanje nije
postojao umišljaj, niti svijest da izvrši krivična djela zbog kojih je
optužen. Iz iskaza saslušanih svjedoka proizilazi da je predmetna
dokumentacija, kao i rješenje veterinarskog inspektora nekontrolisano
ostavljena od trećeg lica na neobezbijedjenim mjestima, što optuženi nije bio
dužan da prati lica koja su sa istom raspolagala, prezentujući je nadležnim
državnim organima. Kod okrivljenog nije postojao motiv za izvršenje predmetnih
krivičnih djela, obzirom da su izdaci koji su se trebali platiti za
sačinjavanje predmetne dokumentacije iznosili 100 eura. Predložio je, bez
obzira na dosadašnju osudjivanost okrivljenog, da sud istog oslobodi od
optužbe za predmetna krivična djela, jer nije dokazano da je ista izvršio.
Okrivljeni N.Z na glavnom pretresu prihvatio je odbranu svog branioca i
izjavio da ne priznaje izvršenje krivičnih djela za koja je optužen, kao ni
krivicu. U svojoj odbrani istakao je:
Da je vlasnik i izvršni direktor firme „Fresh milk“ sa sjedištem u Rožajama,
čija je djelatnost uvoz mliječnih proizvoda iz R. Srbije. Te proizvode uvozi u
Crnu Goru od matične firme koja se nalazi u Tutinu. Firmu „Fresh milk“ sa
sjedištem u Rožajama osnovao je 2006. godine, tako da su mu poznate zakonske
procedure u vezi uvoza tih proizvoda u Crnu Goru. Transport robe koju uvozi u
Crnu Goru iz R. Srbije obavljaju vozači zaposleni u matičnoj firmi u Tutinu u
kojoj dobijaju dokumentaciju za robu koja se uvozi u Crnu Goru. U vezi
predmetnih krivičnih djela nije mu ništa poznato niti mu je poznato ko je to
mogao da uradi. Za izvršenje predmetnih krivičnih djela niko nije imao razoga
za to, obzirom na vrijednost koja se plaća prilikom uvoza ovih proizvoda, koja
se kreće od 20 do 25 eura. Poznato mu je da se prilikom uvoza robe u Crnu Goru
za robu obavi kompletna carinska procedura. Njegova firma svakog dana iz
R.Srbije u Crnu Goru uvozi mliječne proizvode i za svaki uvoz se sačinjava
carinska deklaracija u R. Srbiji, veterinarsko sanitarno uvjerenje. Prilikom
utovara robe utovar se plombira i upućuje na granični prelaz R. Srbije, gdje
vozač predaje službenicima carine dokumentaciju. Službenici carine zadržavaju
jedan dio dokumentacije radi evidencije, a preostalu dokumentaciju predaju
vozaču. Prilikom dolaska na granični prelaz Dračenovac, dokumentacija se
predaje špediciji nakon čega špediter obavještava veterinarskog i sanitarnog
inspektora radi pregleda robe, nakon čega se izdaje rješenje da se roba može
uvesti u Crnu Goru. Rješenje se predaje vozaču koji vrši transport robe, koji
je dužan da vozilo parkira na carinskom terminalu radi carinjenja robe. Roba
se ne može transportovati do krajnjeg potrošača dok carina ne obavi postupak
carinjenja. Kada se vozaču preda carinska deklaracija i potvrda o napuštanju
terminala roba se doveze do sjedišta firme radi isporuke potrošačima. Nije mu
ništa poznato u vezi predmetne dokumentacije, jer to nije u opisu njegovih
poslova. Zbog uspješnog poslovanja njegove firme stekao je utisak da kod
odredjenih poslovnih ljudi u Crnoj Gori postoji zavidnost prema njemu i firmi,
te ne isključuje mogućnost da mu je ovo što mu se stavlja na teret podmetnuto.
Sjeća se da je dana 17.4. ove godine pozvan od strane Špedicije „Has“ u
Rožajama u vezi robe koja je bila na kamionu za koju je trebalo da se
posjeduje rješenje od sanitarne inspekcije. Uzeo je naloge da plati troškove
sanitarnog inspektora radi vršenja pregleda te robe i dobijanja rješenja.
Poznato mu je da se za svaki uvoz robe u Crnu Goru mora posjedovati
dokumentacija izdata od nadležnih organa u R. Srbiji, jer bez takve
dokumentacije se roba nebi mogla uvesti. U dane 08.4. i 17.4. ove godine ne
sjeća se da je u dva navrata imao uvoz robe u Crnu Goru, ali mu je poznato da
se dogadja da u istom danu ima više uvoza robe u Crnu Goru. Takodje mu je
poznato da se bez rješenja veterinarskog inspektora sa robom ne može izaći iz
R. Srbije, niti ista uvesti u Crnu Goru. Dokumentacija za robu se predaje
vozačima koji vrše prevoz robe, a nekad se dogadja, ali vrlo rijetko da i on
istu uzme. Predložio je da ga sud oslobodi od optužbe za krivična djela za
koja je optužen, jer nije dokazano da je ista izvršio.
Na glavnom pretresu sud je izveo dokaze: saslušao u svojstvu svjedoka E. P, M.
M, I. I, pročitao rješenja veterinarskog inspektora Veterinarske uprave Crne
Gore br. 0310-35/4-13-1. od 08.4.2013. godine, br. 0310/4-13-1. od 05.4.2013.
godine, br. 0310-31/9-13-1. od 16.4.2013. godine, br.0302-38/10-13-1. od
17.4.2013. godine, br. 0310-35/4-12-1. od 18.4.2012.godine, br.0310-8/4-12-1.
od 04.4.2012. godine br. 0310-31/9-12-1. od 19.9.2012. godine, br.
03-30/10-12-1. od 17.10.2012.godine, pročitao JCI br. 38334/590. od 08.4.2013.
godine, br. 38334/591. od 08.4.2013. godine, br.38334/670. od 17.4.2013.
godine, br.38334 od 17.4.2013. godine, izvršio uvid u potvrdu o oduzetim
predmetima Ispostave Rožaje br. 02-240-1277. od 18.4.2013. godine, izvršio
uvid u izvod iz Centralnog registra privrednih subjekata od 25.4.2010. godine
i pročitao izvod iz kaznene evidencije na ime okrivljenog.
Svjedok E. P, na zapisniku Kt.br.76/13. od 28.5.2013. godine, pred ODT-om u
Rožajama istakao je: da radi u špediciji „Has“ u Rožajama na obradi
dokumentacije, koja se prilaže za uvoz robe u Crnu Goru. Obradjenu
dokumentaciju podnosi Carinskoj ispostavi. Dana 08.4. ove godine okrivljeni je
u špediciji Has donio dvije odvojene JCI sa kompletnom dokumetnacijom za uvoz
robe. U toj dokumentaciji nalazila su se i rješenja veterinarskog inspektora o
dozvoli uvoza br. 0310-35/4-13-1. od 08.4.2013. godine i br. 0310-8/4-13-1. od
05.4.2013. godine. Dokumentaciju je primio nesumnjajući da su rješenja
veterinarskog inspektora o dozvoli uvoza falsifikovana. Dokumentaciju je
obradio i nakon toga istu predao na dalji postupak Carinskoj ispostavi Rožaje.
Dana 17.4. ove godine okrivljeni je takodje donio JCI i dva rješenja
veterinarskog inspektora o dozvoli uvoza br. 0310-31/9-13-1. od 16.4.2013.
godine i broj 0302-38/10-13-1. od 17.4.2013. godine, koju dokumentaciju mu je
predao radi dalje obrade i predaje carinskoj ispostavi. Nije mogao da posumnja
u validnost rješenja veterinarskog inspektora o dozvoli uvoza.
Na glavnom pretresu svjedok je istakao da se datuma tačno ne sjeća kada je
vršio obradu dokumenata za uvoz predmetne robe. U prostorijama špedicije je
vidio okrivljenog sa vozačima, te pošto u kancelariji u kojoj radi rade još
dva radnika ne može da se sjeti da li je tu dokumentaciju njima lično predao
okrivljeni ili neko drugi i da li je on istu uzeo ili neko od njegovih kolega.
Sjeća se za dvije JCI da ih je sačinio na osnovu dokumentacije koja mu je
predata od strane uvoznika, a datumski nebi mogao da se sjeti ukoliko
dokumentaciju nebi imao na uvid. Zna za ta dva slučaja u vezi sačinjavanja JCI
da mu je dokumentaciju predao okrivljeni. U ta dva slučaja JCI je on sačinio
na osnovu dokumentacije koju je uzeo sa kapije gdje se ista ostavlja. Kada je
vidio da je dokumentacija nepotpuna jer je nedostajalo rješenje veterinarskog
inspektora, ta rješenja mu je donio okrivljeni. Rješenje je nedostajalo samo
za jedan uvoz. Dokumentaciju može da preda i vozač koji vrši prevoz robe, tako
da je tog dana vidio u društvu sa okrivljenim i vozače koji vrše prevoz robe.
Veterinarski inspektor prilikom uvoza robe izdaje rješenje na graničnom
prelazu, a sanitarni inspektor rješenje izdaje na carinskom terminalu.
Predmetna roba je mogla doći bez rješenja veterinarskog inspektora na Carinski
terminal, s tim što se sačini zapisnik koji se predaje vozaču nakon čega
pregled robe vrši veterinarski inspektor i izdaje rješenje.
Svjedoku je na glavnom pretresu predočen iskaz dat na zapisniku Kt.br.76/13.
od 28.5.2013. godine pred ODT-om u Rožajama, te je u pogledu različitog
kazivanja iz tog zapisnika i iskaza na glavnom pretresu istakao: da mu je
prilikom saslušanja pred ODT-om u Rožajama predočeno šta se okrivljenom
stavlja na teret, te je objasnio postupak sačinjavanja JCI te da je tačno to
da je on sačinio te isprave dana 08.4.2013. g. i 17.4.2013. godine, a da mu je
nedostajuću dokumentaciju za sačinjavanje JCI dana 08.4.2013. godine i to
rješenje veterinarskog inspektora predao okrivljeni. Prilikom sačinjavanaj JCI
u dva predmeta su postojala rješenja veterinarskog inspektora, dok su u dva
predmeta bili samo zapisnici na osnovu kojih je veterinarski inspektor trebao
da donese rješenja i ta dva rješenja je u kancelariji u kojoj radi donio
okrivljeni.
Svjedok M. M, na zapisniku Kt.br.76/13. od 15.5.2013. godine pred ODT-om u
Rožajama izjavio je:
Da radi u Upravi za inspekcijske poslove – odsjeku za veterinarsku inspekciju,
kao veterinarski inspektor u Rožajama. U pogledu uvoza mliječnih proizvoda u
Crnu Goru od strane preduzeća DOO „Fresh milk“ po JCI br.38334/590. od
08.4.2013. godine, nije izdao rješenje kao veterinarski inspektor br.
0310-35/4-13-1 od 08.4.2013. godine. U to se uvjerio nakon što ga je
obavijestila carinska ispostava Rožaje da se u dokumentaciji ne nalazi to
rješenje i da se o tome izjasni. Kada je pogledao dokumentaciju i pomenuto
rješenje utvrdio je da on isto nije izdao, već da je isto falsifikovano na
način što su u istom izmijenjeni neki podaci i to datum, količina i drugi
podaci. U tom predmetu je postojao zapisnik koji je izdao pod brojem
0302/12-20/4-13. od 05.4.2013. godine na osnovu kojeg je nakon toga donio
rješenje br. 0302-12-13/4-13-1. od 15.4.2013. godine, s tim što nije bio
upoznat da se u tom predmetu koji je predat carini nalazi rješenje od
08.4.2013. godine, koje nije izdao. U pogledu uvoza roba u Crnu Goru od
pomenute firme po JCI br.38334/591. od 08.4.2013. godine, po rješenju
veterinarskog inspektora br. 0310-8/4-13-1. od 05.4.2013. godine pomenuto
rješenje nije izdao, već kada je izvršio uvid u to rješenje vidio je da je
isto falsifikovano, kao prethodno rješenje. Rješenje br.0310-31/9-13-1. od
16.4.2013. godine koje se nalazilo uz JCI br.38334/670. od 17.4.2013. godine
nije izdao, jer se u to uvjerio kada je imao uvid u isto, već je isto
falsifikovano, koristeći obrazaca ranije izdatog rješenja u kojem su
izmijenjeni podaci. Rješenje br. 0302-38/10-13-1. od 17.4.2013. godine, koje
je priloženo uz JCI br.38334/630. od 17.4.2013. godine, nije izdao. Uvjerio se
kada je izvršio uvid u isto da je falsifikovano izmjenom podataka u nekom od
ranije izdatih rješenja. U tom predmetu se nalazio zapisnik br.
0302/12-37/4-13. od 16.4.2013. godine, koji je sačinio nakon izvršenog
pregleda robe, a na osnovu kojeg je donio rješenje da se roba može uvesti u
Crnu Goru. U svim ovim slučajevima nije izdao predmetna rješenja već su
korišćeni raniji obrasci izdatih rješenja u kojima su izmijenjeni podaci i
takva rješenja su predata carinskog ispostavi Rožaje. Rješenja koja izdaje u
2013. godini počinju poslovnim oznakama brojevima 0302/12. dok je poslovna
oznaka za rješenja koja su izdata u 2012. godini počinjala brojevima 0310. što
upućuje na zaključak da su za pomenuta rješenja korišćeni obrasci rješenja
koja su donijeta u 2012. godini. Da je obrazac rješenja koja se izdaju u 2013.
godini u pogledu naziva organa koji isto izdaje promijenjen obzirom da na
rješenjima u 2013. godini stoji „Uprava za inspekcijske poslove – veterinarska
inspekcija“, a na rješenjima u 2012. godini stajalo je „Veterinarska uprava“.
Na glavnom pretresu svjedok je u svemu ponovio iskaz dat na pomenutom
zapisniku, s tim što je dodao da svako rješenje koje donosi upisuje u upisnik
pod brojem i datumom izdavanja. Rješenja se obično daju prevozniku ili pak
špediteru koji je angažovan od lica koje robu uvozi. Naknada za izdavanje
takvih rješenja iznosi 20 eura, sa taksom od 5 eura, na količinu robe do 6
tona. Ne može da se sjeti da li je okrivljeni u Aprilu mjesecu ove godine
dolazio kod njega da uzima rješenje o uvozu robe.
Svjedok I. I, na zapisniku Kt.br.76/13. od 17.5.2013. godine, pred ODT-om u
Rožajama istakla je:
Da radi kao carinski inspektor u Carinskoj ispostavi Rožaje. Dana 08.4. ove
godine špedicija „Has“ iz Rožaja dostavila je JCI sa rješenjem veterinarskog
inspektora br. 0310-35/4-13-1. od 08.4.2013. godine na ime „Fresh milk“ radi
uvoza mliječnih proizvoda u Crnu Goru. Nakon što je utvrdila da su podnijeta
potrebna dokumenta za uvoz te robe, ovjerila je JCI pečatom Uprave Carina i
svojim faksimilom upisujući br. na JCI 38334/591. od 08.4.2013. godine. Nije
posumnjala u ispravnost veterinarskog rješenja jer se radilo o originalnom
rješenju. Istog dana od iste špedicije dobila je rješenje veterinarskog
inspektora br. 0310-8/4-13-1. od 05.4.2013. godine za istu firmu kako bi se
uvezli mliječni proizvodi u Crnu Goru. Pošto je podnijeta potrebna
dokumentacija, ovjerila je JCI pečatom Uprave Carina, svojim faksimilom,
upisujući na JCI broj 38334/591. od 08.4.2013. godine, ne sumnjajući da je
pomenuto rješenje falsifikovano, a na osnovu koje dokumentacije je pomenuta
firma uvezla robu u Crnu Goru. Dana 17.4.2013. godine ista špedicija je
dostavila JCI sa rješenjem veterinarskog inspektora br. 0310-31/9-13-1. od
16.4.2013. godine, na ime iste firme radi uvoza mliječnih proizvoda. Pošto je
podnijeta potrebna dokumentacija ovjerila je JCI pečatom Uprave Carina, svojim
faksimilom upisujući na JCI br.38334/670. od 17.4.2013. godine, ne sumnjajući
u vjerodostojnost pomenutog rješenja veterinarskog inspektora. Istog dana od
iste špedicije za istu firmu dostavljen joj je JCI sa rješenjem veterinarskog
inspektora br. 0302-38/10-13-1. od 17.4.2013. godine radi uvoza robe u Crnu
Goru. Prilikom obrade podataka tog predmeta posumnjala je u vjerodostojnost
rješenja veterinarskog inspektora, jer su na rješenju primijetili da je nešto
umrljano i prepravljano. Pozvali su veterinarskog inspektora M. M i pitali ga
da li je pod tim brojem izdao rješenje, na šta im je isti odgovorio da nije.
Odmah su obavijestili šefa Carinske ispostave ne ovjeravajući JCI pečatom
Ispostave Carina, nakon čega je predmetna dokumentacija izuzeta od strane
carinske ispostave. Na osnovu pomenutih rješenja veterinarskog inspektora
Carinska ispostava je navedena i to ona kao službenik na ovjeru JCI i puštanja
robe u promet, a samim tim i okončanje carinskog postupka.
Na glavnom pretresu u svemu je ponovila iskaz dat na pomenutom zapisniku s tim
što je dodala da dana 17.4.2013. godine, kada su utvrdili da je rješenje
veterinarskog inspektora falsifikovano nijesu ovjerili JCI nakon čega su
izvršili uvid u prethodna tri predmeta u kojima su takodje utvrdili da je JCI
ovjerena pečatom Carinske Ispostave, a da se u istima nalazi falsifikovano
rješenje veterinarskog inspektora. Tog istog dana u prethodnom predmetu kada
su vidjeli falsifikovano rješenje veterinarskog inspektora pozvali su vlasnika
i to mu saopštili i isti im je donio originalno rješenje na osnovu kojeg su
ovjerili JCI radi uvoza robe. Dokumentaciju za ovjeru JCI predaje špedicija
carinskoj službi. Ko je iz špedicije predao ovu dokumentaciju nije joj
poznato.
Sud je cijeneći iskaz okrivljenog i izvedene dokaze pojedinačno i u vezi sa
ostalim izvedenim dokazima, te je na osnovu takve ocjene utvrdio činjenično
stanje opisano u izreci presude.
Iz iskaza okrivljenog se vidi da je on vlasnik i izvršni direktor firme „Fresh
milk“, sa sjedištem u Rožajama, koja se bavi uvozom mliječnih proizvoda u Crnu
Goru. Proizvode koje uvozi, proizvode se u matičnoj firmi sa sjedištem u
Tutinu. Prilikom svakog uvoza robu prati propisana dokumentacija, koja se
izdaje od strane nadležnih organa. U ovom dijelu sud je njegov iskaz prihvatio
kao tačan, objektivan i isti uzeo kao dokaz jer je potvrdjen izvedenim
dokazima. Medjutim, njegov iskaz u dijelu koji se odnosi da mu nije poznato ko
je vršio preinačenje rješenja veterinarskog inspektora koja se prilažu uz
ostalu dokumentaciju i predaju špediciji, a nakon toga Ispostavi Carina radi
odobrenja uvoza robe, da on to nije radio, te i da nije takva rješenja predao
sa ostalom dokumentacijom špediciji i Ispostavi carina, sud nije mogao
prihvatiti, jer je njegov iskaz u ovom dijelu sračunat ka izbjegavanju
krivično pravne odgovornosti i suprotan je svim izvedenim dokazima i
utvrdjenom činjeničnom stanju. Ovo tim prije što je nelogično da bi neko drugi
imao interes da vrši preinačenje rješenja izdatih od veterinarskog inspektora,
koja se prilažu sa ostalom dokumetnacijom radi dobijanja ovjerene JCI za uvoz
roba u Crnu Goru u konkretnom slučaju roba koje je okrivljeni kao vlasnik i
izvršni direktor firme „Fresh milk“ uvozio u Crnu Goru. Osim toga, iz
izvedenih dokaza proizilazi da je upravo okrivljeni predmetna rješenja predao
špediciji radi obrade podataka iz ostale dokumentacije i dobijanja JCI od
strane carinske ispostave. Imajući u vidu da se radi o preinačenju pravih
isprava-rješenja izdatih od strane veterinarskog inspektora u 2012. godini,
pod naznačenim brojevima i datumima, logično je da takva rješenja je mogao
posjedovati samo okrivljeni kao vlasnik pomenute firme, te su ta rješenja
preinačena i kao takva pod brojevima i datumima,kako je opisano u izreci
presude, upotrijebljena za dobijanje četiri JCI radi uvoza roba u Crnu Goru.
Iz iskaza svjedoka E. P se vidi da on radi u špediciji „Has“ u Rožajama, gdje
vrši obradu dokumentacije koju prima od subjekata koji se bave uvozom roba u
Crnu Goru. Takvu dokumentaciju predaje Carinskoj Ispostavi u Rožajama radi
daljeg postupka. Sjeća se da je dana 08.4. i 17.4.2013. godine špediciji u
kojoj radi predata dokumentacija za firmu „Fresh milk“, radi uvoza roba u Crnu
Goru. Da je rješenja veterinarskog inspektora koja se prilažu sa
dokumentacijom, obzirom na vrstu roba koje su se uvozile, donio okrivljeni.
Nakon obrade tih podataka JCI sa ostalom dokumentacijom dostavio je Carinskoj
ispostavi na dalji postupak. U pogledu različitog predstavljanja o predaji
predmetne dokumentacije, na zapisniku pred ODT-om u Rožajama i na glavnom
pretresu, objasnio je te razlike ističući i na zapisniku o glavnom pretresu da
je u pomenute dane predmetna rješenja sa dokumentacijom za uvoz roba u
špediciji donio okrivljeni, te da ne vidi razliku u njegovim iskazima datim
pred ODT-om u Rožajama i na glavnom pretresu u tom dijelu, te da je u to
ubijedjen kada je imao na uvid dokumentaciju u kojoj se nalaze pomenuta
rješenja. Njegov iskaz sud je prihvatio u svemu kao tačan, objektivan i kao
takav saglasan sa ostalim izvedenim dokazima.
Iz iskaza M. M, proizilazi da on radi kao veterinarski inspektor u Rožajama.
Za uvoz roba u Crnu Goru za koju je potrebno odobrenje veterinarskog
inspektora donosi rješenja koja se prilažu uz ostalu potrebnu dokumentaciju za
uvoz tih roba. Sva rješenja koja donosi upisuje u poslovnu evidenciju pod
brojem i datumom izdavanja istog. U 2013. godini na obrascima rješenja stajalo
je „Uprava za inspekcijske poslove – veterinarska inspekcija“, a u 2012.
godini stajalo je „Veterinarska uprava“. Da oznake poslovnih brojeva na
rješenjima koja su izdata u 2013. godini počinju sa brojevima 030/12. dok su u
2012. godini počinjali brojem 0310. Kada je pozvan od Carinske Ispostave
Rožaje da pogleda rješenje broj 0302-38/10-13-1. od 17.4.2013. godine koje je
bilo dostavljeno uz JCI, utvrdio je da to rješenje nije izdao pod tim brojem i
datumom. Takodje kada su mu prezentirana i ostala tri rješenja i to još jedno
od 17.4.2013. godine i dva od 08.4.2013. godine sa brojevima na istim utvrdio
je da on ta rješenja nije izdao pod tim brojevima i datumima. Da su za ova
rješenja korišćeni obrasci ranie izdatih rješenja u 2012. godini, na kojima je
vršena ispravka brojeva. Rješenja koja donosi i izdaje uručuje vlasniku roba
koji istu uvozi, ili pak vozačima, te da se ne sjeća da li je pomenuta
rješenja predao okrivljenom. Njegov iskaz sud je u svemu prihvatio kao tačan,
logičan i objektivan, jer je saglasan sa ostalim izvedenim dokazima.
Iz iskaza svjedoka I.I, se vidi da ona radi u Carinskoj ispostavi Rožaje, kao
inspektor. Nakon dobijanja dokumentacije za uvoz roba, istu obradjuje i
ovjerava JCI pečatom carinske ispostave i svojim faksimilom, nakon čega se
roba može uvesti u Crnu Goru. Da joj je dana 08.4. ove godine špedicija „Has“
u dva navrata dostavila JCI sa pretećom dokumentacijom radi ovjere podataka iz
JCI za firmu „Fresh milk“ o uvozu mliječinih proizvoda u Crnu Goru. U toj
dokumentaciji su bila i rješenja veterinarskog inspektora u koja nije
posumnjala, tako da je ovjerila dvije JCI od tog dana pečatom i svojim
faksimilom. Da joj je dana 17.4. ove godine takodje od iste špedicije, za istu
firmu dostavljena JCI sa rješenjem veterinarskog inspektora. Ovjerila je JCI
pečatom i svojim faksimilom nakon čega je roba uvezena u Crnu Goru. Istog dana
dostavljena je još jedna JCI od iste špedicije za istu firmu sa rješenjem
veterinarskog inspektora. Kada je trebala da ovjeri JCI posumnjala je u
vjerodostojnost rješenja veterinarskog inspektora na kojem su bile vidne mrlje
i popravka brojeva, te su pozvali veterinarskog inspektora, koji je nakon
uvida u to rješenje istakao da on to rješenje nije donio takod da tu JCI nije
ovjerila, već je obavijestila šefa carinske ispostave. Pogledali su
dokumentaciju i u ostala tri predmeta od 08.4.2013. godine i od 17.4.2013.
godine, i utvrdili da se u tim predmetima nalaze falsifikovana rješenja
veterinarskog inspektora. Za prethodnu JCI od 17.4.2013. godine upoznala je
okrivljenog sa rješenjem koje se nalazilo u toj dokumentaciji, nakon čega je
isti donio originalno rješenje, koje je odloženo u spisima tog predmeta. Njen
iskaz sud je u svemu privatio kao tačan, objektivan i kao takav ničim ne
doveden u sumnju jer je u svemu potvrdjen ostalim izvedenim dokazima, a čijem
iskazu ni sam okrivljeni nije prigovorio.
Cijeneći rješenja br. 0310-35/4-12-1. od 18.4.2012.godine, br.0310-8/4-12-1.
od 04.4.2012. godine br. 0310-31/9-12-1. od 19.9.2012. godine, br.
03-30/10-12-1. od 17.10.2012.godine, sud je sadržinu, ovjeru i potpis lica
koja je isto donijelo, u svemu prihvatio kao tačna, vjerodostojna i kao takva
ničim ne dovedena u sumnju, jer su saglasna sa ostalim izvedenim dokazima.
Iz rješenja br. 0310-35/4-13-1. od 08.4.2013. godine, br. 0310/4-13-1. od
05.4.2013. godine, br. 0310-31/9-13-1. od 16.4.2013. godine,
br.0302-38/10-13-1. od 17.4.2013. godine, proizilazi da su ista preinačena
vršenjem izmjena brojeva, iz zaglavlja, izreke i obrazloženja rješenja
br.0310-35/4-12-1. od 18.4.2012.godine, br.0310-8/4-12-1. od 04.4.2012. godine
br. 0310-31/9-12-1. od 19.9.2012. godine, br. 03-30/10-12-1. od
17.10.2012.godine i da ista kao takva nije donio veterinarski inspektor sa
naznačenim brojevima i datumima, tako da je te dokaze sud prihvatio kao tačne,
jer su u svemu potvrdjeni iskazom svjedoka M. M.koji je donio rješenja
br.0310-35/4-12-1. od 18.4.2012.godine, br.0310-8/4-12-1. od 04.4.2012. godine
br. 0310-31/9-12-1. od 19.9.2012. godine, br. 03-30/10-12-1. od
17.10.2012.godine, i nakon uvida u pomenuta preinačena rješenja utvrdio da on
ista nije donio.
Iz sadržine JCI br. 38334/590. od 08.4.2013. godine, br. 38334/591. od
08.4.2013. godine, br.38334/670. od 17.4.2013. godine, proizilazi da su iste
ovjerene pečatom Carinske ispostave i faksimilom svjedoka Ivane, koja radi kao
carinski inspektor, a da je njihova sadržina ovjerena na osnovu podataka iz
prateće dokumentacije za JCI u kojoj su bila i rješenja veterinarskog
inspektora br.0310-35/4-13-1. od 08.4.2013. godine, br. 0310/4-13-1. od
05.4.2013. godine, br. 0310-31/9-13-1. od 16.4.2013. godine, koja nijesu
izdata od veterinarskog inspektora, a iz sadržine JCI br. 38334 od 17.4.2013.
godine, sa kojom je predato rješenje veterinarskog inspektora
br.0302-38/10-13-1. od 17.4.2013. godine, kao preinačeno, proizilazi da isto
nije ovjereno od strane Carinske Ispostave jer je u tom postupku Carinski
inspektor I., posumnjala u validnost istog i nakon potvrde od strane svjedoka
M. kao veterinarskog inspektora da on to rješenje nije izdao, tako da je ova
JCI ostala neovjerena. Ove dokaze je sud prihvatio kao tačne, vjerodostojne i
kao takvi medjusobno saglasni i ničim ne dovedeni u sumnju.
Iz potvrde o oduzetim predmetima Ispostave Rožaje br. 02-240-1277. od
18.4.2013. godine, proizilazi da je predmetna dokumentacija u kojoj se nalaze
rješenja veterinarskog inspektora sa brojevima i datumom izdavanja kao iz
izreke presude oduzeta, tako da je ovaj dokaz sud prihvatio kao tačan i ničim
ne doveden u sumnju.
Iz izvoda iz kaznene evidencije MUP-a R. Srbije, policijske uprave u Novom
Pazaru od 22.5.2013. godine na ime okrivljenog proizilazi da je isti da je
isti šest puta pravnosnažno osudjivan po presudama za krivična djela kako je
to naznačeno u ličnim podacima za okrivljenog, koji dokaz sud je prihvatio kao
vjerodostojan i ničim ne doveden u sumnju.
Pravnom ocjenom utvrdjenog činjeničnog stanja, sud je našao da su u radnjama
okrivljenog sadržani svi bitni elementi četiri krivična djela falsifikovanje
isprave iz čl. 412.st.2. u vezi st. 1. KZ, tri krivična djela navodjenje na
ovjeravanje neistinitog sadržaja iz čl. 415.st.1. u vezi čl. 20. KZ i krivično
djelo navodjenje na ovjeravanje neistinitog sadržaja u pokušaju iz čl.
415.st.1. u vezi čl. 20. KZ izvršenih na način, vrijeme i mjestu kako je
opisano u izreci presude. Naime, okrivljeni je u pomenute dane preinačio prave
isprave rješenja br. br.0310-35/4-12-1. od 18.4.2012.godine, br.0310-8/4-12-1.
od 04.4.2012. godine br. 0310-31/9-12-1. od 19.9.2012. godine, br.
03-30/10-12-1. od 17.10.2012.godine, izdata od veterinarske uprave -
veterinarskog inspektora M. M i ovjerena pečatom te ustanove na način što je
vršena izmjena brojeva, iz zaglavlja, izreke i obrazloženja,kako je opiasno u
izreci presude,tako da ista nose oznake rješenja br. 0310-35/4-13-1. od
08.4.2013. godine, br. 0310/4-13-1. od 05.4.2013. godine, br. 0310-31/9-13-1.
od 16.4.2013. godine, br.0302-38/10-13-1. od 17.4.2013. godine i tako
preinačena rješenja sa ostalom dokumentacijom upotrijebio kao prava radi
dobijanja ovjerenog JCI za uvoz mliječnih proizvoda u naznačene dane u Crnu
Goru. Sa preinačenim rješenjima br. 0310-35/4-13-1. od 08.4.2013. godine, br.
0310/4-13-1. od 05.4.2013. godine, br. 0310-31/9-13-1. od 16.4.2013. godine,
br.0302-38/10-13-1. od 17.4.2013. godine, koja je dostavio uz ostalu
dokumentaciju špediciji „Has“, navodeći je da ista izvrši obradu i predaju JCI
Carinskoj ispostavi Rožaje koja je ista dostavila Carinskoj ispostavi radi
ovjere JCI, dovodeći u zabludu Carinsku Ispostavu – Carinskog inspektora da
ovjeri na osnovu preinačenih rješenja veterinarskog inspektora neistinitu
sadržinu JCI 38334/590. od 08.4.2013. godine, br. 38334/591. od 08.4.2013.
godine, br.38334/670. od 17.4.2013.godine, kao dokazima za uvoz predmetne robe
u Crnu Goru. Takodje je okrivljeni sa umišljajem započeo izvršenje krivičnog
djela dovodjenjem u zabludu špediciju „Has“ da na osnovu preinačenog rješenja
veterinarskog inspektora sačini JCI, a nakon toga i carinskog inspektora doveo
u zabludu navodeći ga na ovjeravanje neistinitog sadržaja iz čl. 415.st.1. KZ,
JCI br. 38334 od 17.4.2013. godine, sa kojom je predato rješenje veterinarskog
inspektora br.0302-38/10-13-1. od 17.4.2013. godine, kao preinačeno, ali JCI
nije ovjerena od strane Carinske ispostave i faksimilom carinskog inspektora
Ivane, tako da je predmetno krivično djelo ostalo u pokušaju u vezi čl. 20.
KZ.
Imajući u vidu da su preinačena rješenja veternarskog inspektora br.
br.0310-35/4-12-1. od 18.4.2012.godine, br.0310-8/4-12-1. od 04.4.2012. godine
br. 0310-31/9-12-1. od 19.9.2012. godine, br. 03-30/10-12-1. od
17.10.2012.godine, rješenja br. 0310-35/4-13-1. od 08.4.2013. godine, br.
0310/4-13-1. od 05.4.2013. godine, br. 0310-31/9-13-1. od 16.4.2013. godine,
br.0302-38/10-13-1. od 17.4.2013. godine, u namjeri njihove upotrebe za
dobijanje ovjerene JCI za uvoz robe, to se u konkretnom slučaju radi o javnim
ispravama koje se izdaju i vode na osnovu Zakona o veterinarstvu i opštem
upravnom postupku, te se svako preinačenje ovih isprava tretira kao posebno
krivično djelo falsifikovanja isprave iz čl. 412.st.2. u vezi st. 1. KZ, tako
da je okrivljeni u konkretnom slučaju izvršio četiri krivična djela
falsifikovanja isprave. Takodje je okrivljeni izvršio tri krivična djela
navodjenje na ovjeravanje neistinitog sadržaja iz čl. 415.st.1. KZ, jer je na
osnovu pomenuta tri preinačena rješenja doveo u zabludu špediciju „Has“ da
izvrši obradu i predaju carinske dokumentacije za ovjeru JCI od strane
carinske ispostave – carinskog inspektora kojeg je takodje doveo u zabludu i
naveo da ovjeri neistinite sadržaje JCI pod naznačenim brojevima i datumima, a
da je preinačenim rješenjem veterinarskog inspektora br.0302-38/10-13-1. od
17.4.2013.od 17.4.2013. godine započeo izvršenje predmetnog krivičnog djela
koje je ostalo u pokušaju, u vezi čl. 20. KZ koji je kažnjiv za predmetno
krivično djelo. Za izvršena krivična djela sud je okrivljenog oglasio krivim
pošto je našao da nema elemenata koji bi isključivali njegovu krivično pravnu
odgovornost i utvrdio mu kazne zatvora za svako izvršeno krivično djelo,
izvršena u realnom sticaju u trajanju od po 45 (četrdesetpet) dana, a
primjenom čl. 48.st.2. tač. 2. KZ CG, osudio na jedinstvenu kaznu zatvora u
trajanju od 11 (jedanaest) mjeseci.
Cijeneći psihički odnos okrivljenog prema izvršenim krivičnim djelima, sud je
našao da je okrivljeni u konkretnom slučaju postupao sa direktnim umišljajem,
jer je bio svjestan da vrši preinačenje pravih isprava rješenja veterinarskog
inspektora u namjeri upotrebe istih, i da navodi nadležni organ Carinsku
ispostavu da mu na osnovu takve dokumentacije ovjeri neistinitu sadržinu JCI
koja se sastavlja na osnovu pomenutog rješenja i ostale dokumentacije, te je
pristao na zabranjenu posledicu koja je u konkretnom slučaju i nastupila, jer
je na osnovu takvih isprava doveo u zabludu Carinsku Ispostavu Rožaje da mu
ovjeri neistinite sadržaje i to tri JCI pečatom Carinske ispostave i
faksimilom Carinskog inspektora, dok je u pogledu ovjere JCI od 17.4.2013.
godine, dostavljanjem rješenja veterinarskog inspektora od 17.4.2013. godine
kao preinačenim, započeo izvršenje predmetnog krivičnog djela dovodeći u
zabludu nadležni organ na ovjeru neistinitog sadržaja, koje je ostalo u
pokušaju u vezi čl. 20. KZ, koji je kažnjiv za predmetno krivično djelo.
Za izvršeno krivčno djelo sud je našao da je okrivljeni krivično pravno
odgovoran, te ga je za isto i oglasio krivim i osudio na kaznu zatvora u
naznačenom trajanju.
Predmet ocjene suda bila je i teza advokat K. M branioca okrivljenog, pa je
sud njegovu tezu prihvatio samo u dijelu koji se odnosi na imovinske prilike
okrivljenog, jer ista u tom dijeli ničim nije dovedena u pitanje, dok u
preostalom dijelu njegova teza nije prihvaćena, jer je suprotna izvedenim
dokazima i utvrdjenom činjeničnom stanju.
Prilikom odmjeravanja kazne okrivljenom za izvršena krivična djela u granicama
koje su Zakonom propisane za ista, imajući u vidu svrhu kažnjavanja i
uzimajući u obzir sve okolnosti koje utiču da kazna bude manja ili veća
(olakšavajuće i otežavajuće okolnosti) iz čl. 42. KZ, sud je kao olakšavajuće
okolnosti istom uzeo u obzir njegove lične prilike, držanje nakon izvršenih
krivičnih djela, koje okolnosti pojedinačno i skupa je ocijenio kao naročito
olakšavajuće, pri čemu je imao u vidu jačinu ugrožavanja i povredu zaštićenog
dobra tako da je iz tih razloga primjenom čl. 45. i 46. KZ istom utvrdio blaže
visine kazne od one koja je u Zakonu propisana za ova krivična djela i osudio
ga na jedinstvenu kaznu zatvora u naznačenom trajanju ubijedjen da će se sa
istom postići svrha kažnjavanja iz čl. 4. u vezi čl. 32. KZ.
U smislu čl. 226. i 229. ZKP-a, sud je obavezao okrivljenog da plati u korist
budžetskih sredstava na ime troškova krivičnog postupka –a paušala iznos od 80
eura, a ovo imajući u vidu trajanje i složenost krivičnog postupka, kao i
imovno stanje okrivljenog.
OSNOVNI SUD U ROŽAJAMA, dana 25.7.2013. godine.
ZAPISNIČAR PREDSJEDNIK SUDA
Adisa Burdžović s.r. Zahit Camić s.r.
PRAVNA POUKA: Protiv ove presude može se izjaviti
Žalba u roku od 8 dana od dana prijema iste i to
Višem sudu u Bijelom Polju, a preko ovog suda.