OSNOVNI SUD U ROŽAJAMA
K.br. 63/13
U IME CRNE GORE
Sudija Osnovnog suda u Rožajama Milosav Zekić, uz učešće zapisničara Aide
Luboder , rješavajući po optužnom predlogu Osnovnog državnog tužilaštva iz
Rožaja Kt.br.81/13 od 28.05.2013.g. podnijet protiv okrivljenih A. F. iz
Rožaja, zbog krivičnog djela ugrožavanje opasnim oruđem pri tuči i svađi iz
čl. 154. Krivičnog zakonika i H. K. iz Rožaja zbog krivičnog djela laka
tjelesna povreda iz čl. 152. st. 2. u vezi st. 1. Krivičnog zakonika, nakon
održanog glavnog i javnog pretresa dana 06.09.2013.g. u prisustvu Zamjenika
Osnovnog državnog tužioca Armina Selmanovića i okrivljenih, donio je i dana
09.09.2013. javno objavio
P R E S U D U
Okrivljeni A. F. , JMB . od oca Lj. i majke E., rodj. R. , rodjen ..g. u
Rožajama, gdje i živi u Ul. "30. septembar", drž. CG, razumije crnogorski
jezik, njegov jezik je bosanski, pismen, završio SSS, nezaposlen, oženjen ,
otac jednog maloletnog djeteta, siromašnog imovnog stanja, osudjivan presudom
Osnovnog suda Rožaje K.br. 270/06 od 15.12.2006.g. zbog krivičnog djela iz čl.
152. st. 2. u vezi st. 1. KZ, na kaznu zatvora u trajanju od 45 dana uslovno
za jednu godinu, presudom Osnovnog suda Rožaje K.br. 188/09 od 10.11.2009.g.
zbog krivičnog djela iz čl. 152. st. 2. u vezi st. 1. KZ, na kaznu zatvora u
trajanju od 45 dana.
Okrivljeni H. K., JMB . od oca P. i majke R., rodj. B., rodjen ..g. u selo
Biševo, Opština Rožaje, živi u Ul. "30.septembar" bb., drž. CG, razumije
crnogorski jezik, njegov jezik je crnogorski, pismen, završio osnovnu školu,
penzioner, oženjen , otac sedmoro djece od kojih jedno maloletno, siromašnog
imovnog stanja, osudjivan presudom Opštinskog suda Rožaje K.br. 16/72 od
07.06.1972.g. zbog krivičnog djela iz čl. 246-a/1 KZ, na kaznu zatvora u
trajanju od 10 dana uslovno za jednu godinu, presudom Opštinskog suda Rožaje
K.br. 48/72 od 02.07.1973.g. zbog krivičnog djela iz čl. 249/1 KZ, na kaznu
zatvora u trajanju od 3 mjeseca, presudom Osnovnog suda Rožaje K.br. 266/04 od
10.01.2004.g. zbog krivičnog djela iz čl. 376/1 KZ na kaznu zatvora u trajanju
od 60 dana uslovno za jednu godinu, presudom Osnovnog suda Rožaje K.br. 235/04
od 03.11.2004.g. zbog krivičnog djela iz čl. 254/1 KZ na kaznu zatvora u
trajanju od 30 dana, uslovno za jednu godinu, presudom Osnovnog suda Rožaje
K.br. 244/04 od 08.02.2005.g. zbog krivičnog djela iz čl. 254/1 KZ na novčanu
kaznu u iznosu od 600,00 eura.
Što su:
1.A. F., dana 28. 04. 2013. godine, oko 11.30 h, u ul. ˝30. septembar˝ Opština
Rožaje, pri svađi sa H. K., kojom prilikom su jedan drugog psovali, mašio se
kamena veličine oko 15 cm - sredstva podobnog da tijelo teško povrijedi ili
zdravlje teško naruši, kojim je gađao u pravcu oštećenog, ali ga nije pogodio,
- čime je izvršio krivično djelo ugrožavanje opasnim oruđem pri tuči i svađi
iz čl. 154. Krivičnog zakonika.
2.H. K., dana 28. 04. 2013. godine, oko 11.30 h, u ul. ˝30. septembar˝ Opština
Rožaje, lako tjelesno povrijedio A. F., na način što je istog kamenom veličine
oko 15 cm – sredstvom podobnim da tijelo teško povrijedi ili zdravlje teško
naruši, gađao i pogodio u predjelu lijeve šake, nanoseći mu tom prilikom laku
tjelesnu povredu u vidu ogrebotina u predjelu kažiprsta i srednjeg prsta
veličine 0,5 x 0,5 cm,
-čime je izvršio krivično djelo laka tjelesna povreda iz čl. 152. st. 2. u vezi st. 1. Krivičnog zakonika. 
pa ih sud primjenom pomenutih zakonskih propisa i čl. 4, 13,15,32,36,39,42, a
u odnosu na okrivljenog Hilma i čl. 45 i 46. st. 1. tač. 6. Krivičnog zakonika
i čl. 374 Zakonika o krivičnom postupku
O S U Đ U J E
Okrivljenog A. F.na novčanu kaznu u iznosu od 600,00 (šeststotina) eura.
Okrivljenog H. K. na novčanu kaznu u iznosu od 1.200,00 (hiljadu i
dvijestotine) eura.
Ako osudjeni ne plate novčanu kaznu u roku tri mjeseca po pravosnažnosti ove
presude, ista će se zamijeniti kaznom zatvora, tako što će se za svakih
započetih 25,00 eura novčane kazne odrediti jedan dan kazne zatvora.
Obavezuje se okrivljeni H. da plati na ime troškova krivičnog postupka iznos
od 55,00 eura, u korist budžeta Crne Gore.
Obavezuju se okrivljeni A. F. i H. K. da plate na ime paušala iznos od po
30,00 eura, u korist budžeta Crne Gore, sve u roku od 15 dana po
pravosnažnosti ove presude.
O b r a z l o ž e nj e
Osnovno državno tužilaštvo iz Rožaja, podnijelo je ovome sudu optužni predlog
Kt.br.81/13 od 28.05.2013.g. protiv okrivljenih A.F.iz Rožaja zbog krivičnog
djela ugrožavanje opasnim oruđem pri tuči i svađi iz čl. 154. Krivičnog
zakonika (KZ) i H. K. iz Rožaja zbog krivičnog djela laka tjelesna povreda iz
čl. 152. st. 2. u vezi st. 1. KZ.
Na glavnom pretresu Zamjenik ODT Armin Selmanović je ostao pri podnijetom
optužnom predlogu, te je predložio da sud okrivljene oglasi krivim zbog
krivičnog djela koja su im optužbom stavljena na teret i da okrivljenog A.
osudi na novčanu kaznu u iznosu od 700,00 eura, a okrivljenog H. na novčanu
kaznu u iznosu od 1.500,00 eura
Okrivljeni A. F.je u svojoj odbrani istakao da je komšija sa okrivljenim H.K..
Njihovi placevi se graniče sa državnim putem koji vodi prema njegovoj kući.
Okrivljeni H. i njegova tazbina sužava ovaj put sa jedne strane, tako da ne
može da prođe vozilom prema svojoj kući a ranije je prolazio i traktorom. Dana
28.04.2013.g. H.je angažovao geometra da mjeri njegovo imanje , te pošto je
htio da prisvoji put obavijestio je svog oca koji je donio skicu koja se nije
poklapala sa H. skicom pa je među njima došlo do svađe. Tom prilikom H. je
uzeo jedan kamen vel. oko 15 cm i gađao ga u glavu, pa je podigao ruku da bi
zaštitio glavu, te ga je kamen pogodio u ruku tj. u predjelu lijeve šake -
prstiju i nanio mu povrede. Kada je vidio krv na ruci pošao je prema H., ali
mu otac nije dao da se svađaju, već ga je poveo kući. Istakao je da se on nije
mašio kamena i nije gađao kamenom u pravcu okrivljenog H.. Predložio je da ga
sud oslobodi od optužbe jer nije izvršio djelo za koje je optužen.
Okrivljeni H. K.u svojoj odbrani je istakao, da je dana 28.04.2013.g. oko
11,30 h izveo geometra da mu premjeri njegov plac i put koji prolazi između
njegove parcele i parcele okrivljenog A. i njegovog oca Lj. Kada je geometar
počeo da razmerava došli su A. i Lj. i počeli da se raspravljaju sa njim. A.
je zabranio geometra da vrši premjer pa je on otišao. Nakon toga su se
posvađali on i A.kojom prilikom se A. mašio kamena vel. oko 15 cm i gađao u
pravcu njega ali ga nije pogodio. Istakao je da se on nije mašio kamena i nije
gađao i pogodio A., te mu nije nanio telesne povrede. Predložio je da ga sud
oslobodi od optužbe jer nije izvršio djelo za koje je optužen.
Po ovoj krivičnopravnoj stvari sud je izveo dokaze: saslušao svedoke S. F.,
Lj. F., Dž. zv. Dž. K.,  S. K., R. K., vještaka medicinske struke dr F. M.,
pročitao izvještaj ljekara jedinice za HMP br. 3712/13-IV od 28.04.2013.g.. i
izvršio uvid u izvode iz kaznene evidencije na ime okrivljenih.
Cijeneći odbrane okrivljenih i sve izvedene dokaze kako pojedinačno tako i u
međusobnoj vezi , u smislu čl. 370. st. 3. Zakonika o krivičnom postupku
(ZKP), sud je našao da su okrivljeni A. F. i H. K. izvršili krivična djela
koja su im optužbom stavljena na teret i da su zato krivi i krivičnopravno
odgovorni.
Svedok S. F. je izjavio, da je dana 28.04.2013.g. oko 11,30 h prolazio ulicom
"30. septembra" u Rožajama i u blizini kuće H. K. je primjetio gužvu na
sporednom putu koji vodi prema kući okrivljenog Admira i njegovog oca L..
Vidio je da su neke žene držale H. koji je preko njih gađao kamenom prema A. ,
koji je takođe nasrćao na H., a njega je držao njegov otac Ljutvija. Čuo je
kada je A. rekao svom ocu "vidiš da me pogodi - omrči". Nije prilazio do
njega, te nije vidio da li je povrijeđen. Istakao je da A. nije imao nikakv
predmet u ruci. Iskaz ovog svedoka, sud je cijenio kao objektivan, uvjerljiv i
potkrijepljen iskazom svedoka L. F. i iskazom okrivljenog A., u dijelu u kojem
navode da je okrivljeni Hilmo gađao kamenom okrivljenog A., a dovodeći to u
vezu sa nalazom i mišljenjem vještaka medicinske struke iz kojeg se utvrđuje
da je okrivljeni A. kritičnog dana zadobio povrede koje su mogle biti nanijete
ukoliko je isti gađan kamenom, zaista se nesumnjivo utvrđuje da je okrivljeni
H. gađao i pogodio kamenom okrivljenog A. i nanio mu povrede. Međutim, iskaz
ovog svedoka u dijelu u kojem navodi da okrivljeni A. nije imao nikakv predmet
u ruci, sud je ocijenio kao neobjektivan i usmeren ka tome da pomogne
okrivljenom A. da izbegne krivičnopravnu odgovornost.
Svedok Lj.F. je izjavio, da ga je dana 28.04.2013.g. njegov sin A. pozvao da
dođe na put koji vodi prema njihovoj kući, jer je H. izveo geometra da mjeri
put. Kada je došao na lice mjesta vidio je da H. pokazuje neke papire
geometru. Da je i on donio papire koje je pokazao geometru iz kojih se vidi da
se put nalazi na opštinsko zemljište, a ne na H. zemljište. Geometar je kazao
da se spor može riješiti samo sudom i otišao je sa lica mjesta. H. je bio
izrevoltiran time što je geometar otišao i opsovao im majku, našta je A.
reagovao tako što mu je rekao da ne psuje. Tada je H. uzeo jedan kamen i preko
njegove supruge, snahe i ćerke koje su stale ispred njega je gađao prema A. i
njemu. A. je kleknuo, a zatim ustao i pošao prema H. psujući ga, pa ga je
dohvatio preko pojasa i spriječio ga u tome, našta mu je on kazao "pusti me
babo, vidi šta mi uradi" i podigao je lijevu ruku, pa je vidio da je
povrijeđen. A.kod sebe nije imao nikakv predmet pa ni kamen i nije gađao istim
u pravcu H.. Iz iskaza ovog svedoka se zaključuje da je u kritičnom momentu
došlo do svađe između okrivljenih H. i A. i da se tom prilikom H. mašio kamena
i istim gađao i pogodio A. u predjelu lijeve ruke i nanio mu povrede, pa je
sud njegov iskaz u ovom dijelu prihvatio kao objektivan, uvjerljiv i
potkrijepljen iskazom svedoka Sabahudina Fetahovića, nalazom i mišljenjem
vještaka medicinske struke dr F. M., kao i iskazom okrivljenog A..
Svedok Dž. zv. Dž. K. je izjavio, da živi u Ul. "30. septembar" u Rožajama i
da su mu okrivljeni komšije, a okrivljeni H. i zet. Dana 28.04.2013.g. sjedio
je na terasi svoje kuće i vidio okrivljene na putu kako se međusobno svađaju
tj. psuju i kreću jedan prema drugom u namjeri da se tuku i da se A.maši
jednog kamena ali nije vidio da je istim gađao H.jer se stvorila gužva, niti
je vidio da se H. mašio kamena i gađao prema A., jer je prije nego što se
svađa završila napustio lice mjesta i otišao u grad. Iskaz ovog svedoka sud je
prihvatio u djelu u kojem navodi da su se okrivljeni kritičnog dana međusobno
svađali - psovali i da se u toj svađi okrivljeni A. mašio kamena, jer je
njegov iskaz, u ovom dijelu potkrijepljen iskazima svedoka S. K., R. K. i
iskazom okrivljenog H.. Međutim, iskaz ovog svedoka u dijelu u kojem ističe da
se okrivljeni Hilmo nije mašio kamena tj. da nije vidio da se isti mašio
kamena, sud je cijenio kao neuvjerljiv i opovrgnut iskazom svedoka S. F. i Lj.
F..
Svedok S. K. je izjavila, da su dana 28.04.2013.g. izveli geometra da im
premjeri imanje u Ul. "30. septembar" u Rožajama da bi postavili međaške znake
pored puta koji prolazi pored njihovog imanja i pruža se prema kući
okrivljenog A. F.. Tada je na lice mjesta došao okrivljeni A., a zatim i
njegov otac Lj. koji je donio neke papire i rekao vještaku da se nemjeri po H.
papirima, već po njegovim papirima, pa je vještak otišao sa lica mjesta . Kada
je vještak napustio lice mjesta došlo je do svađe između okrivljenih H. i A.,
tako što su jedan drugom psovali majku, a zatim se A. mašio kamena kojim nije
gađao prema H., jer su mu isti oteli ona i njegov otac Lj. Okrivljeni H.nije
imao kamen u ruci i nije gađao istim prema okrivljenom A. i nije mu nanio
povrede, već je on vjerovatno povrede zadobio kada je udario šakom desne ruke
u ogradu. Iskaz ovog svedoka, sud je prihvatio u dijelu u kojem ističe da su
se okrivljeni kritičnog dana svađali tj. psovali i da se okrivljeni A. mašio
kamena u toj svađi, jer je isti, potkrijepljen iskazima svedoka Dž. K., R. K.i
iskazom okrivljenog Hilma, dok iskaz ovog svedoka u dijelu u kojem navodi da
se okrivljeni H. nije mašio kamena i nije istim gađao i pogodio okrivljenog A.
i nije mu nanio povrede, već je povrede zadobio kada je udario rukom u ogradu,
sud je ocijenio kao neobjektivan, neuvjerljiv i opovrgnut iskazima svedoka S.
F. i L. F. koji nalaze oslonca i u nalazu i mišljenju vještaka medicinske
struke dr F. M., medicinskoj dokumentaciji i iskazu okrivljenog A., tako da je
očigledno da ovaj svedok sa ovakvim iskazom nastoji da pomogne okrivljenom H.
da izbjegne krivično-pravnu odgovornost.
Svedok R. K. je izjavila, da je dana 28.04.2013.g. bila prisutna u Ul. 30.
septembar" oko 11,30 h kada je okrivljeni A. zabranio geometru da mjeri
njihovo imanje, i kada je Admir nasrnuo na njenog oca H. pa je među njima
došlo do svađe. Tom prilikom A. je u ruci imao kamen, ali istim nije gađao H.,
jer su ga spriječili Lj. i S. Okrivljeni H. nije imao kamen, niti bilo koji
drugi predmet u ruci i istim nije gađao prema okrivljenom A.. Iskaz ovog
svedoka, sud je prihvatio kao objektivan i uvjerljiv u dijelu u kojem ističe
da je kritičnog dana došlo do svađe između okrivljenih kojom prilikom se A.
mašio kamena, jer je njegov iskaz potkrijepljen iskazima svedoka Dž. K., S. K.
i iskazom okrivljenog H.. Međutim, iskaz ovog svedoka u dijelu u kojem ističe
da se okrivljeni Hilmo nije mašio kamena i istim nije gađao i pogodio
okrivljenog Admira, sud nije prihvatio obzirom da je njen iskaz u ovom dijelu
opovrgnut iskazima svedoka S. F., Lj. M. i iskazom okrivljenog A., koji nalaze
oslonca i u nalazu i mišljenju vještaka medicinske struke dr F. M..
Vještak medicinske struke dr F. M. je izjavio, da je na osnovu izvještaja
ljekara jedinice za HMP Rožaje od 28.04.2013.g. našao da je A. F. kritičnog
dana zadobio povrede u predjelu lijeve šake u vidu ogrebotina kažiprsta i
srednjeg prsta veličine 0,5 x 0,5 cm, koje se kvalifikuju kao laka tjelesna
povreda koja neće ostaviti posledice po povrijeđenog , a iste su mogle nastati
ukoliko je povrijeđeni pogođen kamenom u predjelu lijeve šake koju je podigao
da bi zaštitio glavu, a mogle su nastati i neposrednim udarom tupotvrdog
predmeta u šaku ili udarom ruke u tupotvrdi predmet , kao što je kamen, drvena
ograda i dr. Nalaz i mišljenje ovog vještaka, sud je ocijenio kao objektivan,
uvjerljiv i stručan, a dovodeći isti u vezu sa navodima iz medicinske
dokumentacije koju je ocijenio kao jasnu i određenu, kao i u vezu sa iskazima
svedoka S. F., Lj. F. i iskazom okrivljenog A. F. iz kojih proizilazi da je
okrivljenom A. ove povrede nanio okrivljeni H., tako što ga je gađao kamenom
vel. oko 15 cm koji predstavlja sredstvo podobno da tijelo teško povrijedi ili
zdravlje teško naruši i pogodio ga u predjelu lijeve šake i nanio mu povrede,
zaista se nesumnjivo utvrđuje da je okrivljeni H. gađao i pogodio kamenom
okrivljenog A. i nanio mu navedene povrede. Nema uticaja na drugačiji
zaključak to što je vještak naveo i mogućnost da su ove povrede mogle biti
nanijete i udarom nekog drugog tupotvrdog predmeta, kao i udarom ruke u
tupotvrdi predmet - kamen, drvena ograda i dr. jer je u postupku utvrđeno da
isti nije zadobio ove povrede udarom ruke od tupotvrdi predmet, već da mu je
iste nanio okrivljeni H. na opisani način.
Iz izvoda iz kaznene evidencije na ime okrivljenog A.F., vidi se da je isti
osudjivan presudom Osnovnog suda Rožaje K.br. 270/06 od 15.12.2006.g. zbog
krivičnog djela iz čl. 152. st. 2. u vezi st. 1. KZ, na kaznu zatvora u
trajanju od 45 dana uslovno za jednu godinu, presudom Osnovnog suda Rožaje
K.br. 188/09 od 10.11.2009.g. zbog krivičnog djela iz čl. 152. st. 2. u vezi
st. 1. KZ, na kaznu zatvora u trajanju od 45 dana, dok se iz izvoda iz kaznene
evidencije na ime okrivljenog Hilma Kuča, vidi se da je isti osudjivan
presudom Opštinskog suda Rožaje K.br. 16/72 od 07.06.1972.g. zbog krivičnog
djela iz čl. 246-a/1 KZ, na kaznu zatvora u trajanju od 10 dana uslovno za
jednu godinu, presudom Opštinskog suda Rožaje K.br. 48/72 od 02.07.1973.g.
zbog krivičnog djela iz čl. 249/1 KZ, na kaznu zatvora u trajanju od 3
mjeseca, presudom Osnovnog suda Rožaje K.br. 266/04 od 10.01.2004.g. zbog
krivičnog djela iz čl. 376/1 KZ na kaznu zatvora u trajanju od 60 dana uslovno
za jednu godinu, presudom Osnovnog suda Rožaje K.br. 235/04 od 03.11.2004.g.
zbog krivičnog djela iz čl. 254/1 KZ na kaznu zatvora u trajanju od 30 dana,
uslovno za jednu godinu, presudom Osnovnog suda Rožaje K.br. 244/04 od
08.02.2005.g. zbog krivičnog djela iz čl. 254/1 KZ na novčanu kaznu u iznosu
od 600,00 eura. Ove dokaze sud je prihvatio kao jasne i određene jer su izdate
od nadležnog organa u propisanom postupku.
Sud je cijenio iskaze okrivljenih, pa je iste prihvatio u dijelu u kojem ne
spore odlučne činjenice koje su utvrđene u postupku. Naime, okrivljeni ne
spore da je kritičnog dana došlo do svađe između njih. Iz iskaza okrivljenog
A. proizilazi da se okrivljeni H. u kritičnom momentu mašio kamena kojim ga je
gađao i pogodio u predjelu lijeve šake i nanio mu povrede, dok iz iskaza
okrivljenog H. proizilazi da se okrivljeni A. mašio kamena i istim gađao u
pravcu njega, ali ga nije pogodio. Iskaze okrivljenih u ovom dijelu sud je
prihvatio kao objektivne, uvjerljive i potkrijepljene iskazima saslušanih
svedoka u dijelu u kojem je sud prihvatio njihove iskaze koji nalaze oslonca i
u nalazu i mišljenju vještaka medicinske struke u dijelu povreda koje je
zadobio okrivljeni A.. Međutim, okrivljeni A. se brani da se nije mašio kamena
i istim nije gađao u pravcu okrivljenog H., dok se okrivljeni H. brani da se
nije mašio kamena i istim nije gađao i pogodio okrivljenog A. te mu nije nanio
povrede. Iskaze okrivljenih u ovom dijelu sud je ocijenio kao neobjektivne,
neuvjerljive i usmjerene ka izbjegavanju krivičnopravne odgovornosti, tim
prije što je iskaz okrivljenog A. opovrgnut iskazima svedoka Dž. K., S. K. i
R. K. u dijelu u kojem je sud prihvatio njihove iskaze, a iskaz okrivljenog
Hilma je opovrgnut iskazima svedoka S. F. i Lj. F. u dijelu u kojem je sud
prihvatio njihove iskaze, koji nalaze oslonca i u nalazu i mišljenju vještaka
medicinske struke i navodima iz medicinske dokumentacije.
Dakle, u postupku je utvrđeno da je okrivljeni A. F. dana 28. 04. 2013.
godine, oko 11.30 h, u ul. ˝30. septembar˝ Opština Rožaje, pri svađi sa H. K.,
kojom prilikom su jedan drugog psovali, mašio se kamena veličine oko 15 cm -
sredstva podobnog da tijelo teško povrijedi ili zdravlje teško naruši, kojim
je gađao u pravcu oštećenog, ali ga nije pogodio. Takođe je utvrđeno da je
okrivljeni H. K. istog dana u isto vrijeme i na istom mjestu, lako tjelesno
povrijedio A. F., na način što je istog kamenom veličine oko 15 cm – sredstvom
podobnim da tijelo teško povrijedi ili zdravlje teško naruši, gađao i pogodio
u predjelu lijeve šake, nanoseći mu tom prilikom laku tjelesnu povredu u vidu
ogrebotina u predjelu kažiprsta i srednjeg prsta veličine 0,5 x 0,5 cm,
Cijeneći psihički odnos okrivljenih prema izvršenim krivičnim djelima, sud je
našao da su isti bili svjesni svog djela tj. okrivljeni A. je bio svjestan da
se pri svađi sa okrivljenim H. mašio kamena, koji predstavlja sredstvo da
tijelo teško povrijedi ili zdravlje teško naruši, kojim je gađao prema
oštećenom, dok je okrivljeni H. bio svjestan da se mašio kamena koji
predstavlja sredstvo podobno da tijelo teško povrijedi ili zdravlje teško
naruši i da na opisani način nanosi okrivljenom A. laku tjelesnu povredu, i to
su htjeli, pa su postupali sa umišljajem.
Pravnom ocjenom utvrđenog činjeničnog stanja, sud je našao da su u radnjama
okrivljenog A. sadržani svi bitni elementi krivičnog djela ugrožavanje opasnim
oruđem pri tuči i svađi iz čl. 154. KZ, a u radnjama okrivljenog H. su
sadržani svi bitni elementi krivičnog djela laka tjelesna povreda iz čl. 152.
st. 2. u vezi st. 1. KZ, za koja djela je sud iste oglasio krivim i
okrivljenog A. osudio na novčanu kaznu u iznosu od 600,00 eura, a okrivljenog
H. na novčanu kaznu u iznosu od 1.200,00 eura, kao ublaženu kaznu, umjesto
kazne zatvora koja je propisana za ovo djelo.
Prilikom odlučivanja o izboru vrste i visine kazne, sud je imao u vidu težinu
izvršenih krivičnih djela, stepen krivice okrivljenih, stepen nastupjelih
posledica, okolnosti pod kojima su djela izvršena, raniji život okrivljenih,
njihovo držanje nakon izvršenih djela, cijeneći pri tom kao olakšavajuće
okolnosti njihove porodične prilike, siromašno imovno stanje , životnu dob
okrivljenog H., koje okolnosti su u svojoj ukupnosti, okrivljenom H.,
cijenjene kao naročito olakšavajuće okolnosti, dok mu ranija osuđivanost nije
cijenjena kao otežavajuća okolnost imajući u vidu protek vremena od ranijih
osuda za druge vrste krivičnih djela, pa je sud imajući pri tom u vidu svrhu
kažnjavanja iz čl. 32. KZ u okviru opšte svrhe krivičnih sankcija iz čl. 4.
istog zakona , našao da je imalo mjesta izricanju ovakve vrste i visina kazni,
ubijeđen da će izrečene novčane kazne u naznačenim iznosima u dovoljnoj mjeri
uticati na okrivljene da ubuduće ne vrše bilo kakva krivična djela i da će
vaspitno djelovati na druge da ne čine ista ili slična djela.
Na osnovu čl. 229. u vezi čl. 226. st. 2. tač. 1. ZKP, sud je obavezao
okrivljenog H. da plati na ime troškova krivičnog postupka iznos od 55,00
eura, u korist budžeta Crne Gore, koji troškovi se odnose na ime troškova za
vještačenje tjelesnih povreda koje je on nanio okrivljenom Admiru.
Na osnovu čl. 229. u vezi čl. 226. st. 2. tač. 9. i st. 3. ZKP, sud je
obavezao okrivljene A. i H. da plate na ime paušala iznos od po 30,00 eura, u
korist budžeta Crne Gore, a ovo imajući u vidu trajanje i složenost krivičnog
postupka, kao i imovno stanje okrivljenih.
Sa izloženog odlučeno je kao u dispozitivu ove presude.
OSNOVNI SUD U ROŽAJAMA, dana 09.09.2013.g.
Zapisničar,S U D I J A,
Aida Luboder s.r.Milosav Zekić s.r.
PRAVNA POUKA: Protiv ove presude može se izjaviti žalba u roku od 8 dana od
dana prijema iste i to Višem sudu u Bijelom Polju, a preko ovog suda.