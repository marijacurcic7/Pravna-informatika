OSNOVNI SUD U ROŽAJAMA
K.br. 120/13
U IME CRNE GORE
Sudija Osnovnog suda u Rožajama Milosav Zekić, uz učešće zapisničara Aide
Luboder , rješavajući po optužnom predlogu Osnovnog državnog tužilaštva iz
Rožaja Kt.br.129/13 od 05.08.2013.g. podnijet protiv okrivljene A. N. iz
Rožaja, zbog krivičnog djela nasilje u porodici ili u porodičnoj zajednici iz
čl. 220. st. 2. u vezi st. 1. Krivičnog zakonika, nakon održanog glavnog i
javnog pretresa u prisustvu Zamjenika Osnovnog državnog tužioca Armina
Selmanovića, a u odsustvu uredno pozvane oštećene M. N. i okrivljene, dana
20.09.2013. donio je i javno objavio
P R E S U D U
Okrivljena A. N. , JMB 1610986277028, od oca H. i majke M. , rodj.A., rodjena
16.10.1986.g. u Rožajama , gdje i živi u selu Završje, drž. CG, razumije
crnogorski jezik, koji je i njen jezik, pismena, završila SSS, nezaposlena,
neudata, siromašnog imovnog stanja, neosudjivana.
K R I V A J E
Što je:
dana 28.06.2013.g., ispred porodične kuće u selu Z., Opština Rožaje, primjenom
grubog nasilja narušila tjelesni i duševni integritet člana svoje porodice -
majke M. N. , na način što je sredstvom podobnim da tijelo teško povrijedi ili
zdravlje teško naruši - drvetom za nalaganje šporeta, udarila po glavi i
tijelu više puta, nanoseći joj tom prilikom lake tjelesne povrede u vidu
blagih hematoma sa obje strane lica - obraza vel. 5x5 cm, posjekotine u
predjelu slepočnice lijevo 2x1 cm, oguljotine u predjelu desnog obraza 2x3 cm,
u predjelu grudi na mjestu desne dojke hematom - oteklinu vel. 2x2 cm, na
rukama više oguljotina i ogrebotina sa blažim hematomima - oteklinama,
hematome- otekline na oba kuka vel. 10x10 cm i u predjelu potkoljenice hematom
veličina 2x2 cm i desno 3x3 cm",
- čime je izvršila krivično djelo nasilje u porodici ili u porodičnoj
zajednici iz čl. 220. st. 2. u vezi st. 1. Krivičnog zakonika
pa joj sud primjenom pomenutog zakonskog propisa i čl. 4, 13, 15, 32, 36, 42,
52, 53, 54 Krivičnog zakonika i 374. Zakonika o krivičnom postupku, izriče
USLOVNU OSUDU
Kojom joj utvrđuje kaznu zatvora u trajanju 45 (četrdeset pet) dana i
istovremeno odredjuje da se kazna neće izvršiti ukoliko osuđena u roku od
jedne godine ne izvrši novo krivično djelo.
Okrivljena se oslobađa od dužnosti naknade troškova krivičnog postupka u
iznosu od 55,00 eura i paušalnog iznosa.
Imovinsko-pravni zahtjev nije postavljen.
O b r a z l o ž e nj e
Osnovno državno tužilaštvo iz Rožaja, podnijelo je ovome sudu optužni predlog
Kt.br. 129/13 od 05.08.2013.g. protiv okrivljene A. N. iz Rožaja, zbog
krivičnog djela nasilje u porodici ili u porodičnoj zajednici iz čl. 220. st.
2. u vezi st. 1. Krivičnog zakonika (KZ).
Na glavnom pretresu Zamjenik ODT-a Armin Selmanović je precizirao činjenični
opis djela kao u dispozitivu ove presude, te je predložio da sud okrivljenu
oglasi krivim zbog krivičnog djela koje joj je optužbom stavljeno na teret i
izrekne joj uslovnu osudu kojom će joj utvrditi kaznu zatvora u trajanju od 45
dana i istovremeno odrediti da se kazna neće izvršiti ukoliko ista u roku od
jedne godine ne učini novo krivično djelo, te da istu oslobodi od plaćanja
troškova krivičnog postupka, u smislu čl. 229. st. 4. Zakonika o krivičnom
postupku (ZKP).
Na glavnom pretresu održanom 20.09.2013.g. nije pristupila uredno pozvana
oštećena M. N., pa je sud pretres održao u njenom odsustvu. Na ranijem
pretresu održanom 18.09.2013.g. oštećena je istakla da se ne pridružuje
krivičnom gonjenju ODT-a u odnosu na okrivljenu, niti postavlja imovinsko
pravni zahtjev.
Na glavnom pretresu održanom dana 20.09.2013.g. nije pristupila uredno pozvana
okrivljena koja je saslušana na ranijem pretresu održanom 18.09.2013.g. , pa
je sud pretres održao u njenom odsustvu, na osnovu čl. 457. ZKP.
Okrivljena je na pretresu održanom dana 18.09.2013.g. priznala da je izvršila
krivično djelo za koje je optužena i svoju krivicu i objasnila da živi u selu
Završje , Opština Rožaje u porodičnu kuću sa majkom i ocem. Da se dana
28.06.2013.g. posvađala sa majkom M. N. zbog toga što joj ona brani da ide kod
ljekara da se liječi, što ona ne može da podnese pa je reagovala
nekontrolisano i udarila je jednim drvetom za nalaganje šporeta i nanijela joj
povrede. Izrazila je kajanje što je ovo uradila i naglasila da se u poslednje
vrijeme ne svađa sa majom i da se dobro slaže sa njom.
Po ovoj krivičnopravnoj stvari sud je izveo dokaze, saslušao vještaka
medicinske struke dr H. K.neuropsihijatra, pročitao izvještaj HMP Rožaje od
28.06.2013.g., izvršio uvid u izvod iz kaznene evidencije na ime okrivljene,
dok oštećena M. N. nije saslušana u svojstvu svedoka jer je oslobođena
dužnosti svedočenja i izjavila da ne želi da svedoči .
Cijeneći iskaz okrivljene i sve izvedene dokaze, kako pojedinačno , tako i u
međusobnoj vezi u smislu čl. 370. st. 3. ZKP, sud je nesumnjivo utvrdio da je
okrivljena izvršila krivično djelo koje joj je optužbom stavljeno na teret i
da je zato kriva i krivičnopravno odgovorna.
Naime, iz nalaza i mišljenja vještaka medicinske struke dr H. K. proizilazi da
je uvidom u izvještaj ljekara jedinice za HMP u Rožajama od 28.06.2013.g.
našao da se M. N. javila na pregled istog dana u 11,20 h u Hitnu službu zbog
povreda koje joj je nanijela ćerka i kod iste su nađene povrede, u vidu blagih
hematoma sa obe strane lica odnosno obraza vel. 5x5 cm, posjekotina u predjelu
slepočnice lijevo 2x1 cm, oguljotina u predjelu desnog obraza 2x3 cm, u
predjelu grudi na mjestu desne dojke hematom odnosno oteklina vel. 2x2 cm, na
rukama više oguljotina i ogrebotina sa blažim hematomima - oteklinama,
hematomi -otekline na oba kuka vel. 10x10 cm, u predjelu potkolenice hematom
2x2 cm i desno 3x3 cm., i da se iste pojedinačno i izbirno kvalifikuju kao
lake tjelesne povrede i mogu biti nanijete tupom mehaničkom silom kao što je
štap, drvo za nalaganje šporeta, metalna šipka i tome slično, te da je kod
oštećene u konkretnom slučaju bio narušen telesni i duševni integritet.
Nalaz i mišljenje ovog vještaka, sud je prihvatio kao jasan, uvjerljiv i
stručan, a dovodeći isti u vezu sa navodima iz medicinske dokumentacije koju
je sud prihvatio kao jasnu i određenu i iskazom okrivljene koja je priznala da
je oštećenu udarala drvetom za nalaganje šporeta i nanijela joj telesne
povrede, zaista se nesumnjivo utvrđuje da je okrivljena kritičnog dana
narušila tjelesni i duševni integritet oštećene, primenom grubog nasilja, tako
što ju je udarala drvetom za nalaganje šporeta, koje predstavlja sredstvo
podobno da tijelo teško povrijedi ili zdravlje teško naruši, po glavi i tijelu
više puta i nanijela joj navedene lake tjelesne povrede.
Dakle, u postupku je utvrđeno da je okrivljena dana 28.06.2013.g., ispred
porodične kuće u selu Završje, Opština Rožaje, primjenom grubog nasilja
narušila tjelesni i duševni integritet člana svoje porodice - majke M. N. , na
način što je sredstvom podobnim da tijelo teško povrijedi ili zdravlje teško
naruši - drvetom za nalaganje šporeta, udarila po glavi i tijelu više puta,
nanoseći joj tom prilikom lake tjelesne povrede u vidu blagih hematoma sa obje
strane lica - obraza vel. 5x5 cm, posjekotine u predjelu slepočnice lijevo 2x1
cm, oguljotine u predjelu desnog obraza 2x3 cm, u predjelu grudi na mjestu
desne dojke hematom - oteklinu vel. 2x2 cm, na rukama više oguljotina i
ogrebotina sa blažim hematomima - oteklinama, hematome- otekline na oba kuka
vel. 10x10 cm i u predjelu potkoljenice hematom veličina 2x2 cm i desno 3x3
cm",
Cijeneći psihički odnos okrivljene prema učinjenom krivičnom djelu, sud je
našao da je ista bila svjesna svog djela tj. svjesna da preduzimanjem opisanih
radnji narušava tjelesni i duševni integritet člana svoje porodice -oštećene
primjenom grubog nasilja i to je htjela ,pa je postupala sa umišljajem.
Pravnom ocjenom utvrdjenog činjeničnog stanja, sud je našao da su u radnjama
okrivljene sadržani svi bitni elementi krivično djela nasilje u porodici ili u
porodičnoj zajednici iz čl. 220. st.2. u vezi st.1 . KZ, za koje djelo je istu
oglasio krivom i izrekao joj uslovnu osudu, utvrdjujući joj pritom kaznu
zatvora u trajanju od 45 dana i istovremeno odredio da se kazna neće izvršiti
ukoliko ista u roku od jedne godine ne izvrši novo krivično djelo.
Prilikom izricanja ovakve vrste krivične sankcije, sud je imao u vidu stepen
krivice okrivljene , stepen nastupjele posledice, okolnosti pod kojima je
djelo izvršeno, cijeneći pritom kao olakšavajuće okolnosti, njeno siromašno
imovno stanje, raniju neosuđivanost, priznanje za izvršeno djelo i činjenicu
da se oštećena nije pridružila krivičnom gonjenju ODT-a, pa je sud imajući
pritom u vidu svrhu uslovne osude iz čl. 52. KZ u okviru opšte svrhe krivičnih
sankcija iz čl. 4. istog zakona, našao da je imalo mjesta izricanju ovakve
vrste krivične sankcije, ubijedjen da će upozorenje uz prijetnju kazne u
dovoljnoj mjeri uticati na okrivljenu da ubuduće ne vrši bilo kakva krivična
djela.
Na osnovu čl. 229 . st. 4. ZKP, sud je okrivljenu oslobodio od dužnosti
naknade troškova krivičnog postupku u iznosu od 55,00 eura, koji se odnosi na
ime troškova za vještačenje i paušalnog iznosa, jer bi njihovim plaćanjem bilo
dovedeno u pitanje izdržavanje okrivljene.
Imovinsko-pravni zahtjev nije postavljen.
Sa izloženog odlučeno je kao u dispozitivu ove presude.
OSNOVNI SUD U ROŽAJAMA, dana 20.09.2013.g.
Zapisničar,S U D I J A,
Aida Luboder s.r.Milosav Zekić s.r.
PRAVNA POUKA: Protiv ove presude može se izjaviti žalba u roku od 8 dana od
dana prijema iste i to Višem sudu u Bijelom Polju, a preko ovog suda.