OSNOVNI SUD U ROŽAJAMA
K.br. 176/12
U IME CRNE GORE
Sudija Osnovnog suda u Rožajama Milosav Zekić, uz učešće zapisničara Aide
Luboder , rješavajući po optužnom predlogu Osnovnog državnog tužilaštva iz
Rožaja Kt.br. 204/12 od 24.10.2012.g. podnijeta protiv okrivljenog R.Š. iz
Rožaja, zbog krivičnog djela laka tjelena povreda iz čl. 152. st. 2. u vezi
st. 1. Krivičnog zakonika i krivičnog djela nedozvoljene polne radnje iz čl.
208.st. 1. u vezi čl. 204.st.1., nakon održanog glavnog i javnog pretresa u
prisustvu Zamjenika Osnovnog državnog tužioca Aldina Kalača oštećene L. D. i
okrivljenog, dana 27.02.2013. donio je i javno objavio
P R E S U D U
Okrivljeni R.Š., JMB 2503979270010, od oca M., majke Z., rođene, H., rođen
25.03.1979.g. u Beranama, gdje i živi s. Javorova, državljanin CG, razumije
crnogorski jezik, a njegov jezik je crnogorski, pismen, završio osnovnu školu,
nezaposlen, oženjen, otac četvoro maloletne djece, siromašno imovno stanje,
osuđivan presudom Vojnog suda pri komandi 1 Armije br. K20/99 od 30.06.1999.g.
čl. 217. st. 1. u vezi čl. 226. st. 1. KZ SFR osudjen 3 godine zatvora,
presudom Vojnog suda Beograd K. 347/98 od 08.09.1999.g. čl. 217. st. 3. KZ SRJ
osudjen 6 mjeseci zatvora uslovno za 2 godine, presudom Osnovni sud Rožaje br.
K.69/02 od 16.04.2002.g. čl. 136. st. 2. KZ RCG, osudjen na 45 dana zatvora
uslovna osuda, presudom Osnovni sud Rožaje br. K.291 i 294/02 od 11.12.2002.g.
čl. 136. st. 1. KZ RCG, osudjen na kaznu zatvora u trajanju od 30 dana.
presudom Osnovni sud Rožaje br. K.247/02 od 29.10.2002.g. čl. 136. st. 1. KZ
RCG, osudjen na novčanu kaznu u iznosu od 2.000,00 dinara,presudom Osnovni sud
Rožaje br. K.30/03 od 25.02.2003.g. čl. 37. st. 2. KZ RCG, osudjen na 45 dana
zatvora, presudom Osnovni sud Berane br. K.181/02 od 25.12.2003.g. čl. 37. st.
2. KZ RCG, osudjen na 45 dana zatvora, presudom Osnovni sud Rožaje br. K.119 9
128/03 od 04.11.2003.g. čl. 136. st. 2. KZ CG, osudjen na 3 mjeseca zatvora,
presudom Osnovni sud Berane br. K.133/03 od 04.11.2003.g. čl. 136. st. 2. KZ
CG, osudjen na 30 dana zatvora, kaznu izdržao,presudom Osnovni sud Berane br.
K.238/04 od 14.06.2005.g. čl. 144. st.1. KZ RCG, osudjen na 45 dana zatvora
kaznu izdržao, presudom Višeg suda Bijelo Polje br. K.31/04 od 30.11.2004.g.
čl. 204 st. 3-1. u vezi čl. 20. KZ CG, osudjen na 1 godinu zatvora, presudom
Osnovni sud Berane br. K.31/06 od 27.02.2006.g. čl. 324 st. 1. KZ CG, osudjen
novčanom kaznom u iznosu od 1.200,00 eura, presudom Osnovni sud Berane br.
K.596/07 od 01.03.2008.g. čl.220. st. 2. KZ CG, osudjen na 45 dana zatvora,
presudom Osnovni sud Berane br. 197/07 od 14.03.2007.g. čl. 154. od KZ CG,
osudjen na novčanu kaznu u iznosu od 1.200,00 eura, presudom Osnovni sud
Berane br. K.487/08 od 19.05.2008. g. čl. 151. st. 1. KZ CG, osudjen na 6
mjeseca zatvora, presudom Osnovni sud Berane br. K.358/09 od 03.03.2010..g.
čl. 208. st. 1. u vezi čl. 204. st. 2. KZ CG, osudjen na 10 mjeseci zatvora,
presudom Osnovni sud Rožaje br. K.194/09 od 12.03.2010 .g. čl. 152. .st. 2. u
vezi st. 1. KZ CG, osudjen na novčanu kaznu u iznosu od 3.600 eura, presudom
Osnovni sud Rožaje br. K.103/12 od 17.07.2012.g. čl. 151. st. 1. KZ CG,
osudjen na 8 mjeseci zatvora,
K R I V J E
Što je:
dana 15.10.2012.g. oko 13,00 h u selu Lovnica, Opština Rožaje lako tjelesno
povrijedio Liriju Dacić, na način što je rukama odgurnuo usljed čega je
oštećena pala na betonsku podlogu - sredstvo podobno da tijelo teško povrijedi
i zdravlje teško naruši, kojom prilikom je zadobila laku tjelesnu povredu u
vidu oguljotine desnog koljena,
- čime je izvršio krivično djelo laka tjelesna povreda iz čl. 152. st. 2. u
vezi st. 1. Krivičnog zakonika.
pa ga sud primjenom pomenutog zakonskog propisa čl. 4,13, 15, 32,36 i 42.
Krivičnog zakonika i čl. 374. Zakonika o krivičnom postupku
O S U Đ U J E
Na kaznu zatvora u trajanju od 45 dana.
Da plati na ime troškova krivičnog postupka iznos od 55,00 eura i na ime
paušala iznos od 30,00 eura, u korist budžeta Crne Gore, u roku od 15 dana po
pravosnažnosti ove presude.
Imovinsko pravni zahtjev nije postavljen.
II
OSLOBAĐA SE OD OPTUŽBE
Da je,
dana 15.10.2012.g. oko 10,30 h, u porodičnoj kući L. D.koja se nalazi u ulici
"29.Novembar" u Rožajama, u cilju zadovoljenja svog polnog nagona upotrebom
sile izvršio nedozvoljene polne radnje nad istom, na način što je bez njenog
poziva ušao u njenu kuću a zatim je pokušao da je sa obje ruke dohvati za
grudi, a onda i za polni organ, usled čega se oštećena izmakla,
nedozvoljavajući mu da je dohvati, a nakon toga joj je izbicivao jezik i slao
joj poljupce moleći je da ima polni odnos sa njim i da prevari muža
- čime bi izvršio krivično djelo nedozvoljene polne radnje iz čl. 208. st. 1.
u vezi čl. 204. st. 1. Krivičnog zakonika
jer nije dokazano da je okrivljeni učinio djelo za koje je optužen.
Troškova krivičnog postupka nije bilo.
Imovinsko pravni zahtjev nije postavljen.
O b r a z l o ž e nje
Osnovno Državno tužilaštvo iz Rožaja podnijelo je ovome sudu optužni predlog
Kt.br.204/12 od 24.10.2012.godine protiv okrivljenog R. Š. iz Rožaja,zbog
krivičnog djela laka tjelesna povreda iz čl.152.st.2. u vezi st.1.Krivičnog
zakonika(KZ) i krivičnog djela nedozvoljene polne radnje iz čl.208.st.1.u vezi
čl.204.st.1.KZ
Na glavnom pretresu Zamjenik ODT-a Aldin Kalač iz Rožaja je precizirao
činjenični opis dispozitiva optužnog predloga kao u dispozitivu ove presude
pod II,te je predložio da sud okrivljenog oglasi krivim zbog krivičnih djela
koja su mu optužbom stavljena na teret i da mu za krivično djelo laka tjelesna
povreda iz čl.152.st.2 u vezi čl.1.KZ utvrdi kaznu zatvora u trajanju od 4
mjeseca,a za krivično djelo nedozvoljene polne radnje iz čl.208.st.1.u vezi
čl.204.st.1.KZ utvrdi kaznu zatvora u trajanju od 3 mjeseca, i da ga osudi na
jedinstvenu kaznu zatvora u trajanju od 6 mjeseci.
Oštećena L. D. je u završnoj riječi istakla da se pridružuje krivičnom
gonjenju ODT-a u odnosu na okrivljenog ,a da odštetni zahtjev ne postavlja.
Okrivljeni R. Š. u svojoj odbrani je istakao da je sa N. L., pobratim.Stalno
su se posjećivali i bili u veoma dobrim odnosima.Dana 15.10.2012.g.odlučio je
da podje u Rožaje da bi se dogovorio sa Nedžadom da mu malteriše sprat kuće.
Kada je stigao u Rožaje čuo se telefonom sa N. koji mu je rekao da nije kući
već u grad,u kafanu pa je pošao kod njega. N. mu je rekao da je uzeo 300,00
eura kod Seke Husovića i da želi da ga časti u restoranu selu D.Lovnica,što je
prihvatio, pa su zajedno su pošli njegovim vozilom do N. kuće da uzmu njegovu
suprugu L. D. .Kada su došli do kuće Lirija ih je čekala ispred kuće i zajedno
su pošli u Donju Lovnicu .U restoranu u Donjoj Lovnici su ručali i popili po
2-3 pića. Oko 13,00 h platio je hranu i piće i pozvao N. da idu.N. ga je tada
dohvatio šakom za lice i malo ga odgurnuo,nakon čega je on njega ošamario dva
puta.Tada ga je N. zagrlio i rekao da neće da se svadjaju a i gazda restorana
i oštećena Lirija su stali izmedju njih i nijesu dali da se svadjaju. Nakon
toga popili su još jedno piće i pošli su prema Rožajama a kada su stigli u
Rožaje svratili su kod F. R..Nakon kraćeg vremena L.je rekla da se ne osjeća
dobro , jer joj šecer nije u redu pa su ona i N. otišli,a on je ostao kod
F..Nakon pola sata N. ga je zvao telefonom da dodje do njegove kuće pa je
otišao kod njega zajedno sa F..U kući je N.pokušao da ga udari pa ga je
preduhitrio i udario ga šakom,a zatim je pokušao da pobjegne ali su ga
spriječile neke žene i gadjale ga cepanicama, i izbacili ga iz kuće pa je pao
za ogradu od bolnice,gdje je došla policija i privela ga u stanicu,a zatim u
Dom zdravlja gdje mu je ukazana ljekarska pomoć.Istakao je da u 10 i 30 h
uopšte nije ulazio u kuću oštećene L. i njenog supruga N. tako da nije prema
njoj primjenjivao silu niti je pokušao da je hvata za grudi,ni za polni
organ.Oštećenu nije odgurnuo rukama u selo Donja Lovnica ,niti je ona padala
na betonsku podlogu,te joj nije nanio povrede. Predložio da ga sud oslobodi od
optužbe,jer nije izvršio krivično djelo za koje je optužen.
Po ovoj krivično pravnoj stvari sud je izveo dokaze:saslušao svjedoka-oštećenu
L. D.,svjedoka N. L. ,pročitao izvještaj ljekara jedinice HMP Rožaje
br.9579/12 od 15.10.2012.g.,nalaz i mišljenje vještaka dr.C. K. od
22.10.2012.g.. i izvršio uvid u izvod iz kaznene evidencije na ime
okrivljenog.
Svjedok-oštećena L. D. je na pretresu istakla da je sa N. L. u braku 5
mjeseci.Okrivljeni R. Š. je pobratim njenom suprugu i često je dolazio kod
njih.Dana 15.10.2012.g.oko 10,30 h okrivljeni je došao u kuću kada tu nije bio
njen suprug i kada mu je prinosila kafu i pošao prema njoj i sa obje ruke
krenuo da je dohvati za grudi i za polni organ,ali je nije dohvatio jer se
izmakla a govorio joj je i da prevari muža. Tada je počela je da plače i
kazala mu da će ga kazati kod muža,a on se kleo na majčine kosti i život djece
da neće više da je dira samo da ga ne kaže mužu.Nakon 15-tak minuta došao je
njen muž u pijanom stanju ,te mu tada nije smjela kazati šta joj je radio
okrivljeni,već je planirala da mu kaže kad se otrijezni.Nakon toga po predlogu
okrivljenog pošli su u Lovnicu na ribu -na ručak.U Lovnicu su sjedeli u jednoj
kafani i okrivljeni i njen muž i konzumirali alkohol. Njen muž je bio pijan i
često je izlazio u wc u njegovom odsustvu okrivljeni joj je slao
poljupce,namigivao joj kleo je i da ima odnos sa njim ,a da to neće znati njen
muž što je ona odbijala i odmah bi pošla prema wc-eu i čekala bi muža vani
,jer se wc-e nalazio vani i vraćala se sa njim.U jednom momentu imala je
potrebu da izadje u wc-e a okrivljeni i njen muž oni su ostali sami u kafani
.Kada se vraćala vidjela da okrivljeni šamara njenog muža i da ga udara
pesnicama po glavi i tijelu,a on se nije branio jer je bio prepijan.Kada je
prišla do njih okrivljeni ju je udario stisnutom pesnicom u predjelu bubrega
tj.desne slabine sa bočne strane,a zatim ju je sa obje ruke gurnuo ,pa je pala
na koljena na betonsku podlogu i zadobila povrede u predjelu desnog
koljena.Nakon toga su ona i suprug pješke pošli prema Rožajama a okrivljeni je
krenuo vozilom za njima i kada ih je ubijedio je N. da udje u vozilo ,pa je i
ona morala da udje sa njim, te su tada pošli u pravcu grada.Kada su stigli u
grad okrivljeni ih je poveo u kuću F. R. gdje su se zadržali kratko jer je
morala je ide da primi terapiju na vrijeme jer je dijabetičar pa je pošla sa
svojim suprugom kući.Nakon nekog vremena toga okrivljeni je došao kod njihove
kuće sa F. R. i kada je ušao u kuću pozivao je N. na tuču, našta je ona
reagovala i rekla mu da izdaje napolje što je on prihvatio i kada je izlazio
iz kuće potukao se sa N.,a zatim je pobjegao bos i policija ga je srela i
dovela do kuće da uzme patike.
Na zapisniku Kt.br.204/12 od 17.10.2012.g.dat pred ODT-om iz Rožaja oštećena
je izjavila kao na pretresu, s tom razlikom što je navela da ju je okrivljeni
u kući dohvatio sa obje ruke za grudi ,a zatim je dohvatio rukom za polni
organ i da je počeo štipati po butini desne noge, izbacujući jezik i šaljući
joj poljupce.Na pretresu je istakla da se izmakla kada je okrivljeni pokušao
da je dohvati za grudi i za polni organ, tako da je nije dodirivao rukama ni
za grudi, ni za polni organ, niti za butinu, niti ju je štipao. Istakla je da
je istina ovo što je kazala na pretresu, jer je prilikom saslušanja kod ODT
napravila grešku kada je istakla da ju je okrivljeni dodirivao rukama, a u
stvari se događaj desio onako kako ga je predstavila na pretresu.
Svjedok N. L. , je izjavio da je sa okrivljenim pobratim i medjusobno su se
posjećivali i veoma dobro slagali i družili. Kritičnog dana bio je u gradu na
kafu ,a njegova supruga -oštećena L. D. je ostala kući.Oko 10,30 časova
telefonom ga je pozvao okrivljeni i rekao da je došao kod njegove kuće. Kada
je stigao kući zatekao je oštećenu i okrivljenog u kući ,ali nije primijetio
ništa sumljivo.Okrivljeni je predložio da podju u selo Lovnicu u jednom
restoranu na ribu ,pa su svi zajedno pošli kolima kojim je upravljao
okrivljeni. U Lovnici su ručali i pili piće bio je dosta pijan.Sjeća da ga je
okrivljeni udarao otvorenim šakama bez ikakvog razloga, kada je oštećena
otišla u wc a kada se ona vratila okrivljeni ju je odgurnuo i ona je pala na
betonsku podlogu na koljena i povrijedila se na jednom koljenu.Nakon toga su
došli kolima u Rožaje,i zajedno pošli kod F. R. da sjede.Pošto je njegova
supruga morala da primi insulin kod njihove kuće, pošli su kući, a okrivljeni
je ostao kod F.Nakon nekog vremena okrivljeni je došao sa F. kod njihove kuće
i zvao ga da se tuku,pa su se potukli, nakon čega je okrivljeni izašao iz kuće
i otišao niz put.Kasnije mu je supruga ispričala da ju je okrivljeni dok su
bili sami kući oko 10,30 h nagovarao da ga ostavi,da ju je hvatao rukama za
grudi ,štipao za butinu i slao joj poljupce naspram sebe,čemu se ona protivila
i ljutila mu se ,pa je on odustao od namjere da preuzme i druge radnje,te
pošto je okrivljeni nije više dirao ona mu se nije žalila na njega kada je
došao kući.Istakao je da kritičnog dana ,sa okrivljenim uopšte nije sjedio u
gradu,već su se našli u njegovoj kući.
Iz izvještaja ljekara jedinice HMP Rožaje br.9579/12 od 15.10.2012.g.,vidi se
da je oštećena D. L. primljena u HMP u 20 i 35 h zbog povreda zadobijenih od
strane poznatog lica. Pacijentkinja je navodno zadobila udarac u predjelu
stomaka i pala na koljena.Ima oguljotinu desnog kolena sa crvenilom,a u
predjelu stomaka nema vidljivih povreda.
Iz nalaza i mišljenja vještaka dr.C. K. ,vidi se da je uvidom u medicinsku
dokumentaciju -izvještaj ljekara Jedinice za HMP u Rožajama br.9579/12 od
15.10.2012.g.na ime L. D. ,našao da je ista zadobila povredu u vidu oguljotine
desnog koljena.Drugih vidljivih povreda nije nadjeno.Navedena povreda
kvalifikuje se kao laka tjelesna povreda i ista je nanijeta udarom tupo-tvrde
sile tj.tvrdog predmeta ili udarom o tvrdi predmet kao što je pad na tvrdu
podlogu.Takodje u dijagnozi se navodi da L. D. ima nagnječenja trbuha sa desne
strane dok u objektivnom pregledu ljekar navodi da ista nema vidljivih povreda
u predjelu stomaka tj.trbuha. S obzirom da objektivnim pregledom konstovano da
nema nikakvih vidljivih tragova na tom dijelu tijela to smatra da povreda nije
postojala.
Iz izvoda iz kaznene evidencije na ime okrivljenog ,vidi se da je isti
presudom Vojnog suda pri komandi 1 Armije br.K20/99 od
30.06.1999.g.čl.217.st.1.u vezi čl.226.st.1.KZ SFR ostaje na 3 godine
zatvora,presudom Vojnog suda Beograd K.347/98 od 08.09.1999.g.čl.217.st.3.KZ
SRJ osudjen 6 mjeseci zatvora uslovno za 2 godine,presudom Osnovni sud Rožaje
br.K.69/02 OD 16.04.2002.G.ČL.136.ST.2.kz rcg,osudjen na 45 dana zatvora
uslovna osuda ,presudom Osnovni sud Rožaje br.K.291 i 294/02 od
11.12.2002.g.čl.136.st.1.KZ RCG,osudjen na kaznu zatvora u trajanju od 30
dana,presudom Osnovni sud Rožaje K.br.247/02 od 29.10.2002.g.čl.136.st.1.Kz
rcg,osudjen na novčanu kaznu u iznosu od 2.000,00 dinara,presudom Osnovni sud
Rožaje K.br.30/03 od 25.02.2003.g.čl.37.st.2.KZ RCG,osudjen na 45 dana
zatvora,presudom Osnovni sud Berane K.br.181702 od 25.12.2003.g.čl.37.st.2.KZ
RCG,osudjen na 45 dana zatvora,presudom Osnovni sud Rožaje K.br.119 i 128/03
od 04.11.2003.g.čl.136.st.2.KZ CG,osudjen na 3 mjeseca zatvora,presudom
Osnovni sud Berane K.br.133/03 od 04.11.2003.g.čl.136.st.2.KZ CG,osudjen na 30
dana zatvora, presudom Osnovni sud Berane K.br.238/04 od 14.06.2005.g.osudjen
na 45 dana zatvora kaznu izdržao,presudom Višeg suda Bijelo Polje K.br.31/04
od 30.11.2004.g.čl.204 st.3-1 u vezi čl.20 KZ CG,osudjen na 1 godinu
zatvora,presudom Osnovni sud Berane K.br.31/06 od 27.02.2006.g.čl.324 st.1 KZ
CG,osudjen novčanom kaznom u iznosu od 1.200,00 eura,presudom Osnovni sud
Berane K.br.596 od 01.03.2008.g.čl.220 st.2.KZ CG,osudjen na 45 dana zatvora
,presudom Osnovni sud Berane K.br.197/07 od 14.03.2007.g.čl.154.KZ CG,osudjen
na novčanu kaznu u iznosu od 1.200,00 eura,presudom Osnovni sud Berane
K.br.487/08 od 19.05.2008.g.čl.151.st.1.KZ CG,osudjen na 6 mjeseci zatvora
,presudom Osnovni sud Berane K.br.358/09 od 03.03.2010.g.čl.208.st.1.u vezi
čl.204.st.2.KZ CG,osudjen na 10 mjeseci zatvora,presudom Osnovni sud Rožaje
K.br.194709 od 12.03.2010.g.čl.152.st.2.u vezi st.1.KZ CG,osudjen na novčanu
kaznu u iznosu od 3.600,00 eura,presudom Osnovni sud Rožaje K.br.103/12 od
17.07.2012.g.čl.151.st.1.KZ CG,osudjen na 8 mjeseci zatvora.
Cijeneći sve izvedene dokaze, kako pojedinačno tako i u medjusobnoj vezi u
smislu čl.370.st.3.Zakona o krivičnom postupku (ZKP),sud je nesumljivo utvrdio
da je okrivljeni izvršio krivično djelo laka tjelesna povreda iz čl.152.st.2.u
vezi st.1.KZ i da je zato kriv i krivično odgovoran,a nije dokazano da je
izvršio krivično djelo nedozvoljene polne radnje iz čl.208.st.1.u vezi
čl.204.st.1.KZ,na način kako je to navedeno u činjeničnom opisu djela iz
optužbe.
Naime, u postupku je utvrdjeno da je okrivljeni R. Š. dana 15.10.2012.g.oko
13,00 h u selu Lovnica, Opština Rožaje lako tjelesno povrijedio L. D.,na način
što je odgurnuo usljed čega je oštećena pala na betonsku podlogu -sredstvo da
tijelo teško povrijedi i zdrasvlje teško naruši ,kojom prilikom je zadobila
laku tjelesnu povredu u vidu oguljotine desnog koljena.Ove činjenice utvrdjuju
se iz iskaza oštećene L.,svjedoka N. L. i navoda iz izvještaja ljekara
Jedinice HMP u Rožajama br.9579/12 i nalaza i mišljenja vještaka dr.C. K. koje
je sud prihvatio kao jasne,objektivne,uvjerljive.
Naime, iz iskaza oštećene L. utvrdjeno je da ju je kritičnog dana u selu
Lovnica okrivljeni udario pesnicom u predjelu slabine a zatim je odgurnuo sa
obje ruke te je pala na koljena na betonsku podlogu i zadobila povrede u
predjelu desnog koljena.Iskaz oštećene sud je prihvatio kao jasan, objektivan,
uvjerljiv i potkrijepljen iskazom svedoka N. L. iz kojeg proizilazi da je
okrivljeni u kritičnom momentu gurnuo oštećenu koja je pala na betonsku
podlogu i zadobila povrede u predjelu koljena,a dovodeći to u vezu sa navodima
iz medicinske dokumentacije i nalazom i mišljenjem vještaka medicinske struke
iz kojeg proizilazi da je oštećena kritičnog dana zadobila povredu u vidu
oguljotine desnog koljena koja je mogla nastati prilikom pada od tvrdu podlogu
zaista se nesumljivo utvrdjuje prednje činjenično stanje.
Sud je cijenio iskaz okrivljenog pa je isti prihvatio u dijelu u kojem ne
spori da je kritičnog dana sjedio u restoranu u s. Lovnica sa oštećenom i
njenim suprugom N. gdje su pili piće i da je ošamario N. nakon toga su zajedno
otišli za Rožaje, jer njegov iskaz u ovom dijelu nalazi oslonca u iskazu
oštećene i svedoka N. L., kojima je sud poklonio punu vjeru.
Medjutim,iskaz okrivljenog u dijelu u kojem ističe da oštećenu nije odgurnuo
rukama, niti je oštećena padala na betonsku podlogu, sud nije prihvatio jer je
njegov iskaz opovrgnut iskazom oštećene i svjedoka N. L.,izvještaja ljekara
Jednice za HMP u Rožajama br.9579/12 od 15.10.2012.g i nalaza i mišljenja
vještaka dr.C. K. iz kojih se nesumljivo utvrdjuje da je okrivljeni nanio
oštećenoj navedene povrede na način kako je to oštećena predstavila.
Iz izvoda iz kaznene evidencije na ime okrivljenog, utvrdjeno je da je
okrivljeni osudjivan presudom Vojnog suda pri komandi 1 Armije br. K20/99 od
30.06.1999.g. čl.217.st.1.u vezi čl.226.st.1.KZ SFR na 3 godine zatvora,
presudom Vojnog suda Beograd K.347/98 od 08.09.1999.g.čl.217.st.3.KZ SRJ na 6
mjeseci zatvora uslovno za 2 godine,presudom Osnovni sud Rožaje br.K.69/02 od
16.04.2002.G.ČL.136.ST.2.kz rcg, na 45 dana zatvora uslovna osuda ,presudom
Osnovni sud Rožaje br.K.291 i 294/02 od 11.12.2002.g.čl.136.st.1.KZ RCG, na
kaznu zatvora u trajanju od 30 dana,presudom Osnovni sud Rožaje K.br.247/02 od
29.10.2002.g.čl.136.st.1.KZ RCG, na novčanu kaznu u iznosu od 2.000,00
dinara,presudom Osnovni sud Rožaje K.br.30/03 od 25.02.2003.g.čl.37.st.2.KZ
RCG, na 45 dana zatvora, presudom Osnovni sud Berane K.br.181702 od
25.12.2003.g.čl.37.st.2.KZ RCG, na 45 dana zatvora,presudom Osnovni sud Rožaje
K.br.119 i 128/03 od 04.11.2003.g.čl.136.st.2.KZ CG, na 3 mjeseca
zatvora,presudom Osnovni sud Berane K.br.133/03 od 04.11.2003.g.čl.136.st.2.KZ
CG, na 30 dana zatvora, presudom Osnovni sud Berane K.br.238/04 od
14.06.2005.g. na 45 dana zatvora kaznu izdržao,presudom Višeg suda Bijelo
Polje K.br.31/04 od 30.11.2004.g.čl.204 st.3-1 u vezi čl.20 KZ CG, na 1 godinu
zatvora,presudom Osnovni sud Berane K.br.31/06 od 27.02.2006.g.čl.324 st.1 KZ
CG, novčanom kaznom u iznosu od 1.200,00 eura,presudom Osnovni sud Berane
K.br.596 od 01.03.2008.g.čl.220 st.2.KZ CG, na 45 dana zatvora ,presudom
Osnovni sud Berane K.br.197/07 od 14.03.2007.g.čl.154.KZ CG, na novčanu kaznu
u iznosu od 1.200,00 eura,presudom Osnovni sud Berane K.br.487/08 od
19.05.2008.g.čl.151.st.1.KZ CG, na 6 mjeseci zatvora ,presudom Osnovni sud
Berane K.br.358/09 od 03.03.2010.g.čl.208.st.1.u vezi čl.204.st.2.KZ CG, na 10
mjeseci zatvora,presudom Osnovni sud Rožaje K.br.194709 od
12.03.2010.g.čl.152.st.2.u vezi st.1.KZ CG, na novčanu kaznu u iznosu od
3.600,00 eura,presudom Osnovni sud Rožaje K.br.103/12 od
17.07.2012.g.čl.151.st.1.KZ CG, na 8 mjeseci zatvora.Ovaj dokaz sud je
prihvatio kao jasan i odredjen jer je izdat od strane nadležnog organa.
Dakle,u postupku je utvrdjeno da je okrivljeni dana 15.10.2012.g.oko 13,00 h,u
selu Lovnica,Opština Rožaje,lako tjelesno povrijedio L. D. ,na način što je
rukama odgurnuo usljed čega je oštećena pala na betonsku podlogu -sredstvo
podobno da tijelo teško povrijedi ili zdravlje teško naruši, kojom je prilokom
zadobila laku tjelesnu povredu u vidu oguljotine desnog koljena.
Cijeneći psihički odnos okrivljenog prema učinjenom krivičnom djelu, sud je
našao da je isti bio svjestan svog djela tj. svjestan da na opisani način
nanosi oštećenoj tjelesne povrede i to je htio pa je postupao sa umišljajem.
Iz ovakvog iznijetog i utvrdjenog činjeničnog stanja nesumljivo proizilazi da
su u radnjama okrivljenog sadržani svi bitni elementi krivičnog djela laka
tjelesna povreda iz čl.152.st.2.u vezi st.1.Krivičnog Zakonika ,za koje djelo
je sud istog oglasio krivim i osudio ga na kaznu zatvora u trajanju 45 dana.
Prilikom odmjeravanja ovakve vrste i visine kazne, sud je imao u vidu stepen
krivice okrivljenog ,stepen nastupjele posledice,okolnosti pod kojima je djelo
izvršeno,držanje okrivljenog nakon izvršenog djela, cijeneći pritom kao
olakšavajuće okolnosti njegove porodične prilike - otac četvoro maloletne
djece i siromašno imovno stanje,dok je kao otežavajuću okolnost cijenio
njegovu raniju osudjivanost, pa je sud imajući pritom u vidu svrhu kažnjavanja
iz čl.33.KZ u okviru opšte svrhe krivičnih sankcija i iz čl.4. istog zakona,
našao da je imalo mjesta izricanju ovakve vrste i visine kazne, ubijedjen da
će izrečena kazna u naznačenom trajanju u dovoljnoj mjeri uticati na
okrivljenog da ubuduće ne vrši bilo kakva krivična djela i da će vaspitno
djelovati na druge da ne čine ista ili slična krivična djela.
Na osnovu čl.229.u vezi čl.226.st.2.tač.1.ZKP,sud je obavezao okrivljenog da
plati na ime troškova krivičnog postupka iznos od 55,00 eura u korist Budžeta
Crne Gore,koji troškovi se odnose na ime troškova odnose na ime troškova za
vještačenje.
Na osnovu čl.229.u vezi čl.226.st.2.tač.9.i st.3.ZKP-a sud je obavezao
okrivljenog da plati na ime troškova krivičnog postupka paušalni iznos od
30,00 eura u korist Budžeta Crne Gore ,imajući u vidu trajanje i složenost
krivičnog postupka,kao i imovno stanje okrivljenog.
Sa izloženog odlučeno je kao u dispozitivu ove presude pod I.
Iz izvedenih dokaza u postupku proizilazi da nije dokazano da je okrivljeni
izvršio krivično djelo nedozvoljene polne radnje iz čl.208.st.1.u vezi
čl.204.st.1.KZ,na način kako je to navedeno u činjeničnom opisu optužbe.
Naime,iz iskaza svedoka-oštećene L. D. dat na pretresu utvrđeno je da
okrivljeni u kritičnom momentu nije primjenjivao silu protiv nje i nije je
hvatao rukama za grudi i polni organ, već je samo pokušao da je dohvati, ali
je nije dohvatio jer se izmakla, a kada mu je rekla da će ga kazati kod muža
molio ju je da to ne čini i da je više neće dirati i nije je dirao.
Iskaz oštećene, u ovom dijelu, sud je prihvatio kao jasan, objektivan i
uvjerljiv, obzirom da je ista na pretresu detaljno opisala kako se događaj
desio, tako da nema sumnje u drugačije činjenično stanje.
Sud je cijenio iskaz oštećene dat pred ODT-om, kada je istakla da ju je
okrivljeni dohvatio sa obje ruke za grudi, a zatim rukom za polni organ i
počeo je štipati, ali isti nije prihvatio, obzirom da je isti opovrgnut njenim
kazivanjem na pretresu iz kojeg se nesumnjivo utvrđuje da je napravila grešku
kada je saslušana pred ODT-om i da je istina ovo što je kazala na pretresu a
ne ono pred ODT-om, jer je okrivljeni nije dodirivao rukama za grudi niti za
polni organ u kritičnom momentu.
Takodje, sud nije prihvatio iskaz svedoka N. L. u dijelu u kojem navodi da je
okrivljeni kritičnog dana hvatao oštećenu za grudi jer je njegov iskaz u ovom
dijelu opovrgnut iskazom oštećene dat na pretresu iz kojeg se nesumljivo
utvrdjuje da okrivljeni nije primjenjivao silu protiv nje i nije je hvatao za
grudi, polni organ i štipao je po butini desne noge, tim prije što ovaj svedok
nije neposredno posmatrao događaj, već je iskaz dao po kazivanju oštećene koja
je na pretresu opovrgla takvo kazivanje, pa je sud iskazu oštećene koji je
dala na pretresu poklonio punu vjeru.
Sa navedenih razloga nije dokazano da je okrivljeni upotrebom sile vršio
navedene nedozvoljene polne radnje prema oštećenoj, te samim tim nije dokazano
da je izvršio krivično djelo koje mu je stavljeno na teret.
Pošto nije dokazano da je okrivljeni izvršio krivično djelo nedozvoljene polne
radnje iz čl. 208. st. 1. u vezi čl. 204. st. 1. KZ, to je sud istog oslobodio
od optužbe primjenom čl. 373. st.1. tač. 2. ZKP.
Troškova krivičnog postupka nije bilo.
Imovinsko pravni zahtjev nije postavljen.
Sa izloženog odlučeno kao u dispozitivu ove presude pod II.
OSNOVNI SUD U ROŽAJAMA, dana 27.02.2013.g.
Zapisničar, S U D I J A,
Aida Luboder s.r. Milosav Zekić s.r.
PRAVNA POUKA: Protiv ove presude može se izjaviti žalba u roku od 8 dana od
dana prijema iste i to Višem sudu u Bijelom Polju, a preko ovog suda.