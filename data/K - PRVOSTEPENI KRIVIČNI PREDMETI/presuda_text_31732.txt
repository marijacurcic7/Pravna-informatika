OSNOVNI SUD U ROŽAJAMA
K.br. 199/12
U IME CRNE GORE
Sudija Osnovnog suda u Rožajama Milosav Zekić, uz učešće zapisničara Aide
Luboder, rješavajući po optužnici Osnovnog državnog tužilaštva iz Rožaja
Kt.br.135/11 od 18.08.2011.g. podnijeta protiv okrivljenog S. A. iz Rožaja,
zbog krivičnih djela sprečavanje službenog lica u vršenju službene radnje iz
čl. 375. st. 3. u vezi st. 1. Krivičnog zakonika i nedozvoljena trgovina iz
čl. 284. st. 3. u vezi st. 2. Krivičnog zakonika, nakon održanog glavnog i
javnog pretresa dana 18.04.2013.g. u prisustvu Osnovnog državnog tužioca
Hajrana Kalača, okrivljenog i njegovog branioca adv. V. M., a u odsustvu
uredno pozvanog oštećenog M. M., donio je i dana 19.04.2013.g. javno objavio
P R E S U D U
Okrivljeni SAMIR ALJUŠEVIĆ JMB 0502980272015, od oca Džafera i majke Sadike,
rođene Krkušić, rođen 05.02.1980. godine, u Rožajama gde i živi-selo
Dračenovac, državljanin Crne Gore, razumije crnogorski jezik, a njegov jezik
je crnogorski, nezapolen, oženjen-bez djece, pismen, završio SSS, siromašnog
imovnog stanja, neosuđivan.
K R I V J E
Što je:
dana 29.06.2011.godine, oko 08,00 časova u selu Dračenovac, Opština Rožaje,
napao službeno lice u vršenju službene dužnosti, službenika Uprave policije -
Područe jedinice Berane, M.M., koji je vršio službenu radnju obezbjeđenje
kuće, drugih objekata i vozila pored kuće, A. Dž., radi omogućavanja
sprovođenja naredbe suda o pretresanju, koju je preduzimao u okviru svojih
ovlašćenja, na način što je džipom, tamno-sive boje, nepoznate marke, bez
registarskih oznaka, zatamnjenih stakala, velikom brzinom izletio iz garaže
svoje kuće, tako što je izvalio metalna garažna vrata, a kada je službenik
policije stao ispred njega i ispruženom rukom davao znak da stane, nije se
zaustavio, već se velikom brzinom uputio u njegovom pravcu, primoravajući ga
da se skloni sa puta, a zatim se uključio na magistralni put i udaljio prema
selu Bać, Opština Rožaje,
-​ čime je izvršio krivično djelo napad na službeno lice u vršenju službene dužnosti iz čl. 376. st. 3. u vezi st. 1. Krivičnog zakonika.
neutvrđenog dana juna mjeseca 2011.godine, u selu Dračenovac, Opština Rožaje,
neovlašćeno kupio robu, čiji je promet ograničen, protivno odredbama čl. 11.
Zakona o duvanu (Sl.list RCG br. 80/2004) i to: 150 šteka cigareta marke
“Trokadero” (3 paketa) ukupne vrijednosi od 1.950,00 Eura.
- čime je izvršio krivično djelo nedozvoljena trgovina iz čl. 284. st. 3. u
vezi st. 2. Krivičnog zakonika
-pa mu sud primjenom pomenutih zakonskih propisa i čl. 4, 13, 15, 32, 36, 42, 45, 46, st. 1 tač. 5. i čl. 48. Krivičnog zakonika utvrđuje:
-za krivično djelo napad na službeno lice u vršenju službene dužnosti iz čl. 376. st. 3. u vezi st. 1. Krivičnog zakonika, kaznu zatvora u trajanju od dva mjeseca.
- za krivično djelo nedozvoljena trgovina iz čl. 284. st. 3. u vezi st. 2.
Krivičnog zakonika kaznu zatvora u trajanju od dva mjeseca.
- pa ga sud primjenom pomenutih zakonskih propisa i čl. 374. Zakonika o
krivičnom postupku
O S U Đ U J E
Na jedinstvenu kaznu zatvora u trajnju od 3 (tri) mjeseca.
Da plati na ime troškova krivičnog postupka iznos od 187,50 eura, i na ime
paušala iznos od 40,00 eura, u korist budžeta Crne Gore, u roku od 15 dana po
pravosnažnosti ove presude.
Oštećeni M.M. se radi ostvarivanja imovinsko pravnog zahtjeva upućuje na
građansku parnicu.
O b r a z l o ž e nj e
Osnovno državno tužilaštvo iz Rožaja, podnijelo je ovome sudu optužnicu
Kt.br.135/11 od 18.08.2011.g. protiv okrivljenog S. A. iz Rožaja zbog
krivičnih djela sprečavanje službenog lica u vršenju službene radnje iz čl.
375. st. 3. u vezi st. 1. Krivičnog zakonika (KZ) i nedozvoljena trgovina iz
čl. 284. st. 3. u vezi st. 2. KZ.
Na glavnom pretresu ODT Hajran Kalač je izmijenio činjenični opis i pravnu
kvalifikaciju djela kao u dispozitivu ove presude, te je predložio da sud
okrivljenog oglasi krivim zbog krivičnih djela koja su mu izmijenjenom
optužbom stavljena na teret i da mu utvrdi pojedinačne kazne i to: za kriv.
djelo napad na službeno lice u vršenju službene dužnosti iz čl. 376. st. 3. u
vezi st. 1. KZ, kaznu zatvora u trajanju od 3 mjeseca, a za kriv. djelo
nedozvoljena trgovina iz čl. 284. st. 3. u vezi st. 2. KZ, kaznu zatvora u
trajanju od 2 mjeseca i osudi ga na jedinstvenu kaznu zatvora u trajanju od 4
mjeseca.
Oštećeni M. M. nije pristupio na glavni pretres održan dana 18.04.2013.g., a
uredno je pozvan, pa je sud pretres održao u njegovom odsustvu . Na ranijem
pretresu oštećeni je istakao da se pridružuje krivičnom gonjenju ODT-a u
odnosu na okrivljenog i postavlja odštetni zahtjev koji nije precizirao.
Branilac okrivljenog adv. V. M.je u završnoj riječi predložio da sud njegovog
branjenika oslobodi od optužbe, jer u postupku nije dokazano da je izvršio
krivična djela koja su mu izmijenjenom optužbom stavljena na teret, a ako nađe
da je kriv da mu izrekne blažu krivičnu sankciju sa kojom bi se u potpunosti
postigla svrha kažnjavanja.
Okrivljeni je u svojoj odbrani na glavnom pretresu održanom dana 18.11.2011.g.
istakao: Da živi u selu Dračenovac, Opština Rožaje u zajednici sa roditeljima
i bratom u porodičnoj kući koja se nalazi pored magistralnog puta. Podrum ove
kuće je njegov otac izdao u zakup E. K. koji u istoj drži kafu. Iza ove kuće
on pravi novu kuću, koja nije opremljena i u njoj niko ne stanuje. Prizemlje
ove -nove kuće koriste kao garažu u koju se ulazi na metalna vratia koja ne
zaključavaju, tako da je svakom dozvoljen pristup garaži. U garaži se nalazi i
Džip bijele boje koji mu je dao J. D. iz Novog Pazara kao garanciju da će mu
platiti vikendicu koju mu je prodao prije godinu dana. Iz garaže se nemože ući
na sprat kuće jer nema unutrašnjih stepenica, već se na spratu ulazi vanjskim
stepenicama. Poseduje putničko vozilo marke "Mercedes" koje je ostavljao u
dvorištu kuće a ni on ni drugi članovi njegove familije ne poseduju Džip tamno
sive boje sa zatamnjenim staklima. Da je dana 29.06.2011.g. negde oko 04,00
sata ujutru pošao za Bar svojim kolima marke "Mercedes" i kada je stigao u Bar
oko 08,30 h, supruga ga je pozvala telefonom br. 069-772-829 na njegov broj
067-422-811 i rekla mu da je došla policija kod njihove kuće i da ne zna zbog
čega se policija nalazi kod njih. Nakon toga je pošao prema Rožajama i kada je
bio u Mojkovcu oko 14 h pozvao ga je Inspektor policije i rekao mu da treba da
se javi u policiju, u Rožajama dana 01.06.2011. u 09,00 h. Kada je došao kući
vidio je da je garaža otvorena i jedno krilo izvaljeno. U garaži je primjetio
vozilo marke Dzip bijele boje koje je ostalo u istu predhodne noći. Nakon toga
dana 01.07.2011.g. se javio u policiju gdje je saslušan, a vršeno je i njegovo
prepoznavanje od strane nekih policajaca. Istakao je da kritičnog dana nije
spriječio službeno lice -policajca M.M. u vršenju službene radnje, jer nije
upravljao vozilom marke Džip tamno sive boje, sa zatamnjenim staklima iz
garaže prema ulici i nije izvalio metalna vrata od garaže, jer u to vrijeme
nije bio u selu Draženovac, već u Baru, niti je nabavljao - kupovao cigarete
marke "Trokadero", koje je policija našla kritičnog dana na državnom zemljištu
iza njegove kuće. Cigarete nijesu bile njegovo vlasništv niti vlasništvo
njegovog oca i brata, jer se oni ne bave trgovinom cigareta. Naglasio je da je
moguće da je neko iz komšiluka ili neko koje dolazio da uzima kafu iz magacina
ostavio u garaži sporno vozilo, nakon što je on otišao za Bar i da ga je
kasnije uzeo i odvalio vrata.
Na pretresu od 15.12.2011.g. i u istrazi je naveo kao na pretresu od
18.11.2011.g. stom razlikom što je istakao da je za Bar putovao vozilom marke
"Golf 2", koje je posudio kod komšije R. M. predhodnog dana tj. 28.06.2011.g.
u večernjim satima i parkirao ga ispred svoje kuće i sjutradan ujutru istim je
pošao za Bar, a njegovo vozilo marke Mercedes reg. br. RO AN-417 je bilo
neispravno i ostalo je ispred kuće, gdje je fotografisano od strane krim.
tehničara Ispostave Rožaje prilikom vršenja uviđaja, te da je istina ovo što
je kazao na ovom pretresu. Istakao je da je vjerovatno greškom navedeno u
ranijem zapisniku da je putovao vozilom marke "Mercedes" za Bar ili je on
greškom permutovao marku vozila.
Na pretresu održanom dana 23.01.2013.g. , okrivljeni je ponovio iskaz dat u
istrazi i na ranijim pretresima, s tom razlikom što je naveo da se u Baru
zadržao cijelog dana 29.06.2011.g. gdje je i noćio 29/30.06.2011.g. nakon čega
je sjutradan tj. 30.06.2011.g. pošao za Rožaje, gdje je stigao oko 08,00 -
08,30 h ujutru. Kada se vraćao iz Bara policija ga je zvala telefonom kada je
bio između Mojkovca i Ribarevina i rekao mu da se preksutra javi u policiji,
što je i učinio. Nakon što je upoznat sa iskazom datim u istrazi i na ranijim
pretresima okrivljeni je ponovo izmijenio iskaz tako što je naveo da se dana
29.06.2011.g. vratio tj. da je pošao iz Bara za Rožaje i kada je došao u
Berane pozvao je telefonom kući oca ili majku ili suprugu, nesjeća se tačno, i
oni su mu rekli da ga policija traži, pa se iz Berana ponovo vratio za Bar,
gdje je noćio i sjutradan se vratio za Rožaje gdje je stigao oko osam časova
do pola devet ujutru, te da ne može da se sjeti da li ga je policija zvala
telefonom dana 29.06.2011.g. ili sjutradan kada je bio u Mojkovcu. Istakao je
da je tačno ovo što je sada kazao i siguran je da je noćio u Baru kod Alije
Murića 29/30.06.2011.g.. Predložio je da ga sud oslobodi od optužbe, jer nije
izvršio krivična djela koja su mu stavljena na teret.
Po ovoj krivičnopravnoj stvari sud je izveo dokaze: saslušao svjedoke -
oštećenog M. M., svjedoke E. B., Dž. A., po saglasnosti stranaka pročitao
iskaz svedoka R. M. dat na ranijem pretresu, pročitao nalaz i mišljenje
vještaka ekonomsko finansijske struke Š. H. Ki.br. 55/11 od 28.07.2011.g.,
nalaz i mišljenje vještaka za telekomunikacije S. Š. od 05.03.2012.g.,potvrdu
o privremeno oduzetim predmetima Ispostave Rožaje br. 02-Sl od 29.06.2011.g.,
izvještaj krim. tehnike Ispostave Rožaje o krim.-tehničkom pregledu lica
mjesta br. 139/2010 od 29.06.2011.g. i br. Sl./11 od 29.06.2011.g., zapisnik o
prepoznavanju lica Ispostave Rožaje 35 br. 02 od 01.07.2011.g., pročitao
dopise Crnogorskog Telekoma AD br. 04-40588 od 23.12.2011.g., br. 04-996 od
18.01.2012.g. i br.04-26694 od 08.02.2012.g. uz koje su dostavljeni CD-ovi,
dopis Telenora br. 0801-383 od 24.01.2012.g. sa listingom komunikacije,
naredbe ovoga suda Kri. br. 97/11 od 28.06.2011.g. i Kri br. 99/11 od
29.06.2011.g. o pretresanju kuće i drugih pomoćnih objekata i vozila Dž.A. i
S. A. u selu Dračenovac, Opština Rožaje, izvršio uvid u fotodokumentaciju
Ispostave Rožaje br. 139/2011 od 29.06.2011.g. i br. Sl./2011 od
01.07.2011.g., patrolni list Uprave policije PJ Berane broj 3107 od
28.06.2011.g., izvršio suočenje između svedoka -oštećenog M. M. i svedoka E.
B. i uvid u izvod iz kaznene evidencije na ime okrivljenog, dok je odbio
predlog branioca okrivljenog za saslušanje svedoka E. - E. K. i E. D. i
pribavljanje i uvid u spise predmeta ovoga suda Kri br. 99/11, obzirom da je
našao da je izvođenje ovih dokaza suvišno jer je činjenično stanje u dovoljnoj
mjeri utvrđeno za presuđenje već izvedenim dokazima, te bi se odlaganjem
pretresa radi saslušanja imenovanih svedoka koji nijesu bili na kritičnom
mjestu u kritično vrijeme i pribavljanjem spisa navedenog predmeta kod
činjenice da je izvršen uvid u naredbu Kri br. 99/11 o pretresanju kuće
okrivljenog S., samo nepotrebno odlugovlačio postupak a činjenično stanje bi
ostalo neizmijenjeno.
Svedok-oštećeni M. M.je izjavio da radi u Upravi policije, Područna jedinica
Berane kao policajac. Dana 29.06.2011.g. dobio je zadatak da sa svojim kolegom
E. B. obezbeđuje dvije kuće i pomoćne objekte i vozila koja su bila parkirana
ispred kuća Dž. A. i njegovog sina u mjestu zv. Dračenovac, Opština Rožaje,
jer je izdata naredba suda za pretres ovih objekata, te su obezbeđivali
objekte radi sprovođenja naredbe suda i otkrivanja izvršilaca krijumčarene
robe. Dolaskom na lice mjesta, oko 6 h parkirali su službeno vozilo ispred
kuće D. A.. Nakon pola sata iz kuće je izašao Dž., kojeg do tada nije poznavao
i pozdravio se sa njima, nakon čega su ga upoznali zbog čega su došli kod
njegove kuće. Rekao im je da on živi u toj kući sa mlađim sinom, a da u
drugoj-novoj kući, koja se nalazi u blizini, živi njegov stariji sin sa
porodicom i da mu sinovi spavaju. U prizemlju nove kuće koja nije bila spolja
omalterisana primjetio je metalna garažna vrata koja su bila zatvorena. Na
kući je bila postavljena eloksirana stolarija - vrata i prozori, a u prizemlju
su prozorska stakla bila oblijepljena papirom bijele boje, tako da se nije
moglo vidjeti šta se nalazi u garaži. Na prvom spratu ove kuće su se vidjele
zavese, tako da je zaključio da je taj sprat opremljen. Primjetio je da je
jedna žena više puta izlazila iz te kuće i ulazila u kuću, tako da je
zaključio da ona stanuje u istoj i da je supruga Dž. sina. U jednom momentu
pošao je da obiđe kuću iz koje je izašao Dž., i dok je obilazio kuću primjetio
je da jedno lice nosi neke pakete od garaže nove kuće i ostavlja ih na livadi
između štale i spoljnjeg WC-a. Vidio je da je jedan prozor od garaže otvoren.
Ovo lice je posmatrao sa udaljenosti od oko 40 m iz profila i ono mu je ličelo
na okrivljenog, ali ne može sa sigurnošću da tvrdi da je to bio on. Kada je
pošao da obavijesti svog kolegu, ovo lice se negde sklonilo, tako da ga više
nije vidio. Nakon toga je sa kolegom pošao do nove kuće i na udaljenosti od
iste od oko 15 m, na livadi su pronašli tri paketa cigareta marke "Trokadero"
a prozor od garaže je bio zatvoren, što znači da je neko zatvorio prozor, dok
je on pošao da obavijesti kolegu, kada mu je vidik prema novoj kući bio
zaklonjen starom kućom. Da je njegov kolega ostao da obezbeđuje ove pakete sa
cigaretama, dok se on vratio kod stare kuće. U jednom momentu čuo je da je
nešto puklo pa je pogledao prema novoj kući i vidio da su jedna vrata od
garaže otpala a druga se otvorila i da je iz garaže izašlo vozilo marke Džip
bez reg. tablica, tamno sive boje, sa zatamljenim staklima koje se kretalo
prema njemu i magistralnom putu velikom brzinom. Da je vozaču davao znak rukom
da stane, našta se on nije osvrtao i nije zaustavio vozilo, već je povećavao
gas i kada mu se približio morao je da skoči u stranu, da ga nebi zakačio tj.
pregazio, a vozača nije vidio zbog zatamljenih stakala na vozilu. Vozilo je
nastavilo kretanje i prošlo preko magistralnog puta, udarilo u ogradu na
suprotnoj strani, a zatim nastailo kretanje prema Baću-Rožajama. Nakon toga je
obavijestio policiju koja je došla i izvršila uviđaj, a zatim je vršio
prepoznavanje lica u Ispostavi Rožaje među kojima je bio i okrivljeni, gde je
kazao da okrivljeni najviše odgovara liku lica koje je nosilo cigarete, jer mu
najviše liči na to lice, a nije vidio lik vozača koji je upravljao džipom,
tako da nezna da li je to bio okrivljeni ili neko drugi. Prilikom suočenja sa
svedokom E. B., svedok - oštećeni M. M. je istakao da im je inspektor kada ih
je doveo na lice mjesta kazao da obezbeđuju kuće Dž. A. i pomoćne objekte i
vozila i pokazao rukom na njihovo imanje, te su zbog toga obezbeđivali i sve
objekte, pa i ovu drugu kuću jer im je i Džafer kazao da u njoj stanuje njegov
stariji sin sa suprugom.
Svedok E. B. je izjavio, da radi u Upravi policije Ispostava Rožaje kao
policajac. Da je dana 29.06.2011.g. sa svojim kolegom M. M. bio na službenom
zadatku obezbeđenja kuće Dž. A. i vozila pored kuće u selu Dračenovac, a
nijesu dobili nalog da obezbeđuju drugu kuću tj. kuću okrivljenog S.. Oko
06,00 časova iz Dž.kuće je izašao Dž. kojeg je M. upoznao zbog čega su došli.
Da ga je nakon toga Mirko upoznao da je kod druge - nove kuće zapazio da neko
iz iste izbacuje neke pakete, pa su pošli na to mjesto i na udaljenosti od te
kuće oko 10 do 15 m pronašli tri paketa bijele boje na kojima je pisalo
"Trokadero", a nikog nijesu zatekli na tom mjestu.Vidio je da je na ovoj kući
postavljena sva stolarija i na prvoj etaži na prozorima su se vidjele zavese,
a Dž. im je predhodno u razgovoru kazao da je to kuća njegovog sina S. koji
stanuje u istoj sa suprugom. Da se M. M. vratio prema staroj kući da istu
obezbeđuje, dok je on ostao pored ovih paketa. Tada je čuo zvuk motora od
vozila u garaži nove kuće, a zatim udar vozila u metalna garažna vrata, kojom
prilikom je vozilo izbilo jedno krilo vrata iz ležišta-baglama, a drugo krilo
se otvorilo, te je vozilo marke Džip, tamno sive boje sa zatamljenim staklima,
startujući izašlo iz garaže i usmjerilo se prema magistralnom putu, tako da
nije mogao vidjeti ko upravlja istim. Vidio je da mu njegov kolega M.daje znak
da stane našta se vozač nije osvrtao pa je M. skočio u stranu da ga vozilo ne
bi udarilo jer se kretalo dosta velikom brzinom, nakon čega je zakačilo u
ogradu na magistralnom putu i otišlo prema Rožajama. Prilikom suočenja sa
svedokom - oštećenim M. M., istakao je da im je inspektor koji ih je doveo na
lice mjesta kazao da obezbeđuju veliku kuću do puta A. Dž. na koju je pokazao
rukom i sva vozila i pomoćne objekte u tom dijelu na njihovom imanju koje nije
bilo pregrađeno ogradama, već je u jednom sklopu, tako da su oni obezbeđivali
i ovu veliku kuću A. Dž. i drugu - S.kuću iz koje je izašlo vozilo kao i štalu
iza kuće i vozila ispred i iza Dž.kuće, te da je istina ovo što je sada kazao.
Svedok Dž. A. je izjavio, da živi u selu Dračenovac, Opština Rožaje sa
suprugom u porodičnoj kući u kojoj žive i njegova dva sina S.i S. sa
porodicama. U ovoj kući poseduje poslovni prostor koji je dao u zakup E.K.,
gde on deponuje kafu. Na udaljenosti od oko 30 m od ove kuće njegov sin S. je
napravio novu kuću koja se sastoji od garaže u prizemlju i sprata, koja nije
bila opremljena juna mjeseca 2011.g., tako da u istoj tada niko nije stanovao.
Na garaži su bila postavljena metalna vrata koja nijesu zaključavali, kroz
koja se jedino moglo ući u unutrašnjost garaže. Da je dana 29.06.2011.g. S.
otišao za Bar u jutarnjim časovima nakon čega je oko 06,00 časova došla
policija ispred njegove kuće pa je pošao do njih da vidi zbog čega su došli.
Kazali su mu da obezbeđuju njegovu kuću, jer treba da se izvrši pretres kuće,
čemu se on nije protivio već im je rekao da rade svoj posao. Nakon nekoliko
minuta je ušao u kuću da uzme ključeve od poslovnog prostora u kojem E.
deponuje kafu. Kada je izašao iz kuće oštećeni M. mu se žalio da ga je jedno
vozilo-Džip koje je izašlo iz garaže zamalo udarilo i zgazilo. Vidio je da su
vrata od garaže izvaljena i da se u istoj nalazi Džip bijele boje, koje su
uzeli kao garanciju za vikendicu kod jednog čovjeka iz Ribarića koje je on
parkirao u garaži a Džip tamno sive boje se nije nalazio u garaži a postojala
je mogućnost da ga je neko bez njihovog znanja ostavio u garaži i da ga je u
kritičnom momentu uzeo iz garaže. Nije vidio kada je vozilo izašlo iz garaže i
šta se dešavalo nakon toga. Nije primjetio cigarete ispred kuće u dvorištu
niti na drugom mjestu a vidio je kada su policajci donijeli tri paketa
cigareta iz šume. Cigarete nijesu bile S., jer se on nije bavio prometom
cigareta. Istakao je da je predveče S.došao iz Bara i rekao mu je da je
putovao za Bar vozilom marke Golf koji je posudio kod komšije Riza Murića,
kojem je vratio vozilo to veče.
Svedok R.M. je izjavio, da je negde polovinom 2011.g. kod njegove kuće došao
komšija S. A. i zamolio ga da mu posudi vozilo marke "Golf 2" reg. oznaka RO
AM-437 da bi sjutradan putovao sa njim za Bar, jer mu je njegovo vozilo marke
"Mercedes" neispravno tj. nebezbijedno za vožnju, pa mu je to veče dao vozilo
koje je on odvezao kod svoje kuće. Sjutra dan je bila neka kontrola polcije u
kući oca okrivljenog ali mu ti detalji nijesu poznati, jer nije bio na lice
mjesta. Negdje u kasnim popodnevnim časovima okrivljeni mu je vratio vozilo.
Istakao je da okrivljeni živi sa svojom porodicom u kući svog oca,a ne u novoj
kući , koju nije opremio za stanovanje. Nije mu poznato da okrivljeni poseduje
vozilo marke Džip, tamno sive boje bez reg. oznaka.
Iz nalaza i mišljenja vještaka ekonomsko finansijske struke H. Š., vidi se da
je vrijednost jedne paklice cigareta marke "Trokadero" u kritičnom periodu
iznosila 1,30 eura a cijena jedne šteke 13,00 eura, tako da se za količinu od
150 šteka cigareta dobija vrijednost od 1.950,00 eura, koliko je iznosila
vrijednost tri paketa cigareta - 150 šteka u kritičnom periodu.
Iz nalaza i mišljenja vještaka za telekomunikacije S. Š. vidi se da je na
osnovu listinga komunikacija Telenora i Crnogorskog telekoma koji je
dostavljen na CD-u utvrdila da je dana 29.06.2011.g. bilo komunikacija između
broja 069-722-829 i 067-422-811 u vremenu od 04 do 15 h. Da je broj
069-772-829 za sve obavljene pozive signal primao sa bazne stanice Bać,
Opština Rožaje, a da je broj 067-422-811 signal primao sa više baznih stanica
i na osnovu ostvarenih komunikacija može se zaključiti da je bio u kretanju i
to: Poziv u 06:56:00 h signal je primao sa bazne stanice Bać, Opština Rožaje,
poziv u 07:34:59 h signal je primao sa bazne stanice Gospođin vrh, Opština
Rožaje, poziv u 08:39:24 h signal je primao sa bazne stanice Bać, Opština
Rožaje, poziv u 09:31:49 h signal je primao sa bazne stanice Bać, Opština
Rožaje, poziv u 11:49:57 h , signal je primao sa bazne stanice Bijelo Polje,
Opština Bijelo Polje, poziv u 13:14:10 h signal je primao sa bazne stanice
Babića Brijeg Bijelo Polje, poziv u 13:24:01 h signal je primao sa bazne
stanice Ravna Rijeka, Opština B.Polje, poziv u 13:36:19 h signal je primao sa
bazne stanice Femića krš, Opština Bijelo Polje, poziv u 13:42:35 h signal je
primao sa bazne stanice Zaostro, Opština Berane, poziv u 14:08:50 h signal je
primao sa bazne stanice Petnica, Opština Berane i poziv u 14:18:59 h signal je
primao sa bazne stanice Kacuber, Opština Rožaje , tako da se može zaključiti
da se u toku ostvarenih komunikacija kretao od Rožaja prema Bijelom Polju i
natrag.
Iz potvrde u privremeno oduzetim predmetima, izvještaja o krim.-tehničkom
pregledu lica mjesta od 29.06.2011.g. vidi se da su tri paketa - ukupno 150
šteka cigareta marke "Trokadero" koje su nađene iza kuće S. A. oduzeta od
njegovog oca Dž., da je uviđajem na licu mjesta utvrđeno da je razvaljen jedan
dio dvokrilnih metalnih vrata od garaže u kući S. A., te da se od garaže preko
dvorišta pored kuće Dž. A. do magistralnog puta primećuju sveži tragovi od
točkova vozila koje je izašlo iz garaže a zatim prolaze pored parkiranog
policijskog vozila ispred Dž. kuće i prelaze preko magistralnog puta na drugu
stranu, preko travnatog proširenja gdje je oštećena drvena ograda pored puta i
završavaju se na asvaltu u pravcu Rožaja, što se vidi i na fotodokumentaciji
Ispostave Rožaje od 29.06.2011.g.
Iz zapisnika o prepoznavanju lica Ispostave Rožaje vidi se da je dana
01.07.2011.g. u prostoriji Ispostave Rožaje posebno namijenjenoj za
prepoznavanje, izvršeno prepoznavanje pet lica čije su osnovne osobine slične
onima koje je oštećeni dao o licu koje je vidio ispred kuće S. A. da nosi
cigarete, među kojima je bio i okrivljeni S. na poziciji br. 5., nakon čega je
oštećeni M. M. sa određenom verovatnoćom ukazao na lice koje se nalazilo na
poziciji br. 5. ističući da isti odgovara po visini i fizičkoj konstrukciji sa
ovim licem, ali se nemože izjasniti sa nesumljivom sigurnošću. Nakon toga je
promijenjen raspored lica, i S. se nalazio na poziciji br. 1. kojom prilikom
je oštećeni sa nesumljivom sigurnošću pokazao na lice koje se nalazilo na
poziciji br. 1.
Iz naredbi Kri. br. 97/11 od 28.06.2011.g., vidi se da je dana 28.06.2011
izdata naredba za pretresanje kuće drugih pomoćnih objekata i vozila Dž.A., a
iz naredbe Kri br. 99/11 od 29.06.2011.g. vidi se da je dana 29. 06.2011.g.
izdata naredba za pretresanje kuće i drugih pomoćnih objekata i vozila S.
A.koji se nalazi u selo Dračenovac, Opština Rožaje.
Iz patrolnog lista br. 3107 od 28.06.2011.g. vidi se da je dana 28.06.2011.g.
od 20,00 h do 08,00 h narednog dana službenik policije - oštećeni M. M.
obavljao poslove interventne grupe sa posebnim zadacima intezivne kontrole
bezbednosno interesantnih lica u pogledu pronalaska vatrenog oružja,
postupanje po planu akcije "razbojnik", traganje za određenim licima, obilazak
autobuske stanice i dr. Da su u 05,10 h pošli sa inspektorom, u selu
Dračenovac, Opština Rožaje radi obezbeđenja objekata u kojima su inspektori
vršili pretres.
Cijeneći odbranu okrivljenog i sve izvedene dokaze kako pojedinačno, tako i u
međusobnoj vezi u smislu čl. 370. st. 3. Zakonika o krivičnom postupku (ZKP),
a postupajući po primjedbama iz ukidnog rješenja Višeg suda u Bijelom Polju
Kž. br. 489/12 od 05.10.2012.g., sud je utvrdio da je okrivljeni Samir
Aljušević dana 29.06.2011.g. izvršio krivična djela napad na službeno lice u
vršenju službene dužnosti iz čl. 376. st. 3. u vezi st. 1. KZ i nedozvoljena
trgovina iz čl. 284. st. 3. u vezi st. 2. KZ, bliže činjenično opisina u
dispozitivu ove presude i da je zato kriv i krivičnopravno odgovoran.
Naime, iz iskaza svedoka-oštećenog M. M. utvrđeno je da radi u Upravi policije
-Područna jedinica Berane kao policajac i da je dana 29.06.2011.g. sa svojim
kolegom E. B. vršio službenu radnju obezbeđenje kuće i drugih objekata i
vozila pored kuće Dž. A. radi omogućavanja sprovođenja naredbe suda o
pretresanju i otkrivanja učinilaca krijumčarene robe u mjestu zv. Dračenovac,
Opština Rožaje, i da su u tom cilju obezbeđivali i kuću okrivljenog S. A. i
druge objekte okolo kuće u sklopu Dž. imanja i vozila na tom mjestu, kojom
prilikom je oko 06,00 časova ujutru iz kuće izašao Dž. i saopštio im da on
živi sa mlađim sinom u toj kući a u drugoj - novoj kući koja se nalazi u
blizini živi njegov stariji sin-okrivljeni sa porodicom i da mu sinovi
spavaju. Da je vidio u novoj kući na spratu zavese i jednu ženu koja je
izlazila i ulazila u kuću. U prizemlju kuće se nalazila garaža sa metalnim
vratima koja su bila zatvorena,dok su prozori od garaže bili oblijepljeni
papirom bijele boje tako da se nije moglo vidjeti šta se nalazi u garaži. Kada
je pošao da obiđe kuću primjetio je jedno lice koje mu je ličelo na
okrivljenog da nosi pakete sa cigaretama od garaže i ostavlja ih na livadi u
blizini kuće i da je jedan prozor od garaže otvoren, te dok je išao prema svom
kolegi da ga obavijesti o tome i da zajedno pođu do ovog lica, ono se negde
sklonilo, dok je prolazio pored stare kuće koja mu je zaklonila vidik, tako da
ga nijesu našli na tom mjestu, a prozor od garaže je bio zatvoren. Da su zatim
pronašli tri paketa sa cigaretama marke "Trokadero", koje je obezbeđivao E.,
dok se on vratio kod stare kuće. U tom momentu tj. oko 08,00 časova u garaži
je neko upalio vozilo, stavio ga u pogon i vozilom izvalio metalna garažna
vrata, izašao iz garaže i velikom brzinom se uputio prema njemu. Vidio je da
se radi o vozilu marke Džip, tamno sive boje, nepoznate marke, bez
reg.tablica, sa zatamnjenin staklima, a nije vidio vozača zbog zatamnjenih
stakala. Vozaču je davao znak ispruženom rukom da stane, ali se on nije
zaustavljao već je povećavao brzinu i primorao ga da skoči u stranu i skloni
se sa puta, nakon čega je vozilo prošlo preko magistralnog puta i udarilo u
ogradu na suprotnoj strani a zatim se uključilo na magistralni put i pošlo
prema Baću tj. prema Rožajama, nakon čega je izvršen uviđaj na licu mjesta a
naknadno je vršio prepoznavanje više lica u Ispostavi Rožaje među kojima je
bio i okrivljeni koji je najviše ličio na lice kojeg je zatekao da nosi pakete
sa cigaretama u kritičnom momentu.
Iskaz ovog svedoka - oštećenog sud je prihvatio kao jasan, objektivan i
uvjerljiv, a dovodeći isti u vezu sa iskazom svedoka E. B., koji je sud takođe
prihvatio kao objektivan, uvjerljiv i saglasan sa iskazom oštećenog u pogledu
bitnih činjenica, jer je isti prilikom suočenja sa oštećenim usaglasio svoj
iskaz sa iskazom oštećenog u pogledu bitnih činjenica, kao i sa navodima iz
pisanih dokaza, zaista se nesumnjivo utvrđuje da je okrivljeni kritičnog dana
iznosio pakete sa cigaretama iz svoje kuće, te kada ga je primjetio oštećeni,
udaljio se sa tog mejsta, nakon čega je napao oštećenog koji je kao službeno
lice vršio službenu dužnost obezbeđenja kuće i drugih pomoćnih objekata i
vozila pored kuće Dž. A., pa samim tim i kuće okrivljenog koja se nalazi u
sklopu ovih objekata , radi sprovođenja naredbe suda o pretresanju, tako što
je navedenim džipom velikom brzinom izletio iz garaže svoje kuće, izvalio
metalna vrata i nije zaustavio vozilo na znak oštećenog da stane ispred njega
koji mu je davao ispruženom rukom, već je nastavio kretanje prema njemu i
primorao ga da skoči u stranu i skloni se sa puta da ga ne bi udario. Da je
okrivljeni u kritičnom momentu bio na kritičnom mjestu i da je upravljao
vozilom, upućuje i činjenica da je oštećeni prilikom prepoznavanja prepoznao
okrivljenog kao lice koje najviše liči na lice koje je u kritičnom momentu
nosilo pakete sa cigaretama, gdje nije bilo drugih lica, što je naveo i na
pretresu, te dovodeći to u vezi sa nalazom i mišljenjem vještaka za
telekomunikacije S.Š. kojim je opovrgnut iskaz okrivljenog da je u kritično
vrijeme bio u Baru, a ne u Rožajama i da je u 08,30 h razgovarao iz Bara
telefonom sa broja 067-422-811 sa svojom suprugom na broj telefona
069-772-829, obzirom da se iz nalaza i mišljenja ovog vještaka utvrđuje da su
navedeni brojevi komunicirali u kritično vrijeme i da je broj koji je koristio
okrivljeni 067-422-811 primao signal sa baznih stanica na teritoriji Opštine
Rožaje, a zadnji signal je primio u 09:31:49 h, nakon čega je primao signale
sa baznih stanica Bijelo Polje, a zadnji signal sa ove stanice je primio
13:36:19 h, a zatim je primao signale sa baznih stanica Berane, a u 14:18:59
ponovo sa baznih stanica Rožaje, tako da se kretao od Rožaja prema Bijelom
Polju i nazad, iz čega se jasno zaključuje da okrivljeni kritičnog dana u
kritičnom momentu nije bio Baru, kako on to navodi, već u Rožajama u
Dračenovcu kod svoje kuće, te kada je primjetio policiju, očekujući da će
pretresti i njegovu kuću tj. garažu u kojoj se nalazilo vozilo sa paketima
cigareta marke "Trokadero" čije promet ograničen, koje je neovlašćeno nabavio
- kupio, pokušao je da iste iznese iz garaže i da ih sakrije, te pošto je bio
primjećen od oštećenog kada je iznio tri paketa iste je ostavio na livadi i
vratio se u garažu, zatvorio prozor i upalio ovo vozilo - Džip, tamno sive
boje, nepoznate marke, bez registarskih oznaka, zatamnjenih stakala , da bi
prikrio preostalu ili neku drugu robu, naglo startovao vozilom i razbio -
odvalio metalna vrata od garaže i izašao iz iste velikom brzinom, te se uputio
prema oštećenom koji mu je davao znak ispruženom rukom da stane, što nije
učinio, već je povećavao brzinu i primorao ga da skoči u stranu da ga nebi
udario, nakon čega je nastavio kretanje prešao preko magistralnog puta i
udario u ogradu na suprotnoj strani, a zatim se uključio na magistralni put i
pošao prema Baću tj. Rožajama, a zatim je otišao do Bijelog Polja i ponovo se
vratio u Rožaje, kojom prilikom je razgovarao sa svojom suprugom telefonom.
Imajući u vidu prednje kao i navode iz potvrde o privremeno oduzetim
predmetima utvrđeno je da su ispred kuće okrivljenog pronađena tri paketa
cigareta marke "Trokadero"-150 šteka koje je okrivljeni nabavio-kupio u
kritičnom periodu i iznio iz garaže u kritičnom momentu, dok je iz nalaza i
mišljenja vještaka ekonomsko finansijske struke Hamida Šabovića utvrđeno da je
vrijednost ovih cigareta u vrijeme izvršenja djela iznosila 1.950,00 eura.
Sud je cijenio iskaz svedoka Dž.A., pa je isti prihvatio u dijelu u kojem je
saglasan sa utvrđenim činjeničnim stanjem. Međutim iskaz ovog svedoka u dijelu
u kojem ističe da okrivljeni u kritičnom periodu nije bio na kritičnom mjestu-
kod svoje kuće u mjestu zv. Dračenovac, već da je ranije otputovao za Bar
vozilom marke "Golf" koje je posudio kod komšije R. M., tako da nije upravljao
Džipom u kritičnom momentu, već je moguće da ga je neko bez njegovog znanja
uveo u garažu i uzeo ga u kritičnom momentu i da okrivljeni u kritičnom
periodu nije stanovao u novoj kući, sud nije prihvatio, obzirom da je njegov
iskaz u ovom dijelu neobjektivan, neuvjerljiv i ne nalazi oslonca u iskazima
svedoka M.M., E. B. i nalazima i mišljenjima imenovanih vještaka, te navodima
iz pisanih dokaza, iz kojih se nesumljivo utvrđuje da je okrivljeni u
kritičnom momentu bio u Dračenovcu kod svoje kuće i da je on iznio tri paketa
cigareta iz garaže, a zatim ušao u istu, upalio vozilo i izbio vozilom metalna
garažna vrata a zatim napao oštećenog u vršenju službene dužnosti, kada je
pokušao da ga zaustavi i velikom brzinom pošao u pravcu njega, primoravajući
da se skloni sa puta i nastavio kretanje prema Baću, tako da je očigledno da
ovaj svedok sa ovakvim iskazom smišljeno i sračunato nastoji da pomogne svom
sinu-okrivljenom da izbegne krivičnopravnu odgovornost.
Sa navedenih razloga sud nije prihvatio ni iskaz svedoka R. M. u kojem ističe
da je okrivljeni njegovim vozilom kritičnog dana putovao za Bar, i da u
kritičnom periodu nije živio sa porodicom u novoj kući, već u kući svog
oca,obzirom da je njegov iskaz neobjektivan, neuvjerljiv i usmjeren ka tome da
pomogne okrivljenom da izbegne krivičnopravnu odgovornost.
Sud je cijenio iskaz okrivljenog da nije napao oštećenog u vršenju službene
dužnosti, da ne poseduje vozilo Džip tamno sive boje sa zatamnjenim staklima i
nije ovim vozilom upravljao u kritičnom momentu, jer u kritično vrijeme nije
bio u Rožajama,već uBaru, te nije ni mogao preduzeti navedene radnje, već je
neko drugi bez njegovog znanja vozilo ostavio u garaži njegove kuće u kojoj
nije stanovao u to vrijeme, niti je nabavljao - kupovao cigarete marke
"Trokadero" i iste iznosio iz garaže, jer u kritično vremeno nije bio u
Dračenovcu ,ali njegov iskaz nije prihvatio obzirom da je isti neuvjerljiv,
neobjektivan i obezvrijedjen iskazom oštećenog koji nalazi oslonca u iskazu
svedoka E. B., nalazu i mišljenju vještaka za telekomunikacije i ostalim
pisanim dokazima iz kojih se nesumnivo utvrđuje da okrivljeni u kritičnom
periodu nije bio u Baru kako on to navodi, već u selo Dračenovac, Opština
Rožaje, gdje je napao službeno lice-oštećenog u vršenju službene dužnosti na
način kako je to naprijed opisano i da je neutvrdjenog dana juna mjeseca
2011.g. neovlašćeno kupio navedene cigarete čije promet ograničen, tako da je
očigledno da je njegova odbrana, nuđenjem alibija koji nije
potvrđen,nedokazana i usmjerena ka izbegavanju krivičnopravne odgovornosti.
Iskaz okrivljenog je i protivrečan sam sa sobom i dokazima izvedenim u
postupku. Naime, okrivljeni je u istrazi naveo da je za Bar putovao vozilom
marke "Golf 2" da bi na pretresu izmijenio iskaz navodeći da je putovao svojim
vozilom marke "Mercedes" da bi nakon izvršenog uvida u fotodokumentaciju na
kojoj se vidi fotografisano njegovo vozilo marke "Mercedes", ponovo je
izmijenio iskaz ističući da je putovao vozilom marke "Golf 2" koji je posudio
kod R. M., nastojeći na taj način da izbegne krivičnopravnu odgovornost.
Takođe, na pretresu od 18.11.2011.g. je naveo da je dana 29.06.2011.g. oko
04,00 h pošao za Bar i vratio se istog dana naveče, a na pretresu od
23.01.2013.g. je ponovio da je kritičnog dana pošao za Bar u navedeno vrijeme,
ali se nije vratio toga dana već je noćio u Baru i sjutradan tj. 30.06.2011.g.
je došao u Rožaje oko 08,00 do 08,30 h ujutru, da bi na istom pretresu
izmijenio iskaz, navodeći da je kritičnog dana tj. dana 29.06.2011.g. pošao iz
Bara za Rožaje i kada je došao u Berane saznao je da ga traži policija, pa se
ponovo vratio za Bar , gdje je noćio i sjutradan se vratio za Rožaje nastojeći
na taj način da dokaže da u kritično vrijeme nije bio na kritično mjesto da bi
izbjegao krivičnopravnu odgovornost, pa sud njegov iskaz nije ni mogao
prihvatiti.
Dakle, u postupku je utvrđeno da je okrivljeni dana 29.06.2011.godine, oko
08,00 časova u selu Dračenovac, Opština Rožaje, napao službeno lice u vršenju
službene dužnosti, službenika Uprave policije - Područe jedinice Berane, M.
M., koji je vršio službenu radnju obezbjeđenje kuće, drugih objekata i vozila
pored kuće, A. Dž., radi omogućavanja sprovođenja naredbe suda o pretresanju,
koju je preduzimao u okviru svojih ovlašćenja, na način što je džipom, tamno-
sive boje, nepoznate marke, bez registarskih oznaka, zatamnjenih stakala,
velikom brzinom izletio iz garaže svoje kuće, tako što je izvalio metalna
garažna vrata, a kada je službenik policije stao ispred njega i ispruženom
rukom davao znak da stane, nije se zaustavio, već se velikom brzinom uputio u
njegovom pravcu, primoravajući ga da se skloni sa puta, a zatim se uključio na
magistralni put i udaljio prema selu Bać, Opština Rožaje i da je neutvrđenog
dana juna mjeseca 2011.godine, u selu Dračenovac, Opština Rožaje, neovlašćeno
kupio robu, čiji je promet ograničen, protivno odredbama čl. 11. Zakona o
duvanu (Sl.list RCG br. 80/2004) i to: 150 šteka cigareta marke “Trokadero” (3
paketa) ukupne vrijednosi od 1.950,00 Eura.
Cijeneći psihički odnos okrivljenog prema učinjenim krivičnim djelima, sud je
našao da je isti bio svjestan da preduzima opisane radnje u cilju nastupanja
zabranjenih posledica i da time napada službeno lice u vršenju službene
dužnosti i da je neovlašćeno nabavio-kupio predmetne cigarete u svrhu prodaje,
znajući za protivpravnost njegovih radnji i posledica i htio je da takvim
radnjama proizvede zabranjene posledice koje su i nastupile, pa je postupao sa
direktnim umišljajem.
Pravnom ocenom utvrđenog činjeničnog stanja, sud je našao da su u radnjama
okrivljenog sadržani svi bitni elementi krivičnog djela napad na službeno lice
u vršenju službene dužnosti iz čl. 376. st. 3. u vezi st. 1. KZ i krivičnog
djela nedozvoljena trgovina iz čl. 284. st. 3. u vezi st. 2. KZ
.
Sa navedenih razloga sud nije prihvatio tezu odbrane branioca okrivljenog da
nije dokazano da je njegov branjenik izvršio krivična djela koja su mu
izmijenjenom optužbom stavljena na teret.
Za izvršena krivična djela sud je okrivljenog oglasio krivim i utvrdio mu
pojedinačne kazne zatvora, i to za krivično djelo iz napad na službeno lice u
vršenju službene dužnosti iz čl. 376. st. 3. u vezi st. 1. KZ u trajanju od 2
(dva) mjeseca i za krivično djelo nedozvoljena trgovina.iz čl. 284. st. 3. u
vezi st. 2. KZ u trajanju od 2 (dva) mjeseca, kao ublažene kazne, primenom čl.
45 i 46 st. 1. tač. 5. KZ i osudio ga na jedinstvenu kaznu zatvora, 3(tri)
mjeseca.
Prilikom odlučivanja o izboru vrste i visine kazne, sud je imao u vidu sve
okolnosti koje utiču da kazna bude veća ili manja iz čl. 42. KZ, pa je
okrivljenom od olakšavajućih okolnosti cijenio njegove porodične prilike,
siromašno imovno stanje i raniju neosuđivanost, koje su u svojoj ukupnosti
cijenjene kao naročito olakšavajuće okolnosti, dok otežavajućih okolnosti na
njegovoj strani nije bilo.
Imajući u vidu navedene okolnosti kao i okolnosti pod kojima su djela
izvršena, stepen nastupjelih posledica i držanje okrivljenog nakon izvršenih
djela, sud je našao da je imalo mjesta izricanju ovakve vrste i visine kazne,
ubijeđen da je izrečena jedinstvena kazna zatvora u naznačenom trajanju,
srazmjerna težini učinjenih krivičnih djela i stepenu krivice okrivljenog i da
će se sa istom u potpunosti ostvariti svrha kažanjavanja iz čl. 32. KZ u
okviru opšte svrhe krivičnih sankcija iz čl. 4. istog zakona.
Na osnovu čl. 229. u vezi čl. 226. st. 2. tač. 1. ZKP, sud je obavezao
okrivljenog da plati na ime troškova krivičnog postupka iznos od 187,50 eura,
u korist budžeta Crne Gore, koji troškovi se odnose na ime troškova za
vještačenje i putnih troškova za oštećenog.
Na osnovu čl. 229. u vezi čl. 226. st. 2. tač. 9. i st. 3. ZKP, sud je
obavezao okrivljenog da plati na ime paušala iznos od 40,00 eura, u korist
budžeta Crne Gore, a ovo imajući u vidu trajanje i složenost krivičnog
postupka kao i imovno stanje okrivljenog.
Na osnovu čl. 239. st. 2. ZKP, oštećeni M. M. se radi ostvarivanja imovinsko
pravnog zahtjeva upućuje na građansku parnicu.
Sa izloženog odlučeno je kao u dispozitivu ove presude.
OSNOVNI SUD U ROŽAJAMA, dana 19.04.2013. g.
Zapisničar, S U D I J A,
Aida Luboder s.r. Milosav Zekić s.r.
PRAVNA POUKA: Protiv ove presude može se izjaviti žalba u roku od 15 dana od
dana prijema iste i to Višem sudu u Bijelom Polju, a preko ovog suda.