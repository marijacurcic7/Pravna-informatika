OSNOVNI SUD U ROŽAJAMA
K.br. 162/13
U IME CRNE GORE
Sudija Osnovnog suda u Rožajama Milosav Zekić, uz učešće zapisničara Aide
Luboder , rješavajući po optužnom predlogu Osnovnog državnog tužilaštva iz
Rožaja Kt.br. 209/13 od 28.10.2013.g. podnijet protiv okrivljene N. M. iz
Rožaja, zbog produženog krivičnog djela oduzimanje maloljetnog lica iz čl.
217. st. 2. u vezi čl. 49. Krivičnog zakonika Crne Gore, nakon održanog
glavnog i javnog pretresa u prisustvu Zamjenika Osnovnog državnog tužioca
Aldina Kalača, oštećenog Dž. K. i okrivljene, dana 20.11.2013. donio je i
javno objavio
P R E S U D U
Okrivljena N. M. , JMB 0107967277028 od oca R. i majke Z., rodj. F., rodjena
01.07.1967.g. u Rožajama , živi u selu Klanac, drž. CG, razumije crnogorski
jezik, njen jezik je bosanski, pismena, završila osnovnu školu, nezaposlena,
razvedena, majka jednog maloletnog djeteta, siromašnog imovnog stanja,
osudjivana presudom Osnovnog suda u Rožajama K.br. 105/13 od 02.09.2013.g.
zbog krivičnog djela iz čl. 217. st. 2. KZ na kaznu zatvora u trajanju od 30
dana uslovno za jednu godinu
K R I V A J E
Što je:
od dana 02.09.2013.godine, pa do dana 20.11.2013.g. onemogućavala izvršenje
pravosnažne i izvršne presude Osnovnogu suda u Rožajama P.br. 260/12 od
24.12.2012.g. u dijelu kojim je određen način održavanja ličnih odnosa
maloljetnog lica A. K., sa roditeljem - ocem Dž. K., na način što nije
dovodila i predavala dijete u vremenu i na mjestu kako je to odlukom nadležnog
organa određeno ,
- čime je izvršila produženo krivično djelo oduzimanje maloletnog lica iz čl.
217. st. 2. u vezi čl. 49. Krivičnog zakonika Crne Gore
pa joj sud primjenom pomenutog zakonskog propisa i čl. 4, 13, 15, 32, 36, 42,
52, 53, 54 Krivičnog zakonika i 374. Zakonika o krivičnom postupku, izriče
USLOVNU OSUDU
Kojom joj utvrđuje kaznu zatvora u trajanju 60 (šezdeset) dana i istovremeno
odredjuje da se kazna neće izvršiti ukoliko osuđena u roku od jedne godine ne
izvrši novo krivično djelo.
Da plati na ime troškova krivičnog postupka paušalni iznos od 30,00 eura,u
korist budžeta Crne Gore, u roku od 15 dana po pravosnažnosti ove presude.
O b r a z l o ž e nj e
Osnovno državno tužilaštvo iz Rožaja, podnijelo je ovome sudu optužni predlog
Kt.br. 209/13 od 28.10.2013.g. protiv okrivljene N. M. iz Rožaja, zbog
produženog krivičnog djela oduzimanje maloljetnog lica iz čl. 217. st. 2. u
vezi čl. 49. Krivičnog zakonika Crne Gore (KZ CG).
Na glavnom pretresu Zamjenik ODT Aldin Kalač je izmijenio činjenični opis
djela kao u dispozitivu ove presude, te je predložio da sud okrivljenu oglasi
krivom zbog krivičnog djela koje joj je optužbom stavljeno na teret i osudi je
na novčanu kaznu u iznosu od 600,00 eura .
Oštećeni Dž. K. je u završnoj riječi istako da se ne pridružuje krivičnom
gonjenju ODT-a u odnosu na okrivljenu.
Okrivljena je u svojoj odbrani istakla da je sa oštećenim živjela u braku
devet godina. U braku su dobili sina A. K.. Pošto su se njihovi odnosi
poremetili odlučila je da napusti oštećenog nakon čega je podnijela tužbu za
razvod braka, pa je sud presudom P.br. 260/12 od 24.12.2012.g. razveo njihov
brak i malol. A. povjerio njoj na čuvanje, vaspitanje i izdržavanje. Istom
presudom ona je obavezana da omogući oštećenom viđanje i boravak maloletnog
djeteta kod njega svakog vikenda kao i za vrijeme školskog raspusta u trajanju
od 15 dana, na način što će svake subote dovoditi dijete i predavati ga
oštećenom u 10,00 h ispred zgrade Osnovnog suda u Rožajama, a oštećeni će joj
dijete vraćati u nedelju u 16,00 h na istom mjestu. Istakla je da u kritičnom
periodu nije dovodila dijete ispred Osnovnog suda u Rožajama i nije ga
predavala oštećenom, kako je to navedeno pomenutom presudom, mada ga je
oštećeni viđao ispred škole u Donjoj Lovnici gdje dijete pohađa školu.
Predložila je da sud oslobodi od optužbe jer smatra da nije izvršila djelo za
koje je optužena.
Po ovoj krivičnopravnoj stvari sud je izveo dokaze: saslušao svedoka -
oštećenog Dž. K., pročitao presudu Osnovnog suda u Rožajama Pbr. 260/12 od
24.12.2012.g. i izvršio uvid u izvod iz kaznene evidencije na ime okrivljene.
Cijeneći odbranu okrivljene i sve izvedene dokaze, kako pojedinačno, tako i u
međusobnoj vezi, u smislu čl. 370. st. 3 Zakonika o krivičnom postupku
(ZKP) , sud je nesumnjivo utvrdio da je okrivljena izvršila krivično djelo
koje joj je optužbom stavljeno na teret i da je zato kriva i krivičnopravno
odgovorna.
Naime , iz iskaza svedoka - oštećenog Dž. K. proizilazi da je sa okrivljenom
bio u braku devet godina i da su u braku dobili sina A. K. Da je njihov brak
razveden presudom Osnovnog suda u Rožajama P.br. 260/12 od 24.12.2012.g. i
malol. A.je povjeren okrivljenoj na čuvanje, vaspitanje i izdržavanje. Istom
presudom okrivljena je obavezana da mu omogući viđanje i boravak maloletnog
djeteta kod njega svakog vikenda kao i za vrijeme školskog raspusta u trajanju
od 15 dana, na način što će svake subote dovoditi dijete i predavati ga njemu
u 10,00 h ispred zgrade Osnovnog suda u Rožajama, a on će joj dijete vraćati u
nedelju u 16,00 h na istom mjestu. Okrivljena nije postupila po navedenoj
presudi i nije mu dovodila dijete ispred zgrade Osnovnog suda u Rožajama i
nije mu ga predavala, kako je to navedeno pomenutom presudom. Iskaz oštećenog
sud je prihvatio kao jasan, objektivan , uvjerljiv i potkrijepljen navodima iz
presude Osnovnog suda u Rožajama P.br. 260/12 od 24.12.2012.g. i iskazom
okrivljene koja ne spori odlučne činjenice.
Iz presude P.br. 260/12 od 24.12.2012.g., proizilazi da je navedenom presudom
razveden brak Dž. K. i N. M. zaključen dana 26.08.2004.g. da je njihovo malol.
dijete A. K. povjereno na čuvanje, vaspitanje i izdržavanje majci N., a Dž. je
obavezan da na ime doprinosa za izdržavanje djeteta daje svakog mjeseca 25 %
svoje zarade, koju ostvaruje kod JU Osnovna škola "Lučice" na ruke njegovoj
majci N. do petog u mjesecu za tekući mjesec, dok zato postoje zakonski
razlozi. Istom presudom N. M. je obavezana da omogući Dž. K. viđanje i boravak
maloletnog djeteta kod njega svakog vikenda kao i za vrijeme školskog raspusta
u trajanju od 15 dana, na način što će svake subote dovoditi dijete i
predavati ga njemu u 10,00 h ispred zgrade Osnovnog suda u Rožajama, a on će
joj dijete vraćati u nedelju u 16,00 h na istom mjestu.Presuda je postala
pravosnažna 14.01.2013.g., a izvršna 30.01.2013.g.. Ovaj dokaz sud je
prihvatio kao jasan i određen, a dovodeći isti u vezu sa iskazom oštećenog Dž.
K. i iskazom okrivljene koja priznaje odlučne činjenice, zaista se nesumnjivo
zaključuje da je okrivljena u kritičnom periodu onemogućavala izvršenje
navedene pravosnažne i izvršne presude u dijelu u kojem je određen način
održavanja ličnih odnosa malol. A. K. sa njegovim ocem Dž., jer dijete nije
dovodila i predavala ocu u vrijeme i na mjestu kako je to određeno pomenutom
presudom.
Iz izvoda iz kaznene evidencije na ime okrivljene proizilazi da je ista
osudjivana presudom Osnovnog suda u Rožajama K.br. 105/13 od 02.09.2013.g.
zbog krivičnog djela iz čl. 217. st. 2. KZ na kaznu zatvora u trajanju od 30
dana uslovno za jednu godinu. Ovaj dokaz, sud je prihvatio kao jasan i određen
jer je izdat od strane nadležnog organa, a okrivljena istom nije prigovorila.
Dakle, u postupku je utvrđeno da okrivljena od dana 02.09.2013.godine, pa do
dana 20.11.2013.g. onemogućavala izvršenje pravosnažne i izvršne presude
Osnovnogu suda u Rožajama P.br. 260/12 od 24.12.2012.g. u dijelu kojim je
određen način održavanja ličnih odnosa maloljetnog lica A. K., sa roditeljem -
ocem Dž. K., na način što nije dovodila i predavala dijete u vremenu i na
mjestu kako je to odlukom nadležnog organa određeno ,
Cijeneći psihički odnos okrivljene prema učinjenom krivičnom djelu, sud je
našao da je ista bila svjesna svog djela tj. svjesna da postoji navedena
pravosnažna i izvršna presuda i da svojom djelatnošću onemogućava izvršenje
iste i to je htjela, pa je postupala sa umišljajem. Okrivljena je u navedenom
periodu izvršila više istih krivičnih djela u određenim vremenskim mjesečnim
periodima, korišćenjem iste situacije na istom mjestu, prema istom oštećenom
sa jedinstvenim umišljajem, pa se ista kvalifikuju kao jedno- produženo
krivično djelo.
Pravnom ocjenom utvrđenog činjeničnog stanja, sud je našao da su u radnjama
okrivljene sadržani svi bitni elementi produženog krivičnog djela oduzimanje
maloljetnog lica iz čl. 217. st. 2. u vezi čl. 49. KZ CG, za koje djelo je sud
istu oglasio krivom i izrekao joj uslovnu osudu kojom joj je utvrdio kaznu
zatvora u trajanju od 60 dana i istovremeno odredio da se kazna neće izvršiti
ukoliko ista u roku od jedne godine ne učini novo krivično djelo.
Prilikom izricanja ovakve vrste krivične sankcije, sud je imao u vidu težinu
izvršenog krivičnog djela, stepen krivice okrivljene, okolnosti pod kojima je
djelo izvršeno, raniji život okrivljene i njeno držanje nakon izvršenog djela,
cijeneći pri tom kao olakšavajuće okolnosti njeno siromašno imovno stanje,
porodične prilike - majka jednog maloletnog djeteta, te činjenicu da se
oštećeni nije pridružio krivičnom gonjenju ODT-a, pa je sud imajući pri tom u
vidu svrhu kažnjavanja iz čl. 32. KZ CG u okviru opšte svrhe krivičnih
sankcija iz čl. 4. istog zakona, našao da je imalo mjesta izricanju ovakve
vrste krivične sankcije, ubijeđen da će upozorenje uz prijetnju kazne u
dovoljnoj mjeri uticati na okrivljenu da ubuduće ne vrši bilo kakva krivična
djela.
Na osnovu čl. 229. u vezi čl. 226. st. 2. tač. 9. i st. 3. ZKP, sud je
obavezao okrivljenu da plati na ime troškova krivičnog postupka krivičnog
postupka, paušalni iznos od 30,00 eura, u korist budžeta Crne Gore, a ovo
imajući u vidu trajanje i složenost krivičnog postupka, kao i imovno stanje
okrivljene.
Sa izloženog odlučeno je kao u dispozitivu ove presude.
OSNOVNI SUD U ROŽAJAMA, dana 20.11.2013.g.
Zapisničar,S U D I J A,
Aida Luboder s.r.Milosav Zekić s.r.
PRAVNA POUKA: Protiv ove presude može se izjaviti žalba u roku od 8 dana od
dana prijema iste i to Višem sudu u Bijelom Polju, a preko ovog suda.