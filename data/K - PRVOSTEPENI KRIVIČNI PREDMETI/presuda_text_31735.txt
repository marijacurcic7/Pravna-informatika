OSNOVNI SUD U ROŽAJAMA
K.br. 151/13
U IME CRNE GORE
Sudija Osnovnog suda u Rožajama Milosav Zekić, uz učešće zapisničara Aide
Luboder , rješavajući po optužnom predlogu Osnovnog državnog tužilaštva iz
Rožaja Kt.br. 198/13 od 08.10.2013.g. podnijet protiv okrivljenog A. Dž. iz
Rožaja, zbog krivičnog djela ugrožavanje sigurnosti iz čl. 168. st. 1.
Krivičnog zakonika Crne Gore , nakon održanog glavnog i javnog pretresa u
prisustvu Zamjenika Osnovnog državnog tužioca Aldina Kalač, oštećenog F. K. i
okrivljenog, dana 15.11. 2013. donio je i javno objavio
P R E S U D U
Okrivljeni A. DŽ., JMB 0901988272016, od oca M. i majke U., rodj. Lukač,
rodjen 09.01.1988.g. u Rožajama ,gdje i živi naselje Bandžovo brdo, drž. CG,
razumije crnogorski jezik, a njegov jezik je bosanski, pismen, završio SSS,
zaposlen, oženjen , otac dvoje maloletne djece, siromašnog imovnog stanja,
neosudjivan.
K R I V J E
Što je:
dana 03.10.2013.g. oko 11,00 h u Rožajama, ugrozio sigurnost F.K. , prijetnjom
da će napasti na njegov život i tijelo, na način što je sa svog broja mobilnog
telefona 068/351-361 pozvao oštećenog na njegov broj telefona 067/332-079 i
uputio mu prijeteći riječi "lobanju ću ti slomit,kao što sam ti kćerki slomio,
proćićeš još gore nego ona " ,
- čime je izvršio krivično djelo ugrožavanje sigurnosti iz čl. 168. st. 1.
Krivičnog zakonika Crne Gore .
pa mu sud primjenom pomenutog zakonskog propisa i čl. 4, 13, 15, 32,34 36, 42,
52, 53,54 Krivičnog zakonika Crne Gore i čl. 374. Zakonika o krivičnom
postupku izriče
USLOVNU OSUDU
Kojom mu utvrđuje kaznu zatvora u trajanju od 60 (šezdeset) dana  i
istovremeno određuje da se kazna neće izvršiti ukoliko osudjeni u roku od
jedne godine ne učini novo krivično djelo.
Da plati na ime troškova krivičnog postupka paušalni iznos od 30.00 eura, u
korist budžeta Crne Gore, u roku od 15 dana po pravosnažnosti ove presude.
Imovinsko - pravni zahtjev nije postavljen.
O b r a z l o ž e nj e
Osnovno državno tužilaštvo iz Rožaja, podnijelo je ovome sudu optužni predlog
Kt.br. 198/13 od 08.10.2013.g. protiv okrivljenog A. Dž. iz Rožaja, zbog
krivičnog djela ugrožavanje sigurnosti iz čl. 168. st. 1. Krivičnog zakonika
Crne Gore  (KZ CG).
Na glavnom pretresu Zamjenik ODT -a Aldin Kalač je ostao pri podnijetom
optužnom predlogu te je predložio da sud okrivljenog oglasi krivim zbog
krivičnog dejela koje mu je optužbom stavljeno na teret i da mu izrekne
uslovnu osudu kojom će mu utvrditi kaznu zatvora u trajanju od 60 dana i
istovremeno odrediti da se kazna neće izvršiti ukoliko isti u roku od jedne
godine ne izvrši novo krivično djelo.
Oštećeni F. K. je u završnoj riječi istakao da se ne pridružuje krivičnom
gonjenju u odnosu na okrivljenog, niti postavlja imovinsko-pravni zahtjev.
Okrivljeni je u svojoj odbrani istakao da ga je početkom oktobra mjeseca
2013.g. napustila njegova supruga E., pa je njegov otac Mithat pozvao E.oca -
oštećenog F. K. da dođe kod njihove kuće i uzme njene stvari. Dana
03.10.2013.g. oko 11,00 h kod njegove kuće je došao D.H. sa dva nepoznata
lica, da uzmu E. stvari, koje im on nije dao već im je rekao da treba da dođe
oštećeni da uzme iste, pa su se oni vratili bez stvari. Nakon toga je sa svog
broja telefona 068/351-361 pozvao oštećenog na njegov broj 067/332-079 i rekao
mu "ove cigane što si mi poslao, uzmi ih tebi" našta mu je oštećeni opsovao
majku, kao i on njemu i prekinuo je vezu. Istakao je da oštećenom nije
prijetio da će mu slomiti lobanju, kao što je slomio njegovoj ćerki i da će
proći još gore nego ona. Sa oštećenim se izmirio nakon ovog događaja, a i
supruga mu se vratila, te su nastavili da žive zajedničkim životom. Predložio
je da ga sud oslobodi od optužbe, jer nije izvršio djelo za koje je optužen, a
ako ga oglasi krivim da ga što blaže kazni.
Po ovoj krivičnopravnoj stvari, sud je izveo dokaze saslušao svedoka -
oštećenog F. K. i izvršio uvid u izvod iz kaznene evidencije na ime
okrivljenog.
Cijeneći odbranu okrivljenog i sve izvedene dokaze, kako pojedinačno, tako i u
međusobnoj vezi, u smislu čl. 370. st. 3. Zakonika o krivičnom postupku (ZKP),
sud je nesumnjivo utvrdio da je okrivljeni izvršio krivično djelo koje mu je
optužbom stavljeno na teret i da je zato kriv i krivičnopravno odgovoran.
Naime, iz iskaza svedoka - oštećenog F. K. proizilazi da je početkom oktobra
mjeseca 2013.g. njegova ćerka E. napustila svog supruga - okrivljenog jer ju
je tukao. Nakon toga dana 03.10.2013.g. pozvao ga je telefonom otac
okrivljenog M.i rekao mu da dođe da uzme E. stvari pa je angažovao D. H. i još
dva momka romske nacionalnosti da pođu kod okrivljenog i uzmu ove stvari.
Istog dana oko 11,00 h telefonom ga je pozvao okrivljeni sa njegovog broja
068/351-361 na njegov broj telefona 067/332-079 i uputio mu prijeteće riječi "
lobanju ću ti slomit,kao što sam ti kćerki slomio, proćićeš još gore nego
ona", a zatim mu je opsovao majku i prekinuo razgovor, od kojih prijetnji se
uplašio i osjećao se ugroženim. Nakon toga su se vratili D. i ova dva momka i
rekli mu da im okrivljeni nije dao stvari. Sa okrivljenim se nakon ovog
događaja izmirio, jer se i njegova ćerka izmirila sa njim.Iskaz ovog svedoka,
sud je prihvatio kao jasan, objektivan i uvjerljiv, a dovodeći isti u vezu sa
iskazom okrivljenog u dijelu u kojem ne spori da je kritičnog dana pozvao
telefonom oštećenog i psovao mu majku, zaista nema sumnje u drugačije
činjenično stanje.
Sud je cijenio iskaz okrivljenog u dijelu u kojem navodi da oštećenom nije
uputio navedene prijeteće riječi, ali isti nije prihvatio, obzirom da je
njegov iskaz u ovom dijelu neuvjerljiv i opovrgnut veoma ubedljivim kazivanjem
oštećenog kojem je sud poklonio punu vjeru, tako da je očigledno da je
okrivljeni sa ovakvom odbranom smišljeno i sračunato nastoji da izbjegne
krivičnopravnu odgovornost .
Dakle, u postupku je utvrđeno da je okrivljeni dana 03.10.2013.g. oko 11,00 h
u Rožajama, ugrozio sigurnost F. K. , prijetnjom da će napasti na njegov život
i tijelo, na način što je sa svog broja mobilnog telefona 068/351-361 pozvao
oštećenog na njegov broj telefona 067/332-079 i uputio mu prijeteći riječi
"lobanju ću ti slomit,kao što sam ti kćerki slomio, proćićeš još gore nego
ona". Utvrđeno je da su navedene prijetnje koje je okrivljeni uputio
oštećenom, kod istog izazvale osjećaj straha, lične ugroženosti, nesigurnosti
i nespokojstva, a bile su i po svom karakteru i okolnostima pod kojima su
upućene objektivno ostvarive i podobne da kod istog izazovu takav osjećaj.
Cijeneći psihički odnos okrivljenog prema učinjenom djelu, sud je našao da je
okrivljeni bio svjestan svog djela tj. svjestan da na opisani način
upućivanjem navedenih prijetnji ugrožava sigurnost oštećenog i to je htio, pa
je postupao sa umišljajem.
Iz ovakvog iznijetog i utvrđenog činjeničnog stanja nesumljivo proizilazi da
su u radnjama okrivljenog sadržani svi bitni elementi krivičnog djela
ugrožavanje sigurnosti iz čl. 168. st. 1 KZ CG, za koje djelo je sud istog
oglasio krivim i izrekao mu uslovnu osudu utvrđujući mu pri tom kaznu zatvora
u trajanju od 60 dana i istovremeno odredio da se kazna neće izvršiti ukoliko
isti u roku od jedne godine ne izvrši novo krivično djelo.
Prilikom izricanja ovakve vrste krivične sankcije, sud je imao u vidu stepen
krivice okrivljenog, stepen nastupjele posledice, okolnosti pod kojima su
djela izvršena, cijeneći pri tom kao olakšavajuće okolnosti njegovu raniju
neosuđivanost, siromašno imovno stanje, porodične prilike - otac dvoje
maloletne djece, te činjenicu da se oštećeni nije pridružio krivičnom gonjenju
ODT-a, pa je sud u nedostatku otežavajućih okolnosti, našao da je imalo mjesta
izricanju ovakve vrste krivične sankcije, ubijeđen da će upozorenje uz
prijetnju kazne u dovoljnoj mjeri uticati na okrivljenog da ubuduće ne vrši
bilo kakva krivična djela.
Na osnovu čl. 229. u vezi čl. 226. st. 2. tač. 9. i st. 3. ZKP, sud je
obavezao okrivljenog da plati na ime troškova krivičnog postupka paušalni
iznos od 30,00 eura, u korist budžeta Crne Gore, a ovo imajući u vidu trajanje
i složenost krivičnog postupka, kao i i imovno stanje okrivljenog.
Imovinsko-pravni zahtjev nije postavljen.
Sa izloženog odlučeno je kao u dispozitivu ove presude.
OSNOVNI SUD U ROŽAJAMA, dana 15.11.2013.g.
Zapisničar,S U D I J A,
Aida Luboder s.r.Milosav Zekić s.r.
PRAVNA POUKA: Protiv ove presude može se izjaviti žalba u roku od 8 dana od
dana prijema iste i to Višem sudu u Bijelom Polju, a preko ovog suda.