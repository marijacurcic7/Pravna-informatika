OSNOVNI SUD U ROŽAJAMA
K.br. 168/13
U IME CRNE GORE
Sudija Osnovnog suda u Rožajama Milosav Zekić, uz učešće zapisničara Aide
Luboder , rješavajući po optužnom predlogu Osnovnog državnog tužilaštva iz
Rožaja Kt.br. 219/13 od 06.11.2013 .g. podnijet protiv okrivljenog Š. L. iz
Rožaja, zbog krivičnog djela vanbračna zajednica sa maloljetnikom iz čl. 216.
st. 1. Krivičnog zakonika , nakon održanog glavnog i javnog pretresa u
prisustvu Zamjenika Osnovnog državnog tužioca Aldina Kalača, oštećene malol.
B. B. i njenog zakonskog zastupnika - majke A. M. i okrivljenog, dana
03.12.2013 donio je i javno objavio
P R E S U D U
Okrivljeni Š. L., JMB  od oca Z. i majke F., rodj. K. , rodjen ...g. u
Rožajama ,gdje i živi, selo Radetina, drž. CG, razumije crnogorski jezik, a
njegov jezik je bosanski, pismen, završio SSS, nezaposlen, siromašnog imovnog
stanja, neosudjivan,
K R I V J E
Što je:
od 01.11.2013.g. u Rožajama, živi u vanbračnoj zajednici sa maloljetnom B. B.,
rođenom 21.01.1999.godine,
- čime je izvršio krivično djelo vanbračna zajednica sa maloljetnikom iz čl.
216. st. 1. Krivičnog zakonika Crne Gore
pa mu sud primjenom pomenutog zakonskog propisa i čl. 4, 13, 15, 32, 36, 42,
52, 53, 54 Krivičnog zakonika Crne Gore i 374. Zakonika o krivičnom postupku,
izriče
USLOVNU OSUDU
Kojom mu utvrđuje kaznu zatvora u trajanju od 3 (tri) mjeseca i istovremeno
odredjuje da se kazna neće izvršiti ukoliko osuđeni u roku od jedne godine ne
izvrši novo krivično djelo.
Da plati na ime troškova krivičnog postupka paušalni iznos od 30,00 eura, u
korist budžeta Crne Gore, u roku od 15 dana po pravosnažnosti ove presude.
Imovinsko-pravni zahtjev nije postavljen.
O b r a z l o ž e nj e
Osnovno državno tužilaštvo iz Rožaja, podnijelo je ovome sudu optužni predlog
Kt.br. 219/13 od 06.11.2013 .g. protiv okrivljenog Š. L. iz Rožaja zbog
krivičnog djela vanbračna zajednica sa maloljetnikom iz čl. 216. st. 1.
Krivičnog zakonika (KZ) .
Na glavnom pretresu Zamjenik ODT -a Aldin Kalač je ostao pri podnijetom
optužnom predlogu, stim što je precizirao pravnu kvalifikaciju djela kao u
dispozitivu ove presude, te je predložio da sud okrivljenog oglasi krivim zbog
krivičnog djela koje mu je stavljeno na teret i da mu izrekne uslovnu osudu
kojom će mu utvrditi kaznu zatvora u trajanju od 3 mjeseca i istovremeno
odrediti da se kazna neće izvršiti ukoliko isti u roku od jedne godine ne
izvrši novo krivično djelo.
Zakonski zastupnik oštećene malol. B., majka joj A. M. je u završnoj riječi
istakla da se ne pridružuje krivičnom gonjenju ODT-a u odnosu na okrivljenog,
niti postavlja imovinsko pravni zahtjev.
Okrivljeni je na glavnom pretresu priznao da je izvršio djelo i svoju krivicu
i objasnio da je malol. B. upoznao januara mjeseca 2013.g. od kada su se
redovno viđali i izlazili zajedno. Nakon toga su se dogovorili da se B. uda za
njega i od 01.11.2013.g. žive u vanbračnoj zajednici u selu Radetina, Opština
Rožaje. Znao je da je B. malololetna, ali je ona fizički razvijena da može
vršiti prava i dužnosti u braku. B. je dobrovoljno pristala da se uda za
njega, a njeni roditelji su se kasnije saglasili sa tim. Obećao je da ubuduće
neće vršiti bilo kakva krivična djela i molio je da ga sud što blaže kazni.
Po ovoj krivičnopravnoj stvari sud je izveo dokaze saslušao svedoka - oštećenu
B. B., izvršio uvid u izvod iz matičnog registra rođenih na ime oštećene B. B.
i izvod iz kaznene evidencije na ime okrivljenog.
Cijeneći iskaz okrivljenog i sve izvedene dokaze, kako pojedinačno, tako i u
međusobnoj vezi, u smislu čl. 370. st. 3. Zakonika o krivičnom postupku (ZKP),
sud je nesumnjivo utvrdio da je okrivljeni izvršio krivično djelo koje mu je
optužbom stavljeno na teret i da je zato kriv i krivičnopravno odgovoran.
Okrivljeni je u cjelosti priznao izvršenje djela, pa je sud njegov iskaz
prihvatio kao jasan, potpun i potvrđen dokazima izvedenim u postupku.
Naime, iz iskaza oštećene B. proizilazi da se januara mjeseca 2013.g. upoznala
sa okrivljenim sa kojim se družila i izlazila a okrivljeni je znao da je ona
maloletna. Dana 01.11.2013.g. odlučila je da se uda za okrivljenog i od tada
sa njim živi u vanbračnoj zajednici u selu Radetina, Opština Rožaje. Njeni
roditelji su se saglasili da nastavi da živi zajedničkim životom sa
okrivljenim. Iskaz oštećene, sud je prihvatio kao jasan , objektivan i
uvjerljiv a dovodeći isti u vezu sa navodima iz izvoda iz matičnog registra
rođenih na ime oštećene, iz kojeg se vidi da je ista rođena 21.01.1999.g. i
iskazom okrivljenog koji priznaje izvršenje djela, zaista se nesumnjivo
utvrđuje da okrivljeni od 01.11.2013.g. u Rožajama, živi u vanbračnoj
zajednici sa maloljetnom B. B., a znao je da je ista maloletna.
Dakle, u postupku je utvrđeno da okrivljeni od 01.11.2013.g. u Rožajama, živi
u vanbračnoj zajednici sa maloljetnom B. B., rođenom 21.01.1999.godine.
U konkretnom slučaju okrivljeni je svjestan svog djela, tj. svjestan da od
03.01.2013.g. živi sa maloletnom B. u vanbračnoj zajednici i to je htio, pa je
postupao sa umišljajem.
Iz ovakvog iznijetog i utvrđenog činjeničnog stanja, nesumnjivo proizilazi da
su u radnjama okrivljenog sadržani svi bitni elementi krivičnog djela
vanbračna zajednica sa maloljetnikom iz čl. 216. st. 1. KZ CG, za koje djelo
je sud istog oglasio krivim i izrekao mu uslovnu osudu, utvrđujući mu pri tom
kaznu zatvora u trajanju od tri mjeseca i istovremeno odredio da se kazna neće
izvršiti ukoliko isti u roku od jedne godine ne izvrši novo krivično djelo.
Prilikom izricanja ovakve vrste krivične sankcije, sud je imao u vidu stepen
krivice okrivljenog, stepen nastupjele posledice, okolnosti pod kojima je
djelo izvršeno, cijeneći pri tom kao olakšavajuće okolnosti priznanje
okrivljenog za izvršeno djelo, njegovo siromašno imovno stanje i raniju
neosuđivanost, te činjenicu da se zakonski zastupnik oštećene nije pridružio
krivičnom gonjenju ODT-a, pa je sud u nedostatku otežavajućih okolnosti našao
da je imalo mjesta izricanju ovakve vrste krivične sankcije, ubijeđen da će
upozorenje uz prijetnju kazne u dovoljnoj mjeri uticati na okrivljenog da
ubuduće ne vrši bilo kakva krivična djela.
Na osnovu čl. 229. u vezi čl. 226. st. 2. tač. 9. i st. 3. ZKP, sud je
obavezao okrivljenog da plati na ime paušala iznos od 30,00 eura, u korist
budžeta Crne Gore, a ovo imajući u vidu trajanje i složenost krivičnog
postupka, kao i imovno stanje okrivljenog.
Imovinsko-pravni zahtjev nije postavljen.
Sa izloženog odlučeno je kao u dispozitivu ove presude.
OSNOVNI SUD U ROŽAJAMA, dana 03.12.2013.g.
Zapisničar,S U D I J A,
Aida Luboder s.r.Milosav Zekić s.r.
PRAVNA POUKA: Protiv ove presude može se izjaviti žalba u roku od 8 dana od
dana prijema iste i to Višem sudu u Bijelom Polju, a preko ovog suda.