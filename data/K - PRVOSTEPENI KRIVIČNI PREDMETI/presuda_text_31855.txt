OSNOVNI SUD U ROŽAJAMA
K.br. 195/11
U IME CRNE GORE
Sudija Osnovnog suda u Rožajama Milosav Zekić, uz učešće zapisničara Aide
Luboder, rješavajući po optužnom predlogu Osnovnog državnog tužilaštva iz
Rožaja kt.br. 45/10 od 04.10.2010.g. podnijet protiv okrivljenog M. T. iz
Rožaja, zbog krivičnog djela laka tjelesna povreda iz čl. 152. st. 2. u vezi
st. 1. Krivičnog zakonika, nakon održanog glavnog i javnog pretresa u
prisustvu Zamjenika Osnovnog državnog tužioca Armina Selmanovića i
okrivljenog, a u odsustvu oštećenog E. P., dana 20.11.2013.g. donio je i javno
objavio
P R E S U D U
Prema okrivljenom M. T. JMB ., od oca M.i majke M., rodj. Š., rodjen ..g. u
Rožajama, gdje i živi, drž. CG, razumije crnogorski jezik, njegov jezik je
crnogorski, pismen, završio srednju školu, nezaposlen, neoženjen, lošeg
imovnog stanja, osudjivan presudom Osnovnog suda Rožaje K.br. 169/09 od
26.09.2009.g. zbog krivičnog djela iz čl. 154. KZ na kaznu zatvora u trajanju
od 30 dana uslovno 1 godina,
OPTUŽBA SE ODBIJA
Da je,
dana 12.01.2010.g. oko 21 h, na gradskom trgu ispred poslovnog centra "Sofico"
u Rožajama, lako tjelesno povrijedio P.E., na način što ga je
neidentifikovanim tvrdim predmetom-sredstvom podobnim da tijelo teško
povrijedi ili zdravlje teško naruši udario u predjelu tjemena glave, a zatim
ga i sredstvom podobnim da tijelo teško povrijedi ili zdravlje teško naruši,
nogama obuvenim u cipele udarao više puta po tijelu, nanoseći mu tom prilikom
lake tjelesne povrede u vidu nagnječno razderne rane u parijetalnoj regiji
desno veličine 2x0,5 cm i oguljotine na lijevoj potkoljenici veličine oko 6
cm,
-čime bi izvršio krivično djelo laka tjelesna povreda iz čl. 152. st. 2. u vezi st. 1. Krivičnog zakonika,
- pošto je Zamjenik ODT-a Armin Selmanović u toku glavnog pretresa odustao od
optužbe.
Troškovi krivičnog postupka u iznosu od 77,00 eura padaju na teret budžetskih
sredstava.
Imovinsko pravni zahtjev nije postavljen.
O b r a z l o ž e nj e
Osnovno državno tužilaštvo iz Rožaja, podnijelo je ovome sudu optužni predlog
Kt.br. 45/10 od 04.10.2010.g. protiv okrivljenog M. T. iz Rožaja, zbog
krivičnog djela laka tjelesna povreda iz čl. 152. st. 2. u vezi st. 1.
Krivičnog zakonika.
Na glavnom pretresu Zamjenik ODT-a Armin Selmanović je  izjavio da odustaje od
daljeg krivičnog gonjenja protiv okrivljenog.
Pošto je Zamjenik ODT-a u toku glavnog pretresa odustao od optužbe, a
oštećenom se poziv nije mogao uručuti zbog neprijavljivanja sudu promjene
adrese ili boravišta, te se smatra da neće da nastavi gonjenje, odlučeno je
kao u dispozitivu ove presude.
Na osnovu čl. 230. st.1. u vezi čl. 226. st. 2. tač. 1. Zakonika o krivičnom
postupku, troškovi krivičnog postupka u iznosu od 77,00 eura koji se odnose na
ime troškova za vještačenje, padaju na teret budžetskih sredstava.
Imovinsko-pravni zahtjev nije postavljen.
OSNOVNI SUD U ROŽAJAMA, dana 20.12.2013.g.
Zapisničar,S U D I J A,
Aida Luboder s.r. Milosav Zekić s.r.
PRAVNA POUKA: Protiv ove presude može se izjaviti žalba u roku od 8 dana od
dana prijema iste i to Višem sudu u Bijelom Polju, a preko ovog suda.