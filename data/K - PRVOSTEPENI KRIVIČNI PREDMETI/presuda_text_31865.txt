OSNOVNI SUD U ROŽAJAMA
K.br. 21/13
U IME CRNE GORE
Sudija Osnovnog suda u Rožajama Milosav Zekić, uz učešće zapisničara Aide
Luboder , rješavajući po optužnom predlogu Osnovnog državnog tužilaštva iz
Rožaja Kt.br.124/12 od 11.02.2013.g. podnijet protiv okrivljenog I.V. iz
Nikšića, zbog produženog krivičnog djela oduzimanje vozila iz čl. 248. st. 1.
u vezi čl. 49. Krivičnog zakonika, nakon održanog glavnog i javnog pretresa u
prisustvu Zamjenika Osnovnog državnog tužioca Aldina Kalača, oštećenih M. M. i
F.F. i okrivljenog, dana 10.06.2013. donio je i javno objavio
P R E S U D U
Okrivljeni I. V., JMB ., od oca R. i majke E., rođene I., rođen ..godine, u
Nikšiću, sa prebivalištem u ul. “Jola Piletića” br. 12, Opština Nikšić,
državljanin Crne Gore, razumije crnogorski jezik koji je i njegov jezik,
nezapošljen, oženjen, bez djece, pismen, sa završenom osnovnom školom,
siromašnog imovnog stanja, osuđivan presudom Višeg suda Podgorica K.br. 209/99
od 06.12.2000.g. zbog krivičnog djela iz čl. 30.st. 1. KZ RCG u vezi čl. 19.
KZ SRJ, na jednu godinu zatvora, kaznu izdržao 15.06.2011.g. uz uslovni
otpust,presudom Osnovnog suda Nikšić K.br. 49/04 od 16.08.2004.g. zbog kriv.
djela iz čl.246. st. 1. KZ RCG, 30 dana zatvora, presudom Osnovnog suda Nikšić
K.br. 151/05 od 10.03.2013.g. zbog kriv. djela iz čl.246. st. 1. KZ RCG, 40
dana zatvora, presudom Višeg suda Podgorica K.br. 53/04 od 25.12.2006.g. zbog
krivičnog djela iz čl. 242.st. 4 i 1. KZ RCG i čl. 240. st. 1. tač.2. i čl.
239. st. 1. KZ RCG, na kaznu zatvora u trajanju od 4 godine i 2 mjeseca,
presudom Osnovnog suda Nikšić K.br. 81/06 od 13.02.2009.g. zbog kriv. djela iz
čl. 399 KZ RCG, na kaznu zatvora u trajanju od 6 mjeseci, presudom Osnovnog
suda Podgorica K.br. 08/276 od 31.07.2009.g. zbog kriv. djela iz čl.240. st.
1.tač. 1. i 2. u vezi čl. 49. KZ na kaznu zatvora u trajanju od jedne godine i
dva mjeseca zatvora, presudom Osnovnog suda Nikšić K.br. 299/08 od
19.08.2008.g. zbog kriv. djela iz čl. 240. st. 1. tač. 1. KZ, na kaznu zatvora
u trajanju od 5 mjeseci, presudom Osnovnog suda Nikšić K.br. 611/06 od
09.10.2008.g. zbog kriv. djela iz čl. 240. st. 1. tač. 1. u vezi čl. 49. KZ,
na kaznu zatvora u trajanju od 8 mjeseci, presudom Osnovnog suda Nikšić
Kv.br.240/2008 od 25.03.2009.g. zbog kriv. djela iz čl. 240. st. 1. tač. 1. KZ
CG , na kaznu zatvora u trajanju od jedne godine, presudom Viši sud Podgorica
Kv.br.1235/2009 od 08.12.2009.g. zbog kriv. djela iz čl. 242. st. 4. KZ CG ,
na kaznu zatvora u trajanju od tri godine i sedam mjeseci zatvora, presudom
Osnovnog suda Nikšić K.br. 440/2011 od 24.11.2011.g. zbog kriv. djela iz čl.
246. st. 1. KZ , na kaznu zatvora u trajanju od 30 dana.
K R I V J E
Što je:
u noći između 05/06.01.2012.godine, u Ul. “Rifata Burdževića” u Rožajama,
protivpravno oduzeo putničko motorno vozilo marke “Opel” tip “Astra”, reg.
oznaka RO AP 205, vlasništvo M. M.iz Rožaja, u namjeri da ga upotrijebi za
vožnju, na način što je polomio bravu na prednjim vozačevim vratima od vozila,
a zatim ušao u unutrašnjost istog, počupao kabla na bravi za paljenje vozila i
pokušao da ga stavi u pogon, pa pošto nije uspio u tome, vozilo je pustio niz
nizbrdicu sa namjerom da ga stavi u pogon, a kada vozilo nije stavio u pogon
ostavio ga je u Ul.“30. Septembar” u Rožajama, gdje je pronađeno od strane
policije i vraćeno vlasniku,
u noći između 05/06.01.2012.godine, ispred PC “Sofico” u Rožajama,
protivpravno oduzeo putničko motorno vozilo marke “Pasat” reg. oznaka RO AD
327, vlasništvo F. F. iz Rožaja, u namjeri da ga upotrijebi za vožnju, na
način što je ušao u vozilo kroz otključana vrata od istog, a zatim je u
unutrašnjost vozila u vratima pronašao pravi ključ od istog, pa je vozilo
stavio u pogon i sa istim se uputio magistralnim putem u pravcu naselja Baza,
Opština Rožaje, gdje je sletio s puta i zaglavio se u snijegu, te pošto vozilo
nije mogao da izvuče, ostavio ga je na tom mjestu, gdje je vozilo pronađeno od
strane policije i vraćeno vlasniku,
- čime je izvršio produženo krivično djelo oduzimanje vozila iz čl. 248. st.
1. u vezi čl. 49. Krivičnog zakonika.
- pa ga sud primenom pomenutih zakonskih propisa i čl. 4, 13, 15, 32, 36 i 42
Krivičnog zakonika i čl. 374. Zakonika o krivičnom postupku
O S U Đ U J E
Na KAZNU ZATVORA u trajanju od 60 (šezdeset) dana.
Da plati na ime troškova krivičnog postupka paušalni iznos od 30,00 eura, u
korist budžeta Crne Gore, u roku od 15 dana po pravosnažnosti ove presude.
Imovinsko-pravni zahtjev nije postavljen.
O b r a z l o ž e nj e
Osnovno državno tužilaštvo iz Rožaja, podnijelo je ovome sudu optužni predlog
Kt.br.124/12 od 11.02.2013.g. protiv okrivljenog I. V. iz Nikšića, zbog
produženog krivičnog djela oduzimanje vozila iz čl. 248. st. 1. u vezi čl. 49.
Krivičnog zakonika (KZ).
Na glavnom pretresu Zamjenik ODT-a Aldin Kalač je ostao pri podnijetom
optužnom predlogu, te je predložio da sud okrivljenog oglasi krivim, zbog
krivičnog djela koje mu je optužbom stavljeno na teret i osudi ga na kaznu
zatvora u trajanju od jedne godine.
Oštećeni M. M. i F.F. se nijesu pridružili krivičnom gonjenju ODT-a u odnosu
na okrivljenog, niti su postavili Imovinsko-pravni zahtjev.
Okrivljeni je u svojoj odbrani istakao, da je u toku 2010.g.,2011.g. i 2012.g.
gotovo svakog mjeseca dolazio u Rožaje kod djevojke. Sjeća se da je čekao novu
2012. godinu u jednom lokalu u Rožajama i da se zadržao još nekoliko dana, ali
ne zna dali je kritične noći tj. 05/06.01.2012.g.bio u Rožajama. Istakao je da
nije oduzeo putničko motorno vozilo marke "Opel-Astra" vlasništvo M. M.
kritične noći, niti je te noći oduzeo putničko vozilo marke "Pasat" vlasništvo
F. F.. Nije upravljao ovim vozlima u kritičnom periodu, niti se vozio u ista ,
jer je imao svoje vozilo marke "Reno-clio" koje je vozio u tom periodu.
Predložio je da ga sud oslobodi od optužbe, jer nije izvršio djelo za koje je
optužen, a ako ga je izvršio ne sjeća se, a ako ga oglasi krivim da ga što
blaže kazni .
Po ovoj krivičnopravnoj stvari sud je izveo dokaze , saslušao svedoke-oštećene
M. M. i F. F., pročitao nalaz i mišljenje forezničkog centra Danilovgrad br.
244/12-2-164 od 12.07.2012.g., zapisnik o uviđaju Ispostave Rožaje Ku-17 od
06.01.2012.g., zapisnik o uviđaju Ispostave Rožaje Ku-18 od 06.01.2012.g. ,
izvršio uvid u fotodokumentaciju Ispostave Rožaje br. 3-12 od 07.01.2012.g.
koja se odnosi na vozilo oštećenog F. F. i drugu fotodokumentaciju sa istim
brojem i datumom koja se odnosi na vozilo oštećenog M. M., izvršio uvid u
izvod iz kaznene evidencije na ime okrivljenog.
Cijeneći odbranu okrivljenog i sve izvedene dokaze, kako pojedinačno, tako i u
međusobnoj vezi, u smislu čl. 370. st. 3. Zakonika o krivičnom postupku (ZKP),
sud je nesumnjivo utvrdio da je okrivljeni izvršio krivično djelo koje mu je
optužbom stavljeno na teret i da je zato kriv i krivičnopravno odgovoran.
Naime, iz iskaza svedoka - oštećenog M. M. utvrđeno je da je vlasnik putničkog
motornog vozila marke "Opel-Astra", reg. br. RO AP 205. Kritične noći parkirao
je vozilo ispred svoje kuće u Ul. "Rifata Burdžovića" u Rožajama. Sjutradan je
vidio da je vozila nema na tom mjestu, pa je slučaj prijavio u policiju. Nakon
toga, policija ga je obavijestila da je vozilo pronađeno u Ul. "30. Septembar"
u Rožajama. Kada je došao do vozila vidio je da je na istom polomljena brava
od vrata vozača, brava za paljenje vozila, jer je izvršilac pokušao ga upali
pomoću kablova, a zatim ga je pustio niz ulicu , te pošto ga nije mogao
upaliti ostavio ga je na tom mjestu. Primjetio je krv na saobraćajnoj i
vozačkoj dozvoli i na zaštitniku za zaštitu od sunca, kao i jednu kožnu koja
nije njegova, koju je policija izuzela.U policiji su mu rekli da je vozilo
oduzelo neko lice iz Nikšića i naveli njegovo ime kojeg se ne sjeća. Vozilo mu
je vraćeno. Iskaz ovog svedoka, sud je prihvatio kao jasan, objektivan,
uvjerljiv i potkrijepljen navodima iz zapisnika o uviđaju, fotodokumentacije i
nalazom i mišljenjem vještaka - forezničkog centra.
Iz iskaza svedoka - oštećenog F. F., utvrđeno je da je vlasnik putničkog
motornog vozila marke "Pasat", reg. br. RO AD 327. Dana 05.01.2012.g. vozilo
je oko 23,00 časa parkirao njegov zet R. D. ispred zgrade - marketa "Sofiko" i
u unutrašnju stranu vrata ostavio ključ, gdje ga često ostavljaju, tako da je
isto bilo otključano. Dana 06.01.2012.g. saznao je da je vozilo oduzeto, pa je
slučaj prijavio policiji. Oko 15,00 h policija ga je obavijestila da je vozilo
pronađeno u mjestu zv. Baza, Opština Rožaje pa je pošao na lice mjesta i vidio
da je vozilo zaglavljeno u snijegu pored magistralnog puta i po snijegu
razbacane papire iz akt tašne. Na licu mjesta je pronađena jedna rukavica koja
nije bila njegova, niti članova njegove familije, koju je policija izuzela. U
policiji su mu rekli da je vozilo oduzelo neko lice iz Nikšića i naveli
njegovo ime kojeg se ne sjeća. Vozilo mu je vraćeno. Iskaz ovog svedoka, sud
je prihvatio kao jasan, objektivan, uvjerljiv i potvrđen navodima iz zapisnika
o uviđaju, fotodokumentacije i nalaz i mišljenje vještaka - forezničkog centra
Iz zapisnik o uviđaju Ispostave Rožaje Ku-18 od 06.01.2012.g. utvrđeno je da
je vozilo marke "Opel-Astra" RO AP 205 vlasništvo M. M. pronađeno dana
06.01.2012.g. u Ul. "30. Septembar" u Rožajama. Na istom je polomljena brva od
volana i počupani kablovi. U vozilu ispod sica vozača je pronađena lijeva
rukavica crne boje, a polici prednjeg vetrobranskog stakla-zaštitniku od
sunca, pronađeni su tragovi krvi koji najverovatnije potiču od izvršioca. Iz
fotodokumentacije se vidi da je fotografisano vozilo oštećenog M. i
unutrašnjost istog, gdje se vide počupani kablovi kao i jedna rukavica. Ove
dokaze, sud je prihvatio kao jasne, određene i potkrijepljene iskazom
oštećenog M. .
Iz zapisnika o uviđaju Ispostave Rožaje Ku-17 od 06.01.2012.g., utvrđeno je da
je vozilo marke "Pasat" RO AD 327 vlasništvo F. F. pronađeno dana
06.01.2012.g. u mjestu zv. Baza, Opština Rožaje pored magistralnog puta
zaglavjleno u snijegu. U vozilu je izvrešena premetačina kao i u prtljažniku.
Na ručici predviđenoj za viču pronađen je prekinut kabal privezan za ručicu.
Ispod vozila u snijegu pronađena je desna kožna crna rukavica . Iz
fotodokumentacije se vidi da je fotografisano vozilo oštećenog F.u snijegu
pored puta. Ove dokaze, sud je prihvatio kao jasne, određene i potkrijepljene
iskazom oštećenog F.
Iz nalaza i mišljenja forezničkog centra Danilovgrad br. 244/12-2-164 od
12.07.2012.g., utvrđeno je da su forezničkom centru na DNK analizu dostavljene
dvije kožne rukavice crne boje i na jednoj mrlja nalik na krv i suncobran-
zaštitnik od sunca sa vozačeve strane iz unutražnjosti automobila u kojem se
nalazi saobraćajna dozvola, polisa osiguranja na kojima se nalaze mrlje nalik
na krv, te da je nakon izvršenih DNK analiza i provjere podudarnosti sa DNK
profilom Ivana V. čije referentni uzorak dostavljen od strane PJ Nikšić, i bio
- statističkog propračuna, utvrđeno da je na uzorcima izuzetim sa unutrašnje
strane desne rukavice,saobraćajne dozvole,polise osiguranja i zaštitnika za
sunce, utvrđeno prisustvo biološkog materijala, porijeklom od lica I. V., a na
lijevoj rukavici je utvrđeno prisustvo biološkog materijala koji potiče od
minimum dvije osobe i gdje se može izdvojiti DNK profil glavnog donora koji
potiče od lica Ivana V. Nalaz i mišljenje vještaka forezničkog centra, sud je
prihvatio kao jasan, uvjerljiv i stručan, a dovodeći isti u vezu sa iskazima
oštećenih M. M. i F. F., te navodima iz zapisnika o uviđaju i
fotodokumentacije iz kojih proizilazi da su dostavljene kožne rukavice,
zaštitnik za sunce sa saobraćajnom dozvolom i polisom osiguranja na kojima su
nađene mrlje nalik na krv pronađeni u vozilima koja su oduzeta kritične noći,
zaista se nesumnjivo utvrđuje da je okrivljeni kritične noći oduzeo putničko
vozilo marke "Opel- Astra" vlasništvo oštećenog M. M. u namjeri da ga
upotrijebi za vožnju, tako što je polomio bravu na prednjim vratima, a zatim
počupao kablove na bravi za paljenje vozila, te pošto nije uspio da ga stavi u
pogon pustio ga je niz nizbrdicu, te pošto ni tada isto nije stavio u pogon
ostavio ga je u Ul"30. Septembar" u Rožajama i da je iste noći oduzeo putničko
vozilo marke "Pasat" vlasništvo F. F. u namjeri da ga upotrijebi za vožnju,
tako što je ušao u vozilo kroz otključana vrata i našao ključ, a zatim ga
stavio u pogon i vozio ga magistralnim putem do naselje Baza, Opština Rožaje,
gdje je sletio sputa i zaglavio se u snijegu a zatim napustio vozilo jer nije
mogao da ga izvuče. Utvđeno je da je okrivljeni kod sebe imao kožne rukavice i
da je jedna rukavica ostala kod vozila oštećenog M., a drugu kod vozila
oštećenog F., te da je na zaštitniku od sunca, saobraćajnoj dozvoli, polisi
osiguranja i rukavici pronađena krv okrivljenog, iz čega se zaključuje da se
okrivjleni povrijedio prilikom oduzimanja vozila i da je nakon toga dodirivao
ove stvari na kojima su ostali tragovi krvi, koji su izuzeti i dostavljeni na
vještačenje.
Iz izvoda iz kaznene evidencije na ime okrivljenog proizilazi da je isti
osuđivan presudom Višeg suda Podgorica K.br. 209/99 od 06.12.2000.g. zbog
krivičnog djela iz čl. 30.st. 1. KZ RCG u vezi čl. 19. KZ SRJ, na jednu godinu
zatvora, kaznu izdržao 15.06.2011.g. uz uslovni otpust,presudom Osnovnog suda
Nikšić K.br. 49/04 od 16.08.2004.g. zbog kriv. djela iz čl.246. st. 1. KZ RCG,
30 dana zatvora, presudom Osnovnog suda Nikšić K.br. 151/05 od 10.03.2013.g.
zbog kriv. djela iz čl.246. st. 1. KZ RCG, 40 dana zatvora, presudom Višeg
suda Podgorica K.br. 53/04 od 25.12.2006.g. zbog krivičnog djela iz čl.
242.st. 4 i 1. KZ RCG i čl. 240. st. 1. tač.2. i čl. 239. st. 1. KZ RCG, na
kaznu zatvora u trajanju od 4 godine i 2 mjeseca, presudom Osnovnog suda
Nikšić K.br. 81/06 od 13.02.2009.g. zbog kriv. djela iz čl. 399 KZ RCG, na
kaznu zatvora u trajanju od 6 mjeseci, presudom Osnovnog suda Podgorica K.br.
08/276 od 31.07.2009.g. zbog kriv. djela iz čl.240. st. 1.tač. 1. i 2. u vezi
čl. 49. KZ na kaznu zatvora u trajanju od jedne godine i dva mjeseca zatvora,
presudom Osnovnog suda Nikšić K.br. 299/08 od 19.08.2008.g. zbog kriv. djela
iz čl. 240. st. 1. tač. 1. KZ, na kaznu zatvora u trajanju od 5 mjeseci,
presudom Osnovnog suda Nikšić K.br. 611/06 od 09.10.2008.g. zbog kriv. djela
iz čl. 240. st. 1. tač. 1. u vezi čl. 49. KZ, na kaznu zatvora u trajanju od 8
mjeseci, presudom Osnovnog suda Nikšić Kv.br.240/2008 od 25.03.2009.g. zbog
kriv. djela iz čl. 240. st. 1. tač. 1. KZ CG , na kaznu zatvora u trajanju od
jedne godine, presudom Viši sud Podgorica Kv.br.1235/2009 od 08.12.2009.g.
zbog kriv. djela iz čl. 242. st. 4. KZ CG , na kaznu zatvora u trajanju od tri
godine i sedam mjeseci zatvora, presudom Osnovnog suda Nikšić K.br. 440/2011
od 24.11.2011.g. zbog kriv. djela iz čl. 246. st. 1. KZ , na kaznu zatvora u
trajanju od 30 dana. Ovaj dokaz sud je prihvatio kao jasan i određen, jer je
izdat od strane nadležnog organa.
Sud je cijenio iskaz okrivljenog da nije oduzeo putnička motorna vozila
vlasništvo oštećenih kritične noći, niti je upravljao istim, ali njegov iskaz
nije prihvatio obzirom da je isti neuvjerljiv, neobjektivan i ne nalazi
oslonca u dokazima izvedenim u postupku iz kojih se nesumnjivo utvrđuje da je
okrivljeni kritične noći oduzeo navedena vozila u namjeri da ih upotrijebi za
vožnju, tako da je očigledno da okrivljeni sa ovakvom odbranom smišljeno i
sračunato nastoji da izbjegne krivičnopravnu odgovornost.
Dakle, u postupku je utvrđeno da je okrivljeni u noći između
05/06.01.2012.godine, u Ul. “Rifata Burdževića” u Rožajama, protivpravno
oduzeo putničko motorno vozilo marke “Opel” tip “Astra”, reg. oznaka RO AP
205, vlasništvo M. M. iz Rožaja, u namjeri da ga upotrijebi za vožnju, na
način što je polomio bravu na prednjim vozačevim vratima od vozila, a zatim
ušao u unutrašnjost istog, počupao kabla na bravi za paljenje vozila i pokušao
da ga stavi u pogon, pa pošto nije uspio u tome, vozilo je pustio niz
nizbrdicu sa namjerom da ga stavi u pogon, a kada vozilo nije stavio u pogon
ostavio ga je u Ul.“30. Septembar” u Rožajama, gdje je pronađeno od strane
policije i vraćeno vlasniku, i da je iste noći ispred PC “Sofico” u Rožajama,
protivpravno oduzeo putničko motorno vozilo marke “Pasat” reg. oznaka RO AD
327, vlasništvo F. F. iz Rožaja, u namjeri da ga upotrijebi za vožnju, na
način što je ušao u vozilo kroz otključana vrata od istog, a zatim je u
unutrašnjost vozila u vratima pronašao pravi ključ od istog, pa je vozilo
stavio u pogon i sa istim se uputio magistralnim putem u pravcu naselja Baza,
Opština Rožaje, gdje je sletio s puta i zaglavio se u snijegu, te pošto vozilo
nije mogao da izvuče, ostavio ga je na tom mjestu, gdje je vozilo pronađeno od
strane policije i vraćeno vlasniku,
Cijeneći psihčki odnos okrivljenog prema učinjenim krivičnim djelima, sud je
našao da je isti bio svjestan svojih djela tj. svjestan da preduzima opisane
radnje u cilju nastupanja zabranjene posledice, znajući za njihovu
protivpravnost i to je htio pa je postupao sa umišljajem. Okrivljeni je, u
konkretnom slučaju, izvršio dva istovrsna krivična djela, u kratkoj vremenskoj
povezanosti, korišćenjem iste situacije, na jedinstvenom prostoru, prema istom
predmetu djela, koja djela su obuhvaćena i njegovim jedinstvenim umišljajem,
pa se kvalifikuju kao jedno-produženo krivično djelo.
Pravnom ocjenom utvrđenog činjeničnog stanja, sud je našao da su u radnjama
okrivljenog sadržani svi bitni elementi produženg krivičnog djela oduzimanje
vozila iz čl. 248. st. 1. u vezi čl. 49. KZ, za koje djelo je sud istom
oglasio krivim i osudio ga na kaznu zatvora u trajanju od 60 dana.
Prilikom odlučivanja o izboru vrste i visine kazne, sud je imao u vidu težinu
izvršenog krivičnog djela, stepen krivice okrivljenog, stepen nastupjele
posledice, okolnosti pod kojima je djelo izvršeno, držanje okrivljenog nakon
izvršenog djela, cijeneći pri tom kao olakšavajuće okolnosti njegove porodične
prilike, siromašno imovno stanje, te činjenicu da se oštećeni nijesu
pridružili krivičnom gonjenju ODT-a, dok mu je kao otežavajuću okolnost
cijenio njegovu raniju osuđvanost, pa je sud imajući pri tom u vidu svrhu
kažnjavanja iz čl. 32. KZ, u okviru opšte svrhe krivičnih sankcija iz čl. 4.
istog zakona, našao da je imalo mjesta izricanju ovakve vrste i visine kazne,
ubijeđen da će izrečena kazna zatvora u naznačenom trajanju u dovoljnoj mjeri
uticati na okrivljenog da ubuduće ne vrši bilo kakva krivična djela i da će
vaspitno djelovati na druge da ne čine ista ili slična djela.
Na osnovu čl. 229. u vezi čl. 226. st. 2. tač. 9. i st. 3. ZKP, sud je
obavezao okrivljenog da plati na ime paušala iznos od 30,00 eura u korist
budžeta Crne Gore, a ovo imajući u vidu trajanje i složenost krivičnog
postupka, kao i imovno stanje okrivljenog.
Imovinsko-pravni zahtjev nije postavljen.
Sa izloženog odlučeno je kao u dispozitivu ove presude.
OSNOVNI SUD U ROŽAJAMA, dana 10.06.2013.g.
Zapisničar, S U D I J A,
Aida Luboder s.r. Milosav Zekić s.r.
PRAVNA POUKA: Protiv ove presude može se izjaviti žalba u roku od 8 dana od
dana prijema iste i to Višem sudu u Bijelom Polju, a preko ovog suda.