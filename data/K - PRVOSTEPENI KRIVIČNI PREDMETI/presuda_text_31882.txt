K.br.131/13
U IME CRNE GORE
Osnovni sud u Pljevljima, kao prvostepeni krivični sud, po sudiji Ljiljani
Popović, uz sudjelovanje zapisničara Leković Zore, u krivičnom predmetu protiv
optuženog R. P. iz P. zbog krivičnog djela lake tjelesne povrede iz čl.152
st.2 u vezi st.1 Krivičnog Zakonika Crne Gore po optužnom predlogu ODT
Pljevlja Kt.br.309/13 od 27.09.2013. godine, nakon održanog glavnog i javnog
pretresa u prisustvu zamjenika ODT Pljevlja Gačević Božidarke a u odsustvu
optuženog R.Pr., dana 17.10.2013. godine, donio je i javno objavio
P R E S U D U
Optuženi R. P., JMBG ...., od oca S. i majke S.rodjene V., rodjen u P. dana
.....godine, sa prebivalištem u P., Z.-M., državljanin CG, neoženjen, bez
djece, pismen,završio srednju školu za autoelektričara, govori crnogorskim
jezikom, lošeg imovnog stanja, neosudjivan.
K R I V J E
Što je :
Dana 26.08.2013.godine oko 02,30 časova u Ul.V. J. u P., na poligonu ispred
zgrade "K." lako tjelesno povrijedio oštećenog K. E. na način što ga je
gumenom palicom, sredstvom podobnim da tijelo teško povrijedi ili zdravlje
teško naruši, jedanput udario u predjelu čela nanijevši tom prilikom oštećenom
laku tjelesnu povredu u vidu razderotina na glavi u predjelu čela dužine 3 cm,
čime je izvršio krivično djelo lake tjelesne povrede iz čl.152 st.2 u vezi
st.1 Krivičnog zakonika Crne Gore,
pa mu sud na osnovu citiranog zakonskog propisa te primjenom čl.4,5,13, 15,
32,33,36,42,52,53 i 54 Krivičnog zakonika te čl.226, 229 i 374 Zakona o
krivičnom postupku
i z r i č e
2.-
USLOVNU OSUDU
Sa kojom se optuženom R.P. utvrđuje kazna zatvora u trajanju od 2 (dva)
mjeseca s tim što se istovremeno određuje da se iste neće izvršiti ako
optuženi u roku od 1(jedne) godine dana ne izvrši novo krivično djelo.
Optuženi je dužan platiti ovom sudu na ime troškova krivičnog iznos od 88,00 €
kao i na ime paušala iznos od 27,50 €,
a ovo u roku od 15.dana po pravosnažnosti presude pod prijentjom prinudnog
izvršenja.
Imovinsko pravnog zahtjeva nije bilo.
O b r a z l o ž e nj e
Osnovno državno tužilaštvo u Pljevljima, optužnim predlogom Kt.br.309/13 od
27.09.2013.godine optužilo je R. P. iz P., da je izvršio krivično djelo lake
tjelesne povrede iz čl.152 st.2 u vezi st.1 Krivičnog zakonika Crne Gore, a na
način, mjesto i vrijeme bliže opisano izrekom ove presude. U završnoj riječi
zamjenik ODT Pljevlja nakon što je precizirao optužni predlog predložio je da
sud optuženog oglasi krivom i osudi po zakonu.
Oštećeni K. E. iako uredno pozvan nije pristupio na glavni pretres a prilikom
saslušanja u tužilaštvu je istakao da se pridružuje krivičnom gonjenju protiv
optuženog a nije postavio imovinsko pravni zahtjev prema optuženom.
Glavni pretres dhodno čl.457 ZKP-a održan je u odsustvu uredno pozvanog
optuženog R. P. koji je odbranu iznio u tužilaštvu a u kojoj odbrani je naveo
da je u preduzeću "B." iz P. bio zaposlen od 28.07.2013.godine do 06.09.2013.
godine na izgradnji propusta brane u mjestu M. u P. i da je bio smješten u
hotelu "24 J." u P.. Dana 25.08.2013.godine oko 21,00 čas došao je u lokal
"A." na večeru a nakon toga usput svratio u lokal "Pod pećinom" da popije sok
i kafu i sjeo na tarasu i vidio da unutra u kafani za tri stola sjede njemu
nepoznati mladići i vidio je da su svi bili u alkoholisanom stanju da bi nakon
odredjenog vremena iz kafane izašlo jedno lice i od njega tražilo da zapali
cigaretu. Nakon što je to lice zapalilo cigaretu pitalo je jeli slobodno i
sjelo za njegov sto a u policiji je kasnije saznao da se to lice zove G.P..
Poslije 15 minuta za sto je došao i sjeo njegov bratanić G.S. i sa njima je
sjedio duže a za sto je povremeno dolazila i konobarica S.. Optuženi je dalje
kazao da dok je tu sjedio sa G. ledjima je bio okrenut unutrašnjosti lokala u
kome se čula vika, lomljenje flaša i čaša, psovke, prijetnje ali nije vidio d
aje neko nekog udarao. Pošto je bilo hladno na tarasi negdje oko 02,00 časa on
i G. su ušli u kafanu i sjeli za sto i tada je čuo da su K. E. i njegov
prijatelj koji je sjedio sa njim za stolom prijetili momku koji je sjedio za
susjednim stolom govoreći mu "Neće se ovako završiti, zapamtićeš ti mene" i
drugo a zatim su njih trojica izašla iz kafane da bi se nakon minut dva na
tarasu kafane vratio K. pa je konobarica izašla na terasu da bi zaustavila K.
da ne ulazi unutra i da vidi zbog čega se vratio. Optuženi dalje navodi da je
kroz staklo zatvorenih vrata vidio da su
3.-
S. i M. sišli niza stepenište do ulice i nešto razgovarali a poslije 10 do 15
minuta, pošto se S. nije vratila u lokal, znajući da su svi pijani izašao je
da vidi gdje je, sišao niz stepenište i vidio S. da stoji sa K. i nešto
raspravlja pored zida na ulici. Prišao im je i pitao K."Ima li problema" našta
mu je K. odgovorio " To tebe ne interesuje" a on rekao K. "Dobro samo nemoj da
diraš tu djevojku" pa je krenuo da se vrati nazad u kafanu ali su svi ostlai
gosti izašli iz kafane pa je onda on ostao da stoji na terasi lokala i vidio
da se ova grupa momaka koja je izašla iz kafane prepirala i svadjala sa K. i
K. i stvorila se velika gužva i čuo je da je K.pitao K. "Dje je ovaj momak iz
P., šta on ima da se miješa" i u tom momentu K.se stepenicama uputio put njega
i zamahnuo da ga udari gumenom palicom dužine oko 1 m u predjelu glave a on mu
oteo gumenu palicu i bacio je na ulicu. Tada se K. okrenuo i otišao niza
sptenice prema grupi mladića koji su se svadjali izmedju sebe a on sišao do
njih jer je jedini bio trijezan i počeo da ih ubjedjuje da se smire da se
nesvadjaju. Kasnije je došlo izmedju njih do fizičkog kontakta i to izmedju K.
i E.sa jedne strane i trojice njemu nepoznatih momaka dok su on i dvojica G.
pokušavali da ih razdvoje. Nakon toga nastaje jurnjava i bježanje po ulici,
prema poligonu a on se vratio i otišao u hotel na spravanje. Kazao je da je
cijelo vrijeme na tarasi bila konobarica S. i sve posmatrala. Nije vidio da je
bilo ko udario K.pesnicom a palicom ga nije mogao ni udariti jer palica nije
bila tu u tom momentu pošto je on bacio. Tvrdio je da kritične večeri gumenom
palicom nije udario K. E. i nanio mu tjelesne povrede jer je jedini kontakt sa
E. imao kada je E. oteo palicu i bacio je na ulicu. Nije vidio da je K. bio
krvav u predjelu čela niti mu je vidio bilo kakve vidne povrede u predjelu
glave.
U dokaznom postupku sud je saslušao svjedoke K. M. i M. S., pročitao iskaz
svjedoka-oštećenog K. E., saslušao vještaka dr. P. M., pročitao izvještaj
ljekara J. za HMP P. od 26.08.2013.godine za oštećenog i pročitao izvod iz KE
za optuženog.
Nakon provedenog dokaznog postupka i ocjene izvedenih dokaza kako svakog
pojedinačno tako i u medjusobnoj povezanosti a pri tom cijeneći odbranu
optuženog R. P. ovaj sud je utvrdio činjenično stanje bliže opisano izrekom
ove presude.
Naime, javna optužba stavlja na teret optuženom da je izvršio krivično djelo
lake tjelesne povrede iz čl.152 st.2 u vezi st.1 Krivičnog zakonika Crne Gore
tako što je dana 26.08.20013.godine oko 02,30 časova u Ul.V.J. u P. na
poligonu ispred zgrade "K." , lako tjelesno povrijedio oštećenog K. E. tako
što je oštećenog jedanput gumenom palicom,sredstvom podobnim da tijelo teško
povrijedi ili zdravlje teško naruši, udario u predjelu čela od kog udarca je
oštećeni pao i na taj način oštećenom K. nanio laku tjelesnu povredu
razderotinu na glavi u predjelu čela dužine 3 cm. Optuženi R. u svojoj odbrani
tvrdi da kritične prilike nije ničim pa ni gumenom palicom udario oštećenog K.
niti mu nanio tjelesnu povredu.
Provjeravajući odbranu optuženog sud je izveo naprijed navedene dokaze pa je
tako svjedok-oštećeni K. E. kazao da je dana 25.08.2013.godine oko 23,00 časa
došao u kafanu "P. p.", u kafani je bilo još gostiju a na terasu su sjedjeli
neki momci koji su kasnije ušli u kafanu. On i M. su u početku pili sok a na
kraju i po dva do tri piva i on nije bio u alkoholisanom stanju dok je M. bio
prilično popio. Prije nego su ti momci ušli sa tarase M.se prepirao sa jednim
momkom koji je sjedio sa T., T. su smirivali situaciju. Dalje je kazao da kad
su ispili piće rekao je M.da idu kući jer se počela zatezati situacija izmedju
Milije i momka koji je sjedio sa T.a i negdje oko 02,00 časa on i M. su pošli
kući. Prvi je iz kafane izašao M. za njim konobarica S.
4.-
a on je pošao za njima i kad je nailazio pored stola njemu nepoznatih momaka
rekao im je "Izvinite momci" a jedan od njih mu rekao "Marš odavde dok vas
nismo polomili".Izašao je praveći se da to nečuje i otišao lijevo iza lokala u
toalet a M. i konobarica sišli pravo niza stepenice na ulicu. Kad se posle
minut dva vratio iz toaleta vidio je da su svi momci izašli iz kafane, neko je
stajao na stepeništu a neko na ulici kod M.i konobarice i tom prilikom mu je
jedan od braće T. koji je bio na stepeništu rekao "Idite odavde, dobar si
momak, ti si jedini musliman, dobićete batine jer ovaj tvoj drug hoće da se
svadja". Silazeći niza stepenice govorio je "Momci šta je, u čemu je problem"
i crni momak koji je prethodno sjedio sa G. za stolom u kafani i koju je imao
mindjušu u uhu je stajao na dnu stepenica sa desne strane u ruci je držao neku
crnu šipku i palicu i govorio mu"Nema nikakvih problema" i istom zamahnuo da
ga udari u predjelu glave pa je postavio desnu ruku da zaštiti glavu i on ga
je udario tom palicom po desnoj podlaktici. Počeo je da bježi a ostali su
trčali za njim, nezna ko ga je sve udarao po ledjima i čupao za majicu i kada
je pretrčao na parking kod zgrada "K." sapleo se i pao i kad je ustao vidio da
pored njega stoje dva G.i crni momak i taj crni momak ga je ponovo udario
jedanput crnom palicom u predjelu čela od kog udarca se savio i stavio ruke da
zaštiti lice. Tada ga on još jedanput udara palicom u predjelu glave od pozadi
od čega pada a plavi G. ga udara nogom u predjelu rebara. Kritične prilike
nije imao ništa u rukama niti je crnom palicom zamahivao da udari R. već je tu
palicu imao R. i sa istom ga udarao i nanio mu povrede. Svjedok K. M. je kazao
da je kritične prilike sa svojim drugom K. E. bio prvo u kafani "Kod V.a" a
onda otišli u kafanu "P.p." i kad su ušli negdje oko 23,00 časa sjeli za sto
gdje su sjedjeli braća T. V. i V. i D. D. a na tarasi su bila njemu tri
nepoznata momka koja su kasnije ušla u kafanu. Oko 02,30 časova izašo je iz
kafane sa konobaricom S., K. zastao pored stola ta tri nepoznata mladića i čuo
je da im se K.nešto izvinjavao a zatim je K. izašao iz kafane i sišao niza
stepenice te došao do njega i S.. Tada su svi prisutni gosti izašli iz kafane
a jedan crni krupni momak sa mindjušom u uhu prišao mu je i rekao "Nemoj šta
da se desi konobarici inače će bili zlo" a S. mu je na to rekla da nema
nikakvih problema i da samo razgovaraju. Vidio je da je taj crni momak tada
otišao prema K. i zamahnuo nekom palicom ili drvetom dužine oko pola metra da
ga udari u predjelu glave ali je K. podigao ruku da zaštiti glavu pa ga je
udario u predjelu ruke. Tada je K. počeo da bježi put "K." prema parkingu a
taj crni momak koji ga je udario palicom i druga dvojica koja su sa njim
sjedjeli do stola počeli su da trče za K.. On se čupao sa T. i D. a nakon što
se očupao otrčao je prema parkingu "K." gdje su bila parkirana E. kola i malo
niže pored prodavnice našao E. koji je bio krvav u predjelu glave i lica, imao
je razderotinu u predjelu čela pa ga je odvezao u B. radi ukazivanja ljekarske
pomoći. Nije vidio kada je taj crni momak udario K. palicom u predjelu čela
jer nije bio prisutan a K. mu je rekao da ga je palicom u predjelu čela udario
taj crni momak.
Vještak dr. P.M. nakon uvida u medecinsku dokumentaciju oštećenog a to je
izvještaj ljekara Jedinice za HMP P. broj 6987 od 26.08.2013.godine kazao je
da se iz iste vidi da je pacijent K. E. došao u HMP toga dana oko 02,50
časova, da je konstatovana po sredini čela razderno-nagnječena rana dužine oko
3 cm a da u dijagnozi stoji kontuzija glave, trauma desne podlaktice i
razderotina na glavi u predjelu čela. Vještak je dalje u svom nalazu i
mišljenju istakao da je povreda na čelu nanesena udarcem tupog tvrdog
predmeta, moguće palicom, letvom, štapom, šipkom po čelu, da se radilo o
jednom udarcu srednjeg inteziteta i da je u pitanju laka tjelesna povreda.
Dalje je kazao da što se tiče traume desne podlaktice u medecinskom izvještaju
nema nikakvog objektivnog opisa te povrede. Na glavnom pretresu je kazao da je
povreda na čelu identična odnosno povreda koja je opisana i kao kontuzija
glave jer je kontuzija (povreda) nanesena udarcem koji je napravio razderotinu
uzdužnog oblika dužine 3 cm. Što se tiče povrede
5.-
traume desne podlaktice, ova povreda nije nigdje u medecinskoj dokumentaciji
opisana a činjenica je da je napisana u dijagnozi na latinskom jeziku pa se
nemože izjasnisti šta izraz trauma u konkretnom slučaju znači. U medecinskoj
dokumentaciji nema opisane povrede desne podlaktice tako da se na osnovu
medecinske dokumentacije nemože utvrditi da li je zaista postojala povreda
desne podlaktice. Objasnio je da trauma podrazumijeva oguljotinu, krvni
podliv, oteklinu, razderotinu i slično a u konkretnom slučaju ništa od toga
nije opisano za povredu desne podlaktice.
Sud u cjelosti prihvata kao objektivan i po pravilima struke dat nalaz i
mišljenje vještaka dr.P. koji nalaz i mišljenje su potkrijepljeni medecinskom
dokumentacijom za oštećenog.Cijeneći iskaz oštećenog K. E. i dovodeći njegov
iskaz o sredstvu zadobijanja povrede u predjelu čela i o broju udaraca kojim
je povreda nanesena u logičnu vezu sa objektivnim nalazom i mišljenjem
vještaka dr. P. sud prihvata kao istinit, jasan i veoma detaljan iskaz
oštećenog K. u pogledu nastanka povrede razderotina na čelu.
Medjutim, navode oštećenog da je od udarca optuženog gumenom palicom u
predjelu desne ruke zadobio povredu kao i njegove navode da je zadobio povredu
od udarca ovom palicom u predjelu glave od pozadi takodje od optuženog sud
nije mogao prihvatiti kao istinite a ovo prevashodno imajući u vidu nalaz i
mišljenje vještaka dr.P. koji je kazao da što se tiče povrede trauma desne
podlaktice ta povreda nigdje nije u medecinskoj dokumentaciji opisana tako da
se na osnovu medecinske dokumentacije ne može tvrditi da li je povreda desne
podlaktice zaista postojala. Vještak je kazao i to da trauma podrazumijeva
oguljotinu, krvni podliv, oteklinu, razderotinu i slično a u konkretnom
slučaju ništa od toga nije opisano za povredu desne podlaktice. Sud je
mišljenja da je ova povreda desne podlaktice postojala bila bi opisana u
medecinskoj dokumentaciji isto kao i povreda čela. U medecinskoj dokumentaciji
nema dokaza ni za povredu glave od pozadi a vještak je istakao da je povreda
koja je opisana kao kontuzija glave povreda čela-razderotina dužine 3 cm.
Obzirom na ovo sud je mišljenja da nisu istiniti navodi oštećenog K. da je
kritične prilike imao povredu kontuzija glave i trauma desne podlaktice.
Svjedok M. S. je posvjedočila da je kritične večeri radila kao konobarica u
ugostiteljskom objeku "Kod B.", da su oko 17,00 časova u kafanu došli T.V. a
zatim D. D. i T.V. a oko 20,00 časova G.P. i G. S. u medjuvremenu za sto G.
sjeda jedan crni momak sa mindjušom u uhu kome nezna ime ali misli da ga zovu
P. i da je iz P. a da u P. radi na izgradnji neke brane. Dalje je kazala da su
negdje oko 21,00 čas u kafani došli K. E. i K. M. i sjeli za jedan sto te da
su sva ova lica koja su bila u kafani pila alkohol i bila pod dejstvom
alkohola. R.P. je pio pivo i jedno vrijeme je sjedio sa D. A. na tarasi, na
tarasu su izlazili i sjedali G.a kad je A. otišao oni su ušli unutra u kafanu.
Negdje oko 22,30 časova za stolom za kojim je sjedio D. momci su bili malo
glasniji pa im se K. obratio riječima "D. prestani da galamiš, da popijem ovo
piće, znamo se mi od ranije, imamo dosta toga neriješenog i mogao bi dobiti
batine". Nakon toga K. ustaje i prilazi stolu D. i otvorenom šakom udara D. u
predjelu lijeve strane lica. Dalje je kazala da je ona prišla i uhvatila K. za
ruku i vratila ga za njegov sto, situacija se malo smirila i negdje oko 23,30
časova naplatila im svima piće rekla im da mora da zatvori kafanu. Oni su
odbili da izadju dok nepopiju svo piće koje je bilo poručeno a negdje oko
02,30 časova K.i K. su krenuli da idu kući, pošla je sa njima do izlaza i tada
G.S. govori E. "Aj briši iš iz kafane" i K.i K. su to čuli ali su otišli a ona
ušla u kafanu i posle možda oko pola sata ugledala K. i K. kako se penju uza
stepenice pa je odmah izašla
6.-
i prišla K. i ubjedjivala ga da se vrati a K.sjeo na tarasu i tražio piće. Kad
je uhvatila M. za ruku napipala mu je neku šipku u rukavu od dukserice. Ostali
iz kafane su vidjeli da se ona prepire sa M. i misli da on napada nju pa je
taj momak iz P. izašao i rekao "Šta je dirate, nemojte je dirati", iz kafane
izlaze i ostali a ona ulazi u kafanu gdje je izgasila svijetlo i zaključala
se. Prilazi prozoru da vidi šta je sa njima ali nikog nije vidjela već je samo
čula galamu i viku. Nije vidjela ko je kritične prilike K. nanio povrede i
čime.
Sud je mišljenja da je svjedok M. S. istinito posvjedočila sve što se kritične
prilike desilo kako u lokalu tako i ispred lokala i to bez namjere da se
stavlja na bilo čiju stranu. Zato iskaz ove svjedokinje sud u potpunosti
prihvata.
Sud je cijenio i iskaz svjedoka K. i dovodeći ga u vezu sa navodima
svjedokinje M. čiji iskaz je sud u cjelosti prihvatio sud je mišljenja da
svjedok K. nije bio ni istinit ni objektivan prilikom prikazivanja dogadjaja
ispred lokala. Naprotiv, iskazom svjedokinje M. je utvrdjeno da je upravo
K.taj koji je sa sobom donio palicu pa se obzirom na tu činjenicu navodi
odbrane optuženog da ga je K. pokušao ispred lokala udariti gumenom palicom
javlja kao istinit.Navodi svjedoka K. da je optuženi ispred lokala jedanput
udario oštećenog K. u predjelu ruke su u suprotnosti sa medecinskom
dokumentacijom za oštećenog jer u istoj nema opisane povrede desne nadlaktice
kao i sa nalazom i mišljenjem vještaka dr.P. koji je istakao da nema dokaza
odnosno da se iz medecinske dokumentacije nemože utvrditi da je oštećeni
kordić imao povredu desne nadlaktice. Ovaj dio iskaza svjedoka K. a koji se
odnosi na dešavanje sipred lokala sud ne prihvata kao istinit dok njegove
navode da mu je K. rekao da ga je palicom u predjelu čela udario optuženi
Raičević sud prihvata kao istinit obzirom da je i iz navoda vještaka dr.P.
utvrdjeno da je ova povreda kod oštećenog nastala udarcem palicom,šipkom,
letvom i slično.
Dakle, navodima svjedoka-oštećenog K.E., dijelom iz iskaza svjedoka K. kao i
na osnovu objektivnog nalaza i mišljenja vještaka dr.P. koji ima utemeljenje u
medecinskoj dokumentaciji za oštećenog negirana je odbrana optuženog i na
nesumnjiv način je utvrdjeno da je optuženi R. P. kritične prilike oštećenom
K.E. nanio laku tjelesnu povredu tako što ga je na parkingu ispred zgrada "K."
udario jedanput gumenom palicom, sredstvom podobnim da tijelo teško povrijedi
ili zdravlje teško naruši, u predjelu čela nanijevši oštećenom Kordiću laku
tjelesnu povredu razderotina na glavi u predjelu čela dužine 3 cm, da je
optuženi R. bio svjestan da gumena palica predstavlja sredstvo podobno da
tijelo teško povrijedi ili zdravlje teško naruši i da može nanijeti povrede
oštećenom ali je uprkos tome udario oštećenog tom gumenom palicom, bio
svjestan djela i htio njegovo izvršenje, dakle djelovao sa direktnim
umišljajem u kojim radnjama optuženog R. P. stoje svi bitni elementi bića
krivičnog djela lake tjelesne povrede iz čl.152 st.2 u vezi st.1 Krivičnog
Zakonika pa je sud optuženog koji je krivično djelo izvršio kao umišljajni
izvršilac oglasio krivim i osudio po zakonu .
Prilikom odlučivanja o vrsti i visini kazne sud je cijenio sve okolnosti koje
utiču kako na vrstu tako i na visinu kazne u smislu čl.42 Kz. Optuženi R. P.je
mlad čovjek, star 32.godine. Ostao je bez posla. Do sada nije osuđivan što je
utvrđeno iz izvoda iz KE. Oštećeni K.je prethodno ispred lokala "P. p."
pokušao da gumenom palicom koju je Knežević donio udari optuženog. Ove
okolnosti sud je uzeo kao olakšavajuće okolnosti na strani optuženog. Obzirom
na ove olakšavajuće okolnosti na strani optuženog a u nedostatku otežavajućih
okolnosti sud je mišljenja da u konkretnom slučaju, a
7.-
radi krivično pravne zaštite prema ovom optuženom a imajući u vidu i
dosadašnji život optuženog i njegov materijalni položaj nije nužno optuženom
izricati kaznu zatvora već da se i uslovnom osudom odnosno samim upozorenjem
uz prijetnju kaznom može dovoljno uticati na optuženog da više ne vrši
krivična djela pa mu je sud u smislu čl.52 Kz utvrdio kaznu zatvora u trajanju
od 2 (dva) mjeseca istovremeno određujući da se iste neće izvršiti ako
optuženi u roku od 1 godine dana ne izvrši novo krivično djelo smatrajući da
će se i na ovaj način shodno čl.32 Kz u cjelosti postići svrha kažnjavanja i
dovoljno uticati na optuženog da više ne vrši krivična djela.
Optuženi je u smislu čl.226 i 229 ZKP-a obavezan da sudu na ime troškova
krivičnog postupka koji čini naknada i nagrada za obavljeno medecinsko
vještačenje plati iznos od 88,00 € kao i da na ime paušala plati ovom sudu
iznos od 27,50 € koji iznos predstavlja najniži iznos za paušal a ovo shodno
trajanju i složenosti krivičnog postupka te imovnom stanju optuženog.
Imovinsko pravnog zahtjeva nije bilo.
OSNOVNI SUD U PLJEVLJIMA,
Dana 17.10.2013.godine .
Zapisničar,  S u d i j a,
Leković Zora  Ljiljana Popović
PRAVNA POUKA :
Protiv ove presude dozvoljena je žalba u roku od 8.dana po prijemu
iste Višem sudu B.Polje a preko ovog suda.
DOSTAVITI:
1 x ODT Pljevlja
1 x Optuženom