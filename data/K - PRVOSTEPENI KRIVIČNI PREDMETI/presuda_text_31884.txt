K.br.123/13
U IME CRNE GORE
Osnovni sud u Pljevljima, kao prvostepeni krivični sud, po sudiji Ljiljani
Popović, uz sudjelovanje zapisničara Leković Zore, u krivičnom predmetu protiv
optuženog H. A. iz P. zbog krivičnog djela ugrožavanje sigurnosti iz čl.168
st.1 Krivičnog zakonika Crne Gore po optužnom predlogu ODT Pljevlja
Kt.br.294/13 od 02.09.2013.godine, nakon održanog glavnog i javnog pretresa, u
prisustvu zamjenika ODT Pljevlja Tomčić Milivoja, oštećenog D.S.i optuženog
H.A., dana 21.10.2013.godine, donio je i javno objavio
P R E S U D U
Optuženi H.A., JMBG .....,  od oca S. i majke I. rodjene K., rodjen u P. dana
08.01.1986.godine, sa prebivalištem u P. Ul.V.Č., državljanin CG, neoženjen,
bez djece, pismen, završio višu saobraćajnu školu, zaposlen u Srednjoj
stručnoj školi u P., govori crnogorski jezik, srednjeg imovnog stanja,
neosudjivan.
K R I V J E
Što je :
Dana 08.08.2013.godine oko 14,45 časova u Pljevljima, ugrozio sigurnost
oštećenom D. S. iz P. prijetnjom da će napasti na njegov život i tijelo na
način što mu je ispred poslovnog objekta "F." dok je sjedio u svom vozilu
prišao optuženi, otvorio prednja lijeva vrata vozila i povišenim tonom i
uperenim prstom prema oštećenom uputio oštećenom prijeteće riječi govoreći mu
:"Jebaću ti mater, otkinuću ti glavu, zapamtićeš ti ko sam ja ",-
čime je izvršio krivično djelo ugrožavanje sigurnosti iz čl.168 st.1 Krivičnog
Zakonika Crne Gore,
pa mu sud na osnovu citiranog zakonskog propisa te primjenom čl.4,5,13,
15,32,33,36, 42,52,53 i 54 Krivičnog zakonika Crne Gore te čl. 226,229,239 i
374 ZKP-a
i z r i č e
2.-
USLOVNU OSUDU
Sa kojom se optuženom H.A. utvrđuje kazna zatvora u trajanju od 2 (dva)
mjeseca s tim što se istovremeno određuje da se ista neće izvršiti ako
optuženi u roku od 1(jedne) godine dana ne izvrši novo krivično djelo.
Optuženi je dužan platiti ovom sudu na ime paušala iznos od 27,50 eura ,
a sve ovo u roku od 15.dana po pravnosnažnosti presude, pod prijetnjom
prinudnog izvršenja.
Imovinsko pravnog zahtjeva nije bilo.
O b r a z l o ž e nj e
Osnovno državno tužilaštvo iz Pljevalja optužnim predlogom Kt.br.294/13 od
02.09.2013.godine optužilo je H. A. iz P. da je izvršio krivično djelo
ugrožavanje sigurnosti iz čl.168 st.1 Krivičnog zakonika Crne Gore a na način,
mjesto i vrijeme bliže opisano izrekom ove presude i u završnoj riječi
zamjenik ODT Pljevlja je predložio da sud optuženog oglasi krivim i osudi po
zakonu.
Oštećeni D.S.je istakao u završnoj riječi da se pridružuje krivičnom gonjenju
protiv optuženog a da imovinsko pravni zahtjev ne postavlja.
Optuženi H. A. je u odbrani na glavnom pretresu kazao da ne priznaje izvršenje
krivičnog djela i da se nesmatra krivim kao i da je negdje oko 1.avgusta
2013.godine, nesjeća se tačnog datuma ali je bio ramazan,vraćao se sa svojim
drugom H. E.E. vozilom iz S.,vozio je E. i dolaskom na granični prelaz "M."
oštećeni koji je granični policajac i njegov kolega pretresali su prtljažnik
vozila i lične stvari a on im rekao da nemaju pravo da ga pretresaju već da on
hoće carinu pa neka carina izvrši pretres a oštećeni je počeo da se dere na
njega kako on ima pravo da ga pretresa, oštećeni mu je rekao "izadji iz auta
tebe ću da pretresem", pa je izašao iz auta ali ga oštećeni nije
pretresao.Tražio je da mu se izda potvrda o pretresu koju nije dobio a njegova
i E. dokumenta su jedno 45 minuta držali u službenim prostorijama i tek kad je
H. otišao po dokumenta vratili su im ih.Optuženi je dalje u svoju odbranu
kazao da oštećenog nepoznaje i da je to prvi incident koji je imao sa njim kao
i da se dana 08.08.2013. godine vraćao sa svojim autom marke "T." sa posla, sa
njim u autu je bio njegov drug A. E. i kretali su se iz pravca Pošte prema C.
k. i kad su bili ispod zgrade policije u susret im je došao sivi "G. " i to
auto je krenulo na njega, nije prepoznao vozača i zbog toga što je sivi "G."
krenuo na njega zamalo nije udario ženu koja se kretala pored ulice. Okrenuo
je auto i pošao za sivim "G." koji je otišao pred "F." i kad je došao na plato
ispred "F."otvorio je prozor od svog auta,oštećeni je bio otvorio vrata svog
vozila i nogom zakoračio na plato pa je tada pitao oštećenog u čemu je njegov
problem a oštećeni mu rekao "Ja sam policija, sad ću ti kazati kakav problem
imam"i pozvao je policiju.On tada sa svojim vozilom odlazi i sve se na tome
završilo da bi ga kasnije zvala policija da dodje u stanicu policije i da
izjavu. Optuženi H. je tvrdio da kritične prilike nije izlazio iz svog auta
niti je oštećenom uputio riječi koje stoje u optužnom predlogu te da je
oštećenog neko naučio šta će da kaže. Želi da ga oštećeni ostavi na miru jer
ga jedino on
3.-
od policajaca maltretira, često prolazi na granicu sa S.i na granicu sa BiH i
niko od policije ga ne maltretira izuzev oštećenog, a oštećeni ga maltretira
zato što je ljubomoran na njega u svakom smislu i to su hirovi oštećenog.Kad
je došao na plato ispred "F." parkirao je vozilo iza oštećenog, po sredini
auta oštećenog tako da može da komunicira sa oštećenim i njegovo auto je od
auta oštećenog bilo udaljeno možda jedno pola metra.U završnoj riječi ističući
da nije kriv i da nije počinio krivično djelo koje mu se stavlja na teret
predložio je da ga sud oslobodi od optužbe.
U dokaznom postupku sud je saslušao svjedoka-oštećenog Delić Sanela, saslušao
svjedoka A. E. i pročitao izvod iz KE za optuženog.
Nakon provedenog dokaznog postupka i ocjene izvedenih dokaza a pri tom
cijeneći odbranu optuženog sud je utvrdio činjenično stanje bliže opisano
izrekom ove presude.
Naime, javna optužba stavlja na teret optuženom H.A. da je na štetu D. S.
izvršio krivično djelo ugrožavanje sigurnosti iz čl.168 st.1 Krivičnog
zakonika Crne Gore tako što je dana 08.08.2013.godine oko 14,45 časova u
Pljevljima na platou ispred poslovnog objekta "F."oštećenom D. S. ugrozio
sigurnost prijetnjom da će napasti na život i tijelo oštećenog tako što je
prišao oštećenom koji je sjedio u svom vozilu i otvorio prednja lijeva vrata
vozila oštećenog i sa povišenim tonom i uperenim prstom uputio prijeteće
riječi oštećenom "Jebaću ti mater, otkinuću ti glavu, zapamtićeš ti ko sam
ja". Optuženi negira da je oštećenom uputio ove riječi prijetnje tvrdeći da
kritične prilike nije izlazio iz svog auta te da je oštećenog neko naučio šta
će da kaže.
Radi utvrdjivanja osnovanosti javne optužbe kao i radi provjere odbrane
optuženog H. sud je izveo navedene dokaze pa je tako svjedok - oštećeni D.S.
izjavio da je službenik granične policije u P.-B., da optuženog poznaje
izvidjenja kao i da je na nekoliko dana prije kritičnog dogadjaja nalazio se
na dužnosti na graničnom punktu "M." sa kolegama kada je iz pravca B. naišlo
vozilo u kojem se kao suvozač nalazio optuženi. Oštećeni je kazao da je stajao
sa strane dok su njegove kolege vršile kontrolu vozila i putnika i da nikakvu
posebno radnju nije preduzimao i dok je vršen taj redovan pregled vozila
primijetio je da je optuženi rekao vozaču H. E. "Zašto im dozvoljavaš da ti
pregledaju auto". Tada je prišao optuženom i rekao mu da izadje iz vozila kako
bi kolege nesmetano odradile službeni dio posla a osumnjičeni mu rekao da ima
jake veze i da će se žaliti na ponašanje policije te večeri. To je jedini
dogadjaj gdje je imao prilike da se sretne sa optuženim. Dalje je kazao da je
dana 08.08.2013.godine negdje oko 14,45 časova pošao sa svojim vozilom "G. "
do poslovnog objekta "F." gdje mu je zaposlena supruga kako bi je povezao
kući, parkirao se ispred "F." i sjedio u vozilu i čekao suprugu i u jednom
trenutku primijetio da je iz pravca A. s.velikom brzinom došlo jedno vozilo,
čini mu se "T." i parkiralo se ispred njega ukoso kako se on nebi mogao
vratiti vozilom u rikverc. Nije obraćao posebnu pažnju na to vozilo ali je u
jednom trenutku primijetio da iz vozila izlazi optuženi i polazi prema
njegovom autu pa je optuženi otvorio prednja lijeva vrata njegovog vozila i
dok je on sjedio u vozilu optuženi je otpočeo sa psovkama i prijetnjama sa
uperenim prstom desne ruke prema njemu govoreći mu " Jebaću ti mater, otkinuću
ti glavu, zapamtićeš ti ko sam ja".Optuženi je govorio i neke uvrede kojih se
nemože sjetiti. Ozbiljno se uplašio jer je vidio da su namjere optuženog
ozbiljne i predpostavio da je uzrok ovakvog ponašanja optuženog njegova
službena radnja koju je preduzimao na graničnom punktu. Dok mu je optuženi
upućivao prijetnje ćutao je jer je iz ponašanja optuženog zaključio da će da
ga i udari pa se pripremao kako da se brani ako ga optuženi fizički napadne.
Ovo ponašanje i prijetnja optuženog strašno ga je uznemirilo i izazvalo strah
za njega i porodicu i njegovu bezbjednost jer je stekao utisak iz ponašanja
optuženog da on svoje prijetnje može i ostvariti. Nakon upućenih prijetnji i
uvreda optuženi je zalupio otvorena vrata njegovog auta, udaljio se prema svom
vozilu i otišao. Oštećeni je kazao i to da je kritične prilike sa optuženim
neko bio u vozilu i sjedio na mjestu suvozača i čini mu se da je to bila muška
osoba koju nije prepoznao. Nesjeća se da se toga dana negdje sreo niti
mimoišao sa optuženim. Nije svojim autom toga dana nasrnuo na auto optuženog
ispod zgrade MUP-a.
Cijeneći iskaz svjedoka- oštećenog D. sud je stekao ubjedjenje da je oštećeni
bio veoma detaljan u svom iskazu i po mišljenju suda istinito i vjerno je
posvjedočio sve što je vezano za kritični dogadjaj. Sud je ubjedjenja da je
oštećeni D. bio objektivan u svom kazivanju pa njegov iskaz sud u cjelosti
prihvata.
Optuženi Husović je na okolnost dogadjaja ispred"F."predložio saslušanje A.E.
koji je kritične prilike bio sa njim u autu pa je sud saslušao svjedoka A.E.
koji je kazao da se sa optuženim druži a da oštećenog nepoznaje i da su se
toga dana on i optuženi vozili vozilom optuženog, kretali su se ulicom ispod
MUP-a u pravcu Kamenog mosta kada je na njih nalećelo auto "G." sive boje koje
kao da ih je trznulo. Nije znao ko upravlja tim vozilom a nezna da li je to
Admir znao i A. je rekao "Ko je ovaj što nas trza",ispred njih je bio pješak-
neka žena na nekoliko metara pa su produžili jedno 200 m, okrenuli se i pošli
da traže ovo vozilo jer je A. htio da pita vozača ima li neki problem. Dalje
je kazao da je "G." sive boje bio parkiran ispred objekta "Franca"pa su mu
prišli na metar do dva i optuženi je kroz otvoren prozor pitao vozača tog
vozila "Šta me trzaš, imaš li neki problem" a vozač koji je izašao iz auta
rekao je "Neznaš ti ko sam ja" i na tome se sve završilo,on i optuženi su
otišli a oštećeni ostao na parkingu. Optuženi nije izlazio iz svog auta pred
"F." niti je čuo ikakve prijeteće riječi da je optuženi uputio vozaču "G.",
dogadjaj je trajao kratko, do deset sekundi i da je optuženi uputio prijeteće
riječi oštećenom on bi to morao čuti te da tvrdi da optuženi nije oštećenom
toga dana uputio prijetnje pred "F.". Toga dana optuženi se sa vozilom
parkirao pored sivog "G." tako da je njegova strana auta bila do vozača sivog
"Golfa".
Sud je cijenio iskaz svjedoka A. E. i stekao ubjedjenje da je ovaj svjedok bio
pristrasan u svom kazivanju, da je kao drug optuženog posvjedočio onako kako
to odgovara optuženom da bi optuženi izbjegao odgovornost za počinjeno
krivično djelo. Ovakav zaključak proizilazi iz kontradiktornih navoda
optuženog i svjedoka A.. Naime, optuženi tvrdi da je kritične prilike
oštećenog koji je bio otvorio vrata svog vozila i zakoračio nogom na plato
pitao u čemu je njegov problem a oštećeni mu odgovorio riječima "Ja sam
policija, sad ću ti kazati kakav problem imam" i pozvao policiju dok oštećeni
koji tvrdi da je mogao čuti sve što je optuženi rekao kritične prilike
oštećenom da je optuženi pitao oštećenog "Šta me trzaš, imaš li neki problem"
a oštećeni koji je izašao iz auta rekao " Neznaš ti ko sam ja"i da se na tome
sve završilo. Dakle, optuženi i svjedok A. koji su bili zajedno kako navode u
autu različito prezentiraju šta je oštećeni kritične prilike rekao. Svjedok A.
ne pominje da je oštećeni rekao da je policajac niti da je zvao policiju a
morao bi to čuti da je zaista tako bilo. Iz navedenih razloga sud nije mogao
prihvatiti kao istinit i nepristrasan iskaz svjedoka A. već ga naprotiv cijeni
smišljenim u cilju pomaganja svome drugu optuženom H..
Dakle,jasnim i nedvosmislenim i po mišljenju suda istinitim iskazom oštećenog
D.S. negirana je odbrana optuženog i na nesumnjiv način utvrdjeno da je
optuženi H.A. dana 08.08.2013.godine oko 14,45 časova u P. na platou ispred
poslovnog objekta "F." ugrozio sigurnost oštećenom D. S. prijetnjom da će
napasti na život i tijelo oštećenog tako što je prišao oštećenom koji je
sjedio u svom vozilu, otvorio prednja lijeva vrata vozila oštećenog i
povišenim tonom i uperenim prstom prema
njemu oštećenom uputio riječi prijetnje "Jebaću ti mater, otkinuću ti glavu,
zapamtićeš ti ko sam ja" i koje riječi prijetnje je oštećeni shvatio ozbiljno
obzirom da je optuženi na nekoliko dana prije kritičnog dogadjaja na graničnom
prelazu "M."kontrolisan od strane oštećenog i njegovih kolega graničnih
policajaca i imao primjedbi na tu kontrolu. Navedene riječi prijetnje su
podobne da izazovu osjećaj ugroženosti i straha kod osobe kojoj su upućene. Da
je oštećeni navedene riječi prijetnje shvatio ozbiljno upućuje i podatak da je
dogadjaj ispred "F." prijavio policiji. Optuženi je bio svjestan da ovim
prijetnjama ugrožava sigurnost oštećenom D.,ali je ipak uputio ove riječi
prijetnje, dakle postupao je sa direktnim umišljajem, u kojim radnjama
optuženog H.A. stoje svi bitni elementi bića krivičnog djela ugrožavanje
sigurnosti iz čl.168 st.1 Krivičnog zakonika Crne Gore pa ga je sud kao
umišljajnog učinioca oglasio krivim i osudio po zakonu.
Prilikom odlučivanja o vrsti i visini kazne sud je u smislu čl.42 Krivičnog
zakonika Crne Gore cijenio sve okolnosti koje utiču kako na vrstu tako i na
visinu kazne. Optuženi je mlad čovjek,neoženjen i osoba koja do sada nije
dolazio u sukob sa zakonom što je utvrdjeno iz izvoda iz KE. Ove okolnosti sud
je uzeo kao olakšavajuće okolnosti na strani optuženog. Obzirom na ove
olakšavajuće okolnosti sud je mišljenja da u konkretnom slučaju, a radi
krivično pravne zaštite prema optuženom nije nužno izricati kaznu zatvora već
da se u smislu čl.52 Krivičnog zakonika Crne Gore i uslovnom osudom odnosno
samim upozorenjem uz prijetnju kaznom može dovoljno uticati na optuženog H.A.
da više ne vrši krivična djela pa je sud optuženom H. A. utvrdio kaznu zatvora
u trajanju od 2 mjeseca i istovremeno odredio da se ista neće izvršiti ako
optuženi u roku od 1 (jedne) godine dana ne izvrši novo krivično djelo
smatrajući da će se i na ovaj način u cjelosti postići svrha kažnjavanja i
dovoljno uticati na okrivljenog da više ne vrši krivična djela.
Odluka suda da optuženi na ime paušala plati iznos od 27,50 eura koji iznos je
odmjeren obzirom na dužinu trajanja i složenost krivičnog postupka te imovno
stanje optuženog zasniva se na čl.226 i 229 ZKP-a .
Imovinsko pravnog zahtjeva nije bilo.
OSNOVNI SUD U PLJEVLJIMA , dana 21.10.2013.godine .
Zapisničar,  S u d i j a,
Leković Zora  Ljiljana Popović
PRAVNA POUKA :
Protiv ove presude dozvoljena je žalba u roku od 8.dana po prijemu
iste Višem sudu B. Polje a preko ovog suda.
DOSTAVITI:
1 x ODT Pljevlja
1 x Optuženom