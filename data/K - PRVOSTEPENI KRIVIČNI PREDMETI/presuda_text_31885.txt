K.br.125/13
U IME CRNE GORE

Osnovni sud u Pljevljima, kao prvostepeni krivični sud, po sudiji Ljiljani Popović, uz sudjelovanje zapisničara Zore Leković, u krivičnom predmetu protiv optuženog B. D. iz P., zbog krivičnog djela nedozvoljena trgovina iz čl.284 st.1 Krivičnog zakonika Crne Gore a po optužnom predlogu ODT Pljevlja Kt.br.307/13 od 03.09.2013. godine, nakon održanog glavnog i javnog pretresa u prisustvu zamjenika ODT Pljevlja Gačević Božidarke i optuženog B. D., dana 30.09.2013.godine , donio je i javno objavio 

P R E S U D U
Optuženi B. D., JMBG ...,  od oca Z. i majke D. rodjene B., rodjen u P., R.
S., dana ... godine, sa prebivalištem u P. Ul.S. P., državljanin R.S.,
oženjen, otac dvoje maloljetno djece, nezaposlen,govori srpskim
jezikom,razumije crnogorski jezik, pismen, završio srednju školu za
automehaničara, lošeg imovnog stanja, neosudjivan.
K R I V J E
Što je :
Dana 29.08.2013.godine u Prijepolju, nemajući ovlašćenje za trgovinu, u svrhu
prodaje nabavio 33 mobilna telefona i to : 4 telefona marke "S. g. s ." model
GT S5762, 1 telefon marke "S." model C-3520, 6 telefona marke "S. g. III mini"
model I 8190 N, 1 telefon marke "A. one touh M'P." model 5020D, 5 telefona
marke "S. g. m." model S5570 i, 5 telefona marke "N." model 1280, 1 telefon
marke "N." moled 2630, 2 telefona marke "H.O.", 2 telefona marke "I. 4" model
a1332, 2 telefona marke "H. V.", 1 telefon marke "LG P768", 2 telefona marke
"A. o. t. i.l" model 6030D, 1 telefon marke "S. g.s II plus" sa 5 baterija
marke "N. BL-5CB", 5 punjača za telefone marke "S.", 6 punjača za telefon
marke "N.", 5 kabala za povezivanje telefona sa računarom i 5 memoriskih
kartica Micro 2 GB sa adapterom, u ukupnoj vrijednosti 6.590,00 € na način što
je robu smjestio u gepek PMV marke "G." registarskih oznaka PP - 011 DF i sa
vozilom i robom se kretao od pravca P., R. S.do graničnog prelaza "R." opština
P. gdje je oko 18,30 časova kontrolom naznačenog vozila od strane granične
policije i carine iz P. naznačena roba pronadjena i oduzeta od okrivljenog,
čime je izvršio krivično djelo nedozvoljene trgovine iz čl.284 st.1 Krivičnog
zakonika Crne Gore,
pa mu sud na osnovu već citiranog zakonskog propisa te primjenom članova
4,13,15,32,36,42, 52,53,54 krivičnog zakonika Crne Gore, te čl.226, 229 i 374
ZKP-a
i z r i č e
USLOVNU OSUDU
Sa kojom se optuženom B. D., utvrdjuju kazna zatvora u trajanju od 3 (tri)
mjeseca i istovremeno odredjuje da se ista neće izvršiti ako optuženi u roku
od jedne godine dana ne izvrši novo krivično djelo.
Optuženi je dužan platiti Budžetu Crne Gore na ime paušala iznos od 27,50 €,
a ovo u roku od 15.dana po pravosnažnosti presude a pod prijetnjom prinudnog
izvršenja.
Od optuženog se oduzimaju naznačeni telefoni, punjači,baterije za telefone,
kabal i memorijske kartice sa adapterom.
O b r a z l o ž e nj e
Osnovno državno tužilaštvo u Pljevljima, optužnim predlogom Kt.br.307/13 od
03.09.2013.godine, optužilo je B. D. iz P., da je izvršio krivično djelo
nedozvoljene trgovine iz čl.284 st.3 u vezi st.1 Krivičnog zakonika Crne Gore
a na način, mjesto i vrijeme bliže opisano izrekom ove presude. U završnoj
riječi zamjenik ODT Pljevlja predložio da sud optuženog oglasi krivim i osudi
po zakonu za izvršeno krivično djelo nedozvoljene trgovine iz čl.284 st.1
Krivičnog zakonika Crne Gore.
Optuženi B. D. u svojoj odbrani datoj tužilaštvu navodi da živi u P., da je
oženjen i da ima dvoje maloljetno djece kao i da je nezaposlen, te da je prije
godinu dana u P. upoznao vozača Brze pošte "AKS" iz Š. čije ime N. a prezume
mu nezna koji mu je jedne prilike dostavio neke dijelove za auto. Dalje je
kazao da je dana 29.08.2013.godine nešto oko 16,00 časova na J. p. u P. a po
prethodnom dogovoru našao se sa ovim N.koji ga je zamolio da mu jednu pošiljku
odnese u P., čovjeku zvanom M. koji će ga čekati u P. kod "Vektre" i taj M.
radi za brzu poštu. Odmah je prihvatio tu ponudu i odmah otišao do svog
poznanika P. I. i zamolio ga da mu pozajmi auto rekavši I. da mu je auto
potrebno da ode do P. i Ivan mu je pozajmio svoje PMV marke "G." reg.br. ...
pa je sa vozilom došao na J. p. gdje ga je N. čekao i N. je iz kombija iznio
jednu kesu u kojoj se nalazio veći broj telefona ali nije znao tačno koliko
ima telefona pa je tu kesu sa telefonima stavio u gepek na mjesto rezervne
gume, spustio tepih u PMV koje je pozajmio od Ivana. Za tu uslugu prevoza N.
mu je dao 20,00 € i rekao da odmah krene za P. i te telefone preda M.. Nešto
oko 17,30 časova pošao je vozilom za Pljevlja, prošao GP J. a potom ušao u
Crnu Goru i kada je naišao na GP "R." policija ga je zaustavila i pitala da li
ima šta od robe a on rekao da nema ništa. Sa policajcima je bio i carinik za
koga je kasnije saznao da se zove T. R. i carinik mu je rekao da otvori
prtljažnik od vozila što je i učinio pa je carinik tražio da podigne tepih
gdje stoji rezervna guma pa je podigao tepih i carinik je na mjestu gdje je
trebala da stoji rezervna guma uočio kesu i podigao je i pitao šta je to a on
mu je odgovorio da su to telefoni. Telefoni su mu oduzeti uz potvrdu. Optuženi
B.je kazao da mu je tom prilikom oduzeto 33 mobilna telefona, 11 punjača za
telefone, 5 baterija za telefone, 5 USB kabla za povezivanje telefona sa
računarom i 5 memoriskih kartica sa adapterom i za ovu robu nije posjedovao
nikakav račun niti potvrdu da je iste primio od N. koji mu je predao telefone.
Kazao je i to da mau je žao što se ovo dogodilo i da se kaje kao i da je
telefone namjerno sakrio da ih policija nebi pronašla prilikom kontrole i
nadao se da policija neće otkriti telefone i da će možda još koji put na
ovakav način prevoziti telefone da bi zaradio iako se dosada nikad nije bavio
nedozvoljenom trgovinom a ovo je uradio iz nužde jer je nezaposlen i teško
izdržava suprugu i svoje djece. Osjeća se krivim i priznaje krivicu jer je
prebacivanjem ovih telefona iz S. u C.G. gdje su trebali da se prodaju
očekivao da će nešto da zaradi. Kad mu je N. dao kesu sa telefonima nije mu
dao nikakav račun ni otpremnicu niti gdje potpisao da je preuzeo ovu robu samo
mu je usmeno rekao da telefone preda M. u P.. Na glavnom pretresu priznajući
izvršenje krivičnog djela i krivicu kazao je da nezna kako je trebao da
prepozna tog M. te da je znao da telefone i ostalo što je bilo u kesi nemože
legalno prenijeti na C. g. prelazu i zato je to i sakrio. Nema nikakvo
odobrenje da se bavi trgovinom ali je smatrao da na ovaj način može za sebe i
porodicu zaraditi 20,00 €. Kazao je i to da mu je žao i da se kaje i da mu je
sve ovo teško palo jer je prvi put u ulozi okrivljenog a nije znao kakve
posledice može imati zbog ovoga. Od kritičnog dogadjaja N. mu se više ne
javlja. U završnoj riječi odluku o krivici i kazni ostavio je na ocjenu sudu.
U dokaznom postupku sud je pročitao nalaz i mišljenje vještaka G.V., pročitao
službenu zabilješku IGP P. broj 282/13-2268/1 od 29.08.2013. godine, pročlitao
zapisnik UP IGP P. broj 282/13-2268/3 od 29.09.2013.godine o pretresanju
prevoznog sredstva, putnika, prtljaga i drugih pokretnih stvari i pročitao
potvrdu o privremenom oduzimanju UP PJ P. br.282/13-2268 od 29.08.2013.godine.
Nakon provedenog dokaznog postupka i ocjene izvedenih dokaza a pri tom
cijeneći odbranu optuženog ovaj sud je utvrdio činjenično stanje bliže opisano
izrekom ove presude.
Naime, optuženi priznaje izvršenje krivičnog djela i svoju krivicu navodeći da
je tačno da je kritične prilike a prilikom kontrole na GP „R.“ u gepeku vozila
kojim je upravljao a koje je vlasništvo P. I. prevozio veći broj mobilnih
telefona različite marke,punjača za mobilne telefone, baterija za mobilne
telefone, kablo za povezivanje telefona sa računarom i memoriske kartice sa
adapterom s tim što navodi da nema ovlašćenje da se bavi trgovinom kao i da je
navedenu robu prevozio odnosno vršio prevoz iste kao uslugu izvjesnom N. za
iznos od 20,00 € i da je znao da legalno nemože na granični prelaz unijeti u
Crnu Goru ovu robu pa je zato i sakrio. Predmetni telefoni, baterije, kablo,
punjači i memorijske kartice sa adapterima su mu oduzeti uz potvrdu o
oduzimanju.
Provjeravajući osnovanost javne optužbe kao i odbranu optuženog sud je izveo
naprijed navedene dokaze pa se tako iz službene zabilješke UP - S.g. p. P.
broj 283/13-2268/1 od 29.08.2013.godine kao i zapisnika UP - S. g.p. P.broj
282/13-2268/3 takodje od 29.08.2013.godine utvrdjuje da je optuženi dana
29.08.2013.godine oko 18,30 časova dok je upravljao PMV marke "G." reg.oznake
... kontrolisan na graničnom prelazu "R." i da je izvršen pretres vozila kojim
je upravljao u autu i to na mjestu gdje stoji rezervna guma pronadjena kesa sa
robom bliže opisanom izrekom presude a preko koje robe je bio spušten tepih.
Takodje iz potvrde o privremeno oduzetim predmeti UP -Sektor granične policije
Pljevlja broj 282/13-2268 od 29.08.2013.godine utvrdjeno da je predmetna roba
oduzeta od optuženog. Ove činjenice ne spori ni sam optuženi.
Optuženi medjutim navodi da se kritične prilike nije bavio nedozvoljenom
trgovinom već vršio uslugu prevoza za izvjesnog N.kome nezna ime i da je robu
trebao da doveze u P. i kod "V." je preda izvjesnom M. koga nezna kako bi
prepoznao. Ove navode odbrane optuženog sud nije mogao prihvatiti kao istinite
već naprotiv kao način da optuženi olakša svoj položaj pred sudom. Ovo iz
razloga što su ovi navodi optuženog nelogični. Naime, navodno prevozi robu
izvjesnog N. a on sam nalazi auto kojim će izvršiti prevoz pa onda robu krije.
Robu ove vrijednosti treba da preda čovjeku koga nepoznaje i nezna kako bi ga
prepoznao što sve upućuje na zaključak da je optuženi vlasnik ove robe a
prikazujući da je roba izvjesnog N. samo želi da izbjegne odgovornost za
izvršeno krivično djelo. Zato ove navode optuženog sud nije mogao prihvatiti.
Naprotiv ovim navodima odbrane optuženog u postupku je iz odbrane optuženog
kao i iz ostalih dokaza izvedenih na glavnom pretresu utvrdjeno da je optuženi
B. kritične prilike u vozilu marke "G." reg.oznake ... prevozio iz R. S. u P.
robu bliže označenu izrekom ove presude. Takodje je utvrdjeno da optuženi nema
ovlašćenje da se bavi trgovinom iz čega proizilazi zaključak da je ovu robu
nabavio u svrhu prodaje sa namjerom da istu proda u P.. Iz nalaza i mišljenja
vještaka G.V. utvrdjena je vrijednost mobilnih telefona, baterija i punjača za
mobilne telefone, kabla i memoriskih kartica. Vještak G. je u svom pisanom
nalazu i mišljenju istakao da je roba koja je kritične prilike oduzeta od
optuženog vrijednosti 6.590,00 € kao i da je vrijednost istih utvrdio na
osnovu maloprodajnih cijena. Nalaz i mišljenje vještaka G. sud je prihvatio
kao objektivan, dat po pravilima struke i na osnovu maloprodajnih cijena za
robu koja je oduzeta optuženom.
Dakle, izvedenim dokazima na nesumnjiv način je utvrdjeno da je optuženi B. D.
kao umišljajni učinilac obzirom da je znao da nema ovlašćenje da se bavi
trgovinom u cilju prodaje nabavio robu bliže opisanu izrekom ove presude, da
je u namjeri da je proda u P. povezao u P. ali na graničnom prelazu "R."
kontrolisan i roba je pronadjena i oduzeta i u ovim radnjama optuženog stoje
bitni elementi bića krivičnog djela nedozvoljene trgovine iz čl.284 st.1
Krivičnog zakonika Crne Gore pa ga je sud oglasio krivim i osudio po zakonu.
Prilikom odlučivanja o vrsti i visini kazne a u okviru opšte svrhe krivičnih
sankcija sud je cijenio i svrhu uslovne osude.Optuženi je priznao izvršenje
krivičnog djela i krivicu, izrazio je žaljenje i kajanje. Optuženi je
porodičan čovjek, otac dvoje maloljetno djece, nezaposlen je i lošeg imovnog
stanja. Već trpi posledice izvršenja krivičnog djela obzirom da mu je oduzeta
roba čija je vrijednost 6.590,00 € što nepredstavlja mali iznos čak ni za
zaposlene a ne nezaposlene osobe. Kako sud od nadležnog organa P.R. S. nije se
mogao pribaviti izvod iz KE za optuženog sud je primijenio načelo "u sumnji
blaže po okrivljenog" pa je uzeo da optuženi B. D. do sada nije osudjivan
Cijeneći ove okolnosti kao i držanje optuženog pred sudom sud je mišljenja da
prema ovom optuženom a radi krivično pravne zaštite nije nužno izricati kaznu
zatvora već da se opravdano može očekivati da će i samo upozorenje uz
prijetnju kaznom dovoljno uticati na ovog optuženog da više na vrši krivična
djela pa je sud optuženom utvrdio kaznu zatvora u trajanju od 3 mjeseca i
istovremeno odredio da se ista neće izvršiti ako optuženi u roku od godine
dana ne izvrši novo krivično djelo i da će se na ovaj način u cjelosti postići
svrha kažnjavanja prema ovom optuženom.
Shodno čl.284 st.6 Krivičnog zakonika Crne Gore od optuženog se oduzimaju
mobilni telefoni, baterije za mobilne telefone, punjači, kablo za povezivanja
telefona sa računarom i pet memorisjkih kartica sa karakteristikama odnosno
oznakama bliže opisanim izrekom ove presude.
Odluka suda da optuženi plati na ime paušala Budžetu Crne Gore iznos od 27,50
€ koji iznos je odmjeren obzirom na dužinu trajanja i složenost krivičnog
postupka te imovno stanje optuženog zasniva se na čl.226 i 229 ZKP-a .
Sud je donio rješenje da se u dokaznom postupku ne saslušavaju u svojstvu
svjedoka policajac T.P. i službenik carine T. R. jer je nesporno i to
prevshodno iz navoda odbrane optuženog utvrdjeno da je optuženi kontrolisan
kritične prilike od strane graničnog policajca i radnika carine, da je
pronadjena roba i da je ista oduzeta uz potvrdu.
OSNOVNI SUD U PLJEVLJIMA, dana 30.09.2013.godine.
Zapisničar,  S u d i j a ,
Zora Leković Ljiljana Popović
PRAVNA POUKA:Protiv ove prsude dozvoljena je žalba u roku od 8.dana po prijemu
Višem sudu Bijelo Polje a preko ovoga suda.
DOSTAVITI:
1 x ODT Pljevlja
1 x Optuženom