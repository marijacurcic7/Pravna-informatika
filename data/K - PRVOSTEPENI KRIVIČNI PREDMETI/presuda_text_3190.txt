K.br.225/11
U IME CRNE GORE
Osnovni sud u Pljevljima, kao prvostepeni krivični sud , po sudiji Ljiljani
Popović uz sudjelovanje zapisničara Zore Leković, u krivičnom predmetu protiv
okrivljenog D.S.iz P.zbog krivičnog djela šumska kradja iz čl.324 st.1
Krivičnog zakonika po optužnom predlogu ODT Pljevlja Kt.br.268/11 od
31.10.2011.godine , nakon održanog glavnog i javnog pretresa u prisustvu
zamjenika ODT Pljevlja Tomčić Milivoja i optuženog D. S., dana
01.12.2011.godine, donio je i javno objavio
P R E S U D U
Optuženi D.S., JMBG ..., od oca R. i majke M. rodjene L. , rodjen u P. dana
.....godine sa prebivalitšem u P. ul.S. K., državljanin CG, oženjen, otac
dvoje djece, nezaposlen, pismen, završio zanat za mesara, vojsku služio
1978/79 u S., ne vodi se u Ve, lošeg imovnog stanja, osudjivan presudom
Osnovnog suda u Pljevljima K.br.192/92 zbog krivičnog djela iz čl.152 KZ RCG ,
presudom Osnovnog suda u Pljevljima K.br.55/96 zbog krivičnog djela iz čl. 144
KZ RCG i presudom Osnovnog suda u Pljevljima K.br.16/07 zbog krivičnog djela
iz čl.403 st.2 KZ RCG i presudom Osnovnog suda u Pljevljima K.br.31/10 od
11.04.2010.godine zbog krivičnog djela iz čl.324 st.1 Krivičnog zakonika.
K R I V J E
Što je :
Dana 28.09.2011.godine u G. j.i "J." odeljenje br.44 reon broj 20, lokalitet
"K." opština P. radi kradje oborio 15 stabala bukve prečnika na panju 22 cm,
12 cm, 17 cm, 27 cm, 15 cm, 17 cm, 19 cm, 20 cm, 17 cm, 19 cm , 19 cm, 19 cm,
15 cm, 17 cm, 17 cm, 17 cm, i jedno sablo jele prečnika na panju 17 cm ukupne
drvne mase 2,60 m3, oštetivši na taj način U. z. š. za naznačena sabla,
čime je izvršio krivično djelo šumske kradje iz čl. 324 st. 1. Krivičnog
zakonika,
pa ga sud na osnovu već citiranog zakonskog propisa te primjenom članova
4,5,13,15,32, 33, 36 i 42 Krivičnog zakonika i čl. 226,229, 239 i 374 Zakona o
Krivičnom postupku.
O S U DJ U J E
Na kaznu zatvora u trajanju od 30 /trideset/ dana.
A primjenom citiranog zakonskog propisa i čl. 39. Krivičnog zakonika te
čl.226, 229 , 239 i 374 ZKP-a
O S U DJ U J E
Na novčanu kaznu u iznosu od 200,00 eura (dvije stotine eura) koja će se u
slučaju nenaplativosti zamijeniti kaznom zatvora tako što će se za svakih
započetih 25,00 eura novčane kazne odrediti jedan dan zatvora.
Izrečenu novčanu kaznu optuženi je dužan platiti u roku od 3 (tri) mjeseca po
pravnosnažnosti presude pod prijetnjom prinudnog izvršenja.
Optuženi je dužan platiti ovom sudu na ime paušala iznos od 27,50 €,
Oštećena U. z. š. radi ostvarivanja imovinsko pravnog zahtjeva upućuje se na
parnicu.
O b r a z l o ž e nj e
Osnovno državno tužilaštvo u Pljevljima optužnim predlogom Kt.br.268/11 od
31.10.2011.godine, optužilo je D. S. iz P., da je izvršio krivično djelo
šumske kradje iz čl.324 st. 1. Krivičnog zakonika a na način, mjesto i vrijeme
bliže opisano izrekom ove presude i u završnoj riječi zamjenik ODT Pljevlja je
ističući da je u postupku nesumnjivo utvrdjeno da je optuženi počinio krivično
djelo koje u je savljeno na teret predložio da sud optuženog oglasi krivim i
osudi po zakonu.
Oštećena U. z. š. - P. j. P. i ako uredno pozvana nije pristupila na glavni
pretres niti pisanim podneskom postavila imovinsko pravni zahtjev.
Optuženi D. S. u odbrani datoj na glavnom pretresu priznajući izvršenje
krivičnog djela i krivicu navodi da je tačno da je dana 28.09.2011.godine u
državnoj šumi "K." oborio 15 stabala bukve i to svojom motornom šegom i sa
svojim konjem ta stabla izvukao do puta gdje mogu da dodju kola jer je imao
namjeru da to dotjera u P. i koristi kao ogrev. Nije imao doznaku da posiječe
ova stabla a poznato mu je da mora imati doznaka da bi se vršila sječa u
državnoj šumi i kada je tog dana pošao u državnu šumu gdje je imao doznaku na
3 m3 ogreva sreo je lugara M. i pitao ga pošto mu je to bilo malo ogreva i
pošto je doznačeni ogrev htio da koristi na selu moželi da posiječe još
stabala, tu oko 2 do 3 m3 i moželi da ih utovari a lugar M.mu rekao da može da
posiječe još stabala i ako nije izvršena doznaka dali da ne tovari već da ga
uveče zovne kad htjedne da tovari. Dalje je optuženi kazao da je otišao i
posjekao kako doznačena tako i nedoznačena stabla, sve je to bilo na jednom
lokalitetu u jednom krugu pa je on posjekao stabla a njegov sin sa konjem
izvlačio stabla i tada dolazi lugar M. sa kojim je zapalio cigaretu i pitao ga
hoće li zvati T. da tovari posječena stabla a M. nije rekao ni da zove ni da
ne zove a on je pozvao C. S.da dodje sa T. i preveze mu taj ogrev a lugar M.je
otišao da vidi gdje je on izvršio sječu. U medjuvremenu je stigao T. a šumar
M. se vratio i rekao da nema tovarenja i zvao policiju. Nezna zbog čega ga je
lugar prijavio kada mu je odobrio sječu tih stabala a sa ovim lugarem u
poslednjih godinu do dvije ima stalnih problema. Još mu je tada i nakon što ga
je prijavio policiji M. rekao da sjutradan ode u U. z. š. kod V. i plati 2,5
do 3 m3 drva ako mu to V. primi pa je otišao kod V. koji je htio da primi
uplatu ali mu to nije dozvolio šumarski inspektor M. koji je rekao da se samo
ide na sud. U završnoj riječi odluku o krivici i kazni ostavio je na ocjenu
sudu.
U dokaznom postupku sud je saslušao svjedoka M.D., pročlitao prijavu za šumsku
krivicu broj 1531 od 04.10.2011.godine, pročlitao izvještaj komisije U.z. š.
PJ P. broj 1496 od 29.09.2011.godine i pročitao izvod iz KE za optuženog.
Nakon provedenog dokaznog postupka i ocjene izvedenih dokaza i to kako svakog
pojedinačno tako i u medjusobnoj povezanosti a pri tom cijeneći odbranu
optuženog D. S. sud je utvrdio činjenično stanje bliže opisano izrekom ove
presude.
Naime, javna optužba stavlja na teret optuženom D. S. da je dana
28.09.2011.godine u državnoj šumi u odjelu br.44 GJ J.l. "K." radi krađe
oborio 15 stabala bukve i 1 stablo jele ukupne drvne mase od 2,60 m3 i na taj
način oštetio U. z. š. PJ P.. Optuženi D. priznaje da je posjekao 15 stabala
bukve i 1 stablo jele bez doznake, da je znao da za sječu u državnoj šumi
treba doznaka te da je ta stabla posjekao u državnoj šumi i za ogrev kao i da
je pitao lugara M. da pored doznačenih stabala posiječe i nedoznačena a lugar
M.mu rekao da posiječe nedoznačena stabla a kad bude tovario da se javi
lugaru.
Radi utvrđivanja osnovanosti javne optužbe kao i radi provjere odbrane
optuženog sud je izveo naprijed navedene dokaze.
Svjedok M. D.reonski lugar za područje državne šume u kojoj je izvršena ova
bespravna sječa je kazao da je negdje krajem avgusta mjeseca 2011.godine ocu
optuženog izvršio doznaku 3 m3 ogrevnog drveta bukve te da ga je nakon toga
optuženi pitao da li optuženi može da izvrši sječu doznačenih stabala da bi ta
drva potjerao kćerki u P. pa mu je rekao da to može odraditi i da će mu dati
potrebne papire a naknadno optuženom doznačiti drva za ogrev. Dalje je kazao
da je dana 28.09.2011.godine obilazeći reon u državnoj šumi "K." našao
optuženog da vuče drva na konju iz odjeljena u kome je izvršena doznaka
njegovom ocu ali je optuženi izvlačio drva bez doznake - koja munije doznačio.
Na licu mjesta je utvrdio da je optuženi posjekao 15 stabala bukve i 1 stablo
jele manjeg prečnika ukupne drvne mase od 2,60 m3 a prečnici na panju su
konstatovani i u izvještaju komisije u kojoj je bio on i R.G. apredstavnik
V.N. a bio je prisutan i krim.tehničar policije. Kritične prilike je vidio da
je optuženi jedan dio ogrevnog drveta izvukao na izlazni put a manji dio
posječenog ogreva je ostao u šumi pored panjeva. Optuženi mu je kazao da je
morao to da posiječe i da je posjekao navodno tri stabla koja je i pokazao ali
kad je pogledao taj odjel pronašao je svježe posječena stabla koja su se
nalazila u neposrednoj blizini pored panjeva i sječa je izvršena motornom
šegom i to očigledno istog dana. Optuženi je na licu mjesta kod sebe imao
motornu šegu kojom je sjekao drva. Svjedok M.je kazao da dok je vršio kontrolu
reona i pregled posječenih stabala na lice mjesta došao T. vlasništvo S.R. u
namjeri da utovari izvučena drva koja su bila isječena na kratke trupce i
nalazila se pored puta pa je upozorio optuženog i S. da ne vrše utovar i
obavijestio policiju. Svjedok M.je kazao da nije rekao optuženom da izvrši
sječu nedoznačenih stabala pa da mu naknadno da papire za to već je optuženom
rekao da posiječe stabla koja je doznačio ocu optuženog a da će optuženom
naknadno doznačiti drva za ogrev. Kada je zatekao optuženog da vuče stabla iz
šume optuženi nije bio posjekao ni jedno stablo koje je njegovom ocu doznačio
te da je tačno da je optuženom rekao da ode kod V. u U. z. š. i ponudi da
plati bespravnu sječu ako mu to V. prihvati a kasnije mu je V. rekao da je
optuženi dolazio da plati stabla ali da to nije dao inspektor M.. Stabla koja
je bez doznake optuženi posjekao su u neposrednoj blizini stabala koja su
doznačena njegovom ocu, razmaka možda 20 do 30 m i tvrdio je da nije rekao
optuženom da bez doznake posiječe stabla. Tačno je da su se tog jutra on i
optuženi sreli na koritima i da je optuženom rekao da ne siječe stabla bez
doznake a da kada posiječe doznačena stabla javi se kako bi mu dao propratnicu
pošto je propratnica potrebna kud god da se iz šume drva i stabla voze.
Sud je cijenio iskaz svjedoka M.D. i po mišljenju ovog suda ovaj svjedok je
krajnje istinito, detaljno, objektivno i na osnovu uvida na licu mjesta u
odjelu broj 44 posvjedočio činjenice koje je kritičnog dana vidio u državnoj
šumi. Iz ovih razloga sud je u cjelosti povjerovao iskazu ovog svjedoka. Osim
toga sam optuženi priznaje da je posjekao ova stabla, da su stabla bila bez
doznake što je kazao i svjedok M.i optuženi nije prigovorio iskazu ovog
svjedoka. Iskaz svjedoka M.potvrdjuje i prijava za šumsku krivicu broj 1531 od
04.10.2011.godine kao i izvještaj o bespravnoj sječi komisije U. z. š. broj
1496 od 29.09.2011.godine.
Navodi optuženog D. da mu je lugar M. rekao da posiječe stabla bez doznake i
da ga pozove kad bude tovario ta stabla su smišljeni u cilju olakšanja
položaja pred sudom i izbjegavanja sankcije za izvršeno krivično djelo pa ih
sud nije mogao prihvatiti a i ovi navodi su negirani nepristrasnim kazivanjem
svjedoka M. koji je bio kategoričan da optuženom nije rekao da posiječe stabla
bez doznake već da posiječe stabla koja su doznačena ocu optuženog a da će on
optuženom kasnije doznačiti stabla.
Dakle, u postupku je na osnovu odbrane optuženog D., objektivnim iskazom
svjedoka M.D. utvrdjeno da je optuženi dana 28.09.2011.godine bez doznake u
državnoj šumi " Kaldrma" posjekao 15 stabala bukve i 1 stablo jele ukupne
drvne mase 2,60 m3. Iskazom svjedoka M. je utvrdjeno da ovaj svjedok nije dao
odobrenje optuženom da bez doznake posiječe ova stabla a optuženi je uprkos
činjenici da je znao da se u državnoj šumi nemože vršiti sječa bez doznake
posjekao ova stabla dakle djelovao je sa direktnim umišljajem i u ovim
radnjama optuženog D. S. stoje svi bitni elementi bića krivičnog djela šumske
kradje iz čl. 324 st.1 Krivičnog zakonika pa ga je sud oglasio krivim i osudio
po zakonu.
Prilikom odlučivanja o vrsti i visini kazne sud je cijenio sve okolnosti koje
utiču kako na vrstu tako i na visinu kazne. Optuženi je porodičan čovjek, otac
dvoje djece, nezaposlen je.Priznao je izvršenje djela i krivicu. Ove okolnosti
sud mu je uzeo kao olakšavajuće okolnosti. Medjutim, dosadašnji život
optuženog i njegova osudjivanost i to 4 puta što je utvrđeno iz izvoda iz KE
za optuženog uzeto je kao otežavajuća okolnost na strani okrivljenog. Obzirom
na to sud je mišljenja da u konkretnom slučaju a radi krivično pravne zaštite
prema ovom okrivljenom jedina adekvatna krivična sankcija je kazna zatvora pa
je sud optuženom D. S.izrekao kaznu zatvora u trajanju od 30 dana kojom će se
po mišljenju suda postići svrha kažnjavanja i dovoljno uticati na optuženog da
više ne vrši krivična djela. Kako je za ovo krivično djelo predvidjena i
novčana kazna to je sud optuženom izrekao i novčanu kaznu u iznosu od 200,00
eura a u smislu čl. 39 Krivičnog zakonika CG optuženom dao rok da istu plati u
roku od 3 mjeseca po pravnosnažnosti presude, smatrajući da je novčana kazna u
ovom iznosu adekvatna obzirom da je optuženi nezaposlen i porodičan čovjek.
Shodno čl.226 i 229 ZKP-a sud je optuženog obavezao da na ime paušala plati
iznos od 27,50 € , koji iznos je odmjeren obzirom na složenost i dužinu
trajanja krivičnog postupka te imovno stanje optuženog.
U smislu čl.239 ZKP-a, sud je oštećenu U.z.š. PJ P. radi ostvarivanja
imovinsko pravnog zahtjeva uputio na parnicu a ovo iz razloga što su posječan
stabla ostala na licu mjesta što je nesporno utvrdjeno u postupku kako iz
navoda odbrane tako i iz iskaza lugara M. radnika oštećene.
OSNOVNI SUD U PLJEVLJIMA , dana 01.12.2011.godine.
Zapisničar, S u d i j a,
Zora Leković Ljiljana Popović
PRAVNA POUKA:
Protiv ove presude može se izjaviti žalba u roku od 8.dana od prijema presude
Višem sudu u Bijelo Polje a preko ovog suda.
DOSTAVITI:
1 x ODT Pljevlja
1 x Optuženom