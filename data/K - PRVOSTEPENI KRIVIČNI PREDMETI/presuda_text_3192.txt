                                                                                                              K.br.241/11                                                              U IME CRNE GORE                          Osnovni sud u Pljevljima, kao prvostepeni krivični sud po sudiji Ljiljani Popović, uz sudjelovanje zapisničara Zore Leković, u krivičnom predmetu protiv optuženog  D. M.  iz P., zbog krivičnog djela  nedozvoljeno držanje oružja  i eksplozivnih materija  iz čl.403 st.2 Krivičnog Zakonika a po optužnom predlogu  ODT Pljevlja Kt.br.299/11  od 18.11.2011.godine,  nakon održanog glavnog i javnog pretresa  u prisustvu zamjenika ODT Pljevlja Tomčić Milivoja i optuženog  D. M.,  dana 14.12.2011.godine , donio je i javno objavio                                                              P R E S U D U                           Optuženi D. M., JMBG  ...,  od oca S. i majke J.  rodjene D., rodjen ....godine u P. sa prebivalištem u P.  ,  državljanin CG, govori srpski jezik, razumije crnogorski jezik, pismen,  završio srednju školu, nezaposlen,  neoženjen,  izdržavaju ga roditelji, osudjivan.                                                                  K R I V     J E                           Što je :                          Neutvdjenog datuma tokom ljeta 2011.godine u Č.  R. S.  suprotno odredbi čl.12  Zakona o oružju  ( Sl.list CG  49/2008)  neovlašćeno nabavio vatreno oružje - automatsku pušku marke "Crvena zastava"  M-70. AB2  fabričkog broja 269378 i 10 metaka  kalibra  7,62 mm  čije držanje je gradjanima zabranjeno  i navedeno oružje i municiju držao u svom stanu u P. do 07.11.2011.godine kada mu je oružje i municija oduzeto od strane policijskih službenika UP PJ Pljevlja,                         čime je izvršio krivično djelo nedozvoljeno  držanje oružja i eksplozivnih materija iz čl.403 st.2   Krivičnog zakonika,                         pa ga sud  na osnovu već citiranog zakonskog propisa te primjenom članova 4,5,13,15,32,36,42,45 i 46  Krivičnog zakonika,  te čl.226, 229 i 374 ZKP-a                                                                O S U DJ U J E                             Na kaznu zatvora  u trajanju od  45 ( četrdeset pet)  dana.                           Optuženi je dužni  platiti ovom sudu  na ime paušala  iznos od  27,50 eura,                                                                      a ovo u roku od 15.dana po pravosnažnosti presude, pod prijetnjom prinudnog izvršenja.                                                      O b r a z l o ž e nj e                            Osnovno državno tužilaštvo u Pljevljima , optužnim predlogom  Kt.br.299/11 od 18.11.2011.godine,  optužilo je D. M. iz P., da je  izvršio krivično djelo nedozvoljeno  držanje  oružja i ekpslozivnih materija iz čl.403  st.2  Krivičnog Zakonika   a na način,  mjesto i vrijeme  bliže  opisano izrekom ove presude. U završnoj riječi zamjenik  ODT Pljevlja  ostajući pri optužnom predlogu,  predložio je  da   sud optužnog  oglasi krivim  i osudi  po zakonu.                          Optuženi D. M.  priznajući izvršenje krivičnog djela i krivicu kazao je  da je  prije negdje možda oko  4 mjeseca bio u Č. i od jednog čovjeka kome nezna ime  kupio jednu automatsku pušku marke "Crvena zastava"  koju je platio   70,00 eura ai tu pušku  svojim vozilom dovezao u P. i držao je u stanu  . U sanu je imao nešto metaka za ovu pušku. U  poslednje dvije godine nije u dobrim  odnosima sa T. M. zvanim Ć. koji mu je komšija u M.  i koji je bio vlasnik PMV marke "Ford" reg.oznake i da bi se osvetio  Ć.  u noćnim satima  je izašao  ispred svoje zgrade  gdje je bilo parkirano Ć. vozilo i  ispalio rafalnu paljbu nakon čega je   otišao prema  Manastiru i bacio  pušku  pa je  pokazao  policiji gdje je bacio pušku i predao policiji pušku.  Znao  je da se nikakvo oružje ne može držati bez dozvole državnog organa ali nije vodio računa o tome kad je nabavio  ovu pušku i metke.  Kaje se. U završnoj riječi  molio je sud  da ga blaže kazni.                         U dokaznom  postupku sud je pročitao potvrde o privremeno oduzetim predmetima  UP PJ Pljevlja broj 02-240/11-10963/4 i broj 03-240/11-sl obje od  07.11.2011.godine  i pročitao izvod iz KE za optuženog.                         Nakon provedenog dokaznog postupka i ocjene izvedenih dokaza  a  pri tom cijeneći priznanje  optuženog D. M. ovaj sud je utvrdio  činjenično stanje  bliže opisano  izrekom ove presude.                                                                                                                                               Naime, javna optužba  stavlja na teret optuženom D. M.  da je izvršio krivično djelo nedozvoljeno držanje oružja i eksplozivnih materija  iz čl.403 st.2 Krivičnog zakonika , tako što je  automatsku pušku marke "Crvena zastava"  M70.AB2  fab.broja  269378 i 10 metaka kalibra 7,62 mm  čije  držanje je gradjanima zabranjeno nabavio tokom ljeta 2011.godine u Č. i držao u svom stanu sve do 07.11.2011.godine kada mu je to oružje i municija oduzeto od strane službenika  UP PJ Pljevlja.  Optuženi D.  priznaje izvršenje djela i krivicu  i navodi da i ako je znao  da se oružje i municija nemogu  nabavljati  ni držati bez  odobrenja nadležnog organa  ipak je  u toku 2011.godine  u Č.  od nepoznatog čovjeka  nabavio  navedenu automatsku pušku  i držao je  zajedno sa  metcima  u stanu svog oca  u P. sve do 07.11.2011.godine  kada mu je puška oduzeta.                          Priznanje optuženog D. je jasno, potpuno i nedvosmisleno a kao takvo  potvrdjeno i potvrdama  UP PJ Pljevlja o privremenom oduzetim predmetima  broj 03-240/11-10963/4  i broj  03-240/11-sl  obje od  07.11.2011.godine.                            Jasnim i nedvosmislenim priznanjem optuženog  i ostalim dokazima izvedenim u postupku  nesumnjivo je utvrdjeno  da   je optuženi  tokom  ljeta 2011.godine  u Č.  nabavio neovlašćeno  automatsku pušku marke "Crvena zastava"  M-70.AB2  fabr.br.269378 i 10 metaka kalibra 7,62 mm  čije držanje je grdjanima zabranjeno  pa je uprkos činjenici da je znao da se  ovo oružje i municija ne mogu  držati  bez odobrenja nadležnog organa  iste držao u stanu svog oca  sve do 07.11.2011.godine  kada su mu oduzeti od strane  ovlašćenih policijskih službenika, dakle,  postupao je  suprotno  čl.12  Zakona o oružju ( "Sl.list CG br.49/08  ")  pa je dakle optuženi D. postupao sa direktnim umišljajem i u ovim njegovim radnjama  stiču se svi bitni elementi  bića krivičnog djela  nedozvoljeno držanje oružja i eksplozivnih materija iz čl.403 st.2 Krivičnog zakonika pa ga je sud kao umišljajnog učinioca oglasio krivim i osudio po zakonu.                          Prilikom  odlučivanja o vrsti i visini kazne sud je cijenio sve okolnosti  koje utiču  kako na vrstu  tako i na visinu kazne. Optuženi je priznao izvršenje krivičnog djela i krivicu  i izrazio kajanje. Nezaposlen je. Ove činjenice su uzete kao osobito  olakšavajuće okolnosti  na strani optuženog pa  mu je bez obzira  na njegovu  raniju osudjivanost  što je utvrdjeno iz izvoda iz KE ublažio kaznu ispod  zakonom predvidjenog minimuma  za ovo krivično  djelo i izrekao mu kaznu zatvora u trajanju od 45 (četrdeset pet) dana  smatrajući da će kaznom zatvora  u ovom  vremenskom trajanju  postići svrha kažnjavanja i dovoljno se uticati  na optuženog  da više ne vrši krivična djela.                            Odluka suda  da optuženi  plati na ime paušala   iznos od  27,50 eura  koji iznos je odmjeren obzirom na dužinu trajanja  i složenost krivičnog postupka  te imovno stanje optuženog  zasniva se na čl.226 i 229  ZKP-a .                          OSNOVNI SUD U PLJEVLJIMA, dana  14.12.2011.godine. Zapisničar,                                                                                    S u d i j a,Zora  Leković                                                                          Ljiljana  Popović  PRAVNA POUKA:                          Protiv ove presude  dozvoljena je žalba u roku od 8.dana po prijemu                        iste  Višem sudu B. Polje, a preko ovog suda. DOSTAVITI:1 x ODT Pljevlja 1 x Optuženom
