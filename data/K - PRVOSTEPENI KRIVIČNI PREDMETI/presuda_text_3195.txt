K.br.228/11
U IME CRNE GORE
Osnovni sud u Pljevljima, kao prvostepeni krivični sud, po sudiji Ljiljani
Popović, uz sudjelovanje zapisničara Zore Leković, u krivičnom predmetu protiv
optuženih K.D.i Č.D. oba iz P. zbog krivičnog djela oduzimanje vozila iz čl.
248 st.1 Krivičnog Zakonika a po optužnom predlogu ODT Pljevlja Kt.br.303/11
od 1011.2011.godine, na glavnom pretresu održanom dana 13.12.2011.godine, u
prisustvu zamjenika ODT Pljevlja Golubović Sanje i optuženih K.D. i Č.D.,
donio je i javno objavio
P R E S U D U
Optuženi K.D., JMBG ....,  od majke D. rodjene K., rodjen u P.dana ....godine,
sa prebivalištem u P., Ul.P., državljanin CG, neoženjen, nezaposlen, pismen,
završio osnovnu školu, govori srpski jezik razumije crnogorski jezik, srednjeg
imovnog stanja, osudjivan i
Optuženi Č. D., JMBG ...., od oca M. i majke D. rodjene G., rodjen u P. dana
....godine, sa prebivalištem u P., Ul.O., državljanin CG, neoženjen,
nezaposlen, pismen, završio osnovnu školu, govori sprski jezik, razumije
crnogorski jezik, srednjeg imovnog stanja, osudjivan.
K R I V I S U
Što su:
U noći izmedju 06/07.11.2011.godine u Ul.B.u P. protivpravno oduzeli PMV marke
"V.G." reg.br. .... vlasništvo oštećenog S. E.iz P. u namjeri da ga upotrijebe
za vožnju na način što su upotrebom podesnog sredstva otključali PMV i stavili
ga u pogon, udaljili se sa lica mjesta te su vozilo nakon vožnje ostavili u
Ul.N.R. u P.,
čime su, kao saizvršioci, izvršili krivično djelo oduzimanje vozila iz čl.248
st.1 Krivičnog Zakonika,
pa ih sud na osnovu već citiranog zakonskog propisa te primjenom čl.4,5,13,
15, 23,33,36, i 42 Krivičnog zakonika te čl.226, 229 374 ZKP-a
O S U DJ U J E
Na pojedinačne kazne zatvora u trajanju od po 45 (četrdeset pet) dana .
Optuženi su dužni platiti ovom sudu na ime paušala pojedinačno iznos od po
27,50 eura,
a ovo u roku od 15. dana po pravosnažnosti presude pod prijetnjom prinudnog
izvršenja.
Imovinsko pravnog zahtjeva nije bilo.
O B R A Z L O Ž E NJ E
Osnovno državno tužilaštvo u Pljevljima optužnim predlogom Kt.br.303/11 od
10.11.2011.godine optužilo je K. D. i Č. D. oba iz P. da su kao saizvršioci
izvršili krivično djelo oduzimanje vozila iz čl.248 st.1 Krivičnog zakonika. U
završnoj riječi ODT Pljevlja je ostao pri optužnom predlogu i predložio da sud
optužene oglasi krivim i osudi po zakonu.
Oštećeni S.E.i ako je uredno pozvan nije pristupio na glavni pretres niti
pisanim podneskom postavio imovinsko pravni zathjev.
Optuženi K. D. u odbrani datoj na glavnom pretresu priznajući izvršenje
krivičog djela i krivicu navodi da je tačno da je u noći 06/07.11.2011.godine
zajedno sa Č. D. oduzeo vozilo marke "G." reg.oznake ..... koje se nalazilo u
Ul.B. i koje je bilo otključano a u pogon su ga stavili nekim ključem koji su
imali. Oba su bili pijani i vozilo su oduzeli radi vožnje, vozilom je
upravljao D. a on sjedio na mjestu suvozača i vozili su se jtim autom dok je
bilo goriva u njemu a onda ga ostavili u Ul.N.R. . Vozilo nijesu oštetili.
Kazao je da poznaje S.E. ali da nije znao da je to vozilo njegovo. Kaje se a u
završnoj riječi molio je sud da ga blaže kazni.
Optuženi Č. D. priznajući izvršenje krivičnog djela i krivicu kazao je da su
svi navodi optužnog predloga u cjelosti tačni te da je vozilo bilo otključano
a stavili su ga u pogon običnim ključem koji je on imao. Dalje je kazao da je
vozilom on upravljao i kad je nestalo goriva u vozilo isto su ostavili u
Ul.N.R.. Vozilo nije oštećeno a S.E. poznajem ali te noći nije znao da su
oduzeli njegovo vozilo a namjera im je bila da se malo provozaju i u završnoj
riječi ističući da je svjestan da je pogriješio molio je su da ga blaže kazni.
U dokaznom postupku sud je pročitao potvrdu o privremeno oduzetim predmetima
UP PJ Pljevlja od 07.11.2011.godine, pročitaoa potvrdu o vraćanju privremeno
oduzetih predmeta UP PJ Pljevlja od 07.11.2011.godine, izvršio uvid u
fotoelaborat UP PJ Pljevlja broj 559/11 od 07.11.2011.godine i pročitao izvode
iz KE za optužene.
Javna optužba stavlja na teret optuženim da su kao saizvršioci izvršili
krivično djelo oduzimanje vozila iz čl.248 st.1 Krivičnog zakonika na štetu
oštećenog S.E. tako što su u noći 06/07.11.2011.godine oduzeli u Ul.B.u P.
vozilo oštećenog marke "G." reg.br. .... sa namjerom da ga upotrijebe za
vožnju pa su upotrebom podesnog sredstva stavili vozilo u pogon i udaljili se
sa lica mjesta a nakon vožnje vozilo ostavili u Ul.N.R..
Optuženi priznaju da su kritične prilike oduzeli vozilo marke "G. " reg.br.
..... sa namjerom da ga upotrijebe za vožnju, da nijesu znali da je vozilo
oštećenog S., da je vozilo bilo otključano a optuženi Č.svojim ključem vozilo
stavio u pogon i upravljao sa istim dok je optuženi K. sjedio na mjestu
suvozača i vozili su se dok je bilo goriva u vozilu a onda ga neoštećenog
ostavili u Ul.N.R..
Priznanje optuženih je jasno, potpuno i nedvosmisleno kao takvo je potvrdjeno
fotoelaboratom UP PJ Pljevlja broj 559/11 od 07.11.2011.godine te potvrdom o
privremeno oduzetim predmetima UP PJ Pljevlja i potvrdom o vraćanju privremeno
oduzetih predmeta UP PJ Pljevlja obje od 07.11.2011.godine.
Kako je dakle potpunim prizanjem optuženih i ostalim dokazima izvedenim u
postupku nesumnjivo utvrdjeno da su optuženi K. i Č. kao sa izvršioci izvršili
krivično djelo oduzimanje vozila iz čl.248 st.1 Krivičnog zakonika a naime, da
su svjesno i u namjeri da upotrebe za vožnju oduzeli vozilo oštećenog
krivitične prilike tako što su ga posebnim ključem stavili u pogon i
odvezli,optuženi Č. upravljao vozilom a optuženi K.sjedio na mjestu suvozača i
vozili se sa istim a onda kada je nestalo goriva ostavila ga neoštećenog u Ul.
N.R.. Dakle, optuženi su djelovali kao saizvršioci i sa direktnim umišljajem i
u njihovim radnjama stoje svi bitni elementi bića krivičnog djela oduzimanje
vozila iz čl.248 st.1 Krivičnog zakonika pa ih je sud i oglasio krivim i
osudio po zakonu.
Prilikom odlučivanja o vrsti i visini kazne sud je cijenio sve okolnosti koje
utiču kako na vrstu tako i na visinu kazne. Optuženi su priznali izvršenje
krivičnog djela i krivicu i izrazili kajanje. Nezaposleni su. Vozilo nije
oštećeno a oštećeni nije postavio imovinsko pravni zahtjev.Ove okolnosti sud
je uzeo kao olakšavajuće okolnosti na strani optuženih. Optuženi su do sada
osudjivani što im je uzeto kao otežavajuća okolnost i obzirom na njihov
dosadašnji život sud je mišljenja da se jedino kaznom zatvora može uticati na
ove optužene da više ne vrše krivična djela pa im je sud izrekao kaznu zatvora
u trajanju od 45 dana smatrajući da će se zatvorskom kaznom i u ovom trajanju
postići svrha kažnjavanja zakonom predvidjena.
U smislu čl.226 i 229 ZKP-a sud je obavezao optužene da na ime paušala
pojedinačno plate iznose od po 27,50 eura koji iznos je odmjeren obzirom na
dužinu trajanja i složenost krivičnog postupka te imovno stanje optuženih.
OSNOVNI SUD U PLJEVLJIMA, dana 13.12.2011.godine.
Zapisničar, S u d i j a ,
Zora Leković Ljiljana Popović
PRAVNA POUKA:
Protiv ove presude dozvoljena je žalba u roku od 8.dana po prijemu
iste Višem sudu B. Polje, a preko ovog suda.
DOSTAVITI.
1 x ODT Pljevlja
2 x Optuženom