K.br.52/12
U IME CRNE GORE
Osnovni sud u Pljevljima, kao prvostepeni krivični sud po sudiji Ljiljani
Popović, uz sudjelovanje zapisničara Zore Leković, u krivičnom predmetu protiv
optuženog K. M. iz P. zbog produženog krivičnog djela prevare iz čl.244 st.1
Krivičnog zakonika u vezi čl.49 Krivičnog zakonika a po optužnom predlogu ODT
Pljevlja, Kt.br.70/12 od 02.04.2012.godine, nakon održanog glavnog i javnog
pretresa u prisustvu ODT Pljevlja Đurović Veljka,oštećenog D. Ž. i optuženog
K. M., dana 07.05.2012.godine, donio je i javno objavio
P R E S U D U
Optuženi K. M., JMBG .... od oca R. i majke D. rodjene M., rodjen u P.dana
....godine, sa prebivalištem u P., Ul.M.P., državljanin CG, oženjen, otac
dvoje maloljetne djece, zaposlen u UP PJ Pljevlja, pismen, završio srednju
stručnu školu, govori srpskohrvatski jezik, razumije crnogorski jezik,
srednjeg imovnog stanja, neosudjivan.
K R I V J E
Što je :
Krajem novembra mjeseca 2011.godine obavljajući poslove OPS-UP PJ Pljevlja u
namjeri da sebi pribavi protivpravnu imovinsku korist lažnim prikazivanjem
činjenica da će novac u iznosu od 180,00 eura kojim novcem je oštećeni D.A.iz
P. trebao da plati novčanu kaznu po rješenju Uprave policije - Sektor policije
opšte nadležnosti - PJ Pljevlja PP broj 2840/10 od 22.10.2010.godine uplatiti
korisniku-Upravi policije, doveo i održavao u zabludi oštećene D.Ž.i D. A. i
time ih naveo te mu je oštećeni D.Ž. kod A.s. u P. predao novac na ime uplate
u iznosu od 101,00 € a oštećeni D. A. desetak dana kasnije kod R. opština P.
predaoa mu je ostatak novca u iznosu od 80,00 € koji novac okrivljeni nije
uplatio po naznačenom rješenju za novčanu kaznu već je isti novac zadržao za
sebe,
čime je izvršio produženo krivično djelo prevare iz čl.244 st.1 Krivičnog
zakonika u vezi čl.49 Krivičnog zakonika,
pa mu sud na osnovu već citiranog zakonskog propisa te primjenom članova
4,5,13, 15, 32, 33,36, 42, 52, 53 i 54 Krivičnog zakonika te čl.226, 229, 239
i 374 ZKP-a
i z r i č e
USLOVNU OSUDU
Sa kojom se optuženom K. M. utvrdjuje kazna zatvora u trajanju od 3 (tri)
mjeseca i istovremeno odredjuje da se ista neće izvršiti ako optuženi u roku
od dvije godine dana na izvrši novo krivično djelo.
Optuženi je dužan platiti ovom sudu ime paušala iznos od 27,50 €,
a ovo u roku od 15 dana po pravnosnažnosti presude, pod prijetnjom prinudnog
izvršenja.
Imovinsko pravnog zahtjeva nije bilo.
O b r a z l o ž e nj e
Osnovno državno tužilaštvo u Pljevljima, optužnim predlogom Kt.br.70/12 od
02.04.2012.godine, optužilo je K. M. iz P. da je izvršio produženo krivično
djelo prevare iz čl.244 st.1 Krivičnog zakonika u vezi čl.49 Krivičnog
zakonika a na način, mjesto i vrijeme bliže opisano izrekom ove presude. U
završnoj riječi zamjenik ODT Pljevlja ostajući pri podnijetom optužnom
predlogu predložio je da sud optuženog oglasi krivim i osudi po zakonu jer je
u postupku a prevashodno prizananjem optuženog utvrdjeno da je optuženi
počinio krivično djelo koje mu je optužbom stavljeno na teret.
Oštećeni D. Ž. se nije pridružio krivičnom gonjenju niti postavio imovinsko
pravni zahtjev.
Oštećeni D. A. iako uredno pozvan nije pristupio na glavni pretres niti je
pisanim podneskom postavio imovinsko pravni zahtjev.
Optuženi K. M. priznajući izvršenje krivičnog djela i svoju krivicu kazao je
da je zaposlen u UP PJ Pljevlja kao policajac te da je poslednje dvije godine
radio na poslovima postupanja po naredbama suda i Područnog organa za
prekršaj. Dalje je kazao da mu je supruga nezaposlena a da ima dvoje djece,
jednog sina od 16.godina a jednog od 10.godina te a mu je stariji sin imao
zdrastvenih problema i krajem prošle godine trebao je da se operiše u N.S.a ta
operacija je koštala negdje oko 1.400,00 €. Nije imao taj novac i na više
mjesta je tražio pozajmicu, tražio je i od Sindikata policije i nije mogao da
obezbijedi taj novac. Dalje je kazao da je tačno da su mu krajem novembra
mjeseca i to D. Ž.na A.s. u P. dao 101,00 € a D. A.nakon nekih desetak dana na
R. iznos od 80,00 € i on je trebao tim novcem da uplati A.novčanu kaznu koju
mu je izrekao Područni organ za prekršaje u Pljevljima. Iako je Ž. i A. obećao
da će taj novac uplatiti Upravi policije nije to uradio već je taj njihov
novac iskoristio za operaciju sina. Novac koji su mu D. dali uplatio je Upravi
policije 14.marta 2012.godine a tu uplatu je izvršio nakon što je A. novčana
kazna za koju su mu oni dali novac da je uplati pretvorena u kaznu zatvora.
Dalje navodi da nije mogao prije da uplati taj novac i da mu nije bila namjera
da prevari D. a poznato mu je da novčana kazna u koliko se ne plati pretvara
se u kaznu zatvora i to u roku od 2.godine kad zastarijeva predmet. Nije
pozajmio novac od D.već su oni tim novcem htjeli da plate A. novčanu kaznu i
to se podrazumjevalo da je u kratkom roku od kad mu daju novac on taj novac i
uplati što on nije učinio. Jasno mu je šta je uradio i čim je imao novac odmah
je to uplatio jer mu nije bila namjera da prisvoji taj njihov novac. Nije imao
službenog ovlašćenja da uzima i uplaćuje novac licakoja su osudjena na novčanu
kaznu ali je to bila praksa, njegova i onih koji su radili na tim poslovima
prije njega, dešavalo se da ljudi sa sela pošalju im novac po taksiju da im to
uplati. U završnoj riječi odluku o krivici i kazni ostavio je na ocjenu sudu
ističući da i sam postupak i poziv za sudjenje je uticao na njega te da moli
sud da ako ga kazni izrekne mu što blažu kaznu.
U dokaznom postupku sud je saslušao svjedoka-oštećenog D. Ž., pročitao akt
Područnog organa za prekršaje IPS broj 20/11 od 31.01.2011.godine, pročitao
rješenje Područnog organa za prekršaje Pljevlja IPS broj 20/11 od
10.01.2011.godine,pročitao rješenje UP Sektor policije opšte nadležnosti PJ
Pljevlja PP br.2840/10 od 22.10.2010.godine, pročitao akt Područnog organa za
prekršaje broj 80/12 od 15.03.2012.godine, izvršio uvid u fotokopiju kreditnog
naloga o uplati novčane kazne u iznosu od 180,00 € od 14.03.2012.godine i
pročitao izvod iz KE za optuženog.
Nakon provedenog dokaznog postupka i ocjene izvedenih dokaza kako svakog
pojedinačno tako i u medjusobnoj povezanosti a pri tom cijeneći priznanje
optuženog sud je utvrdio činjenično stanje bliže opisano izrekom ove presude.
Naime, optuženi K. priznaje izvršenje krivičnog djela i krivicu navodeći da je
krajem novembra mjeseca 2011.godine na A. s. u P. oštećeni D.Ž. mu dao novac u
iznosu od 101,00 € a desetak dana kasnije na R. oštećeni D.A.r još 80,00 € te
da je tim novcem trebao da uplati Upravi policije novčanu kaznu oštećenog A.
koja mu je izrečena po rješenju Uprave policije Sektor policije opšte
nadležnosti PJ Pljevlja PP broj 2840/10 od 22.10.2010. godine. Taj novac nije
uplatio već ga iskoristio za operaciju sina. Dana 14.marta 2012.godine uplatio
je iznos od 180,00 € na ime D. A. po navedenom rješenju. Istakao je da mu nije
bila namjera da prevari oštećene.
Priznanje optuženog K. je jasno, potpuno i nedvosmisleno a kao takvo je
potvrdjeno kako iskazom oštećenog D. Ž. tako i ostalim dokazima izvedenim u
postupku.
Svjedok-ošećeni D. Ž. je kazao da je njegov sin A.prošle godine imao jednu
novčanu kaznu u iznosu od 180,00 € koju je trebao da plati te da je krajem
novembra mjeseca 2011.godine na A. s. optuženom dao iznos od 101,00 € da
uplati na ime te novčane kazne i taj novac je dao zato što nije imao ni broj
presude ni broj računa na koji treba da se uplati i novac je dao optuženom jer
je i prije toga više puta, bar dvadesetak puta davao policajcima koji rade na
tim poslovima novac da bi mu uplatili A. kazne u saobraćaju. Davao je tako i
prije toga i optuženom koji je bio sa policajacem M. i uvijek bi to bilo
uplaćeno, nekad bi mu donijeli priznanicu a nekad bi je ostavili na kapiji UP
PJ Pljevlja pa kad naidje uzeo bi tu priznanicu. Poznato mu je da je i njegov
sin A. na ime ove iste novčane kazne dao optuženom iznos od 80,00 € a da
optuženi taj novac koji su mu dali nije uplatio saznao je kada ga je iz
policije pozvao inspektor G. Ž.. Optuženi mu je objasnio da novac nije uplatio
zbog operacije sina te da smatra da optuženi nije htio da ga prevari jer to i
nije neki novac koji su mu dali a i optuženi ga je zvao i obavijestio da je
uplatio novac koji su mu dali.
Sud je cijenio iskaz svjedoka-oštećenog D. Ž. i njegove navode da su on i
njegov sin A.dali optuženom iznos od 180,00 € i to on 101,00 € a njegov sin A.
80,00 € kako bi optuženi uplatio novčanu kaznu njegovog sina A. po rješenju PP
broj 2840/10 od 22.10.2010.godine sud u cjelosti prihvata kao istinite jer ovi
navodi nijesu u suprotnosti ni sa navodima optuženog K.. Medjutim, navod
oštećenog D. Ž. da smatra da optuženi nije imao namjeru da ih prevari sud
cijeni kao navod kojim oštećeni želi da pomogne i olakša položaj optuženog pa
zato ovaj njegov navod sud i ne prihvata.
Dakle,priznanjem optuženog K.M., iskazom oštećenog D.Ž. kao i ostalim dokazima
nesumnjivo je utvrdjeno da je oštećeni Ž. krajem novembra mjeseca 2011.godine
optuženom K. dao iznos od 101,00 € a desetak dana kasnije oštećeni A.optuženom
dao iznos od 80,00 € kako bi optuženi uplatio Upravi policije novčanu kaznu
izrečenu oštećenom A. po rješenju PP br.2840/10 od 22.10.2010. godine.Da je
novčana kazna u iznosu od 180,00 € izrečena oštećenom D. A. utvrdjuje se iz
rješenja Uprave policije Sektor policije opšte nadležnosti PJ Pljevlja PP
br.2840/10 od 22.10.2010.godine. Dalje je nesporno utvrdjeno da optuženi taj
novac nije uplatio kao i da je a što se utvrdjuje iz rješenja Područnog organa
za prekršaje Pljevlja IPS broj 20/11 od 10.01.2011.godine D.A. novčana kazna u
iznosu od 180,00 € zamijenjena kaznom zatvora u trajanju od 7.dana. Optuženi
K.M.je iznos od 180,00 € koji su mu dali oštećeni D. uplatio Upravi policije
dana 14.03.2012.godine što potvrdjuje uplatnica. Medjutim, optuženi je taj
novac uplatio tek nakon što je Uprava policije protiv njega podnijela krivičnu
prijavu Državnom tužilaštvu. Taj podatak upućuje na zaključak suda da su
navodi optuženog da nije imao namjeru da prevari oštećene smišljeni u cilju
olakašanja položaja optuženog pred sudom i izbjegavanja krivično pravne
odgovornosti. Naprotiv, ovaj sud zaključuje da je optuženi u namjeri da sebi
pribavi protivpravnu imovinsku korist lažnim prikazivanjem činjenica oštećenim
D. Ž. i A. da će iznos od 180,00 € uplatiti Upravi policije a na ime novčane
kazne koja je oštećenom D. A. izrečena rješenjem Uprave policije - Sektor
policije opšte nadležnosti PJ Pljevlja broj PP 2840/10 od 22.10.2010.godine
doveo i održavao u zabludi oštećene pa mu je oštećeni Ž.krajem novembra na
A.s. u P. dao iznos od 101,00 € a oštećeni A. desetak dana nakon toga na R.
iznos od 80,00 € a optuženi taj novac nije uplatio već ga zadržao za sebe.
Optuženi je novac koji su mu dali oštećeni uplatio tek nakon podnošenja
krivične prijave protiv njega. U ovim radnjama optuženog K. M. stoje svi bitni
elementi bića produženog krivičnog djela prevare iz čl.244 st.1 Kz u vezi
čl.49 Kz, optuženi je djelo izvršio sa umišljajem jer je bio svjestan da
dovodi u zabludu oštećene da će taj novac uplatiti a obzirom da mu je novac
trebao za operaciju sina znao je da će novac zadržati pa ga je sud kao
umišljajnog učinioca oglasio krivim i osudio po zakonu.
U okviru opšte svrhe krivičnih sankcija sud je u smislu čl.52,53 i 54 Kz
cijenio i svrhu uslovne osude. Optuženi K.je priznao izvršenje krivičnog djela
i svoju krivicu. Porodičan čovjek, otac dvoje maloljetne djece, supruga mu je
nezaposlena. Novac je upotrijebio za operaciju sina. U medjuvremenu je novac
uplatio Upravi policije. Oštećeni Ž. se nije pridružio krivičnom
gonjenju.Optuženi nikada do sada nije dolazio u sukob sa zakonom što se
utvrđuje iz izvoda iz KE za optuženog i što upućuje na zaključak suda da nije
sklon vršenju krivičnih djela. Sve ove okolnosti su po mišljenju ovog suda
olakšavjauće okolnosti na strani optuženog koje ukazuju na to da u konkretnom
slučaju a radi krivično pravne zaštite prema ovom optuženom nije nužno
izricati drugu vrstu krivične sankcije već se opravdano može očekivati da će i
samo upozorenje uz prijetnju kaznom dovoljno uticati na optuženog da više ne
vrše krivična djela . Obzirom na ovo sud je optuženom utvrdio kaznu zatvora u
trajanju od 3 (tri) mjeseca istovremeno odredjujući da se ista neće izvršiti
ako optuženi u roku od dvije godine dana ne izvrši novo krivično djelo te da
će se i uslovnom osudom u potpunosti postići svrha kažanjvanjanja zakonom
predvidjena.
Shodno čl.226 i 229 ZKP-a sud je obavezao optuženog da na ime paušala plati
ovom sudu iznos od 27,50 € koji iznos je odmjeren obzirom na dužinu trajanja i
složenost krivičnog postupka te imovno stanje optuženog.
Imovinsko pravnog zahtjeva nije bilo.
OSNOVNI SUD U PLJEVLJIMA , dana 07.05.2012.godine.
Zapisničar, S u d i j a,
Leković Zora Ljiljana Popović
PRAVNA POUKA:
Protiv ove presude dozvoljena je žalba u roku od 8.dana po
prijemu iste Višem sudu B.Polje, a preko ovog suda.
DOSTAVITI:
1 x ODT Pljevlja
1 x Optuženom