
K.br.67/11 
                                            **  U IME NARODA**



                    Osnovni sud u Pljevljima, kao prvostepeni krivični sud,   u vijeću sastavljenom od sudije Ljiljane Popović,  kao predsjednika vijeća i sudija porotnika  Lončar Vasilija i Djondović Jovana, kao članova vijeća, uz sudjelovanje zapisničara Zore Leković, u krivičnom  predmetu protiv optuženog L. A. iz P., zbog   krivičnog djela  nasilje u porodici ili porodičnoj zajednici iz čl.220 st.3 u vezi st.1 Krivičnog zakonika po optužnici  ODT Pljevlja Kt.br.43/11 od 22.02.2011.godine,  nakon održanog glavnog i javnog pretresa u prisustvu  zamjenika ODT Pljevlja  Djurović Veljka, oštećene L. D.  i optuženog  L. A., dana 18.05.2011.godine , donio je i javno objavio



                                            **     P R E S U D U **


                    Optuženi **    L.  A.,  zvani  S., JMBG........,**  od oca M.  i majke N. rodjene P., rodjen u K.  dana ... godine  sa prebivalištem u P.  selo Z.,  državljanin CG,  oženjen,  otac  dvoje djece,  pismen,  završio  III stepen škole za KV radnike, vojsku služio  1999/2000 u S., vodi se u VE, srednjeg imovnog stanja,  neosudjivan.



                                            **      K R I V    J E **

        **              Što je :**

                     Dana 05.02.2011.godine  oko 22,45 časova  u porodičnoj kući u u P.  primjenom grubog nasilja  narušio tjelesni  i duševni integritet oštećenoj - supruzi L. D., članu svoje porodice,  na način što je oštećenoj uputio psovke i prijetnje "kurvo, jebem ti majku,  policija te neće spasiti i pred njima ću te išutirati" nakon čega je pesnicom udario oštećenu u predjelu lica  sa  desne strane  pri čemu je oštećena zadobila tešku tjelesnu povredu - prelom viličnog sinusa desno  sa prelomom  zigomatične kosti, krvnim izlivom i sinusu i krvarenje  na nos,

                    **čime je izvršio krivično djelo nasilje u porodici ili porodičnoj zajednici iz čl.220   st.3 u vezi st.1  Krivičnog Zakonika,**

                    pa ga sud  na osnovu već citiranog zakonskog propisa te primjenom čl.4,13,15,32,33, 36, 42,45,46 i 51  Krivičnog zakonika, te čl. 199, 202 i 364    ZKP-a


                                                        **  O S U DJ U J E **

                      Na kaznu  zatvora  u trajanju  od 3 (tri) mjeseca.

                    U izrečenu kaznu  optuženom se  ima uračunati  vrijeme provedeno   pritvoru  06.02.2011.godine do  25.02.2011.godine.

                    Optuženi je dužan platiti ovom sudu    na ime  troškova krivičnog postupka  iznos od  486,50 eura   kao i na ime  paušala  iznos od 27,50 eura,

                    A sve ovo u roku od 15.dana po pravosnažnosti presude pod prijetnjom prinudnog izvršenja.

                     Imovinsko pravnog zahtjeva nije bilo.


                                              **O b r a z l o ž e nj e**


                     Osnovno državno tužilaštvo u Pljevljima,  optužnicom  Kt.br.43/11  od 22.02.2011.godine,  optužilo je L. A. iz P., da je izvršio krivično djelo  nasilje u porodici ili u porodičnoj zajednici iz čl.220 st.3 u vezi  st.1 Krivičnog Zakonika a na  način, mjesto i vrijeme bliže opisano izrekom ove presude  i u završnoj riječi zamjenik ODT Pljevlja  predložio  je da ga sud oglasi krivim i  osudi po zakonu.

                     Oštećena L. D.  je  iskoristila svoje zakonsko pravo  iz čl.97 ZKP-a  da ne svjedoči  u ovoj krivično pravnoj  stvari a  u završnoj riječi  je  istakla  da  se  ne pridružuje krivičnom gonjenju protiv optuženog  niti postavilja imovinsko pravni zahtjev.


                    Optuženi  L. A. u odbrani  datoj  u UP PJ Pljevlja u prisustvu branioca  kao i u istrazi  navodi  da je dana 05.02.2011.godine  oko 20,30 časova  došao kući  , a u Lj. je bio kod majke  oštećene i brata  nešto im pomagao, bio je pripit  i čim je ušao u kuću  oštećena je počela sa svadjom  govoreći mu  zašto je pijan  i "vidiš li  kakav si"  a on joj  rekao " pa šta ako sam pijan"  i tada je došlo  svadje i prepirke pa  je oštećena pozvala policiju  koja je došla i upozorila ga  da ne uznemirava  i maltretira  familiju  i kada je policija otišla  oštećena je stavila kafu  a kako je on  uzeo da popije rakiju ona je opet počela sa svadjom govoreći mu da je pijan.  Za to vrijeme on, oštećena  i njihova djeca su sjedjeli na uganoj garnituri u dnevnoj sobi  i tada je kod njih u kuću došla majka oštećene Z.  koja mu je rekla " izlazi napolje,  izlazi iz moje kuće" našta joj je rekao da će ići samo da uzme jaknu  pa je ustao  i tada u ljutnji opsovao oštećenu  govoreći joj " jebem ti majku" našta je ona njemu uzvratila riječima" jebem ti  je 16 puta"  a njega je to mnogo razljutilo zato što mu majka nije živa  pa je prišao oštećenoj  koja je stajala na sred dnevne sobe  i udario oštećenu jedanput  pesnicom desne ruke  u predjelu glave  nakon čega je pošao  da izadje iz kuće  i na vratima dnevne sobe  sreo  komšinicu V. Š.  koja je pošla kod njih. Tada je otišao iz kuće.  Kazao je da se ne sjeća  da je oštećenoj  upućivao  riječi  da joj neće  pomoći ni sto policija  i da  će je  išamari i pred policijom  te da nije tačno da je njihova dvogodišnja kćerka bila  u naručju oštećene  kada je oštećenu udario pesnicom u predjelu glave  već da su djeca za svo to vrijeme sjedjela na ugaonoj garnituri.  Kazao je i to da oštećena započinje svadje i  kritikuje ga  zbog konzumiranja alkohola   koje nije često  te da mu je iskreno žao što je došlo do ovoga i što je suprugu udario i nanio joj povrede  ali ga je mnogo povrijedilo  i to što mu je oštećena  opsovala majku  koja nije živa.  Na glavnom pretresu  priznajući izvršenje krivičnog djela i svoju krivicu i ostajući   pri odbrani datoj u policiji i u istrazi  dodao da se kaje  i da su on i supruga -ošećena izgladili odnose  a dok je bio u pritvoru  supruga je  bila podnijela  tužbu za razvod braka ali kako su se pomirili  oštećena je  tu tužbu povukla . U braku imaju dvije kćerke  jednu od tri godine a jednu od šest godina  i žao mu je što se ovo dogodilo. U završnoj riječi  tražio je da ga sud oslobodi od optužbe.

                    U dokaznom postupku sud je saslušao  vještaka dr. Dž. V.,  pročitao iskaze   svjedoka Š. V. i Ć. Z., pročitao zapisnik  o saslušanju osumnjičenog u UP PJ Pljevlja od 06.02.2011.godine,  pročitao  izvještaj  P.  za oštećenu od 06.02.2011.godine i pročitao  izvod  iz KE za optuženog.

                    Nakon provedenog dokaznog postupka i ocjene izvedenih dokaza kako svakog pojedinačno tako i u medjusobnoj povezanosti  a pri tom cijeneći priznanje    optuženog  ovaj sud je utvrdio  činjenično stanje bliže opisano izrekom ove presude.


                    Naime,  javna optužba  stavlja na teret  optuženom L. A.  da je izvršio  krivično djelo nasilje  u porodici  ili porodičnoj zajednici iz čl.220 st.3 u vezi st.1 Krivičnog Zakonika  na način što je  dana 05.02.2011.godine oko 22,45 časova  u porodičnoj kući u P. primjenom grubog  nasilja narušio tjelesni  i duševni integritet svojoj supruzi - oštećenoj D.  tako što je nakon što je oštećenoj uputio psovke i prijetnje " kurvo, jebem ti majku, policija te neće spasiti i pred njima ću te išutirati" udario oštećenu pesnicom  u predjelu lica  sa desne strane  od kog udarca je oštećena zdobila  tešku tjelesnu povredu-prelom viličnog sinusa desno sa prelomom zigomatične kosti, krvnim izlivom u sinusu  i krvarenje  na nos.  Optuženi L. A.  priznaje izvršenje krivičnog djela i svoju krivicu navodeći da  je  dana  05.02.2011.godine  oko 20,30 časova  došao  u porodičnu kuću u P., da je bio pripit  i da je oštećena  odmah počela  sa svadjom  govoreći mu da je pijan  pa je došlo do svadje izmedju njega i oštećene i oštećena pozvala policiju  koja je došla i opomenula  ga da ne maltretira familiju.  Nakon toga  uzeo je da popije rakiju  a oštećena opet počela sa  svadjom  i tada je došla  majka oštećene  koja mu je rekla  da izlazi napolje iz njene kuće  pa je  ustao  i  tada u ljutnji  oštećenoj  rekao  "  jebem ti majku"  a oštećena mu uzvratila riječima "jebem ti je 16 puta"  što ga je mnogo razljutilo  jer njegova majka nije živa  pa je prišao oštećenoj  i udario je jedanput pesnicom desne ruke u predjelu glave  nakon čega je pošao da izadje  iz kuće, sreo  komšinicu Š. V. na vratima dnevne sobe  a onda otišao iz kuće.  Nesjeća se  da li je oštećenoj  upućivao prijetnje da joj neće pomoći  ni sto policija  i da će  je išamarati pred policijom.


                    Priznanje optuženog L. je jasno  i  nedvosmisleno  a kao takvo je potvrdjeno i iskazom  svjedoka  Ć. Z. i Š. V.. Svjedok Ć. Z. je izjavila  da živi u selu Lj.  a oštećena D. je njena kćerka  koja je  već  6.godina u braku sa optuženim  te da stanuju  u kući svjedokinje  u naselju  P..  Od samog početka  trajanja bračne zajednice  izmedju oštećene i optuženog je bilo trzavica jer optuženi pije  i često kad je u pijanom stanju maltretira oštećenu.  Dalje je kazala da  je dana 05.02.2011.godine  u večernjim časovima  bila u selu Lj.  a oštećena je pozvala  i rekla joj "majko dodji on hoće da nas pokolje".  Nakon toga je pozvala taksistu i otišla u P. i kad je ušla  u kuću  vidjela  je da optuženi tuče oštećenu  a da je oštećena  krvava po  licu  a oko joj skoro zatvoreno.  Kada je ona ulazila u kuću i Š.  V. je došla u kuću  pošto ona  stanuje u prizemnom dijelu . Pokušala je da razdvoji  optuženog i oštećenu  nakon čega je optuženi otišao iz kuće.  Nije čula da je oštećena  psovala  optuženog dok je ona bila tu  a šta  je prethodno bilo nezna.   Oštećena je prijavila slučaj policiji koja je odvela u bolnicu da joj se ukaže pomoć i tada konstatovano da je imala prelom kosti na licu. Svjedokinja Š. V.  je izjavila da živi u naselju P. u kući  oca oštećene  a kritične večeri je pošla u stan gdje žive optuženi i oštećena  jer je prethodno telefonom pozvala tetka oštećene   da ide kod oštećene  jer je optuženi pijan   pa da ga spriječi da ne ubije oštećenu dok ne dodje policija.  Dalje je kazala da kada je ulazila na vrata stana  zatekla je  stravičnu scenu, dvoje djece je bilo pored vrata dnevnog boravka  i plakalo  a optuženi je tukao i oštećenu i njenu majku. Oštećena jebila sva krvava.  Svjedokinja Š. navodi da kad je  ušla u hodnik pokušala je da spriječi  optuženog   da ne udara oštećenu i njenu majku,  to udaranje je trajalo minut do dva  sve dok oštećena nije rekla da dolazi policija  kada je optuženi uzeo ključeve od stana i jaknu i otišao.  Nakon  toga je ubrzo došla policija  a policija je dolazila i na sat  dva  prije ovog dogadjaja  da opominje optuženog da ne napada oštećenu.  Policija je oštećenu odvela u H.   radi ukazivanja ljekarske pomoći a od oštećene je kasnije saznala  da je imala povredu  jagodične kosti i sinusa.

                    Sud je  cijenio iskaze  svjedoka Ć. Z. i Š. V.  kao objektivne i nepristrasne  smatrajući da su  svjedokinje  istinito posvjedočile sve  što su kritične prilike  vidjele i čule  i to bez obzira na činjenicu da je svjedokinja Ć. majka oštećene a svjedokinja  Š. podstanar u kući majke oštećene. Iz navedenih razloga sud je   prihvatio iskaz svjedoka Ć. i Š. a njihov iskaz   nije u suprotnosti ni sa  medecinskom dokumentacijom za oštećenu  te  nalazom  i mišljenjem vještaka dr. Dž. V..  Naime,  vještak dr. Dž. nakon uvida  u medecinsku dokumetnaciju za oštećenu  u svom nalazu i mišljenju je istakla  da je  oštećena  dana 05.02.2011.godine  pregledana  zbog zadobijene povrede glave  i  kliničkim  pregledom utvrdjen  krvni podliv oko desnog oka i deformitet  lica.  Sve ukupna povreda jeste prelom  viličnog sinusa desno sa prelomom zigomatične kosti,  krvnim izlivom u sinusu i krvarenje na nos  i sve ove povrede su zadobijene  jakim udarom  tupe tvrde sile  tj. pesnicom. Vještak  dr. Dž.  u svom  mišljenju  je istakla da je oštećena kritične prilike zadobila  tešku tjelesnu povredu.

                    Sud  je cijenio  nalaz i mišljenje  vještaka dr. Dž. V.  i isti prihvatio kao objektivan  i  dat po pravilima struke  a na osnovu  medecinske dokumentacije  za oštećenu.

                    Dakle, iz potpunog i jasnog priznanja  optuženog  L. A.  kao i iz  iskaza  svjedoka  Ć. Z. i Š. V, objektivnim nalazom i mišljenjem vještaka dr. Dž. koji ima utemeljenje u medecinskoj dokumentaciji za oštećenu   u cjelosti je  dokazana javna otpužba i utvrdjeno da je optuženi  L. A. izvršio krivično djelo  nasilje u porodici  ili u porodičnoj zajednici iz čl.220 st.3 u vezi st.1 Krivičnog Zakonika kako mu se to  i stavlja na teret te da je djelo  izvršio sa direktnim umišljajem  obzirom da je znao  da ovakvim svojim postupanjem  a  naime da grubim nasiljem narušava duševni i tjelesni integritet  svojoj supruzi- oštećenoj D.- članu svoje porodice koju je uprkos toj činjenici  nakon što joj je uputio psovke i prijetnje bliže opisane izrekom ove presude nanio tešku tjelesnu povredu - premom viličnog sinusa desno sa prelomom zigomatične kosti, krvnim izlivom u sinusu i krvarenje na nos tako što je  oštećenu  udario pesnicom u  predjelu lica  sa desne strane u kojim radnjama optuženog  stoje svi bitni elementi bića krivičnog djela nasilje u porodici  ili u porodičnoj zajednici iz čl.220 st.3  u vezi st.1 Krivičnog zakonika  pa ga je sud kao umišljajnog učinioca  oglasio krivim i osudio po zakonu.

                    Prilikom  odlučivanja  o vrsti i visini  kazne  sud je cijeno   sve okolnosti  koje imaju uticaja  kako na vrstu  tako i na visinu  kazne .Optuženi   je priznao izvršenje krivičnog djela i krivicu i izrazio svoje kajanje. Sa oštećenom D. sa kojom ima  dvoje maloljetne djece starosti 3 i 6 godina je uspostavio normalne bračne odnose a oštećena je  povukla tužbu za razvod braka koju je  bila podnijela sudu dok se optuženi nalazio u pritvoru. Optuženi do sada nije osudjivan što je utvrdjeno  iz izvoda iz KE. Oštećena D. i optuženi imaju dvoje maloljetne djece i treba im pružiti  priliku  da ponovo  uspostave  skladne  porodične odnose.Oštećena  se  nije  pridružila krivičnom gonjenju.  Sve ove okolnosti na strani optuženog  sud je uzeo  kao  osobito olakšavajuće okolnosti pa je optuženom ublažio kaznu ispod zakonom predvidjenog minimuma i utvrdio mu kaznu zatvora  u trajanju od 3.mjeseca smatrajući da će se  jedino kaznom zatvora  i u ovom vremenskom trajanju dovoljno uticati  na optuženog  da više ne vrši krivična djela   i  postići svrha  kažnjavanja Zakonom predvidjena.  Shodno čl.51 Krivičnog Zakonika  sud je optuženom u izrečenu  kaznu  zatvora  uračunao vrijeme provedeno u pritvoru po  rješenju istražnog sudije     kako je to bliže opisano izrekom ove presude .

                    Shodno čl.199 i 202 ZKP-a  sud je  obavezao optuženog da na ime  troškova krivičnog postupka plati iznos od 486,50 eura  koji čine toškovi  odbrane po braniocu po službenoj dužnosti u UP PJ Pljevlja  u iznosu  od 75,00 eura,  troškovi odbrane  po braniocu po službenoj dužnosti u istražnom postupku u iznosu od 312,50 eura kao i  iznos od 99,00 eura  na ime naknade i nagrade vještaku medecinske struke  za obavljeno vještačenje  te i da na ime paušala  plati  iznos od 27,50 eura  koji iznos je odmjeren obzirom na dužinu trajanja  i složenost krivičnog postupka  te imovno stanje  optuženog .

                     Imovinsko pravnog zahtjeva nije  bilo.

                    **OSNOVNI SUD U PLJEVLJIMA , dana 18.05.2011.godine.**

Zapisničar,
Pred.vijeća-sudija,
Zora Leković
Ljiljana Popović  
PRAVNA POUKA :
                            Protiv ove presude  dozvoljena je žalba u roku od 15.dana po
                            prijemu iste Višem sudu B. Polje, a preko ovog suda.  
DOSTAVITI:
1 x ODT Pljevlja
1 x Optuženom   