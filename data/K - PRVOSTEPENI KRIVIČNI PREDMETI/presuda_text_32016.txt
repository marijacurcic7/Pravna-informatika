HYPERLINK
"http://upload.wikimedia.org/wikipedia/commons/2/23/Coat_of_arms_of_Montenegro.svg"
K.br.68/12
U IME CRNE GORE
Osnovni sud u Pljevljima, kao prvostepeni krivični sud, po sudiji Ljiljani
Popović uz sudjelovanje zapisničara Zore Leković u krivičnom predmetu protiv
optuženog I.S. iz P., zbog krivičnog djela ugrožavanje sigurnosti iz čl.168
st.1 Krivičnog zakonika po optužnom predlogu ODT Pljevlja Kt.br.71/12 od
16.05.2012.godine, nakon održanog glavnog i javnog pretresa u prisustvu
zamjenika ODT Pljevlja Gačević Božidarke, oštećenog V.V. i optuženog I. S.,
dana 06.06.2012.godine, donio je i javno objavio
P R E S U D U
Optuženi I. S.,JMBG ........, od oca Š. i majke E. rodjene Č., rodjen dana
......godine u P., sa prebivalištem u P. Ul.N.R., državljanin CG, neoženjen,
pismen, završio 8 razreda specijalne škole, govori srpski jezik, razumije
crnogorski jezik, nezaposlen, lošeg imovnog stanja, neosudjivan.
K R I V J E
Što je :
Dana 17.03.2012.godine oko 09,00 časova u Ul.N.R. u P. ugrozio sigurnost
oštećenom V. V. prijetnjom da će napasti na njegov život i tijelo na način što
je sa motikom u ruci potrčao u pravcu oštećenog upućujući mu riječi prijetnje:
"jebaću ti majku, mozak ću ti prosuti, sve ću vas pobiti",
čime je izvršio krivično djelo ugrožavanje sigurnosti iz čl.168 st.1 Krivičnog
Zakonika,
pa mu sud na osnovu već citiranog zakonskog propisa te primjenom čl.4,5,13,15,
32,33,38, 42,52,53 i 54 Krivičnog Zakonika te čl. 226, 229,239 i 374 ZKP-a i z
r i č e
USLOVNU OSUDU
Sa kojom se optuženom I. S. utvrdjuje kazna zatvora u trajanju od 45
(četrdeset pet) dana i istovremeno odredjuje da se iste neće izvršiti ako
optuženi u roku od jedne godine dana ne izvrši novo krivično djelo.
Optuženi je dužan platiti ovom sudu na ime paušala iznos od 27,50 €,
a ovo u roku od 15.dana po pravosnažnosti presude pod prijetnjom prinudnog
izvršenja.
Oštećeni V. V. radi ostvarivanja imovinsko pravnog zahtjeva upućuje se na
parnicu.
O b r a z l o ž e nj e
Osnovno državno tužilaštvo u Pljevljima optužnim predlogom Kt.br.71/12 od
16.05.2012.godine,optužilo je I. S. iz P. da je izvršio krivično djelo
ugrožavanje sigurnosti iz čl.168 st.1 Krivičnog zakonika a na način, mjesto i
vrijeme bliže opisano izrekom ove presude i u završnoj riječi zamjenik ODT
Pljevlja predložio je da ga sud oglasi krivim i osudi po zakonu.
Oštećeni V. V. se u završnoj riječi pridružio krivičnom gonjenju protiv
optuženog i postavio imovinsko pravni zahtjev čiji iznos nije mogao
precizirati.
Optuženi I. S. u svojoj odbrani, ne priznajući izvršenje krivičnog djela ni
svoju krivicu navodi da se dana 17.03.2012.godine oko 09,00 časova nalazio
ispred svoje kuće u Ul.N.R. u P. i sa motikom čistio snijeg ispred kuće i u
jednom momentu čuo galamu i kad se orkenuo primijetio u blizini kuće oštećenog
V. kako se sa K. Lj. prepire i medjusobno se guraju. Potrčao je prema njima
držeći motiku u rukama sa namjerom da ih razvadi i kad je stigao na desetak
metara od njih V.V. je počeo da bježi u pravcu kuće M. a K. Lj. je ostao na
licu mjesta. Nakon toga ga je majka pozvala da se vrati i udje u kuću što je i
učinio a ubrzo je stigla policija i saopštila mu da se javi radi davanja
izjave. Kritične prilike nije izgovarao nikakve prijetnje oštećenom V. niti je
koga udario. Tvrdio je da je u rukama imao motiku sa kojom je čistio snijeg i
kako je motikom čistio snijeg tako je sa motikom u ruci pošao put K. i V. da
ih razvadi a nezna da li im je šta govorio niti se sjeća da je prijetio
otšećenom. Nije imao metalnu štanglu. U završnoj riječi odluku o svojoj
krivici i kazni ostavio je na ocjenu sudu ističući da sud šta god hoće neka
radi, on teško živi, on i brat žive sa roditeljima, otac prima socijalnu pomoć
ali što primi popije tako da on živi od toga ako kad fizičkim radom zaradi
5,00 €.
U dokaznom postupku sud je saslušao svjedoka–oštećenog V.V., saslušao svjedoke
I. E. i L. S. i pročitao izvod iz KE za optuženog.
Nakon provedenog dokaznog postupka i ocjene izvedenih dokaza kako svakog
pojedinačno tako i u medjusobnoj povezanosti a pri tom cijeneći odbranu
optuženog ovaj sud je utvrdio činjenično stanje bliže opisano izrekom ove
presude.
Naime, javna optužba stavlja na teret optuženom I. S. da je izvršio krivično
djelo ugrožavanje sigurnosti iz čl.168 st.1 Krivičnog Zakonika na način što je
dana 17.03.2012.godine oko 09,00 časova u Ul.N.R. u P. ugrozio sigurnost
oštećenog V. V. prijetnjom da će napasti na život i tijelo oštećenog tako što
je sa motikom u rukama potrčao u pravcu oštećenog V. upućujući mu riječi
prijetnje "jebaću ti majku, sačekaj me, jebaću ti majku, mozak ću ti prosuti,
sve ću vas pobiti".Optuženi I. negira izvršenje krivičnog djela tvrdeći da
kritične prilike nije upućivao riječi prijetnje oštećenom te da je sa motikom
sa kojom je kopao snijeg potrčao put oštećenog i K. Lj. ali sa namjerom da ih
razvadi.
Radi utvrdjivanja činjenica od značaja za utvrdjivanja krivice optuženog sud
je izveo predložene dokaze.
Oštećeni V. V. navodi da se dana 17.03.2012.godine oko 09,00 časova nalazio
ispred porodične kuće u Ul.N.R. u P. i da je tu došlo do prepirke i guranja
izmedju njega i K. Lj. kao i da je nakon toga I. S. istrčao iz svoje kuće ,
uzeo jednu metalnu cijev i sa istom potrčao put njega govoreći mu "jebaću ti
majku, mozak ću ti prosuti, sve ću vas pobiti".Uplašio se i pobjegao u kuću M.
nakon čega je došla majka optuženog i odvela ga u kuću. Odmah je pozvao
policiju. Kritične prilike je osjetio strah, osjetio se ugroženim i optuženi
bi ga udario tom šipkom da nije pobjegao kod komšije M. a optuženi nije baš
dobro psihički pa se i zbog toga plaši sebi i svojoj porodici.
Iskaz oštećenog V. po mišljenju suda je jasan, kategoričan i ubjedljiv pa ga
sud prihvata kao istinit.
Svjedok I. E. je izjavila da je dana 17.03.2012.godine oko 09,00 časova pošla
u šupu po drva i vidjela tada iza kuće V. V. kako udara pesnicama u predjelu
tijela K. Lj.. Odmah je povikala "šta to radiš, ubićeš čovjeka" a njen sin S.
se tada nalazio ispred njihove kuće i čistio snijeg sa motikom kad je čuo te
njene riječi sa motikom u rukama je potrčao put K. i V. i čula je kad je
S.opsovao V. govoreći mu "jebaću ti majku, što ga diraš". Nakon toga V. je
pobjegao u kuću M. a ona S. rekla da se vrati kući što je S. i učinio. K. i V.
je razvadio Lj. S.. Tvrdila je da njen sin nije kritične prilike rekao
oštećenom "mozak ću ti prosuti, sve ću vas pobiti". Njen sin je završio
specijalnu osmogodišnju školu i nije psihički dobro, naglo reaguje i u tom
momentu ne razmišlja o posledicama a kad ga to prodje on o svemu normalno
razmišlja i kaje se što je to uradio. Svjedok Lj. S. je kazao da je komšija i
sa optuženim i sa oštećenim stim što sa optuženim stanuje u istoj baraci,
vrata u vrata ali da je u dobrim odnosima i sa optuženim i sa oštećenim.
Kritičnog jutra u jutarnjim časovima pošao je u šupu po drva obuvao se ispred
vrata i vidio da se oštećeni i K. Lj. koji takodje živi u istom naselju nešto
guraju, vidio je I. E. ispred svojih vrata a S. je motikom čistio snijeg iza
svoje šupe. E. je rekla V. i K. "što se tučete", a njemu da im neda da se tuku
pa je on potrčao ka V. i K. i razdvojio ih a u tom momentu se pojavio S. sa
motikom u ruci i pošao je ka njemu, K. i V. i V. je tada S. rekao "cigani" a
S. je V. rekao "nemoj da ti jebem majku". V. je tada otišao kod komšije M.a
rekao je da će zvati policiju pa je policija kasnije i dolazila. Kazao je da
nije čuo da je neke druge psovke ili prijetnje S. uputio V., nije siguran ni
da ih je izgovorio ni da nije jer je bio tek ustao iz kreveta i moguće je da
nije registrovao.
Svjedok I. E. je majka optuženog a svjedok Lj. prvi komšija sa optuženim i
njegovom porodicom. Svjedoci I. i Lj. su tvrdili da optuženi nije upućivao
riječi prijetnje oštećenom kritične prilike ali je sud stekao ubjedjenje da
ova dva svjedoka nijesu objektivno kazali ono što se desilo kritične prilike
već da su naprotiv bili pristrasni u svom kazivanju i to sa namjerom da
olakšaju položaj optuženog pred sudom. Iz ovih razloga sud nije prihvatio kao
istinite i nepristrasne iskaze svjedoka I.E. i Lj. S..
Dakle, iskazom oštećenog V. V. koji iskaz je sud u potpunosti prihvatio kao
istinit i ubjedljiv negirana je odbrana optuženog I. S. i na nesumnjiv način
je utvrdjeno da je optuženi I. dana 17.03.2012.godine oko 09,00 časova u
Ul.N.R. u P. ugrozio sigurnost oštećenom V. V.prijetnjom da će napasti na
njegov život i tijelo tako što je sa motikom u ruci a ne gvozdenom štanglom
kako je to tvrdio oštećeni potrčao u pravcu oštećenog i uputio oštećenom
riječi prijetnje "jebaću ti majku, mozak ću ti prosuti, sve ću vas pobiti" .
Oštećeni V. se prepao za svoj život i prijetnje shvatio ozbiljno, pobjegao kod
komšije odakle je pozvao policiju. U ovim radnjama optuženog stoje svi bitni
elementi bića krivičnog djela ugrožavanje sigurnosti iz čl.168 st.1 Kz pa ga
je sud kao umišljajnog učinioca,obzirom da je bio svjestan da na ovaj način
ugrožava sigurnost oštećenog oglasio krivim i osudio po zakonu.
Prilikom odlučivanja o vrsti i visini kazne a u okviru opšte svrhe krivičnih
sankcija sudje u smislu čl.52 Kz cijenio i svrhu uslovne osude.Optuženi je
mlada osoba, star 19.godina.Lošeg je imovnog stanja. Ima zdrastvenih
problema.Završio je specijalnu osnovnu školu. Do sada nije osudjivan. Ove
okolnosti sud je uzeo kao olakšavajuće okolnosti na strani optuženog i ovaj
sud je mišljenja da se u konkretnom slučaju a radi krivično pravne zaštite
prema ovom optuženom nije nužno izricati drugu vrstu krivične sankcije već da
se opravdano a ovo obzirom na zdrastveno stnaje može očekivati da će i samo
upozorenje uz prijetnju kaznom dovoljno uticati na optuženog da više ne vrši
krivična djela pa je sud optuženom utvrdio kaznu zatvora u trajanju od 45 dana
i istovremeno odredio da se iste neće izvršiti ako optuženi u roku od jedne
godine dana ne izvrši novo krivično djelo smatrajući da će se i uslovnom
osudom postići svrha kažnjavanja zakonom predvidjena.
Shodno čl.226 i 229 ZKP-a sud je obavezao optuženog da na ime paušala plati
iznos od 27,50 € koji iznos je odmjeren obzirom na dužinu trajanja i složenost
krivičnog postupka te imovno stanje optuženog .
Oštećeni V.V. je postavio imovinsko pravni zahtjev prema optuženom ističući da
nemože precizirati visinu istog. Krivični sud nije utvrdjivao visinu imovinsko
pravnog zahtjeva pa je oštećenog shodno čl.239 Zkp-a radi ostvarivanja istog
uputio na parnicu.
OSNOVNI SUD U PLJEVLJIMA ,
Dana 06.06.2012.godine.
Zapisničar, S u d i j a,
Zora Leković Ljiljana Popović
PRAVNA POUKA:
Protiv ove presude dozvoljena je žalba u roku od 8.dana po
prijemu iste Višem sudu B. Polje, a preko ovog suda.
DOSTAVITI:
1 x ODT Pljevlja
1 x Optuženom