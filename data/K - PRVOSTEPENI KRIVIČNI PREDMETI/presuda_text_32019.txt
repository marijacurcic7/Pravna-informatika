HYPERLINK
"http://upload.wikimedia.org/wikipedia/commons/2/23/Coat_of_arms_of_Montenegro.svg"
K.br.73/12
U IME CRNE GORE
Osnovni sud u Pljevljima, kao prvostepeni krivični sud, po sudiji Ljiljani
Popović, uz sudjelovanje zapisničara Leković Zore, u krivičnom predmetu protiv
optuženog L.J. iz P., koga brani K.R., advokat iz P., zbog krivičnog djela
ugrožavanje sigurnosti iz čl.168 st.2 u vezi st.1 Krivičnog zakonika, po
optužnom predlogu ODT Pljevlja Kt.br.247/11 od 14.10.2011. godine, nakon
održanog glavnog i javnog pretresa, u prisustvu zamjenika ODT Pljevlja
Djurović Veljka, oštećene L. R., optuženog L. J. i branioca optuženog advokata
K.R., dana 20.07.2012. godine, donio je i javno objavio
P R E S U D U
Optuženi L. J., JMBG .......,  od U. i majke R. rodjene J., rodjen u B.opština
P. dana .......godine, sa prebivalištem u mjstu B., državljanin CG, razveden,
otac dvoje punoljetne djece, govori srpskim jezik, razumije crnogorski jezi,
pismen, završio srednju stručnu školu, siromašnog imovnog stanja, neosudjivan.
K R I V J E
Što je :
Dana 20.09.2011.godine oko 10,00 časova u mjestu B., opština P., ugrozio
sigurnost oštećenim L.J. i L. R. prijetnjom da će napasti na život i tijelo
oštećenih na način što je na livadi gdje je oštećena L. J. čuvala krave prišao
oštećenoj na 5 - 6 m do nje, iza pasa izvadio nož i držeći u ruci nož
oštećenoj J. uputio prijetnje "poklaću vas sve a ako vas ne pokoljem donijeću
dva kilograma benzina i usred pola noći ću vas sve zapaliti", koje riječi
prijetnje je oštećena L. J.kada je pošla kuća i srela L.R.istoj saopštila
prijetnje upućene od strane optuženog pa kad su obje oštećene putem pošle u
pravcu svoje kuće optuženi L. je i dalje stajao na svojoj livadi i nožem
zamahivao,
čime je izvršio krivično djelo ugrožavanje sigurnosti iz čl.168 st.2 u vezi
st.1 Krivičnog Zakonika,
pa mu sud na osnovu citiranog zakonskog propisa te primjenom čl.4,5,13,
15,32,33,36, 42,52,53 i 54 Krivičnog zakonika te čl. 226,229, 239 i 374 ZKP-a
i z r i č e
USLOVNU OSUDU
Sa kojom se optuženom L.J. utvrdjuje kazna zatvora u trajanju od 6 (šest)
mjeseci i istovremeno odredjuje da se ista neće izvršiti ako optuženi u roku
od jedne godine dana ne izvrši novo krivično djelo.
Optuženi je dužan platiti ovom sudu na ime paušala iznos od 27,50 eura ,
a sve ovo u roku od 15.dana po pravnosnažnosti presude, pod prijetnjom
prinudnog izvršenja.
Oštećene L. J. i L.R. radi ostvarivanja imovinsko pravnog zahtjeva upućuju se
na parnicu.
O b r a z l o ž e nj e
Osnovno državno tužilaštvo iz Pljevalja optužnim predlogom Kt.br.247/11 od
14.10.2011.godine optužilo je L. J. iz P. da je izvršio krivično djelo
ugrožavanje sigurnosti iz čl.168 st.2 u vezi st.1 Krivičnog Zakonika a na
način, mjesto i vrijeme bliže opisano izrekom ove presude i u završnoj riječi
zamjenik ODT Pljevlja nakon što je precizirao optužni predlog je predložio da
sud optuženog oglasi krivim i osudi po zakonu jer je izvedenim dokazima
utvrdjeno da je optuženi počinio krivično djelo koje mu je stavljeno na teret.
Oštećena L.R. se pridružila krivičnom gonjenju protiv optuženog i postavila
imovinsko pravni zahtjev u iznosu od 500,00 €.
Oštećena L. J. i ako uredno pozvana nije pristupila na glavni preres a na
ranijem glavnom pretresu se pridružila krivičnom gonjenju i molila sud da joj
odstrani optuženog od kuće jer optuženi prijeti da će napraviti pokolj i
postavila imovinsko pravni zahtjev u iznosu koji sud dosudi.
Optuženi L.J.u svojoj odbrani navodi da živi u mjestu B.gdje žive i oštećene
sa kojim je u daljnjem srodstvu i u negovoru više od 5 godina jer je R. muž L.
Lj. jedne večeri pretukao njegovog sina N.ali to nije prijavljivao
policiji.Dalje je kazao da je dana 20.09.2011. godine nešto oko 10,00 časova
bio na svojoj livadi zv. "G.", čuvao krave a tu mu je i vrt pa je kopao i
kronpir. U blizini njega na rastojanju 35 do 40 m jelnka je napasala krave na
svojoj livadi, bila je sama i iz čista mira počela da ga vrijedja nazivajući
ga dušmanom, krvnikom, džukelom i fukarom a on joj odgovorio da su mu sina
prije 5 godina pretukli i da je prije 5 - 6 dana njen zet Lj. povrijedio
njegovog sina N. što je prijavljeno policiji i rekao J. " e neće vam ovo vako
više proći, vidjeće mo se na sudu". Kritične prilike je u rikama imao motiku s
akojom je kopao kronpir, nije imao nož niti isti nosio iza pasa niti je
prilazio Jelenci na 5 do 6 m niti joj ugrozio sigurnost riječima prijetnje
"poklaću vas sve i ako vas ne pokoljem donijeću benzid da vas sve zapalim u
pola noći". J. ga je prijavila iz pakosti da bi sačuvala zeta koji je prije
5-6 dana povrijedio njegovog sina i da bi on ispao siledžija te da tvrdi da
kritične prilike ničim nije ugrozio sigurnost oštećenoj. Ovaj dogadjaj je
mogao vidjeti i čuti njegov brat R. koji je brao šljive u njegovoj bašti a
koja se nalazi na 30 do 35 m rastojanja od mjesta gdje su se nalazili on i J..
Tog jutra oštećenu R. nigdje nije vidio i poslije ovog dogadjaja sa J. J. je
ostala na livadi da čuva krave a on potjerao svoje krave u štalu i otišao kući
na doručak i iako ga je J. izvrijedjala o tom dogadjaju nije obavijestio
policiju ali izgleda da su policiju obavijestile J. i R. čim je policija došla
i on davao obavještenje policiji. Na glavnom pretresu ne priznajući izvršenje
krivičnog djela ni krivicu i ostajući pri ovoj odbrani datoj u tužilaštvu u
prisustvu branioca dodao da kao svjedoka očevidca dogadjaja pored svog brata
R. koji se nalazi u svojoj bašti očevidac dogadjaja je O. M. iz B. koja je
komšinica njegove snahe koja je prijateljica snahine majke i koja je bila
došla u posjetu njegovoj snahi a u vrijeme dogadjaja nalazila se u njegovoj
bašti i sve vidjela i čula. Ovu svjedokinju nije pomenuo prilikom davanja
izjave u tužilaštvu da je nebi petljao ali je ona njegovoj snahi rekla da bi
svjedočila i kazala kako je bilo pa je zato na pretresu predlaže. Tog dana je
bilo deset mjeseci njegovoj unuci A.koja je inače rodjena 09.12.2010.godine a
brata R.ne predlaže u svojstvu svjedoka i ako je sa istim u govoru jer on neće
da svjedoči tako mu je rekao a nije ni u tužilaštvo došao da svjedoči pa neće
ni u sud. U ponovnom postupku je naveo da je sama J. rekla da je on prošao
pored nje na nekolka metra i da joj nije riječi progovorio te da kada je bio u
vrtu i na 35 m od nje je navodno prijetio joj nožem. Kazao je da R. nije bila
tu odnosno nije bila sa J. i da po njenom iskazu i da joj strina S. nije rekla
da joj je navodno napao majku.Ovo je izmišljena stvar jer prije tog dogadjaja
na 3 do 4 dana fizički ga je napao J. zet a to je R. muž i sin ih je razvadjao
da bi R. muž nožem ozlijedio njenog sina a to je i sudski dokazano.Dalje je u
svoju odbranu kazao da nikada u životu nije nosio ni nož ni pištolj i bilo
gdje da je išao i bilo šta da je radio nenosi oružje a svjedokinju O. M. nije
pomenuo prilikom dolaska policije na lice mjesta i u tužilaštvu iz razloga što
je ona bila gost njegove snajke i do tada je nije ni poznavao i nije htio da
je uvlači u te stvari.Na pretresu je stavio za svjedoka jer je njegova kćerka
otišla u B. i kazala M.da je on optužen a M.je rekla "zbog čega mene nije
stavio za svjedoka" i prihvatila da bude svjedok nakon što je njegova kćerka
pitala je da bude svjedok. Njegova kćerka radi u B..
Branilac optuženog u završnoj riječi predložio je da sud optuženog oslobodi od
optužbe primjenom čl.373 st.1 tačka 2 ZKP-a jer izvedenim dokazima nije
utvrdjeno da je isti izvršio krivično djelo za koje je optužen. Troškove
krivičnog postupka je tražio.
Optuženi L. J. u završnoj riječi usvajajući odbranu svog branioca dodao je da
nikada ne nosi nož niti da je kritičnog dana imao nož niti bi babi od
90.godina prijetio a optužen je od strane oštećene J. zbog njenog zeta Lj.
koji je povrijedio njegovog sina N., nož ide na nož te da je njegova jedina
krivica što je J.rekao da će se vidjeti na sudu.
U dokaznom postupku sud je saslušao svjedoka-oštećene L.J.i L. R., saslušao
svjedoke O. M.i L.B., pročitao službenu zabilješku UP PJ Pljevlja broj
03-240/11-8956/1 od 20.09.2011.godine i pročitao izvod iz KE za optuženog.
Nakon provedenog dokaznog postupka i ocjene izvedenih dokaza a pri tom
cijeneći odbranu optuženog L. J. sud je utvrdio da je optuženi izvršio
krivično djelo ugrožavanje sigurnosti iz čl.168 st.2 u vezi st.1 Krivičnog
zakonika kako mu se to javnom optužbom i stavlja na teret pa ga je sud oglasio
krivim i osudio po zakonu.
Naime, javna optužba stavlja na teret optuženom L. J. da je izvršio krivično
djelo ugrožavanje sigurnosti iz čl.168 st.2 u vezi st.1 Krivičnog zakonika
tako što je dana 20.09.2011. godine oko 10,00 časova u selu B. u P. oštećenim
L.J. i L. R. ugrozio sigurnost prijetnjom da će napasti na život i tijelo
oštećenih tako što je na 5-6 m prišao oštećenoj J., iza pasa izvadio nož i
držeći nož u ruci uputio oštećenoj J. riječi prijetnje " poklaću vas sve a ako
vas ne pokoljem donijeću dva kilograma benzina i usred pola noći ću vas sve
zapaliti" koje riječi prijetnje je oštećena J. kada je pošla kući i srela
svoju kćerku L. R.istoj prenijela pa kada su obje oštećene putem pošle u
pravcu svoje kuće okrivljeni L. je i dalje stajao na svojoj livadi i nožem
zamahivao. Optuženi negira izvršenje krivičnog djela i krivicu tvrdeći da
kritične prilike nije uputio ove riječi prijetnje oštećenoj J. niti da je imao
nož niti držao nož u ruci.
Radi utvrdjivanja osnovanosti javne optužbe kao i radi provjere odbrane
optuženog L.J. sud je izveo navedene dokaze pa je tako svjedok - oštećena L.
J. kazala da živi u selu B. i da je njena kuća udaljena od kuće optuženog 200
m kao i da su ona i njena kćerka L. R. već nekolike godine u negovoru sa
optuženim zbog toga što je nju optuženi ranije napadao. Njena kćerka R. sa
svojim mužem živi zajedno sa njom u njenoj kući. Dana 20.09.2011.godine negdje
oko 10,00 časova čuvala je krave na svojoj livadi zv."G.", niko nije bio u
blizini prisutan kad se od jedanput iz pravca svoje kuće pojavio optuženi koji
je potjerao krave na ispašu u svoju livadu koja je blizu njene livde. Kada joj
je optuženi prišao na oko 5-6 m iza pasa je izvadio nož i to veliki nož široke
oštrice i stao je i držeći nož u ruci i gledajući u nju počeo joj prijetiti
riječima "poklaću vas sve a ako vas ne pokoljem donijeću 2 kg. benzina i usred
pola noći ću vas sve zapaliti da niko ne vidi". Dok je on držao nož u ruci i
mahao nožem prema njoj rekla mu je da joj se miče sa očiju i da neće  da se
svadja sa njim a on je psovao govoreći joj "da je jebe otac". Odmah je sa
livade pozvala kćerku R. i pošla put kuće kad se pojavila njene kćerka i
ponovo su se vratile na livadu prema kravama a J. je i dalje sa udaljenosti od
oko 20 do 30 m psovao je, u ruci mu je bio nož i odmah je rekla kćerki da
nazove policiju i molila boga da milicija odmah dodje da je strah prodje i
plakala je pomagala šta je snašlo u njenih 87.godina.Ona je R. kad je došla u
livadu ispričala koje riječi prijetnje joj je uputio J., sve joj je ispričala
pa i da je rekao da će donijeti dva kila benzina i noću iz zapaliti. Usled
ovih prijetnji nožem kako njoj tako i njenoj kćerki koja živi sa njom ona se
strašno prepala jer je osjetila strah za svoj i život svoje kćerke kao i
veliku neizvjesnost šta ih čeka da li će ih optuženi nedje pobiti ili zapaliti
kako je zaprijetio. Objasnila je da je bila sama na livadi kada joj je
optuženi uputio ove riječi prijetnje i da to niko nije mogao čuti i kazala da
se može zakleti u krst i svijeću kao i troje djece koje je ukopala da je sve
onako kako je rekla tužiocu.
Svjedok -oštećena L.R.  je kazala da sa mužem već 6 godina živi kod majke u
selu B. i da se u blizini njihove kuće na nekih 200 m nalazi kuća optuženog sa
kojim nije u govoru jer je optuženi prije 3-4 godine napadao njenu majku. Ni
njena majka nije u govoru sa optuženim. Dalje je kazala da je dana
20.09.2011.godine oko 08,00 časova pomogla je majci da istjera krave na
ispašua negdje oko 10,00 časova bila je kući kada je pozvala strina i rekla
joj da je zove majka pa je odmah izašla iz kuće i pogleda u pravcu odakle je
majka zove i vidjela da ona ide put kuće. Pomislila je da su se krave otkinule
pa je pošla put majke i kad je došla do nje vidjela je da njena majka drhti i
plače pa je pitala šta joj je a majka joj rekla " došo J. sa nožem da me
zakolje kaže da će uzeti dva kila benzina i doći noći i sve nas zapaliti". Ona
se s majkom vratila do livade gdje je zatekla J. kod njegovih krava, prišle su
mu na 20 do 25 m da bi potjerale svoje krave a J. je u ruci držao nož i nešto
psovao i mahao nožem. Prepala se pa se s majkom vratila kući i nazvala
policiju koja je došla poslije 2 sata. I tada a i sada osjeća strah kad vidi
optuženog zbog tih prijetnji i dodala da nikoga nije bilo ko je mogao vidjeti
ili čuti ovo što se dogadjalo. Kazala je da ona nije čula kada je ove riječi
prijetnje optuženi uputio njenoj majci već da joj je to majka ispričala. Strah
je jer nije sigurna šta će optuženi da uradi jer je ovo treći ili četvrti put
da optuženi napada njenu majku. Objasnila je da kada je čula da je majka zove
sa livade otišla je na livadu kod majke i našla je uplakanu, tresla se i majka
joj je rekla da joj je J. prišao na 5 do 6 m i da je izvadio nož iza pojasa i
rekao joj da će ih sve pobiti a ako ih nepobije da će donijeti dva kila
benzina i u 12 sati noći kad niko ne vidi zapaliti ih. Od tih riječi se
prepala, bilo je strah i za nju i za majku, obje su plakale od straha.
Policija je našla uplakanu a bilo je strah jer sa J. su u lošim odnosima
zadnjih deset godina, J. sin je povrijedio kamenom njenog sina od kada su u
lošim odnosima i čim se vratila kući sa livade pozvala je policiju. Kad je
vidjela nož u J. rukama odmah je pobjegla i nije slušala šta je govorio.
Cijeneći iskaz oštećenih L. J. i L. R. sud je stekao ubjedjenje da su ove
svjedokinje bile i istinite i objektivne u svom kazivanju te da su bez obzira
na činjenicu da su sa optuženim nekoliko godina u negovoru krajnje istinito
izjavile sve što se kritičnog dana desilo odnosno sve što su čule i vidjele.
Iz ovih razloga sud u cjelosti prihvata iskaze oštećenih.
Optuženi L.J. navodi da njegove tvrdnje da kritične prilike nije prijetio
oštećenim odnosno oštećenoj J. može potvrditi svjedok O. M. iz B. koja je bila
došla kod njegove snahe kao i njegova kćerka B.. Sud je provjerio ove navode
optuženog tako što je saslušao svjedoka O. M.koja je kazala da je optuženog
prvi put vidjela dana 19.09.2011.godine kad je došla u njegovu kuću u B. na
babine jer je ona komšinica majke J. snahe. Došla je negdje oko 20,00 časova i
prenoćila a ujutru oko 10,00 časova sa J. kćerkom B. i malom unukom otišla u
šljivik koji se nalazi dvdesetak metara ispod kuće optuženog da bere šljive i
vidjela je dok je brala šljive da je J.uzeo kosu i za konopac poveo dvije
krave a u rukama je imao i dva metalna kolca dužine od po oko 1m i otišao je
da pokosi djetelinu više njive i da pokopa dvadesetak kućica kronpira kako je
to rekao snahi koja je bila na vratima kuće a svjedokinja to čula. Dalje je
kazala da je vidjela da J. kopa u njivi a puteljkom pored njega je prošla neka
baba sa dvije krave i čula je da ta baba J. govori " ustašo , džukelo,
krvniče, šta napadaš moga zeta" a čula je i kako J. babi odgovara " vidjećemo
se mi na sudu ko koga napada". J. je pošao da prepne krave a ona sa B. ušla u
kuću. Nije vidjela nikoga u blizini a ni dalje od J. i te babe dok je trajao
taj dogadjaj. Rastojanje od mjesta gdje je brala šljive gdje je J. kopao
kronpir je oko 30 m a ona ne poznaje J. brata R.a nikog nije vidjela da
posmatra ovaj dogadjaj. Bila je u J. kući i spremala se za put kad je došla
policija ali pošto je prvi put u kući i gost nije htjela da govori policiji
šta je vidjela. Tu noć kad je došla iz B. kod J. u kući osim njegove familije
nije bilo drugih lica. Sjutradan je oko 16,00 časova otišla sa taksijem.
Objasnila je da se moglo desiti obzirom da je šljivik gust da je nevide sa B.
ni J. ni J.. Kad je došla policija spremala se da se vrati za B. i već je
prije toga bila pozvala taksi, policija je nije vidjela a ona je smatrala da
ne treba da se miješa. J. kćerka B. koja uči medecinsku školu u B.došla je kod
nje kući u B.da je pita hoće li biti svjedok J. jer je kako joj je B. kazala
J. u svadji sa J. i pokrenuta je tužba protiv J.pa da nju kao njegovu kćerku
možda neće prihvatiti kao svjedoka zbog srodstva i da li bi ona svjedočila pa
pošto je bila prisutna tada u B. rekla je da će svjedočiti.B.je direktno
pitala hoće li da svjedoči, ona B. nije rekla "zbog čega me nije stavio za
svjedoka".
Cijeneći iskaz svjedokinje O. sud je stekao ubjedjenje da je ova svjedokinja
svojim iskazom htjela da pomogne optuženom. Iskazom oštećenih koji iskaz je
sud prihvatio u cjelosti je utvrdjeno da niko nije posmatrao niti mogao
vidjeti i čuti dogadjaj jer nikoga nije bilo u blizini. Da je ova svjedokinja
zaista bila očevidac dogadjaja optuženi bi je u toku postupka kod tužilaštva
pomenuo jer bi mu to išlo u prilog. Navodi optuženog da nije htio da pominje
ovu svjedokinju jer je tek tada upoznao a i ona je bila gost njegove snajke
nijesu logični već naprotiv smišljeni kako bi optuženi izbjegao krivicu za
počinjeno krivično djelo. Zato sud iskaz svjedokinje O. nije mogao prihvatiti
ni kao istinit ni kao objektivan jer je mišljenja da svjedokinja nije bila
očevidac dogadjaja.
Optuženi je tvrdio da su dogadjaj čule i vidjele svjedoka O. i njegova kćerka
B. pa je sud radi provjere ovih navoda optuženog saslušao i kćerku optuženog
L. B. koja je izjavila da njena porodica dugo vremena nije u dobrim odnosima
sa porodicom oštećenih te da je dana 19.09.2011.godine zajedno sa O. M. došla
iz B.kod njenog oca u B. te da su stigle od prilike oko 20,00 časova. O. M. je
komšinica i prijateljica majke njene snahe i došla je na babine njenoj
brataničini. Ujutru kad su od prilike oko 10,00 časova ustali i popili kafu
njen otac je otjerao krave na livadu i imao namjeru da okopava kronpir i sa
sobom je ponio kolje kako bi pripeo krave, kosu i motiku za kronpir. Ona je
pozvala M.da sa njom i njenom brataničinom odu u baštu i beru šljive i kad su
došle u baštu, dok je prolazila putem pored bašte oštećena J.koja je vodila
krave uputila je njenom ocu koji se nalazio na udaljenosti od dvadesetak
metara od nje riječi " ustašo, dušmanine i krvniče, napadaš mi zeta" a njen
otac je J. odgovorio " vidjećemo se na sudu".Nekoliko dana prije ovog
dogadjaja J.zet a R. muž Lj. L. je njenog brata N.nabo nožem i na to je njen
otac mislio kada je J. rekao da će se vidjeti na sudu. Nikakve druge riječi
niti je J. upućivala njenom ocu niti njen otac J.. Nikog osim nje i njene
brataničine, njenog oca ,M. i J. tu nije bilo.U bašti se zadržala sa M.i
brataničinom sat do sat ipo vremena i otišle kući, kući dolazi njen otac koji
dovodi krave a poslije sat do dva vremena dolazi policija. Tog jutra kad su se
ona i njena brataničina i M.vraćale iz bašte kući vidjela je R. da ispred kuće
pere sudje a inače je bašta njenog oca od R. i J. kuće udaljena preko 500 m.
Cijeneći iskaz svjedokinje L.B. sud je stekao ubjedjenje da ova svjedokinja
nije bila nepristrasna u svom kazivanju već čak naprotiv da je ovakvim svojim
kazivanjem htjela da pomogne optuženom - svome ocu J. kako bi izbjegao
krivično pravnu odgovornost. Iz ovih razloga sud iskaz svjedokinje L. B.nije
mogao prihvatiti kao istinit i nepristrasan.
Optuženi je tvrdio da se svjedokinja O. M. sama ponudila da bude svjedok
njegovoj kćerki B. govoreći joj " pa što me nije postavio za
svjedoka".Medjutim, svjedokinja O. M. je izjavila da je nju kćerka optuženog
B. pitala da bude svjedok njenom ocu te da ona bojani nije rekla tada " zbog
čega me nije stavio za svjedoka" što sve upućuje na zaključak da je navodeći
kao očevidce dogadjaja svoju kćerku B. i prijateljicu svoje snahe O. M.
optuženi htio da dogadjaj prikaže drugačije nego što se desio i da na taj
način oslobodi se odgovornosti za izvršeno krivično djelo.
Dakle, jasnim i nedvosmislenim i po mišljenju suda istinitim iskazima
oštećenih L.J. i L.R. negirana je odbrana optuženog L. J. i na nesumnjiv način
utvrdjeno da je optuženi L. J. dana 20.09.2011.godine oko 10,00 časova u selu
B. u P. ugrozio sigurnost oštećenim L.J. i L. R.prijetnjom da će napasti na
život i tijelo oštećenih tako što je oštećenoj J. nakon što joj je prišao na 5
- 6 m dok je ona u livadi čuvala krave i nakon što je izvadio iza pasa nož i
dok je držao nož u ruci uputio riječi prijetnje " poklaću vas sve a ako vas ne
pokoljem donijeću dva kilograma benzina i usred pola noći ću vas sve zapaliti"
koje prijetnje je oštećena J. shvatili ozbiljno pogotovo obzirom na činjenicu
da je optuženi već ranije napadao, zabrinula se za svoj život i život svoje
kćerke R. koja živi sa njom i te riječi prijetnje je prenijela svojoj kćerki
R. koja je došla kod nje u livadu pa kada su oštećene pošle put svoje kuće
optuženi J. je i dalje stajao u svojoj livadi i dalje u ruci držao nož i nešto
psovao pa je oštećena R.zbog straha pozvala policiju koja se osjetila
ugroženom za svoj život i bezbjednost pošto ni ona nije godinama u govoru sa
optuženim a i vidjela je kako u njenom i pravcu njene majke oštećene J.
optuženi držeći nož u ruci maše pri čemu je optuženi bio svjestan da ovim
prijetnjama ugrožava sigurnost oštećenim L. J. i L.R., ali ipak je uputio
riječi prijetnje dakle postupao je sa direktnim umišljajem, u kojim radnjama
optuženog L. J.stoje svi bitni elementi bića krivičnog djela ugrožavanje
sigurnosti iz čl.168 st.2 u vezi st.1 Krivičnog zakonika pa ga je sud kao
umišljajnog učinioca oglasio krivim i osudio po zakonu.
Prilikom odlučivanja o vrsti i visini kazne a okviru opšte svrha krivičnih
sankcija sud je u smislu čl.52 Kz cijenio i svrhu uslovne osude. Optuženi L.
J. je razveden, otac dvoje djece i lošeg materijalnog stanja.Do sada nije
osudjivan. Optuženi i oštećene su u srodstvu a i žive u istom selu, u blizini.
Ove okolnosti sud je uzeo kao olakšavajuće okolnosti na strani optuženog.
Obzirom na dosadašnji život optuženog i njegovu neosudjivanost sud je
mišljenja da u konkretnom slučaju, a radi krivično pravne zaštite prema
optuženom, nije nužno izricati kaznu zatvora već da se opravdano može
očekivati da će se i samim upozorenjem uz prijetnju kaznom dovoljno uticati na
optuženog da više ne vrši krivična djela pa mu je sud utvrdio kaznu zatvora u
trajanju od 6 (šest) mjeseci istovremeno odredjujući da se ista neće izvršiti
ako optuženi u roku od godinu dana ne izvrši novo krivično djelo te da će se i
uslovnom osudom postići svrha kažnjavanja zakonom predvidjena.
Odluka suda da optuženi na ime paušala plati iznos od 27,50 eura koji iznos je
odmjeren obzirom na dužinu trajanja i složenost krivičnog postupka te imovno
stanje optuženog zasniva se na čl.226 i 229 ZKP-a .
Oštećene L.J. i L. R. su postavile imovinsko pravni zahtjev u iznosu koji
dosudi sud. Kako krivični sud nije utvrdjivao visinu imovinsko pravnog
zahtjeva to je oštećene radi ostvarivanja istog a u smislu čl.239 ZKP-a uputio
na parnicu.
OSNOVNI SUD U PLJEVLJIMA , dana 20.07.2012.godine .
Zapisničar, S u d i j a,
Leković Zora Ljiljana Popović
PRAVNA POUKA :
Protiv ove presude dozvoljena je žalba u roku od 8.dana po prijemu
iste Višem sudu B. Polje a preko ovog suda.
DOSTAVITI:
1 x ODT Pljevlja
1 x Optuženom
1 x Braniocu optuženog