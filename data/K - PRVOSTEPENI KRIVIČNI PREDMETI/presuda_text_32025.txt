HYPERLINK
"http://upload.wikimedia.org/wikipedia/commons/2/23/Coat_of_arms_of_Montenegro.svg"
K.br.82/12
U IME CRNE GORE
Osnovni sud u Pljevljima, kao prvostepeni krivični sud, po sudiji Ljiljani
Popović, uz sudjelovanje zapisničara Leković Zore, u krivičnom predmetu protiv
optužene M.N. iz P., koju brani advokat J. R. iz P., zbog krivičnog djela lake
tjelesne povrede iz čl.152 st.2 u vezi st.1 Krivičnog Zakonika, po optužnom
predlogu ODT Pljevlja Kt.br.199/11 od 11.06.2012. godine, nakon održanog
glavnog i javnog pretresa u prisustvu zamjenika ODT Pljevlja Tomčić Milivoja,
optužene M. N. i branioca optužene advokata J. R., dana 29.06.2012.godine,
donio je i javno objavio
P R E S U D U
Optužena M. N.,od oca B. i majke M.rodjene S., rodjena u P. dana
.......godine, sa prebivalištom u P. ul.III S., državljanka CG,
neudata,pismena, završila trgovinsku školu,nezaposlena,lošeg imovnog stanja,
neosudjivana.
K R I V A J E
Što je :
Dana 15.07.2011.godine oko 16,00 časova u Ul.III S. u P. lako tjelesno
povrijedila oštećenu D. M.na način što je udarila jedanput drvenom tojagom-
sredstvom podobnim da tijelo teško povrijedi ili zdravlje teško naruši u
predjelu lijevog koljena pri čemu je oštećena zadobila laku tjelesnu povredu u
vidu otekline u predjelu lijevog koljena veličine 2 x 2 cm,
čime je izvršila krivično djelo lake tjelesne povrede iz čl.152 st.2 u vezi
st.1 Krivičnog Zakonika,
Pa joj sud na osnovu citiranog zakonskog propisa te primjenom čl.4,5,13, 15,
32,33,36,42,52,53 i 54 Krivičnog zakonika te čl.226, 229 i 374 Zakona o
krivičnom postupku
i z r i č e
USLOVNU OSUDU
Sa kojom se optuženoj M.N. utvrđuje kazna zatvora u trajanju od 30 (trideset)
dana s tim što se istovremeno određuje da se iste neće izvršiti ako optužena u
roku od 1(jedne) godine dana ne izvrši novo krivično djelo.
Optužena se na osnovu čl.229 st.4 Zkp-a oslobadja od troškova krivičnog
postupka.
Imovinsko pravnog zahtjeva nije bilo.
O b r a z l o ž e nj e
Osnovno državno tužilaštvo u Pljevljima, optužnim predlogom Kt.br.199/11 od
11.06.2012.godine, optužilo je M.N. iz P., da je izvršila krivično djelo lake
tjelesne povrede iz čl.152 st.2 u vezi st.1 Krivičnog Zakonika, a na način,
mjesto i vrijeme bliže opisano izrekom ove presude. U završnoj riječi zamjenik
ODT Pljevlja je predložio da sud optuženu oglasi krivom i osudi po zakonu.
Oštećena D. M. iako uredno pozvana nije pristupila na glavni pretres a u
prethodnom postupku je istakla da se ne pridružuje krivičnom gonjenju protiv
optužene i da ne postavlja imovinsko pravni zahtjev.
Optužena M. N. u svojoj odbrani navodi da kao podstanarka živi u jednoj sobi
kod D. M. te da je kritičnog dana u popodnevnim časovima bila u svom stanu
kada su kod nje došli K. A. sa djecom i K. Dj. a nakon nekog vremena na vrata
stana je došla gazdarica D. M. koja je htjela da udje ali ona joj je rekla da
ne može da udje jer ima goste. M. je u ruci imala suvu "grančicu" bagrema koji
je ostavila ispred njenih vrata a ona uzela tu grančicu prelomila je i bacila
kraj kante za smeće i rekla M. da joj ne donosi smeće ispred vrata a M. je
rekla da je tu grančicu donijela za sebe da naloži.Nakon toga M. joj je
tražila da plati kiriju a ona M. da će platiti kiriju kad joj M. vrati ploče
sa šporeta koje je uzela. M. je neko vrijeme bila ispred njenih vrata a onda
negdje otišla i sin je negdje oko 09,00 časova tražio je ali M. nigdje nije
bilo a nakon toga kod nje dolazi policija i obavještava je da je M. prijavila.
Optužena je kazala da je M. psihički bolesnik, da se nalazi u K. na liječenju
te da često pada i često ima povrede po tijelu.Na glavnom pretresu ne
priznajući izvršenje krivičnog djela i krivicu tvrdila je da nije udarila
oštećenu tojagom kritične prilike niti joj nanijela povrede kao i da dalje
živi kod oštećene kao podstanar i u dobrim su odnosima. Navela je da je
nezaposlena.
Branilac optužene u završnoj riječi nakon analize izvedenih dokaza predložio
je da sud optuženu usled nedostatka dokaza oslobodi od optužbe jer u postupku
nije dokazano da je optužena oštećenoj nanijela bilo kakvu povredu.
Optužena M. N. u završnoj riječi je istakala da u cjelosti usvaja odbranu svog
branioca.
U dokaznom postupku sud je pročitao iskaz svjedoka-oštećene D. M., pročitao
nalaz i mišljenje vještaka dr. P.M., pročitao izvještaj ljekara jedinice za
HMP u P. broj 6960 od 15.07.2011.godine i pročitao izvod iz KE za optuženog.
Nakon provedenog dokaznog postupka i ocjene izvedenih dokaza kako svakog
pojedinačno tako i u medjusobnoj povezanosti a pri tom cijeneći odbranu
optužene M. N. ovaj sud je utvrdio činjenično stanje bliže opisano izrekom ove
presude.
Naime, javna optužba stavlja na teret optuženoj M. N.da je izvršila krivično
djelo lake tjelesne povrede iz čl.152 st.2 u vezi st.1 Krivičnog Zakonika tako
što je dana 15.07.2011. godine oko 16,00 časova u Ul.III S. u P., lako
tjelesno povrijedila oštećenu D. M. tako što je jednaput udarila drvenom
tojagom u predjelu lijevog koljena od kog udarca je oštećena zadobila laku
tjelesnu povredu u vidu otekline veličine 2 x 2 cm u predjelu lijevog
koljena.Optužena je negirala izvršenje krivičnog djela tvrdeći da kritične
prilike nije drvenom tojagom udarila oštećenu niti joj je nanijela povredu.
Radi utvrdjivanja osnovanosti javne optužbe kao i radi provjere odbrane
optužene sud je izveo naprijed navedene dokaze. Oštećena D. M.je potvrdila da
je optužena njena podstanarka i da je u ljeto 2011.godine dok je sjedjela u
dvorištu ispred kuće iz svog stana izašla optužena, prišla do nje i iz trave
uzela drvenu tojagu i udarila je u predjelu potkoljenice, osjećala je bol u
predjelu potkoljenice ali vidljive povrede nije bilo i odmah je otišla kod
ljekara a nakon kritičnog dogadjaja pomirila se sa optuženom koja joj se
izvinula i pokajala. Tvrdila je da je optužena drvenom tojagom udarila u
predjelu lijeve potkoljenice.
Vještak dr. P.M. nakon uvida u medecinsku dokumentaciju oštećene kazao je da
se iz iste vidi da je oštećena koja se javila u HMP dana 15.07.2011.godine oko
21,00 čas imala povrede i to bolnu osjetljivost na palpalciju (pipanje) u
kosmatom dijelu glave, na lijevom laktu oguljotinu bez krvarenja 2 x 2 cm i na
lijevom koljenu spolja sitna, jedva primijetna oteklina 2 x 2 cm. U dijagnozi
stoji kontuzija glave, površna oguljotina kože u predjelu lijevog lakta i
oteklina u predjelu lijevog koljena. Vještak je kazao da se radi o lakim
tjelesnim povredama te da je oteklina u predjelu lijevog koljena vjerovatno
nastala od udara tupom silom- tupim tvrdim predmetom, moguće drvenom tojagom u
taj predio dok su kontuzija glave i površna oguljotina kože u predjelu lijevog
lakta najvjerovatnije nastale padom i udarom od tvrdu podlogu.
Sud u cjelosti prihvata kao objektivan i po pravilima struke dat nalaz i
mišljenje vještaka dr.P. koji nalaz i mišljenje su potkrijepljeni medecinskom
dokumentacijom za oštećenu.Cijeneći iskaz oštećene D. M. i dovodeći njen iskaz
u logičnu vezu sa objektivnim nalazom i mišljenjem vještaka dr. P. sud
prihvata kao istinit, jasan i veoma detaljan iskaz oštećene.
Dakle, iskazom oštećene D. M. kao i na osnovu objektivnog nalaza i mišljenja
vještaka dr.P. koji ima utemeljenje u medecinskoj dokumentaciji za oštećenu,
negirana je odbrana optužene M. N. i na nesumnjiv način je utvrdjeno da je
optužena M. N. kritične prilike oštećenoj D. M. nanijela laku tjelesnu povredu
kako je to bliže opisano izrekom ove presude, u kojim radnjama optužene stoje
svi bitni elementi bića krivičnog djela lake tjelesne povrede iz čl.152 st.2 u
vezi st.1 Krivičnog Zakonika pa je sud optuženu koja je krivično djelo
izvršila kao umišljajni izvršilac, obzirom da je bila svjesna da je drvena
tojaga sredstvo podobno da tijelo teško povrijedi ili zdravlje teško naruši te
da udarcem tom tojagom nanosi povredu oštećenoj, dakle htjela je izvršenje
krivičnog djela, oglasio krivom i osudio po zakonu .
Prilikom odlučivanja o vrsti i visini kazne sud je cijenio sve okolnosti koje
utiču kako na vrstu tako i na visinu kazne u smislu čl.42 Kz. Optužena M. N.
je žena starosti 56 godine, neudata, živi sama. Nezaposlena je i pri tom
podstanar. Do sada nije osuđivana što je utvrđeno iz izvoda iz KE. Optužena i
oštećena su se izmirile i optužena je i dalje podstanar kod optužene kojoj se
izvinula pa se oštećena nije pridružila krivičnom gonjenju.Ove okolnosti sud
je uzeo kao olakšavajuće okolnosti na strani optužene. Obzirom na ove
olakšavajuće okolnosti na strani optužene a u nedostatku otežavajućih
okolnosti sud je mišljenja da u konkretnom slučaju, a radi krivično pravne
zaštite prema ovoj optuženoj, prevashodno imajući u vidu dosadašnji život
optužene i njen materijalni položaj nije nužno optuženom izricati kaznu
zatvora već da se i uslovnom osudom odnosno samim upozorenjem uz prijetnju
kaznom može dovoljno uticati na optuženu da više ne vrši krivična djela pa joj
je sud u smislu čl.52 Kz utvrdio kaznu zatvora u trajanju od 30 dana
istovremeno određujući da se iste neće izvršiti ako optužena u roku od 1
godine dana ne izvrše novo krivično djelo smatrajući da će se i na ovaj način
shodno čl.32 Kz u cjelosti postići svrha kažnjavanja i dovoljno uticati na
okrivljenu da više ne vrši krivična djela.
Optužena je nezaposlena i pri tom podstanar pa imajući ovo u vidu sud je
optuženu shodno čl.229 st.4 ZKP-a oslobodio od troškova krivičnog postupka i
paušala smatrajući da bi plaćanjem krivičnih troškova koji iznose 99,00 € a
minimalni paušalni iznos je 27,50 € što ukupno čini 126,50 € bila ugrožena
egzistencija optužene.
Imovinsko pravnog zahtjeva nije bilo.
OSNOVNI SUD U PLJEVLJIMA , dana 29.06.2012.godine .
Zapisničar, S u d i j a,
Leković Zora Ljiljana Popović
PRAVNA POUKA :
Protiv ove presude dozvoljena je žalba u roku od 8.dana po prijemu
iste Višem sudu B. Polje a preko ovog suda.
DOSTAVITI:
1 x ODT Pljevlja
1 x Optuženom
1 x Braniocu optuženog