HYPERLINK
"http://upload.wikimedia.org/wikipedia/commons/2/23/Coat_of_arms_of_Montenegro.svg"
K.br.114/12
U IME CRNE GORE
Osnovni sud u Pljevljima, kao prvostepeni krivični sud, po sudiji Ljiljani
Popović uz sudjelovanje zapisničara Lekovć Zore u krivičnom predmetu protiv
optuženog Š.D.iz P.,koga po službenoj dužnosti brani N. Z. advokat iz P., zbog
krivičnog djela ugrožavanje sigurnosti iz čl.168 st.1 Krivičnog zakonika po
optužnom predlogu ODT Pljevlja Kt.br.164/12 od 31.07.2012.godine, nakon
održanog glavnog i javnog pretresa u prisustvu zamjenika ODT Pljevlja Gačević
Božidarke, oštećenog G. T. i branioca po službenoj dužnosti optuženog advokata
N. Z. a u odsutnosti optuženog Š. D., dana 28.12.2012.godine, donio je i javno
objavio
P R E S U D U
Optuženi Š. D., JMBG ......, od oca V. i majke C. rodjene Š., rodjen u N.
Sadu, dana ....godine sa prebivalištem u P. Ul......, državljanin CG, privatni
preduzetnik.
K R I V J E
Što je:
Dana 18.06.2012.godine oko 10,00 časova u Ul....... u P. u blizini butika
"Dž." ugrozio sigurnost oštećenom G. T. iz P. prijetnjom da će napasti na
život i tijelo njega i njemu bliskih lica na način što je oštećenom uputio
riječi "slomiću ti i ruke i noge, tebi , tvojoj ženi i djeci,smradu
jedan,životinjo jedna, jebem ti majku", pa kada je oštećeni ušao u svoj
poslovni prostor koji se nalazi u Ul..... za njim je ušao okrivljeni Š.
govoreći mu da će prilikom njihovog sledećeg susreta biti zgažen nogama od
njega,
čime je izvršio krivično djelo ugrožavanje sigurnosti iz čl.168 st.1 Krivičnog
zakonika,
pa ga sud na osnovu već citiranog zakonskog propisa te primjenom čl.4,5,13,15,
32,33,39 i 42 Krivičnog Zakonika te čl. 226, 229, 239 i 374 Zakonika o
krivičnom postupku
O S U DJ U J E
Na novčanu kaznu u iznosu od 600,00 (šeststotina) € koja će se u slučaju
nenaplativosti zamijeniti kaznom zatvora tako što će se za svakih započetih
25,00 € novčane kazne odrediti jedan dan zatvora.
Izrečenu novčanu kaznu optuženi je dužan platiti u roku od 3 (tri) mjeseca po
pravosnažnosti presude.
Optuženi je dužan platiti ovom sudu na ime troškova krivičnog postupka iznos
od 37,50 € kao i na ime paušala iznos od 27,50 eura,
a ovo u roku od 15.dana po pravosnažnosti presude pod prijetnjom prinudnog
izvršenja.
Oštećeni G. T. radi ostvarivanja imovinsko pravnog zahtjeva upućuje se na
parnicu.
O b r a z l o ž e nj e
Osnovno državno tužilaštvo u Pljevljima optužnim predlogom Kt.br.164/12 od
31.07.2012.godine optužilo je Š. D. iz P. da je izvršio krivično djelo
ugrožavanje sigurnosti iz čl.168 st.1 Krivičnog zakonika a na način, mjesto i
vrijeme bliže opisano izrekom ove presude i u završnoj riječi zamjenik ODT
Pljevlja predložio je da ga sud oglasi krivim i osudi po zakonu ističući da je
izvedenim dokazima nesumnjivo utvrđeno da je optuženi počinio krivično djelo
koje mu je stavljeno na teret.
Oštećeni G. T. se pridružio krivičnom gonjenju protiv optuženog i postavio
imovinsko pravni zahtjev u iznosu od 3.000,00 €.
Optuženi Š. D. nije bio dostupan državnim organima CG pa je sud dana
07.12.2012.godine izdao naredbu za raspisivanje potjernice protiv optuženog Š.
D. a Krivično vijeće Osnovnog suda u Pljevljima donijelo dana
18.12.2012.godine rješenje Kv.br.152/12 kojim je odlučeno da se optuženom sudi
u odsutnosti.
Predsjednik suda je rješenjem Kv.br.152/12 od 20.12.2012.godine optuženom Š.
D. za branioca po službenoj dužnosti postavio advokata N. Z. iz Pljevalja.
Branilac po službenoj dužnosti optuženog u završnoj riječi nakon analize
izvedenih dokaza istakao je da u postupku nije na pouzdan način utvrdjeno da
je optuženi izvršio krivično djelo koje muse javnom optužbom stavlja na teret
pa je predložio da sud optuženog oslobodi od optužbe. Troškove postupka je
tražio.
U dokaznom postupku sud je saslušao svjedoka–oštećenog G.T. , saslušao
svjedoka H.E..
Nakon provedenog dokaznog postupka i ocjene izvedenih dokaza kako svakog
pojedinačno tako i u medjusobnoj povezanosti ovaj sud je utvrdio činjenično
stanje bliže opisano izrekom ove presude.
Naime, javna optužba stavlja na teret optuženom Š.D. da je izvršio krivično
djelo ugrožavanje sigurnosti iz čl.168 st.1 Krivičnog zakonika na štetu
oštećenog G.T. tako što je dana 18.06.2012. godine oko 10,00 časova ugrozio
sigurnost oštećenom prijetnjom da će napasti na život i tijelo oštećenog tako
što je oštećenom u blizini butika "Dž." uputio riječi prijetnje "slomiću ti i
ruke i noge, tebi, tvojoj ženi i djeci, smradu jedan, životinjo jedna, jebem
ti majku" pa kad je oštećeni ušao usvoj poslovni prostor okrivljeni je ušao za
njim govoreći mu da će ga prilikom sledećeg susreta zgaziti nogama.
Radi utvrdjivanja činjenica od značaja za donošenje odluke u ovoj krivično
pravnoj stvari sud je izveo naprijed navedene dokaze.
Oštećeni G.T. je kazao da je vlasnik poslovnog prostora u Ul..... u P. u kojoj
ulici posjeduje i stan a poslovni prostor je izdao supruzi optuženog Š. J.
gdje je ona držala A. i na dan prije kritičnog dogadjaja Š.J. se iselila iz
tog poslovnog prostora a nije mu platila kiriju i dažbine u ukupnom iznosu od
2.500,00 €. Kritičnog dana oko 10,00 časova sreo je J. i pitao je zašto mu
nije donijela novac koji mu duguje a ona mu tada rekla "odjebi i idi u
policiju".Nakon toga je ušao u svoj stan i kroz otvoren prozor čuo da ga neko
zove, pogledao sa tarase i vidio optuženog koji mu je rekao "sidji" pa je
sišao ispred vrata ulaza i tada optuženi polazi prema njemu sa prijetećim
gestovima ruke i govori mu " šta si ti to rekao mojoj ženi, ona nema ništa sa
tim nego njen brat J." a on mu odgovorio da je sa J. zaključio Ugovor o
zakupu. Tada mu je optuženi uputio riječi prijetnje da će mu slomiti noge i
ruke, da će ga nagrditi i gaziti nogama, pobiti ženu i djecu, psovao mu majku
i govorio mu da je smrad i životinja i obzirom da se prepao i osjetio
ugroženim toliko da je izgubio svaku kontrolu nadsobom i umjesto u ulaz zgrade
ulazi u psolovni prostor a za njim optuženi i nastavlja da mu prijeti a on mu
govori da će pozvati policiju, optuženi odgovara "kakva policija i ko pita
njih". U tom momentu neko ga je zovnuo po imenu i od straha i ugroženosti
nezna gdje je otišao optuženi. Pozvao je policiju. Sve je ovo gledala radnica
"Dž.".
Iskaz svjedoka oštećenog G. T. sud u cjelosti prihvata smatrajući da je
oštećeni jasno, detaljno i objektivno posvjedočio sve ono što se kritičnog
dana dogodilo.
Svjedok H.E. je izjavila da radi u butiku "Dž." u Ul....... te da poznaje i
optuženog i oštećenog. Zna da je supruga optuženog J. držala A. u poslovnom
prostoru oštećenog a kritičnog dana je bila na poslu i izašla da kupcu doda
naočare pošto ispred radnje drže izložene naočare i vidjela je da optuženi i
oštećeni stoje na trotoaru, da stoje normalno i tada joj G.govori "komšinice
ubi me". Nije čula nikakve riječi prijetnje, pogleda je u njihovom pravcu i
vidjela da stoje i dalje normalno i ušla u radnju. Nakon petnaestak minuta
došao je oštećeni u radnju kod nje i pitao je da li je čula da ga je optuženi
vrijedjao i oštećeni joj rekao da se posvadjao sa optuženim. Posle toga je
došla policija pa je davala u toku dana izjavu u policiji. Oštećeni joj je
djelovao uzbudjen, nezna da li je bio uplašen.
Cijeneći iskaz svjedoka H. E. sud je stekao ubjedjenje da je ova svjedokinja
bila krajnje istinita i nepristrasna u svom kazivanju pa sud njen iskaz
prihvata u cjelosti kao takav.
Dakle, jasnim i kategtoričnim a po mišljenju suda i istinitim iskazom
oštećenog G.T. i nepristrasnim iskazom svjedokinje H.E. na nesumnjiv način je
utvrdjeno da je optuženi Š.kritične prilike uputio prijeteći riječi oštećenom
G. a naime da mu je rekao " slomiću ti i ruke i noge, tebi, tvojoj ženi i
djeci, smradu jedan, životinjo jedna, jebem ti majku" pa kad je oštećeni ušao
u svoj poslovni prostor optuženi je ušao za njim i ponovo mu zaprijetio
govoreći mu da će mu prilikom njihovog sledećeg susreta biti zgažen nogama
zbog kojih riječi prijetnje se oštećeni G. osjetio ugroženim odnosno prepao se
i prijavio dogadjaj policiji. Optuženi Š. je bio svjestan da navedenim
riječima prijetnje ugrožava sigurnost oštećenog G., ali je u prkos tome
navedene riječi prijetnje uputio oštećenom, dakle djelovao je sa direktnim
umišljajem i u ovim radnjama optuženog Š.D. stoje svi bitni elementi bića
krivičnog djela ugrožavanje sigurnosti iz čl.168 st.1 Krivičnog zakonika pa ga
je sud kao umišljajnog učinioca obzirom da je bio svjestan da na ovaj način
ugrožava sigurnost oštećenog oglasio krivim i osudio po zakonu.
Prilikom odlučivanja o vrsti i visini kazne sud je u smislu čl. 42 KZ cijenio
sve okolnosti koje utiču kako na vrstu tako i na visinu kazne. Optuženi je
porodičan čovjek. Kako od R. S. nije dostavljen izvod iz KE za optuženog to je
sud optuženog Š.D. u smislu pravila "u sumnji povoljnije po okrivljenog"
smatrao neosudjivanim.Ove okolnosti sud je uzeo kao olakšavajuće okolnosti na
strani optuženog pa je ovaj sud mišljenja da se i novčanom kaznom koja je
predvidjena za ovo krivično djelo može postići svrha kažnjavanja i dovoljno
uticati na optuženog da više ne vrši krivična djela pa je sa ovih razloga sud
optuženom izrekao novčanu kaznu u iznosu od 600,00 € koja predstavlja minimum
novčane kazne predvidjene za ovo krivično djelo smatrajući da će se ovim
iznosom novčane kazne u cjelosti postići svrha kažnjavanja.U smislu čl.39
Krivičnog Zakonika sud je odredio da optuženi izrečenu novčanu kaznu plati u
roku od 3.mjeseca po pravosnažnosti presude.
Shodno čl.226 i 229 ZKP-a sud je obavezao optuženog da na ime troškova
krivičnog postupka plati iznos 37,50 € koji čine troškovi odbrane po braniocu
po službenoj dužnosti kao i da na ime paušala plati iznos od 27,50 € koji
iznos je odmjeren obzirom na dužinu trajanja i složenost krivičnog postupka te
imovno stanje optuženog.
Oštećeni G.T.je postavio imovinsko pravni zahtjev prema optuženom u iznosu od
3.000,00 €, ali kako krivični sud nije utvrđivao visinu imovinsko pravnog
zahtjeva to je oštećenog G.T. shodno čl. 239 ZKP-a radi ostvarivanja istog
uputio na parnicu.
OSNOVNI SUD U PLJEVLJIMA ,
Dana 28.12.2012.godine.
Zapisničar, S u d i j a,
Leković Zora Ljiljana Popović
PRAVNA POUKA:
Protiv ove presude dozvoljena je žalba u roku od 8.dana po
prijemu iste Višem sudu B. Polje, a preko ovog suda.
DOSTAVITI:
1 x ODT Pljevlja
1x Braniocu optuženog