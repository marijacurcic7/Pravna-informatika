OSNOVNI SUD U B.
K.br.65/13
U IME CRNE GORE
Osnovni sud u Beranama., kao prvostepeni, krivični, po sudiji Dubravki
Popović, kao sudiji pojedincu, uz sudjelovanje zapisničara Martine Simonović,
u krivičnom predmetu protiv okrivljenog A. D., iz B., zbog krivičnog djela
nasilničko ponašanje iz čl.399 KZCG po optužnici Osnovnog državnog tužilaštva
u B. Kt.br.92/09 od 19.05.2009 godine, nakon održanog usmenog, glavnog i
javnog pretresa u prisustvu zastupnika javne optužbe ODT-a u B. Gorice
Golubović, okrivljenog A. D. i njegovog branioca adv.A. A.a, te oštećenog H.
M.a a u odsustvu oštećenih H. A. i A. S., donio je dana 12.08.2013 a javno
objavio 13.08.2013 godine, u prisustvu okrivljenog A. D. a u odsustvu
zastupnika javne optužbe, branioca okrivljenog i oštećenih H. A. i A. S.,
P R E S U D U
DJELIMIČNO SE STAVLJA VAN SNAGE pravosnažna presuda Osnovnog suda u B.
K.br.243/09 od 20.12.2010 godine, kojom je okrivljeni A. D. iz B., osudjen na
kaznu zatvora u trajanju od 6 mjeseci, zbog krivičnog djela nasilničko
ponašanje iz čl.399 KZCG i to u pogledu odluke o krivičnoj sankciji i
imovinsko pravnom zahtjevu za naknadu štete .
Pa ga sud za izvršeno krivično djelo na osnovu navedenog zakonskog propisa, te
primjenom čl.32.36.42.45.i 46 KZCG i primjenom čl.374 ZKP-a,
O S U DJ U J E
Na kaznu zatvora u trajanju od 3 mjeseca.
Imovinsko pravnog zahtjeva za naknadu štete od strane oštećenog H. M.a nije
bilo, dok se oštećeni H. A. i A. S., iz B., radi ostvarivanja imovinsko
pravnog zahtjeva za naknadu štete upućuju na parnicu, čl.239.st.2.ZKP-a.
U ostalom dijelu ranija odluka ostaje neizmijenjena.
O b r a z l o ž e nj e
Pravosnažnom presudom Osnovnog suda u B. K.br.243/09 od 22.12.2010 godine,
okrivljeni A. D., iz B. , osudjen je na kaznu zatvora u trajanju od 6 mjeseci,
zbog krivičnog djela nasilničko ponašanje iz čl.399 KZCG.
Obzirom da je okrivljenom sudjeno u odsustvu, to je na njegov zahtjev,
rešenjem Vanraspravnog krivičnog vijeća ovog suda Kv.br.281/11 od 10.10.2011
dozvoljeno ponavljanje krivičnog postupka završenog navedenom pravosnažnom
presudom .
Na glavnom pretresu od 12.08.2013 godine, zastupnik javne optužbe ODT u B.
Gorica Golubović u završnoj riječi je izjavila da ostaje pri optužnici
Kt.br.92/09 od 18.05.2009 godine preciziranoj na glavnom pretresu od
19.12.2011 godine, koja glasi : Što je dana 29.03.2009 godine, oko 17,00
časova, ispred prodavnice ,, E.“ vlasništvo Ć. Š., u selu G.V., Opština B.,
grubim vrijedjanjem, zlostavljanjem, vršenjem nasilja, drskim i bezobzirnim
ponašanjem ugrozio spokojstvo oštećenih H. A., H. M.a i A. S., koji su se
nalazili u zaustavljenom kombi vozilu marke Wolksvagen, vlasništvo oštećenog
H. A., čije kretanje je bilo onemogućeno zaustavljenim vozilom marke ,, K.“
reg.oznaka BR . vlasništvo M. N. i remetio javni red i mir, na način što je
prišao vozilu u kome su se nalazili oštećeni i iste vrijedjao uputivši im
riječi : Čitav dan ćete me čekati ovdje, p. vam materina“ zatim staklenom
pivskom flašom polomio lijevo bočno staklo na kombi vozilu a nakon toga držeći
bezbol palicu u rukama prišao oštećenom H.A.u koji se nalazio na mjestu vozača
u kombi vozilu i u namjerui da ga spriječi da pozove Policiju, uzeo mu mobilni
telefon marke ,,S.“ a potoom prišao oštećenom H. M.u koji se nalazi na mjestu
suvozača i udario ga otvorenom šakom u predjelu glave, jer mu na njegovo
traženje nije predao mobilni telefon.“. Istakla je da ostaje pri ranije datoj
završnoj riječi u kojoj je pored ostalog istaknuto da je izvedenim dokazima
utvrdjeno da je okrivljeni A. D. učinio krivično djelo nasilničko ponašanje iz
čl.399 Krivičnog Zakonika , te predložila da ga sud oglasi krivim i osudi na
kaznu zatvora u trajanju od 6 mjeseci.
Oštećeni H. M. u završnoj riječi je izjavio da se ne pridružuje krivičnom
gonjenju protiv okrivljenog i ne postavlja imovinsko pravni zahtjev za naknadu
štete, te ako je sud u mogućnosti da okrivljenog oslobodi ili mu umanji kaznu.
Oštećeni H. A. i A. S. nijesu pristupili na glavni pretres, pa su radi
ostvarivanja imovinsko pravnog zahtjeva za naknadu štete upućeni na parnicu.
Izjašnjavajući se o navodima iz optužbe, okrivljeni A. D. izjavio je da
priznaje izvršenje krivičnog djela koje mu se optužbom stavlja na teret , te
da se zbog istog kaje , kao i da se u meduvremenu izvinuo oštećenima i
normalizovani su njihovi odnosi a ranije je negirao djelo iz razloga što je
bio zabrinut zbog kazne i krivične odgovornosti.
U završnoj riječi u potpunosti je prihvatio završnu riječ svog branioca adv.A.
A.a koji je izjavio: da nije sporno da je od izvršenja krivičnog djela
proteklo 4 godine, 4 mjeseca i 15 dana, da je okrivljeni bio u društvu sa
svojim srodnikom M. N. i svojim prijateljima i da je došao iz inostranstva u
mjesto rodjenja, te kako duže vremena nije dolazio dozvolio je sebi da se
dovede u alkoholisano stanje i izvrši krivično djelo, te iako on ne spori da
je kritičnog dana u rukama imao pivsku flašu sa kojom je polomio lijevo bočno
staklo na kombi vozilu, da je iz ruku H. M.a oduzeo mobilni telefon a o
dogadjaju drugih detalja se ne sjeća zbog alkoholisanosti, te kada su otac
okrivljenog H. i njegov stric A. S. saznali o tom dogadjaju, u vrlo kratkom
vremenu u roku od 30 dana došli su iz inostranstva , pošli kod kuće H. H., te
mu se izvinuli u ime A. D. i prihvatili da izvrše naknadu za oštećenje vozila
i naknadu nematerijalne štete, što porodica nije prihvatila, zbog komšijskih i
ranije prijateljskih odnosa a u prilog tome idu iskazi oštećenih koji se
nijesu pridružili krivičnom gonjenju, niti postavili imovinsko pravni zahtjev
a oštećeni živi u inostranstvu, otac je troje maloljetne djece i supruga mu
nije u radnom odnosu, te iako stoji činjenica da je okrivljeni osudjivan ali
za drugu vrstu krivičnog djela, gdje se pojavljuje kao oštećena njegova sestra
od strica i za to djelo okrivljeni je već izdržao jednu trećinu kazne, kada je
dobio uslovni otpust, ispunjene su sve procesne pretpostavke da se okrivljeni
A. D. za navedeno krivično djelo oglasi krivim ali da shodno čl.47.st.3.u vezi
st.1.KZ oslobodi se od optužbe i članom 45.st.1.KZ je propisano da sud može
učiniocu krivičnog djela izreći kaznu ispod granice propisanom zakonom ili
blažu vrstu kazne ali pored ostalog i kada Zakon predvidja da seučinilac može
osloboditi od kazne , tač.2.ovog člana, jer se radi o zakonskom ublažavanju
kazne, pa smatra da ima mjesta primjeni čl.47.st.3.u vezi st.1.KZ, a ako ne
prihvati njegov predlog da se na radnje okrivljenog primijeni kazna iz čl. 46
st.1.tač.5 KZ te konačno predložio da se presuda Osnovnog suda u B.
K.br.243/09 od 22.12.2010 godine djelimično stavi van snage samo u pogledu
dluke o krivičnoj sankciji, tako što će sud okrivljenog oglasiti krivim za
krivično djelo u pitanju i osloboditi od kazne.
Radi pravilnog i zakonitog presudjenja ove krivično pravne stvari sud je na
glavnom pretresu u dokaznom postupku izveo sledeće dokaze : u svojstvu
svjedoka saslušao oštećenog H. M.a, svjedoka B. D., pročitao iskaze oštećenih
H. A. , A. S. i svjedoka A. S. sa glavnog pretresa od 19.12.2011 godine, A. M.
iz predmeta Ki.br.30/09 od 27.04.2009 g, pročitao zapisnik o ispitivanju
alkohola u organizmu od 29.03.2009 godine na ime A. D. i izvršio uvid u izvod
iz KE za okrivljenog.
Nakon sprovedenog dokaznog postupka, cijeneći navode optužbe, odbranu
okrivljenog, te izvedene pobrojane dokaze, cijeneći ih u smislu čl.16. i 370
ZKP-a, a dovodeći ih u vezu jedne sa drugim, sud je stao na stanovištu da je
okrivljeni A. D. izvršio krivično djelo za koje je optužen, pa ga je oglasio
krivim i krivično pravno odgovornim, jer nije bilo osnova koji bi isključivali
postojanje krivičnog djela i krivično pravne odgovornosti. Pri tome, sud je
prihvatio odbranu okrivljenog koji priznaje izvršenje krivičnog djela jer je
njegovo priznanje jasno, logično i potpuno saglasno iskazima oštećenih iz
kojih je na nesumnjiv način utvrdjeno da je izvršio krivično djelo nasilničko
ponašanje koje mu se optužbom stavlja na teret.
Iz iskaza oštećenog H. M.a utvrdjeno je: da je dana 29.03.2009 godine, oko
17,00 časova bio u vozilu zajedno sa svojim stricem H. A.om i A. S.om, pa je u
selu Vrbica ispred prodavnice na lokalnom putu bilo parkirano vozilo marke ,,
Kia“ barskih registarskih oznaka a auto je bilo parkirano na putu, te nijesu
mogli da prodju sa njihovim vozilom, pa su na putu čekali 5-10 minuta i zvali
neku djecu da pronadju vozača, da biu jednom trenutku iz obližnje prodavnice
izašla grupa momaka a ti momci u im se obraćali riječima,, P. Vam materina,
treba da čekate čitav dan a to je govorio B. D. i A. D. koje od ranije nije
poznavao.Dalje je naveo da tom prilikom ni on, ni ko od oštećenih nijesu
izlazzili iz auta, pa je u jednom trenutku A. D. za koga je kasnije čuo da se
zove tako, sa pivskom flašom gadjao u srednje vjetrobransko staklo a stajao
jeispred kombija, bio je udaljen od kombija oko pola metra i slomio staklo a u
om trenutku na tom sjedištu nije niko sjedio, jer su sva trojica oštećenih
sjedjeli na prvom sjedištu i nakon što je slomio vjetrobransko staklo na
vozilu, A. D. se vratio do auta i uzeo drvenu bezbol palicu i tom prilikom
prijetio sa palicom, a u jednom trenutku uzeo mobilni telefon od njegovog
strica A. da bi ga spriječio da zove policiju a i njemu je tražio telefon
govoreći ,, Pička ti materina daj mi telefon“ te pošto mu nije dao on ga je
otvoreno šakom udario u predjelu lica i to u trenutku dok je on sjedio izmedju
H. A. i A. S., ali su utom trenutku naišli ljudi koji su spriječuili daljus
svadju , nakon čega su oni pomjerili auto a A. D. sa još 3 lica sjeo je u kola
i otišli su u nepoznatom pravcu.
Iz iskaza oštećenog H. A. sa glavnog pretresa od 19.12.2011g koji je saslušan
u svojstvu svjedoka utvrdjeno da se vraćao iz pravca Poda a zajedno sa njim u
kombiju su bili A. S. i H. M. a svi su sjedjeli na prvom sjedištu pošto se
radi o kombiju i kad su stigli u selo V., ispred prodavnice ,, E.“ na sred
puta bilo je parkirano auto marke ,, Kia “ barskih registarskih oznaka zbog
kojg nijesu mogli da prodju sa njihovim vozilom, te su zamolili neku djecu da
pozovu vlasnika auta, da bi mogli da prodju dalje a nakon toga su četvorica
momaka od kojih zna A. D. prišli njihovom vozilu a on se obratio riječima: P.
vam materina“ a zatim ih grubim i nepristojnim riječima vrijedjali i
izazivali, dok je D. otvoreno rekao da izadju iz auta ali oni to nijesu
učinili i u tom trenutku on je razbio srednje staklo sa lijeve strane kombija
i to pivskom staklenom flašom.Naveo je, da je on tada zakjučao vrata a D. je
prišao sa lijeve strane kombija i tada je vidio da u rukama drži bezbol palicu
sa kojom je prijetio i branio da pozove policiju, nakon toga došao do
polomljenog stakla, otvorio vrata i tražio telefone, pa mu je on dao mobilni
telefon a zatim otišao vozilom u rikverc nekih 50 m da bi izbjegao verbalni i
fizički sukob i omogućio njima da prodju sa svojim autom, ali su oni došli do
njegovog kombija i nastavili sa prijetnjama da ne smiju da zovu policiju, pri
čemu je A. D. vratio mu telefon i tom prilikom opet nasrtali na njih, ali ih
nijesu udarali a vozač njihovog vozila kome zna ime, jedini ih nije napadao,
čak je branio da ih napadaju , te je u tom dogadjaju jedino A. D. udario H.
M.a i to kad je on odbio da mu da svoj mobilni telefon.Dodao je da njega lično
tom prilikom nije niko udario, ali je pretrpio traumu.
Iz iskaza oštećenog A. S. sa glavnog pretresa od 19.12.2011 utvrdjeno je : da
je dana 29.03.20009 godine oko 17,00 časova, zajedno sa H. A.om koji je
upravljao kombi vozilom, i H. M.om, vraćao se iz pravca P. i kad su stigli u
selo V., ispred prodavnice ,, El.„ vlasništvo Ć. Š., bilo je parkirano auto
marke ,, Kia“ zbog kojeg nijesu mogli da prodju, pa su čekali 5 do 10 minuta,
zatim zvali djecu vlasnika prodavnice da nadju vozača da pomjeri auto, nakon
čega su iz prodavnice izašla 4 lica medju kojima A. D., a ostalu trojicu nije
poznavao, pa su nakon izlaska razgovarali nekoliko minuta a zatim je B. D.
zaletio se u dva navrata ka njihovom vozilu a vozač njihovog vozila ga je u
tome sprečavao a njegovo ime nije mu poznato, te kada se treći put zaletio
udario je u šoferšajbnu njihovog vozila, nakon čega je A. D. prišao držeći u
ruci pivsku flašu kojom je gadjao auto i slomio srednje vjetrobransko staklo
iza vozača, zatim se vratio usvoje auto i uzeo bezbol palicu i počeo da govori
,, Šta je momci, hoćete da se svadjate, izadjite“ a oni nijesu ništa
odgovorili, nakon čega je on rekao vozaču da vrati u rikverc da bi se njima
skrajnuli da prodju, te u trenutku dok su išli u rikverc, oni su išli za njima
i autom došli do njegovog kombija i u tom trenutku ponovo izašli iz kola,
zatim je B. D. došao do vvrata suvozača, gdje se on nalazio i pitao da li su
zvali policiju, na agresivan način, pa ga je ubjedjivao da nijesu i u tom
trenutku je A. D. i još 2 momka prišli H. A.u i M.u, te je naknadno doznao da
su u tom trenutku ošamarili M.a i oteli telefon H. A.u jer su mu to oni rekli,
ali on to nije vidio jer je bio okrenut ledjima a tada je izašlo i nekoliko
ljudi iz prodavnice, pa je A. D. sa još 3 lica ušao u svoje auto i otišli su u
nepoznatom pravcu.
Iskaze oštećenih sud je prihvatio kao objektivne, jasne i uvjerljive kako iz
razloga medjusobne usaglašenosti u pogledu odlučnih činjenica, tako i razloga
što su potvrdjeni iskazima očevidaca dogadjaja a nije ih osporio ni sam
okrivljeni.
Iz iskaza svjedoka A. S. sa glavnog pretresa od 19.12.2011 g utvrdjeno je: da
se nalazio u prodavnici ,, El.“ u selu G. V. a sa njim je bio i A. Mo, kao i
još nekoliko osoba kojima ne zna imena, te je u jednom trenutku začuo galamu i
izašao iz prodavnice da vidi o čemu se radi i vidio A. D. sa još nekoliko
momaka kako se svadja sa H. čija imena ne zna.Naveo je, da u tom trenutku nije
vidio da je došlo do fizičkog kontakta, ali je ipak prišao da ih razdvoji da
ne bi došlo do tuče a zatim se vratio u prodavnicu, pa je ubrzo nakon toga
opet začuo galamu i opet izašao i tada vidio A. D. sa svojim drugovima, kao i
oštećene H.e kako se preporiječaju, ali na jedno otprilike 70 metara
udaljenosti od prodavnice, zatim je opet prišao da ih razdvoji, ali nije vidio
da je došlo do tuče, ni da A. D. drži u rukama bilo kakav predmet, ali je
vidio da je Kombiju slomljeno staklo i nakon što ih je razdvojio ponovo je
ušao u prodavnicu a šta se dalje dešavalo njemu nije poznato.
Iz iskaza svjedoka A. M. datog u predmetu Ki.br.30/09 od 27.04.2009 g.
utvrdjeno je : da se dana 29.03.2009 godine nalazio u prodavnici ,, E.“ a
pored njega se nalazio i A. S. i nekoliko osoba kojima ne zna imena a u jednom
trenutku u prodavnicu je ušao A. D. i tada je primijetio da je on u vidno
alkoholisanom stanju, pa je D. tom prilikom bučno reagovao ali ne može da se
sjeti tačno riječi koje im je uputio, te ga je iz tog razloga zamolio da
napusti prodavnicu. Dalje je naveo, da je čuo galamu dok se nalazio u
prodavnici pa je izašao da vidi o čemu se radi i tada ugledao da se A. D. sa
još jednim momkom kome ne zna ime, gurka sa još 3 momka kojima ne zna ime a
koliko se sjeća bilo je dosta galame, tako da je pokušavao da razvadi ali kako
nije uspio vratio se u prodavnicu i šta se dalje dešavalo njemu nije poznato a
kod A. D. nije primijetio u rukama bilo koji predmet.
Ovi iskazi za sud su od značaja što potvrdjuju iskaze oštećenih da je
okrivljeni bio u alkoholisanom stanju.
Iz iskaza svjedoka B. D., utvrdjeno je : da se toga dana negdje u popodnevnim
časovima nalazio u vozilu kojim je upravljao M. N. koji živi i radi u
Njemačkoj a osim njega u kolima je bio A. D. i neki momak koji se preziva Li.,
koji živi u Njemačkoj a prethodne večeri neki momci su vrijedjali A. D. i
njegovu djevojku, pa su pošli u V., gdje su ispred prodavnice parkirali
vozilo, kada su sa kombijem naišli oštećeni koje nije poznavao od ranije a ti
momci su se ponašali nasilno, govorili da pomjere auto, kako bi oni prošli, pa
im je on odgovrio da sačekaju polako da pomjere auto a jedan od trojice je
psovao i dok je on bio zauzet razgovorom sa suvozačem, sa strane vozača
polomljeno je staklo, on ne zna ko je to uradio a nije vidio da je to uradio
A. D. a on je bio sa te strane, te da nije vidio da je A. D. jednog od
oštećenih udario rukom, kao ni on sam a nakon toga momci su sklonili auto i
stvar se završila. Dodao je da M. N. i L. žive u inostranstvu.
Iskaz ovog svjedoka sud nije prihvatio jer je po mišljenju suda sračunat na to
da pomogne okrivljenom sa kojim je bio u društvu.
Iz zapisnika o ispitivanju alkohola u organizmu Uprave policije PJ B.,
proizilazi da je kod okrivljenog A. D. dana 29.03.2009 godine, konstatovano
prisustvo 1,22 % alkohola u organizmu.
Predmetni zapisnik sud je prihvatio jer ni sam okrivljeni nije osporio
činjenicu da je bio u alkoholisanom stanju.
Pravnom analizom naprijed utvrdjenog činjeničnog stanja sud je našao da su u
radnjama okrivljenog A. D. sadržana sva bitna obilježja krivičnog djela
nasilničko ponašanje iz čl.399 KZCG. Izvedenim dokazima utvrdjeno je kao
nesporno da je okrivljeni A. D. dana 29.03.2009 godine, oko 17,00 časova, u
selu G. V.a, Opština B., grubim vrijedjanjem i vršenjem nasilja , ugrozio
spokojstvo oštećenih H. A., mal. H. M.a i A. S. tako što se svojim vozilom
marke ,, Kia “ parkirao na sred puta, nedaleko od prodavnice Ć. Š., tako da
oštećeni H. A. nije mogao proći svojim vozilom marke ,, Wolksvagen- kombi“
kojim se kretao iz pravca B. P. u pravcu V. a kada je pozvan da isto pomjeri
okrivljeni je u alkoholisanom stanju grubo uvrijedio oštećene riječima ,,
P.... vam materina „ a zatim sa staklenom pivskom flašom slomio srednje
vjetrobransko staklo na vozilu oštećenog H. A.. Okrivljeni je nakon toga
prijetio sa bezbol palicom, zatim uzeo od oštećenog H. A. telefon kako bi ga
spriječio da zove policiju a kada je zatražio telefon maloljetnom oštećenom H.
M.u i on odbio da ga preda, udario ga je otvorenom šakom u predjelu lica.
Okrivljeni je na taj način grubim vrijedjanjem i vršenjem nasilja ugrozio
spokojstvo oštećenih, te za sud nema dileme da je izvršio krivično djelo
nasilničko ponašanje za koje je optužen, kao nemotivisano krivično djelo prema
osobama koje nije poznavao, niti imao razloga za takvo ponašanje.Sud je
prihvatio odbranu okrivljenog koji priznaje izvršenje krivičnog djela i
izražava kajanje zbog istog, jer je njegovo priznanje jasno, logično i
uvjerljivo, te saglasno dokazima iz kojih je na nesumnjiv način utvrdjeno da
je počinio krivično djelo.
Djelujući na opisani način okrivljeni je postupao sa umišljajem, svjestan da
grubim vrijedjanjem i vršenjem nasilja ugrožava spokojstvo oštećenih, pa je
htio postizanje zabranjene posledice.
Prilikom odlučivanja o izboru vrste i visine krivične sankcije koju u
konkretnom slučaju treba primijeniti prema okrivljenom za naprijed navedeno
krivično djelo, sud je imao u vidu sve okolnosti u smislu čl.42.KZCG. Tako je
od olakšavajućih okolnosti na strani okrivljenog, sud cijenio i uzeo u obzir
da je porodičan čovjek, otac troje djece, da se oštećeni H. M., H. A. i A. S.
nijesu pridružili krivičnom gonjenju a od otežavajućih da je osudjivan
presudom naznačenom u izreci presude K.br.243/09 od 20.12.2010 g , pa je sud
cijeneći nadjene olakšavajuće okolnosti kao osobito olakšavajućeg karaktera,
primjenom odredaba čl.45.i 46.KZCG o ublažavanju kazne, izrekao mu kaznu
zatvora u trajanju od 3 mjeseca, jer će se po mišljenju suda i sa ovako
ublaženom kaznom, u okviru opšte svrhe izricanja krivičnih sankcija
predvidjenih čl.4.st.2. KZCG postići svrha kažnjavanja iz čl.32.istog zakona.
Osnovano se može očekivati da će izrečena kazna pozitivno djelovati na
prevaspitavanje okrivljenog i na njega uticati da ubuduće ne vrši krivična
djela.
Na osnovu čl.430.st.3. ZKP-a odlučeno je da se presuda K.br.243/09 od
22.12.2010 godine, djelimično stavi van snage u pogledu odluke o krivičnoj
sankciji i imovinsko pravnom zahtjevu za naknadu štete, tako što je
okrivljenom izrečena kazna zatvora u trajanju od 3 mjeseca, koja proističe iz
činjenica koje je sud naveo kao olakšavajuće okolnosti na strani okrivljenog,
dok je u pogledu imovinsko pravnog zahtjeva za naknadu štete oštećeni H. M.
izjavio da ne postavlja takav zahtjev, zbog čega nije ni upućen na parnicu a
oštećene H. A. i A. S. koji nijesu pristupili na glavni pretres, sud je shodno
čl.239.st.2.ZKP-a radi ostvarivanja ovog zahtjeva uputio na parnicu.
U ostalom dijelu ranija odluka ostaje neizmijenjena.
Sud je vodio računa o tome da je zastupnik javne optužbe u završnoj riječi
ostao pri optužbi preciziranoj na glavnom pretresu od 19.12.2011 godine, kada
je činjeničnom opisu iz optužbe pored grubog vrijedjanja i vršenja nasilja
dodao kao radnju izvršenja djela i zlostavljanje i drsko i bezobzirno
ponašanje okrivljenog i remećenje javnog reda i mira, što nije od uticaja na
izreku ranije presude K.br.243/09 jer je dovoljno da postoji bilo koja od više
alternativno predvidjenih radnji kojima se vrši krivično djelo nasilničko
ponašanje a ovaj sud nije ovlašćen da dodaje i druge radnje izvršenja koje
nijesu bile predvidjene prvobitnom optužnicom jer je ponavljanje krivičnog
postupka dozvoljeno po zahtjevu okrivljenog.
Sa iznijetih razloga odlučeno je kao u izreci presude.
OSNOVNI SUD U BERANAMA.
Dana 13.08.2013 godine
Zapisničar S U D I J A
Martina Simonović Dubravka Popović
PRAVNA POUKA
Protiv ove presude nezadovoljna stranka
Ima pravo žalbe u roku od 8 dana od dana
Prijema iste, Višem sudu u B. Polju a preko ovog suda
Preko ovog suda.