HYPERLINK
"http://upload.wikimedia.org/wikipedia/commons/2/23/Coat_of_arms_of_Montenegro.svg"
K.br.177/12
U IME CRNE GORE
Osnovni sud u Pljevljima, kao prvostepeni krivični sud, po sudiji Ljiljani
Popović uz sudjelovanje zapisničara Leković Zore u krivičnom predmetu protiv
optuženog Ć.V. iz P., zbog krivičnog djela ugrožavanje sigurnosti iz čl.168
st.1 Krivičnog zakonika po optužnom predlogu ODT Pljevlja Kt.br.285/12 od
27.11.2012.godine, nakon održanog glavnog i javnog pretresa u prisustvu
zamjenika ODT Pljevlja Gačević Božidarke, oštećenog J. D. i optuženog Ć.V.,
dana 14.12.2012.godine, donio je i javno objavio
P R E S U D U
Optuženi Ć.V., JMBG ........, od oca R. i majke S. rodjene K., rodjen u P.dana
........godine, sa prebivalištem u selu B., opština P., državljanain CG,
oženjen, otac troje maloljetne djece, pismen, završio osnovnu školu, govori
srpski jezik, razumije crnogorski jezik, poljoprivrednik, lošeg imovnog
stanja, neosudjivan.
K R I V J E
Što je:
Dana 26.10.2012.godine oko 17,00 časova u selu B. opština P.ugrozio sigurnost
oštećenom J. D. prijetnjom da će napasti na život i tijelo oštećenog, na način
što je oštećenom uputio riječi prijetnje "jebem te skorela, ubiću te,prebiću
te, završio si" koja prijetnja je kod oštećenog izazvala osjećaj straha,
čime je izvršio krivično djelo ugrožavanje sigurnosti iz čl.168 st.1 Krivičnog
Zakonika,
pa ga sud na osnovu već citiranog zakonskog propisa te primjenom čl.4,5,13,15,
32,33,39 i 42 Krivičnog Zakonika te čl. 226, 229, 239 i 374 Zakonika o
krivičnom postupku
O S U DJ U J E
Na novčanu kaznu u iznosu od 600,00 (šeststotina) € koja će se u slučaju
nenaplativosti zamijeniti kaznom zatvora tako što će se za svakih započetih
25,00 € novčane kazne odrediti jedan dan zatvora.
Izrečenu novčanu kaznu optuženi je dužan platiti u roku od 6 (šest) mjeseca po
pravosnažnosti presude.
Optuženi je dužan platiti ovom sudu na ime paušala iznos od 27,50 eura,
a ovo u roku od 15.dana po pravosnažnosti presude pod prijetnjom prinudnog
izvršenja.
Imovinsko pravnog zahtjeva nije bilo.
O b r a z l o ž e nj e
Osnovno državno tužilaštvo u Pljevljima optužnim predlogom Kt.br.285/12 od
27.11.2012.godine optužilo je Ć.V. iz P. da je izvršio krivično djelo
ugrožavanje sigurnosti iz čl.168 st.1 Krivičnog zakonika a na način, mjesto i
vrijeme bliže opisano izrekom ove presude i u završnoj riječi zamjenik ODT
Pljevlja predložio je da ga sud oglasi krivim i osudi po zakonu ističući da je
izvedenim dokazima nesumnjivo utvrđeno da je optuženi počinio krivično djelo
koje mu je stavljeno na teret.
Oštećeni J. D. se pridružio krivičnom gonjenju ističući da ne postavlja
imovinsko pravni zahtjev prema optuženom.
Optuženi Ć. V. u svojoj odbrani ne priznajući izvršenje krivičnog djela ni
krivicu navodi da živi u selu B. opština P.a da je J. D.njegov komšija te da
je dana 26.10.2012.godine negdje oko 10,00 časova primjetio da je iščupan
šlauf iz bazena za vodu a koji bazen su pravili svi mještani sela B.. Dalje je
kazao da je negdje oko 17,00 časova traktorom pošao da dotjera neke jabuke i
prolazeći putem u blizini kuće J. D. iznad kuće na seoskom putu primijetio je
D. koji je cijepao drva pa ga je pitao da li je on iščupao šlauf iz bazena za
vodu a D. oćutao na to njegovo pitanje pa je ponovo dragišu povišenim tonom
pitao "jese li čovječe božiji ti iščupao šlauf" a na to pitanje D. odgovorio
"jesam" nešto u smislu kao "drago mi to je voda cijelog sela". D. je još nešto
rekao ali ga on nije čuo obzirom da mu je bio upaljen traktor koju nije u
opšte gasio a sa njim na troktoru je sjedio njegov maloljetni sin N. koji imak
13.godina. Tvrdio je da kritičnog dana J. D. nije prijetio već mu samo rekao
"kakav si ti momak to da radiš, to je naša zajednička voda" a nije mu navodio
riječi prijetnje već mu samo rekao da kad je takav trebaoa je da dodje da
pomogne dok su gradili i popravljali bazen. Dok je razgovarao sa D. nije
primijetio nikog u blizini, traktor je radio cijelo vrijeme jer ga nije gasio
a D. je bio udaljen od traktora 3 do 4 m. Dalje je kazao da je istog dana u
večernjim časovima u njegovu kuću došao komšija i rodjak Ć. R. pa su pričali o
tome odnosno on je rekao R. zbog čega mu je dolazila policija kući a R. rekao
"što ne reče čovječe božiji da ti budem svjedok, da kažem pred policijom šta
je bilo jer sam sve slušao". R. mu je rekao da se nalazio u blizini svoje
štale zajedno sa suprugom M. i da je čuo razgovor izmedju njega i D.. Optuženi
je tvrdio da nije vidio R. jer nije gledao iznad puta a R. štala je udaljena
negdje oko 50m od puta a oštećeni od njega-optuženog 2 do 3 m. Kazao je i to
da je R. mogao bolje da čuje od njega šta je njemu D. rekao a sa D. su zajedno
bili D.otac, brat D. i majka.Tvrdio je da kritičnog dana nije prijetio J. D..
Na glavnom pretresu ne priznajući izvršenje krivičnog djela ni svoju krivicu i
ostajući pri odbrani datoj u tužilaštvu kazao je da kritične prilike nigdje
nije vidio J. D. a da je S. došao uz livadu kad je on bio krenuo traktorom i
S.je nešto govorio "policija" i mahao rukama a on S. nije vidio dok je
razgovarao sa D.već ka je krenuo vidio ga je na 20 do 30m udaljen. Nezna da li
je S. mogao da čuje razgovor izmedju njega i oštećenog, nezna odakle je izašao
na put a od momena kad je vidio S. on je mogao čuti taj razgovor a R. mu je
rekao da su majka i brat oštećenog D. stajali na jedno 10 do 20m od njega i
oštećenog kad su razgovarali. Kritične prilike se dva puta normalim tonom
obratio oštećenom a treći put nešto jačim tonom može se reći i vikanjem. U
završnoj riječi ostavljajući odluku o krivici i kazni na ocjenu suda istakao
je da misli da nikome nije ugrozio sigurnost i predložio da se izmiri sa
oštećenim jer je svaki put problem bez veze napravljen.
U dokaznom postupku sud je saslušao svjedoka–oštećenog J.D., saslušao svjedoke
J. S. i Ć. R. i pročitao izvod iz KE za okrivljenog.
Nakon provedenog dokaznog postupka i ocjene izvedenih dokaza kako svakog
pojedinačno tako i u medjusobnoj povezanosti a pri tom cijeneći odbranu
optuženog Ć. V. ovaj sud je utvrdio činjenično stanje bliže opisano izrekom
ove presude.
Naime, javna optužba stavlja na teret optuženom Ć. V.da je izvršio krivično
djelo ugrožavanje sigurnosti iz čl.168 st.1 Krivičnog Zakonika na štetu
oštećenog J. D. tako što je dana 26.10.2012.godine u 17,00 časova ugrozio
sigurnost oštećenom prijetnjom da će napasti na život i tijelo oštećenog tako
što je oštećenom riječi prijetnje"jebem te skorela, ubiću te, prebiću te,
završio si"koje prijetnje su izazvale osjećaj straha kod oštećenog. Optuženi
Ć. medjutim negira izvršenje krivičnog djela i svoju krivicu tvrdeći da
kritične prilike nije ove riječi prijetnje uputio oštećenom već ga samo pitao
jeli iščupao šlauf iz bazena za vodu i "kakav si ti momak to da radiš, to je
naša zajednička voda".
Radi utvrdjivanja činjenica od značaja za donošenje odluke u ovoj krivično
pravnoj stvari sud je izveo naprijed navedene dokaze.
Oštećeni J. D. je kazao da mu je optuženi komšija u selu B., da se poznaju
tridesetak godina i da do prije dvije godine nijesu bili u govoru a prije
dvije godine su se pomirili. Dalje je kazao da je dana 26.10.2012.godine u
jutarnjim časovima otišao do bazena sa vodom koji je zajednički seoski da
provjeri zbog čega prethodnog dana nijesu imali vode i došavši do bazena kojih
ima ukupno 6 stim što je jedan od tih bazena bazen optuženog vidio je da ni u
jednom bazenu nema vode i da je voda presušila osim što je vode bilo u bazenu
optuženog. U bazenu optuženog je bilo crijevo i voda je tekla pa je izvadio
crijevo i poturio ga pod bazen. Dalje je kazao da je negdje izmedju 16,30
časova do 17,00 časova cijepao drva iznad kuće a seoskim putem traktorom
naišao optuženi i dva do tri puta ga pitao da li je izvadio crijevo iz
njegovog bazena, nije htio ništa da mu odgovori znajući kakav je a onda mu
odgovorio "jesam, kad nema niko nek nemaš ni ti". Tada mu je optuženi počeo da
prijeti rekavši mu "jebem te skorela, ubiću te, prebiću te,završio si". Sve
ove riječi prijetnje optuženi mu je uputio dok se nalazio na traktoru na kome
je otvorio vrata. Sa optuženim na traktoru na prikolici bio je sin optuženog
N.. Oštećeni je tvrdio da je jasno čuo ove riječi prijetnje bez obzira što je
optuženom trktor bio upaljen jer je optuženi otvorio vrata od traktora i lično
mu se obratio prijeteći mu. Bio je udaljen od optuženog dva do tri metra. Sve
ovo je mogoa da čuje njegov otac S. koji je sa njim cijepao drva i bio udaljen
negdje 2m od njega a tu je bio i njegov brat D. na udaljenosti od oko 10m.
Kazao je i to da je kuća Ć. R. od mjesta gdje se oštećeni nalazio udaljena oko
50 do 60 m iznad puta a štala oko 30m a ožda i više.Oštećeni J. D. je kazao da
se od riječi prijetnje koje mu je uputio optuženi prepao i uplašio za svoj
život i život svoje porodice a jedan od razloga što se preplašio je i to što
je otac optuženog prije možda dvadeset i više godina u jednoj prodavnici u R.
ubio nekog momka L.. Optuženi je prije nekolko godina prijetio i njegovom
bratu. Rekao je ocu da pozove policiju. Istakao je da nije u govoru sa Ć. R. i
njegovom ženom kao i da je optuženi kritične prilike vikao.
Cijeneći iskaz svjedoka-oštećenog J. D.sud je stekao ubjedjenje da je oštećeni
bio krajnje istinit, jasan, ubjedljiv i nedvosmislen u svom kazivanju pa
njegov iskaz kao takav i prihvata.
Svjedok J. S. je kazao da je kritičnog dana sa sinom D. cijepao drva i da je
negdje oko 16,30 časova putem iznad njegove kuće traktorom naišao optuženi pa
kad je vidio njega i D. zaustavio je traktor ali ga nije gasio, otvorio je
vrata od traktora i nekolika puta pitao D. jeli izvadio šlauf iz bazena a D.
ćutao i kad je D. konačno rekao " jesam kad nema niko vodu nek nemaš ni ti"
optuženi je počeo da psuje i prijeti D. govoreći mu "jebem te skorela, ubiću
te, nestaće te, nema te više, prebiću te ". Bio je šokiran, stajao je i ćutao
i u jednom momentu rekao optuženom "ajde prolazi neću da se svadjam". Optuženi
je od njega i D. bio udaljen negdje do 3m kada je D. uputio riječi prijetnje.
Svjedok J. S. je kazao da je jasno čuo prijetnje optuženog i dodao da se kuća
Ć. R. nalazi na udaljenosti do 100m od puta a možda i više a da se štala
nalazi ispod kuće udaljena od puta nekih 50m. Tvrdio jeda kritičnog dana dok
je optuženi prijetio njegovom sinu nije vidio nikoga osim sina optuženog N.
koji je sjedio na prikolici traktora i svog sina D. koji je stajao iza kuće
udaljen od njega i D. oko desetak metara. Optuženi je njegovoj porodici
prijetio i prije nekoliko godina i protiv optuženog su podnosili dva puta
prijave. I svjedok S. je naveo da on i njegova porodica nijesu u govoru sa Ć.
R.i njegovom suprugom u nazad godinu ipo do dvije.
Svjedok J. S. je otac oštećenog ali bez obzira na tu činjenicu sud je stekao
ubjedjenje da je ovaj svjedok takodje bio istinit i nepristrasan u svom
kazivanju, da je posvjedočio samo ono što je kritične prilike lično vidio i
čuo i bez namjere da oteža položaj optuženog.
Optuženi tvrdi da mu je rodjak i komšija Ć. R. uveče nakon kritičnog dogadjaja
došao kući i rekao mu da je sve slušao jer se nalazio u blizini svoje štale
zajedno sa suprugom M. te da je čuo razgovor izmedju njega i oštećenog. On
nije vidio R. jer nije ni gledao iznad puta, te da je R. čija je štala
udaljena od puta negdje oko 50m mogao bolje da čuje od njega šta je njemu D.
rekao. Na ovu okolnost sud je saslušao svjedoka Ć.R. koji je kazao da živi u
selu B., da je sa J. S. i njegovom porodicom bliži komšija a i prijatelj jer
je S. sestra udata za njegovog rodjenog brata a kuća mu je udaljena oko 50 do
60m od S. i D. kuće. Dalje je kazao da je kritičnog dana oko 17,00 časova
nalazio se ispred svoje kuće jer je pošao da dotjera ovce i vidio je da je
optuženi naišao putem sa traktorom iznad kuće J. S., da je stao pored J. D.
koji je na putu presijecao drva dok je S. išao putem uz livadu prema njima.
Tada je čuo da je optuženi upitao D. "koji od vas je izmakao šlauf iz bazena"
a D. ćutao, svo vrijeme traktor optuženog je upaljen pa je V. ponovio isto
pitanje povišenim tonom misleći da ga D. nečuje zbog traktora koji je i dalje
radio i rekao D."ko mi je makao šlauf iz bazena, što nepričaš da nisi nijem" a
tada je D. rekao " ja sam ga izvadio" a na pitanje optuženog "što si ga
izvadio imaš li vode" a D. mu odgovorio "imam vode i drago mi je što sam ga
izvadio kad ne teče svakome nek ne teče ni tebe".Nakon toga je optuženi rekao
"ti mi komšija i stobom da komšilučim". Nakon toga optuženi je otišao sa
traktorom. Svjedok Ć. R. je tvrdio da optuženi nije prijetio J. D.niti mu
upućivao riječi "jebem te skorela, ubiću te, prebiću te, završio si". Dogadjaj
su posmatrali sin optuženog N. koji je bio na traktoru i brat oštećenog D.koji
se nalazio ispod svoje kuće. Iste večeri je otišao kod optuženog da sjedi i
ispričao mu da je sve čuo šta su jedan drugom govorili kritične prilike.Kazao
je da sa oštećenim i njegovom porodicom nije u govoru već godinu ipo do dvije
i da je ta zavada zbog stoke.
Cijeneći iskaz svjedoka Ć. R. sud je stekao ubedjenje da je ovaj svjedok bio
pristrasan u svom kazivanju da je ovakvim svojim iskazom htio da pomogne
optuženom koji mu je brat od strica kako bi optuženi izbjegao odgovornost za
počinjeno krivično djelo. Ovakav zaključak suda proizilazi iz činjenice da je
ovaj svjedok izjavio da je optuženi oštećenom kritične prilike prvo normalnim
tonom rekao "koji od vas je izmakao šlauf iz bazena" a nakon toga da je
povišenim tonom postavljao pitanja " ko mi je makao šlauf iz bazena što ne
pričaš, da nisi nijem" a na kraju "ti mi komšija i da stobom komšilučim" a sam
optuženi ne navodi da je oštećenom uputio sve ove riječi što upućuje na
zaključak da svjedok Ć.R. nije bio istinit u svom kazivanju. Svjedok Ć.R. se
sam ponudio optuženom da svjedoči navodeći da je čuo razgovor izmedju
optuženog i oštećenog a pri tom je sve to slušao sa rastojanja od 50 do 60m pa
je nelogično da je mogao da čuje sadržinu prvog pitanja optuženog za koje
pitanje navodi da ga je optuženi postavio normalnim tonom a pri tom se
optuženi nalazio u traktoru koji je bio u pogonu odnosno radio u mjestu. Pri
tom je sud imao u vidu da ovaj svjedok je brat od strica optuženog a da sa
oštećenim i porodicom oštećenog nije u govoru već oko dvije godine. Iz ovih
razloga sud nije prihvatio iskaz svjedoka Ć. R..
Dakle, jasnim,ubjedljivim i kategoričnim a po mišljenju suda i istinitim
iskazom oštećenog J. D.i nepristrasnim iskazom svjedoka J.S. na nesumnjiv
način je utvrdjeno da je optuženi Ć.V. dana 26.10.2012.godine oko 17,00 časova
u selu B. u P.oštećenom J. D. uputio riječi prijetnje "jebem te skorela, ubiću
te, prebiću te, završio si" a oštećeni je zbog ovih prijetnji koje je shvatio
ozbiljno imao osjećaj straha i ugroženosti zbog čega je dogadjaje prijavio
policiji. Optuženi Ć. je bio svjestan da navedenim riječima prijetnje ugrožava
sigurnost oštećenog, ali je u prkos tome navedene riječi prijetnje uputio
oštećenom,dakle djelovao je sa direktnim umišljajem i u ovim radnjama
optuženog Ć. V. stoje svi bitni elementi bića krivičnog djela ugrožavanje
sigurnosti iz čl.168 st.1 Krivičnog zakonika pa ga je sud kao umišljajnog
učinioca obzirom da je bio svjestan da na ovaj način ugrožava sigurnost
oštećenog oglasio krivim i osudio po zakonu.
Kako je sud u postupku utvrdio da je optuženi Ć. V. izvršio krivično djelo
ugrožavanje sigurnosti iz čl.168 st.1 Kz na štetu oštećenog J. D. kako je to
optuženom i stavljeno na teret javnom optužbom to ga je sud oglasio krivim i
osudio po zakonu a prilikom odlučivanja o vrsti i visini kazne sud je u smislu
čl. 42 KZ cijenio sve okolnosti koje utiču kako na vrstu tako i na visinu
kazne. Optuženi je porodičan čovjek, otac troje maloljetno djece, nezaposlen i
živi od poljoprivrede. Do sada nije osuđivan i ove okolnosti sud je uzeo kao
olakšavajuće okolnosti na strani optuženog pa je ovaj sud mišljenja da se i
novčanom kaznom koja je predvidjena za ovo krivično djelo može postići svrha
kažnjavanja i dovoljno uticati na optuženog da više ne vrši krivična djela pa
je sa ovih razloga sud optuženom izrekao novčanu kaznu u iznosu od 600,00 €
koja predstavlja minimum novčane kazne predvidjene za ovo krivično djelo
smatrajući da će se ovim iznosom novčane kazne koji je iznos visok i za
zaposlene ljude a ne za nezaposlene kao što je optuženi u cjelosti postići
svrha kažnjavanja.U smislu čl.39 Krivičnog Zakonika sud je odredio da optuženi
izrečenu novčanu kaznu plati u roku od 6.mjeseca po pravosnažnosti presude a
ovo obzirom da je nezaposlen i da izdržava troje maloljetno djece.
Shodno čl.226 i 229 ZKP-a sud je obavezao optuženog da na ime paušala plati
iznos od 27,50 € koji iznos je odmjeren obzirom na dužinu trajanja i složenost
krivičnog postupka te imovno stanje optuženog.
Imovinsko pravnog zahtjeva nije bilo.
OSNOVNI SUD U PLJEVLJIMA ,
Dana 14.12.2012.godine.
Zapisničar, S u d i j a,
Leković Zora Ljiljana Popović
PRAVNA POUKA:
Protiv ove presude dozvoljena je žalba u roku od 8.dana po
prijemu iste Višem sudu B. Polje, a preko ovog suda.
DOSTAVITI:
1 x ODT Pljevlja
1 x Optuženom