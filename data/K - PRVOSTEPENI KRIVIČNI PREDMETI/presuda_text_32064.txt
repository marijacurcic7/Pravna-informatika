HYPERLINK
"http://upload.wikimedia.org/wikipedia/commons/2/23/Coat_of_arms_of_Montenegro.svg"
K.br.58/12
U IME CRNE GORE
Osnovni sud u Pljevljima, kao prvostepeni krivični sud, po sudiji Ljiljani
Popović, uz sudjelovanje zapisničara Leković Zore, u krivičnom predmetu protiv
optuženog D. P. iz P., koga brani M. J., advokat iz P., zbog krivičnog djela
falsifikovanje isprave iz čl.412 st.2 u vezi st.1 Krivičnog zakonika, po
optužnom predlogu ODT Pljevlja Kt.br.303/10 od 04.02.2011.godine, nakon
održanog glavnog i javnog pretresa, u prisustvu zamjenika ODT Pljevlja Tomčić
Milivoja, optuženog D. P. i njegovog branioca advokata M. J., dana 19.06.2012.
godine, donio je i javno objavio
P R E S U D U
Optuženi DŽ. P., JMBG ......, od oca P. i majke D. rodjene Č., rodjen u P.
dana ........godine, sa prebivalištem u P. Ul.V. Dj., državljanin CG, oženjen,
otac 3 djece, privatnik, pismen, završio fakultet informatike, srednjeg
imovnog stanja, osudjivan presudom Osnovnog suda u Pljevljima K.br.154/09 od
07.02.2009.godine zbog krivičnog djela iz čl.239 st.1 KZ CG kažnjen novčanom
kaznom od 1.500,00 eura,
Na osnovu čl.373 st.1 tačka 2 Zakonika o krivičnom postupku
OSLOBADJA SE OD OPTUŽBE
Da je :
Neutvdjenog datuma tokom 2008.godine u mjestu K. B., opština N.V., R. S., od
Ć. L. kupio priključno teretno motorno vozilo - prikolicu nepoznate marke
broja šasije 3927 ne registrovanu nakon čega je prvom polovinom 2010.godine
tako neregistrovanu prikolicu zakačio na TMV marke "R." reg.oznake ..... i na
istu postavio registarske oznake ..... koje je ranije dobio od Ć. L. a koje
pripadaju drugom priključnom vozilu - dakle neistinitu javnu ispravu
upotrijebio kao pravu da bi dana 21.07.2010.godine u mjestu R., opština B.
navedeni skup vozila kojim je upravljao S. Z. iz P.bio kontrolisan od strane
saobraćajne policije iz B. i nakon uvida u saobraćajnu dozvolu broj 157
utvrdjeno je da postojeće registarske oznake na prikolici ..... ne pripadaju
tom priključnom vozilu nakon čega je prikolica sa navedenom saobraćajnom
dozvolom oduzeta,
čime bi izvršio krivično djelo falsifikovanje isprave iz čl.412 st.2 u vezi
st.1 Krivičnog Zakonika,
Jer u postupku nije dokazano da je optuženi izvršio krivično djelo koje mu je
stavljeno na teret.
Troškovi krivičnog postupka padaju na teret budžetskih sredstava.
O b r a z l o ž e nj e
Osnovno državno tužilaštvo iz Pljevalja optužnicom Kt.br.303/10 od 04.02.2011.
godine koju je na glavnom pretresu precizirao tako što je istu izmijenio u
optužni predlog optužilo je Dž. P.iz P. da je izvršio krivično djelo
falsifikovanje isprave iz čl.412 st.2 u vezi st.1 Krivičnog Zakonika a na
način, mjesto i vrijeme bliže opisano izrekom ove presude i u završnoj riječi
zamjenik ODT Pljevlja je predložio da sud optuženog oglasi krivim i osudi po
zakonu za izvršeno krivično djelo falsifikovanje isprave iz čl.412 st.2 u vezi
st.1 Krivičnog zakonika.
Optuženi Dž. P. u odbrani datoj u istrazi je naveo da je vlasnik firme "PNP"
DOO iz P. koja se bavi prometom drvnih sortimenata te da je prije dvije ipo do
tri godine od Ć. L. iz K. B. kupio dvije prikolice koje su obje bile
registrovane i na njima su se nalazile registarske oznake registracija za obje
prikolice isticala je za dva ili tri mjeseca i nakon isteka registracije obje
prikolice je odvezao u K. B. i Ć. L. produžio registraciju za obje prikolice.
Dalje je kazao da su oko 6 ili 7 mjeseci prikolice bile kod njega nakon čega
je jednu i to ovu oduzetu prikolicu prodao Ž. V. a zatim je u proljeće
2010.godine prodao J. D.. U maju mjesecu 2010.godine Ć. L. je produžio
registraciju i prikolice koja je i sad akod njega i koja je regularna i
prikolice koju je prodao J. D. i pošto jeregistracija na obje prikolice bila
istekla mjesec dana registarske oznake su zamijenjene a na prikolicu koja je
oduzeta i za koju je Ć. L. produžio registraciju u maju mjesecu 2010.godine Ć.
je postavio registarske oznake .... Optuženi Dž. je dalje kazao da kada je
prikolica oduzeta telefonom je razgovarao sa Ć. koji se iznenadio kada mu je
rekao da je prikolica oduzeta i rekao mu da je on prikolicu registrovao
zadnjih 12.godina. Dalje je kazao da je spornu prikolicu prodao J. D. kao i
TMV marke "R." reg. oznake ...... za iznos od 9.700,00 eura a J. mu nije
platio cijenu jer su se dogovorili da mu J. za cijelu cijenu odradjuje sa
kamionom i TMV marke "R." još uvijek se vodi na njegovu firmu a u maju mjesecu
2010.godine prikolicu koja je oduzeta Ć. L. je odvezao J. D. a Ć. produžio
registraciju prikolice i na istu psotavio reg.oznake ..... te da je on zajedno
sa J. u maju mjesecu 2010.godine prikolicu koja se nalazi kod njega odveza Ć.
za koju je Ć. produžio registraciju i za koju mu je predao saobraćajnu
dozvolu. Objasnio je da kad je on odvozio prikolice da se produži registracija
prikolice je ostavljao Ć.L. koji ih je odvozio na tehnički pregled i na
registraciju i kad se sve završi Ć. bi mu samo predao saobraćajne dozvole za
prikolice. Tvrdio je da je od prilike prije dvije godine od Ć. L. kupio dvije
prikolice koje je platio i koje su bile registrovane i Ć. mu nije rekao ni za
jednu prikolicu da je neregularna jer da je znao da prikolice nijesu uredno
registrovane iste nebi ni kupio. Nezna na koji način je Ć. registrovao
prikolicu koja je oduzeta a kad je kupio prikolicu ista je bila registrovana i
na njoj su bile druge registarske oznake a u maju mjesecu 2010.godine kada je
vršeno produženje registracije obzirom da je registracija bila istekla više od
mjesec dana morale su da se vrate stare registarske tablice i postavljene su
nove i to ..... i Ć. je maja mjeseca 2010.godine produžio registraciju za tu
prikolicu jer on sam nije mogao registrovati prikolicu bez Ć. L. niti je mogao
da podigne saobraćajne dozvole i tablice za prikolice jer se obje prikolice
vode na ime Ć.L.. Na glavnom pretresu ne priznajući izvršenje krivičnog djela
ni krivicu i ostajući pri odbrani iz istrage objasnio je da je kod Ć. kupio
dvije prikolice, obje registrovane i sjutri dan nakon što ih je kupio tovario
gradju za P. u N. V. i jedna prikolica je imala registarske oznake ....... a
druge ne može da se sjeti registarskog broja ali kući ima taj podatak. Sve do
maja 2010.godine sporna prikolica je nosila reg.table ....... a kad je u maju
2010.godine Ć. produžio registraciju zato što su bile istekle prethodne
tablice ova prikolica je dobila novi registarske broj ..... i u maju
2010.godine dokumentaciju za registraciju ove prikolice Ć. je nosio J. D..
Optuženi Dž. je kazao da ne može tačno da se sjeti u kom mjesecu 2008.godine
je ove dvije prikolice kupio od Ć. i ove prikolice su od momenta kupovine do
maja 2010.godine tri puta registrovane a taj treći put je bila ta registracija
te 2010.godine jer mu se čini da je januara ili februara 2008.godine kupio ove
prikolice od Ć. i spornoj prikolici je registracija isticala aprila ili maja
2008.godine pa je aprila ili maja 2008.godine odvezao gradju na K. B.,
istovario tu gradju i obje prikolice ostavio Ć. da ih registruje a Ć. ih isti
dan registrovao i predao mu saobraćajne dozvole za obje prikolice. Kada su
prikolice registrovane 2009.godine isto su obje prikolice odvezene u K.B. stim
što je jednu prikolicu odvezao on a drugu sada spornu prikolicu Ž. V. kome je
bio prodao tu prikolicu i opet je Ć. L. produžio registraciju za obje
prikolice i predao im saobraćajne dozvole a na spornoj prikolici i dalje
ostala ista registracija .... . Optuženi navodi da je poslije 7 do 8 mjeseci
spornu prikolicu kupio od Ž. V. pa je prikolica bila kod njega jedno 4 do 5
mjeseci a onda je on prodao J. D. sa registarskim tablama ...... iako je bila
istekla registracija J. je skinuo te tablice sa prikolice i maja 2010.godine
J.preko Ć. registruje spornu prikolicu koja dobija novi registarski broj ....
i saobraćajnu dozvolu a u momentu kad je policija u B. kontrolisala TMV
reg.br. ....... sa spornom prikolicom on nije bio vlasnik ni prikolice ni
kamiona jer je i prikolicu i kamion prodao J. ali nijesu bili izvršili prevod
ni kamiona ni prikolice stim što se prikolica i dalje vodila na Ć. L. a kamion
se vodio na njega te da je bio kod načelnika M. u N. V. i tražio evidenciju od
kada je na ovoj prikolici reg.br. ..... i do kada je važila a M. mu rekao da
mu to ne može dati privatno već to može samo službeno dostaviti. Svo vrijeme
toga dana kad je od Ć. kupio ove dvije prikolice sa njim je bio prisutan Ž. V.
i Ć. u tom momentu nije imao više no te dvije prikolice i sigurno su
registarske tablice ..... prilikom njegove kupovine od Ć. i svo vrijeme do
maja 2010.godine bile validene te da se ne radi o starim rashodovanim
tablicama. Optuženi je kazao da je lično on a prije nego što je kupio tu
prikolicu istu tu prikolicu u P. tovario jer je bio prodao gradju Ž.V. koji je
tu gradju tovario Ć. L. i ta prikolica je nosila reg.oznake ..... i to je bila
ta sporna prikolica. Na dvije godine prije nego što je kupio ovu prikolicu
otpremao je B. S. državnu gradju od Š. od Č. G. na tu prikolicu, znači bila je
u prometu, prije njega je vožena 5 godina. Spornu prikolicu je kupio 2005 ili
2006.godine i dva puta je registrovao i možda posle godinu ipo od kupovine
prodao je Ž. V. za istu cijenu od 5.600,00 €, i ova prikolica je 5 puta
registrovana od kad je on kupio, prva dva puta je registrovao on pa onda Ž. V.
pa B. S. i zadnji put J. D.. U istrazi je kazao da je prikolicu kupio prije
dvije do tri godine jer nije ni znao dok nije provjerio preko polisa koje su
bile kod B. S. sačuvane i dostavljene sudu u N. V..
Branilac optuženog u završnoj riječi analizirajući izvedene dokaze predložio
je da sud optuženog usled nedostatka dokaza oslobodi od optužbe i naknadi mu
troškove krivičnog postupka po pravosnažnosti presude.
Optuženi Dž.P. u završnoj riječi je usvojio odbranu svog branioca.
U dokaznom postupku sud je saslušao svjedoke J. D., Ž. V. i T. M., pročitao
iskaze svjedoka S.Z., Ć. L., B. S., O. B. i R.M., pročitao potvrdu o privemeno
oduzetim predmetima UP PJ Berane broj 03/2- sl/2010 od 22.07.2010.godine,
pročitao službenu zabilješku UP PJ Berane od 23.07.2010.godine sa
fotografijama priključnog vozila, izvršio uvid u fakturu A931222 PP A.- B. M.,
izvršio uvid u saobraćajnu dozvolu broj ... od 11.05.2010.godine izdatu od SUP
Nova Varoš,izvršio uvid u jedinstvenu carinsku ispravu C. P. od 16.10.2007.
godine, pročitao potvrdu Osnovnog suda u Prijepolju Ki.br.138/11 od
28.03.2012.godine i pročitao izvod iz KE za optuženog.
Nakon provedenog dokaznog postupka i ocjene izvedenih dokaza a pri tom
cijeneći odbranu optuženog Dž. P. sud nije mogao na pouzdan način utvrditi da
je optuženi izvršio krivično djelo falsifikovanje isprave iz čl.412 st.2 u
vezi st.1 Krivičnog zakonika kako mu se to javnom optužbom i stavlja na teret
pa ga je sud usled nedostatka dokaza a primjenom čl.373 st.1 tačka 2 Zkp-a
oslobodio od optužbe.
Ovakvu svoju odluku sud temelji na činjenicama koje proizilaze iz izvedenih
dokaza.
Naime,javna optužba stavlja na teret optuženom Dž. da je izvršio krivično
djelo falsifikovanje isprave iz čl.412 st.2 u vezi st.1 Krivičnog zakonika
tako što je neutvrdjenog datuma tokom 2008.godine u K. B. od Ć. L. kupio
priključno teretno motorno vozilo - prikolicu nepoznate marke i broja šasije
3927 ne registrovanu nakon čega je u prvoj polovini 2010.godine tu
neregistrovanu prikolicu zakačio na vozilo "R." reg.oznake ..... i na
prikolicu postavio registarske oznake ..... koje registrske oznake je ranije
dobio od Ć.L. i koje oznake pripadaju drugom priključnom vozilu a dana
21.07.2010. godine prilikom kontrole vozila kojim je upravljao S. Z. uvidom u
saobraćajnu dozvolu broj .... ovlašćeni policijski službenici UP PJ Berane
utvrdili da postojeće registarske oznake na prikolici ..... ne pripadaju tom
priključnom vozilu. Optuženi Dž. P. negira izvršenje krivičnog djela i krivicu
navodeći da je pored sporne prikolice od Ć.L. 2005 ili 2006.godine kupio još
jednu prikolicu, da su obje prikolice koje je kupio bile registrovane i na
njima se nalazile registarske oznake, da je nakon isteka registracije obje
prikolice odvezao u K. B. gdje im je Ć. produžio registraciju te da je spornu
prikolicu u proljeće 2010.godine prodao J. D. i pošto su registracije na obje
prikolice bile istekle mjesec dana registarske oznake su zamijenjene i spornoj
prikolici maja mjeseca 2010.godine registraciju je produžio Ć. L. i na istu
postavio registarske oznake ...... Ovu spornu prikolicu je Ć.odvezao J. i J.
je preko Ć. maja 2010.godine registrovao tu prikolicu. Tvrdio je da je znao da
je sporna prikolica neregularna i neregistrovana nebi je kupio a Ć. mu nije
rekao ni za jednu prikolicu da je neregistrovana. I prije nego što je kupio
spornu prikolicu od Ć., Ć.je sa tom spornom prikolicom dolazio u P. i vršio
utovar gradje i tada je prikolica imala registarske oznake ..... .
Radi utvrdjivanja osnovanosti javne optužbe kao i radi provjere odbrane
optuženog Dž. P. sud je izveo navedene dokaze.
Svjedok S. Z. koji je dana 20.07.2010.godine upravljao sa TMV "R." i
prikolicom kazao je da ga je J. D. zamolio da odveze utovar oble gradje iz P.
u R. i u povratku na ulazu u B. zaustavila ga je policija i kontrolisala pa je
policiji predao obje saobraćajne dozvole i policija kontrolisala priključno
vozilo gledajući broj šasije i policajci mu rekli da se broj šasije na
prikolici ne poklapa sa brojem u saobraćajanoj dozvoli, J. mu je rekao da je
vozilo kupio od Dž. P. a kazao je i to da mu nije poznato ko je registrovao
prikolicu niti ko je na istu postavio registarske oznake ..... Iskaz ovog
svjedoka sud prihvata kao istinit i nepristrasan i ovaj svjedok potvrdjuje da
broj šasije na prikolici koja je kontrolisana ne poklapa se sa brojem šasije u
saobraćajnoj dozvoli koja je za prikolicu izdata od SUP Nova Varoš i koju je
svjedok prilikom kontrole pokazao ovlašćenim policijskim službenicima iz B..
Svjedoci O. B. i R. M.policajci UP PJ Berane su posvjedočili da su dana
21.07.2010.godine prilikom redovne kontrole saobraćaja vršili kontrolu
saobraćaja u mjestu R. i zaustavili "T." P. registarskih oznake kojim je
upravljao S. Z., na vozilu je bila prikačena i prikolica i prilikom kontrole
su utvrdili da saobraćajna dozvola i registarske tablice pripadaju drugom
priključnom vozilu a ne onom na kom su bile postavljene a to su utvrdili tako
što brojevi šasije nijesu odgovarali onim podacima koji su se nalazili u
saobraćajnoj dozvoli. Registarske oznake prikolice bile su podudarne onim u
saobraćajnoj dozvoli i glasile su ..... Iskazi svjedoka O. i R. su po
mišljenju suda istiniti i ovi svjedoci su posvjedočili samo ono što im je kao
policajcima u vršenju kontrole saobraćaja prilikom kontrolisanja sporne
prikolice poznato a njihovi iskazi nijesu u suprotnosti ni sa iskazom svjedoka
S. koji je upravljao vozilom za koje je bila zakačena sporna prikolica
prilikom kontrole kao ni sa iskazom svjedoka J. koji je dok su svjedoci O. i
R. kontrolisali vozilo i prikolicu stigao na lice mjesta. Iz ovih razloga sud
u cjelosti prihvata i iskaze svjedoka O. i R..
Svjedok J. D. je kazao da je negdje u proljeće 2010.godine od D.P. kupio TMV
marke "R." reg.oznake ...... kao i priključno vozilo - prikolicu stim što su
se dogovorili da P. ne plaća cijenu za vozila već da tu cijenu odradi odnosno
dvije do tri godine Džakoviću vrši usluge prevoza sa vozilima. Priključnom
vozilu - prikolici je bila istekla registracija pa je nije preuzeo od Dž. već
je prikolica ostala kod Dž. dok se ne registruje a on Dž. dao 200,00 eura da
se prikolica registruje. Koliko se sjeća u maju mjesecu 2010.godine on i Dž.su
otišli u K.B. kod Ć. L.koji je registrovao dvije prikole i to jednu Dž. P. kao
i prikolicu koju je Dž. prodao njemu. Obje prikolice se vode na ime Ć. L. i
saobraćajne dozvole glase na njegovo ime i Ć. mu je predao saobraćajnu dozvolu
za prikolicu koju je kupio od Dž. a na prikolici je bila postavljena
reg.oznake ..... pa je prikolicu dovezao u P.. Dalje je kazao da je u julu
mjesecu 2010.godine imao ugovorenu turu za prevoz oble gradje iz P. do R.pa je
zamolio S. Z. da sa TMV "R." i prikolicom odveze gradju do R. pa je S. pristao
i krenuo za R. a vozilo se pokvarilo pa je on otišao u blizinu R.i otklonio
kvar a onda isporučili gradju u R.. Pri povratku u P. na ulazu u B. policija
je zaustavila S. i kontrolisala vozila i policajaci su njega i S. obavijestili
da se broj šasije na prikolici ne poklapa sa brojem u saobraćajnoj dozvoli.
Svjedok J. je dalje kazao da mu je poznato obzirom da poznaje Ć.L.dugo godina
da se Ć. bavi prepravljanjem kamiona i prikolica i prodajom istih i na
prikolici koju je on kupio od Dž. ne piše marka "I." ali ne može da se izjasni
jer nije gledao koje marke je prikolica koju je kupio od Dž. niti koji joj je
broj šasije ali zna da je ista korišćenja dvije godine prije nego što je on
kupio od Dž., da je vozio Ž. V. i Dž. vozači i prije registracije u maju
mjesecu 2010.godine na ovoj prikolici su bile rigistarke oznake ...... Ć.ga je
zvao da preuzme prikolicu iz B. što je i učinio i sad je prikolica u krugu
gatera Z.B.,ne koristi je jer je neregistrovana a misli da se više ne može ni
registrovati. Kazao je da misli da je optuženi prvi kupac odnosno da je
optuženi prvi kupio od Ć. spornu prikolicu ali da nezna tačno kad je kupljena
kao i da misli da je vožena u P. od 2007.godine.Iskaz svjedoka J. sud prihvata
kao jasan, nedvosmislen i nepristrasan.
Svjedok Ž.V. je izjavio da je vlasnik Autoprevozničkog preduzeća DOO "Ž." te
da poznaje optuženog kao i da je od prilike prije 3 do 4 godine bio prisutan u
K. B. kada je Dž. od Ć.L.kupio dvije šumske prikolice koje su obje bile
registrovane, imale registarske tablice i saobraćajne dozvole kao i polise
osiguranja te da je saobraćajnu dozvolu i polisu za prikolicu Dž. tada predao
Ć.. Svjedok Ž.je kazao da je bio prisutan i kad su vozači Dž. došli i zakačili
te prikolice za kamione i odvezli, te da se sjeća da je Dž. jednu prikolicu
platio 5.600,00 eura a drugu 6.700,00 eura. Ne može da se sjeti koje marke su
bile prikolice samo zna da nisu bile iste marke ali su bile šumske - namjenske
i jedna je bila na razvlačenje a druga sa šasijom. Nakon možda godinu dana on
je ovu prikolicu sa šasijom kupio od Dž. za 5.500,00 eura i vozio je nepunu
godinu dana i možda tri do četiri mjeseca nakon što je od Dž. kupio ovu
prikolicu išao je u K. B. kod Ć. da produži registraciju prikolice pa je
izvršen tehnički pregled prikolice i Ć. je registrovao u policiji iz razloga
što se on još uvijek vodio kao vlasnik prikolice. Svjedok Ž. dalje navodi da
je on kasnije tu prikolicu prodao Dž. a Dž. J. te da dok je on bio vlasnik
prikolice ista je najmanje dvadeset puta bila u S., prelazila je preko
graničnih prelaza i imala svu potrebnu dokumentaciju i ništa nije bilo sporno
na graničnim prelazima. Kada je Dž. ovu prikolicu kupio od Ć. i kada je on
kupio prikolicu od Dž. prikolica je imala registarske oznake ..... i te
tablice je imala 2.godine a onda je zbog proteka roka od mjesec dana od
registracije promijenila registarske oznake i svaki put prilikom registracije
dokumentaciju je u SUP Nova Varoš predavao Ć. jer je on bio vlasnik obje
prikolice pošto nije sačinjavan kupoprodajni ugovor niti su prikolice
prevodjene na njega i Dž.. Dalje je kazao da je on Dž. odveo kod Ć. radi
kupovine tih prikolica te da nije bilo pomena o tome da je neka prikolica bez
papira niti je Ć. Dž. kazao da prikolica nema papira niti je Dž.molio Ć. da mu
sa druge prikolice stavi registarske tablice. Ima jedno 5 godina kako je
optuženi od Ć. kupio tu spornu prikolicu i optuženi je kupio na možda godinu
ipo prije nego što je prodao njemu - svjedoku Ž. a inače mu je prikolica bila
poznata i od ranije jer prije nego što je optuženi tu prikolicu kupio od Ć.,
Ć.je sa svojim kamionom i tom prikolicom dolazio u P. i tovario gradju za
svoje potrebe. Svjedok Ž. je tvrdio da je Ć. prije nego što je prodao
prikolicu optuženom sa istom tom prikolicom dolazio i za svoje potrebe tovario
gradju kao i da on nije znao tu prikolicu nebi je ni kupio od optuženog a Ć.
L. je znao od ranije i to kao poštenog čovjeka i imao puno povjerenje u njega
i nikad nebi kupio prikolicu da nije znao da je optuženi kupio od L..
Svjedoci B. S.i T.M. su izjavili da poznaju optuženog te da su kod njega
radili i to svjedok B. od 2007.godine do oktobra 2010.godine a svjedok T.
prije od prilike 5 do 6 godina . Svjedok B.je kazao da mu je poznato da je Dž.
od L. Ć. iz K.B. kupio dvije prikolice i to jednu od prilike prije 5.godina
jer je bio prisutan sa Dž. kad je kupio tu prikolicu te da nezna koje marke je
ta prikolica bila, zna da je bila parkirana preko puta L. kuće i da su na njoj
bile registarske table .... i da je bila registrovana te da je L.optuženom dao
saobraćajnu dozvolu za tu prikolicu koju su prikačili za kamion i dovezli je
za P.. Pošto je ta prikolica stajala i pred njegovom kućom i bila korištena
zna i da je oduzeta stim što misli da je u vrijeme oduzimanja na njoj bile
table ..... Drugu prikolicu optuženi je kupio od Ć. prije od prilike dvije
godine i ta prikolica je i sada kod optuženog. Prva prikolica je bila
jeftinija od druge prikolice . Dva puta je spornu prikolicu vozio na tehnički
pregled u N. V. a L. je nosio dokumenta u policiju i izvršio registraciju a
prikolicu koja je prije dvije godine kupljena jedanput je vozio na tehnički
pregled i registraciju i opet je L.izvršio registraciju nakon obavljenog
tehničkog pregleda. Spornu prikolicu optuženi je prodavao V.Ž. i J. pa je
ponovo kupio u Ž.. Ć. nikad nije tražio da mu se vrate tablice sa te prikolice
niti je za vrijeme tehničkog pregleda tražio da se vrate tablice. Svjedok T.je
kazao da je kod optuženog radio kao vozač kamiona i kad je počeo kod njega da
radi optuženi je imao dvije prikolice koje je kako je čuo kupio na K.B. a
prikolica koja je bila zakačena za kamion koji je on vozio kod optuženog imala
je reg.oznake ..... ali nezna koje je marke bila uglavnom je imala saobraćajnu
dozvolu i sa tom prikolicom je više puta vozio gradju u S.. Kad je prestao da
radi kod Dž. radio je kod Ž. i to na istom kamionu i sa istom prikolicom i zna
da je jedanput B. Ć. vozio ovu prikolicu na registraciju. Svjedok T. navodi da
on nikad nije vozio na registraciju u N. V. spornu prikolicu. Nikad ni od koga
nije čuo da su tablice ..... sporne a jedanput je vidio Ć. i to kada je
odvezao kamion Ž. da ga popravi Ć.. Svjedok T. je dalje kazao da je u
2007.godini vozio kod Ž. V. i tada je ta sporna prikolica bila kod V. a prije
toga je radio kod optuženog i dok je radio kod optuženog Dž. sporna prikolica
je bila kod Dž. tako da je sa istim vozilom i sa istom prikolicom sa kojom je
radio kod optuženog radio i kod Ž.. Oktobra mjeseca 2007.godine dok je vozio
kod Ž. kamionom i spornom prikolicom vozio je gradju u S. i u U. u redovnoj
saobraćajnoj kontroli policija je posumnjala da je u pitanju pretovar gradje
pa je bilo vještačenje gradje i tada je policiji davao na uvid svu
dokumentaciju i za gradju i za vozilo i za prikolicu i ništa nije bilo sporno.
Prikolica je tada imala registarski broj ..... Kazao je i to da, da je ova
kontrola zbog navodnog pretovara bila kada je vozio gradju za S. zna po tome
što je samo jedanput vozio gradju za S.i to kada je radio kod Ž. V..
Cijeneći iskaze svjedoka B. i T. sud je stekao ubjedjenje da su ovi svjedoci
istinito i nepristrasno posvjedočili sve što im je poznato u vezi njegovog
rada kod optuženog kao i kod Ž. a gdje su vozili kamion i spornu prikolicu. Da
su istiniti navodi svjedoka T. da je 2007.godine vozio kamion i spornu
prikolicu kod Ž. V. potvrdjuje i jedinstvena carinska isprava C.P. od
16.10.2007.godine iz koje se vidi da je preduzeće "Ž."čiji je vlasnik svjedok
Ž.V.prodalo preduzeću "P." u N. V. odredjenu gradju koja je prevezena vozilom
reg.br. ....... i prikolicom a vozač tog vozila je T.M.. Iz ovoga se
zaključuje da su tačni navodi svjedoka T. kao i svjedoka Ž. da je on spornu
prikolicu sa registarskim brojem ..... posjedovao 2007.godine a da je istu
kupio od optuženog koji je na oko godinu ipo dana prije toga spornu prikolicu
kupio od Ć.L..Ovim su negirani navodi svjedoka Ć. L. da je spornu prikolicu
prodao optuženom Dž. februara mjeseca 2009.godine. Da je zaista Ć. prodao
optuženom spornu prikolicu februara 2009.godine onda tu prikolicu nebi mogao
2007. godine koristiti Ž. V. a koji je spornu prikolicu kupio od optuženog.
Svjedok Ć. L. kazao da živi u mjestu K. B. te da je prije od prilike jedno
desetak godina iz Š. uvezao jedno teretno motorno vozilo zajedno sa prikolicom
za to isto vozilo pa je vozilo carinio u B. M. a prikolicu nije carinio jer mu
nije trebala i ta prikolica je stajala kod njega svo vrijeme do 2008.godine
kada je Dž. P. prodao jednu registrovanu prikolicu i tu prikolicu koja nije
bila ocarinjena i nije bila registrovana. Kada je Dž. potjerao prikolice za P.
molio ga je da mu da jednu registarsku tablicu sa jedne druge prikolice da je
stavi na prikolicu koja nije bila registrovana niti ocarinjena da bi je samo
prevezao do P. uz obećanje da će tu registarsku tablicu odmah
vratiti.Udovoljio je Dž. i dao mu tu registarsku tablicu sa druge prikolice
koja nije bila ispravna i Dž. odvezao prikolicu za P. pa mu je posle toga više
puta tražio da vrati tablicu a Dž. govorio da će vratiti ali je nije vratio pa
je čuo da je u medjuvremenu policija oduzela i tu prikolicu i registarsku
tablicu. Svjedok Ć. je tvrdio da kada je optuženi kupio ovu spornu prikolicu
optuženom je rekao da je prikolica i neocarinjena i neregistrovana pa je sa
svoje jedne rashodovane prikolice marke "I." koja je bila uredno registrovana
dao registarske tablice Dž. kako bi Dž.prevezao prikolicu do P..Ovaj svjedok
je dalje kazao da je produžavao registraciju u N. V. za ovu svoju rashodovanu
prikolicu i ako su tablice bile kod P. a zadnji put kad je produžio
registraciju za svoju rashodovanu prikolicu P. mu je donio tablice koje mu je
bio dao i zato što je bilo prošlo 30 dana od isteka registracije prikolica je
dobila nove registarske tablice ....... pa je i te tablice dao P.. Prilikom
prodaje sporne prikolice Dž. nije dao dokumentaciju za prikolicu te da misli
da je prikolica bila marke "K.", nije bila marke "I.". Nezna kolika puta je
izvršena registracija sporne prikolice od kad je prodao Dž. i misli da je Dž.
dotjerao prikolicu i izvršio tehnički pregled koji se mora izvršiti prilikom
registracije te da je on izvršio registraciju a na tehničkom pregledu ljudi im
nijesu gledali broj šasije i zato je ova prikolica mogla da se registruje na
ime njegove rashodovane prikolice i svaki put je sporna prikolica registrovana
na njegovo ime i ima orginalnu dokumentaciju za prikolicu iz koje se može
vidjeti marka i tip prikolice koju je prodao Dž. i koja je oduzeta. Nemože da
se sjeti registarskog broja tablice koju je dao Dž. kad mu je prodao spornu
prikolicu i išao je u policiju u B. gdje je dao orginalnu dokumentaciju za ovu
prikolicu pa nakon što je policija kopirala tu dokumentaciju rekla mu je da
obavijesti ljude iz P. da dodju po prikolicu što je on i učinio i misli da je
zvao J. ali nezna šta je bilo sa prikolicom. Po Š.saobraćajnoj dozvoli broj
šasije ove prikolice je 3927.
Sud je cijenio iskaz svjedoka Ć. L. i stekao ubjedjenje da je ovaj svjedok
nije bio istinit u svom kazivanju već da je njegov iskaz smišljen u cilju
izbjegavanja eventualne krivične odgovornosti jer je ovaj svjedok od kada je
prodao spornu prikolicu Dž. 2005 ili 2006.godine a ne 2009.godine kako to
svjedok Ć. tvrdi svake godine vršio registraciju sporne prikolice obzirom da
se ona uprkos tome što je prodao Dž. i u prkos tome što je Dž. prodavao Ž. i
J. još uvijek vodila kao njegovo vlasništvo. Njegovi navodi da je sa
rashodovane prikolice skinuo registarske tablice i dao ih Dž. kako bi Dž.
dovezao tu prikolicu u P. kao i da je stalno tražio da mu optuženi Dž. vrati
te registarske tablice sud nije prihvatio ni kao istinite ni kao logične. Da
je bilo tako kako svjedok Ć. navodi a obzirom da se prikolica i dalje vodi na
njegovo ime te da on zna da registarske tablice nepripadaju prikolici koju je
prodao Dž. on je imao mogućnost da ako mu već Dž. ne vraća te tablice odbije
da vrši registraciju sporne prikolice i to upravo sa registarskim tablicama
koje navodno pripadaju nekoj drugoj prikolici.Po mišljenju suda registracijom
sporne prikolice svjedok Ć. je održavao optuženog Dž. u uvjerenju da sporne
registarske tablice pripadaju prikolici koju mu je prodao. Sud takodje nije
prihvatio navode svjedoka Ć. da je prilikom prodaje sporne prikolice rekao
optuženom da prikolica nije ni ocarinjena ni registrovana kao i da mu je
optuženi tražio da skine tablice sa druge prikolice. Ovo sa razloga što je
svjedok Ž. tvrdio da je bio prisutan kada je optuženi kupio dvije prikolice od
Ć.od kojih je jedna sporna, da su na spornoj prikolice bile postavljene
registarske tablice ..... a ovi navodi svjedoka Ž. kao i navodi odbrane
optuženog Dž. su istiniti i logični jer optuženi Dž. je spornu prikolicu kupio
kako bi prevozio gradju obzirom da se bavi prometom drvnih sortimenata a Ž. V.
je autoprevoznik i nije logično da oni na prikolicu svjesno stavljaju
registarske tablice koje pripadaju drugoj prikolici a pri tom je optuženi Dž.
platio 5.600,00 € a onda voze gradju tom prikolicom po C. G. i S. i rizikuju
da zbog toga im se prikolica oduzme.Iz svih ovih razloga ovaj sud nije mogao
prihvatiti iskaz svjedoka Ć..
Dakle, u postupku je nesumnjivo utvrdjeno da je optuženi Dž. spornu prikolicu
kupio od Ć.L.u periodu 2005. ili 2006.godine i platio je 5.600,00 €.Prikolica
je tada imala registarske tablice ...... Ta prikolica i sa istim registarskim
oznakama je bila prvo u vlasništvu optuženog Dž. pa onda je optuženi prodao Ž.
V. pa je onda opet Ž. prodao optuženom da bi je optuženi prodao J. D..Svake
godine prikolica je registrovana a registraciju u SUP-u Nova Varoš je vršio
svjedok Ć. tako što bi onaj ko dotjera prikolicu izvršio tehnički pregled a Ć.
u policiji vršio registraciju.U 2010.godini po isteku registracije zbog
proteka roka od mjesec dana sporna prikolica prilikom registracije koju opet u
policiji vrši Ć. inače bivši policajac i prikolica dobija novi registarski
broj i to ....., izdata je nova saobraćajna dozvola broj 157 u koju je upisan
broj šasije 760569 i prikolica i dalje učestvuje u saobraćaju.Prilikom
kontrole dana 21.07.2010. godine policajci PJ Berane su utvrdili da se
saobraćajna dozvola ne odnosi na prikolicu koju su kontrolisali niti se
poklapa broj šasije sa kontrolisane prikolice sa brojem šasije upisanim u
saobraćajnu dozvolu broj 157. To potvrdjuje i službena zabilješka UP PJ Berane
sačinjena prilikom kontrole gdje se sa fotografije jasno vidi da je na
kontrolisanoj prikolici broj šasije 3927 a ne onaj upisan u saobraćajnu
dozvolu.Registarske oznake ..... posle registracije u maju 2010.godine Ć. L.je
predao optuženom koje tablice je na prikolicu postavio optuženi Dž..
Optuženom Dž. P. se na teret stavlja izvršenje krivičnog djela falsifikovanje
isprave iz čl.412 st.2 u vezi st.1 Kz a naime, da je javnu ispravu registarske
tablice .... koje su neistinite upotrijebio kao prave tako što ih je postavio
na prikolicu koju je kupio od Ć. L. i sa tom prikolicom učestvovao u javnom
saobraćaju. Činjenica je da je optuženi Dž. registarske tablice ......
postavio na prikolicu koju je kupio od Ć. L.iz N. V. i činjenica je da ove
registarske tablice nepripadaju toj već nekoj drugoj prikolici.Krivično djelo
falsifikovanje isprave iz čl.412 st.2 u vezi st.1 Kz može se izvršiti samo sa
umišljajem odnosno da je izvršilac djela svjestan da javnu ispravu koja je
neistinita upotrebljava kao pravu i pri tom kod njega i postoji namjera da se
takva isprava upotrijebi.U postupku se nije moglo na pouzdan način utvrditi da
je optuženi Dž.P.znao i bio svjestan da je javna isprava - registarska tablica
.... lažna isprava odnosno neistinita isprava niti pak njegova namjera da
neistinitu ispravu upotrijebi kao pravu, dakle nije se mogao utvrditi umišljaj
na strani optuženog Dž. kao bitni elemenat krivičnog djela falsifikovanje
isprave iz čl.412 st.2 u vezi st.1 Kz koje mu se javnom optužbom stavlja na
teret pa ga je sud usled nedostatka dokaza a primjenom čl.373 st.1 tačka 2
ZKP-a oslobodio od optužbe kako je to bliže opisano izrekom ove presude.
Kako je sud optuženog Dž. P. oslobodio od optužbe to je u smislu čl.230 ZKP-a
odlučio da troškovi krivičnog postupka padaju na teret budžetskih sredstava o
kojima će shodno čl.227 ZKP-a biti odlučeno posebnim rješenjem.
OSNOVNI SUD U PLJEVLJIMA , dana 19.06.2012.godine .
Zapisničar, S u d i j a,
Leković Zora Ljiljana Popović
PRAVNA POUKA :
Protiv ove presude dozvoljena je žalba u roku od 8.dana po prijemu
iste Višem sudu B. Polje a preko ovog suda.
DOSTAVITI:
1 x ODT Pljevlja
1 x Optuženom
1 x Braniocu optuženog