HYPERLINK
"http://upload.wikimedia.org/wikipedia/commons/2/23/Coat_of_arms_of_Montenegro.svg"
K.br.186/12
U IME CRNE GORE
Osnovni sud u Pljevljima, kao prvostepeni krivični sud po sudiji Ljiljani
Popović, uz sudjelovanje zapisničara Zore Leković, u krivičnom predmetu protiv
optuženog M.S. iz P.,zbog krivičnog djela nedozvoljeno držanje oružja i
eksplozivnih materija iz čl.403 st.1 Krivičnog Zakonika a po optužnom predlogu
ODT Pljevlja Kt.br.316/12 od 10.12.2012. godine,nakon održanog glavnog i
javnog pretresa u prisustvu zamjenika ODT Pljevlja Tomčić Milivoja i optuženog
M. S., dana 19.12.2011.godine , donio je i javno objavio
P R E S U D U
Optuženi M. S., JMBG ....., od oca F. i majke Ž. rodjene T., rodjen u P. dana
.......godine, sa prebivalištem u P., Ul. I. M. , državljanin CG, neoženjen,
bez djece, nezaposlen, pismen, završio srednju školu, govori sprskohrvatski
jezik, razumije crnogorski jezik, lošeg imovnog stanja, neosudjivan.
K R I V J E
Što je :
Dana 29.11.2012.godine, u P. suprotno odredbi čl.10 i 10a Zakona o izmjenama i
dopunama Zakona o oružju ( Sl.list Crne Gore 20/2011), neovlašćeno držanje i
nosio vatreno oružje- pištolj marke "Crvena zastava" cal.7,65mm, fabričkog
broja 298414, sa okvirom i 6 metaka cal. 7,65mm na način što je u ranim
jutranjim časovima u ugostiteljskom objektu "Z." u P. pištolj držao za pojasom
gdje je isti pronadjen prilikom kontrole ovlašćenih policijskih službenika,
čime je izvršio krivično djelo nedozvoljeno držanje oružja i eksplozivnih
materija iz čl.403 st.1 Krivičnog zakonika,
pa mu sud na osnovu već citiranog zakonskog propisa te primjenom članova
4,5,13,15,32,36,42,52,53 i 54 Krivičnog zakonika te čl.226, 229 i 374 ZKP-a i
z r i č e
USLOVNU OSUDU
Sa kojom se optuženom M. S. utvrdjuje kazna zatvora u trajanju od 3
(tri)mjeseca i istovremeno odredjuje da se ista neće izvršiti ako optuženi u
roku od jedne godine dana ne izvrši novo krivično djelo.
Optuženi je dužni platiti ovom sudu na ime paušala iznos od 27,50 eura,
a ovo u roku od 15.dana po pravosnažnosti presude, pod prijetnjom prinudnog
izvršenja.
O b r a z l o ž e nj e
Osnovno državno tužilaštvo u P., optužnim predlogom Kt.br.316/12 od
10.12.2012.godine, optužilo je M. S. iz Pl., da je izvršio krivično djelo
nedozvoljeno držanje oružja i ekpslozivnih materija iz čl.403 st.1 Krivičnog
Zakonika CG a na način, mjesto i vrijeme bliže opisano izrekom ove presude. U
završnoj riječi zamjenik ODT Pljevlja ostajući pri optužnom predlogu,
predložio je da sud optužnog oglasi krivim i osudi po zakonu.
Optuženi M.S.je na glavnom pretresu priznao izvršenje krivičnog djela i
krivicu navodeći da su svi navodi optužnog predloga tačni jer je tačno da je
kritične prilike dok je bio u lokalu "Z." imao za pojasom pištolj marke "C.z."
a to je pištoj koji je našao prilikom trčanja i nije prijavio policiji da je
našao pištolj niti je isti predao policiji a ni sam nezna što je ponio
pištolj, cijeli dan je pio i kad ga je policija kontrolisala u lokalu našla je
taj pištolj kod njega i oduzela ga i vjerovatno mu izdala potvrdu o
privremenom oduzimanju ali on istu nije ni pogledao niti zna gdje je. Nema
dozvolu za držanje oružja. Žao mu je što se to desilo. U završnoj riječi
odluku o krivici i kazni ostavio je na ocjenu sudu.
U dokaznom postupku sud je pročitao potvrdu o privremeno oduzetim predmetima
UP PJ Pljevlja broj 02-240/12-11848/8 od 29.11.2012.godine i pročitao izvod iz
KE za optuženog.
Nakon provedenog dokaznog postupka i ocjene izvedenih dokaza a pri tom
cijeneći priznanje optuženog M. S. ovaj sud je utvrdio činjenično stanje bliže
opisano izrekom ove presude.
Naime, javna optužba stavlja na teret optuženom M. S. da je izvršio krivično
djelo nedozvoljeno držanje oružja i eksplozivnih materija iz čl.403 st.1
Krivičnog zakonika tako što je dana 29.11.2012.godine suprotno odredbi čl.10 i
10a Zakona o izmjenama i dopunama Zakona o oružju neovlašćeno držao i nosio
pištolj marke "C. z." kalibra 7,65 mm i fabričkog broja 298414 sa okvirom i 6
komada metaka kalibra 7,65 mm, da je prilikom kontrole od strane ovlašćenih
službenika policije u "Z." taj pištolj pronadjen kod optuženog.Optuženi
priznaje izvršenje krivičnog djela i krivicu navodeći da je tačno da je
kritične prilike imao za pojasom pištolj marke "C. z." koji je našao na
trčanju kao i da nema dozvolu za držanje oružja. Pištolj mu je oduzet.
Priznanje optuženog M.S. je jasno, potpuno i nedvosmisleno a kao takvo
potvrdjeno i potvrdom o privremeno oduzetim predmetima UP PJ Pljevlja od
29.11.2012. godine.
Jasnim i potpunim priznanjem optuženog M. te potvrdom o privremeno oduzetim
predmetima UP PJ Pljevlja od 29.11.2012.godine u postupku nesumnjivo je
utvrdjeno da je optuženi M. S. dana 29.10.2012.godine u jutarnjim časovima
držao i nosio pištolj marke "C. z." sa okvirom i 6 metaka kalibra 7,65 mm, da
nema dozvolu za držanje oružja i taj pištolj i metke su policajci pronašli kod
njega u lokalu "Z." prilikom kontrole. Dakle, optuženi nema dozvolu za držanje
oružja a nošenje oružja je zabranjeno, to su opšte poznate činjenice koje je
optuženi znao i morao znati ali je uprkos tome držao oružje bez dozvole i isto
iako je zabranjeno nosio a sve ovo suprotno čl.10 i 10a Zakona o izmjenama i
dopunama Zakona o oružju ("Sl.list CG br.20/11 od 15.04.2011.godine")i u ovim
radnjama optuženog M.S. stiču se svi bitni elementi bića krivičnog djela
nedozvoljeno držanje oružja i eksplozivnih materija iz čl.403 st.1 KZ koje
djelo je optuženi izvršio sa direktnim umišljajem pa ga je sud kao umišljajnog
učinioca oglasio krivim i osudio po zakonu.
Prilikom odlučivanja o vrsti i visini kazne sud je cijenio sve okolnosti
propisane čl.42 Kz a u okviru opšte svrhe krivičnih sankcija sud je shodno
čl.52 Kz cijenio i svrhu uslovne osude. Optuženi je priznao izvršenje
krivičnog djela i krivicu, nezaposlen je, neoženjen.Do sada za svojih
50.godina nije dolazio u sukob sa zakonom što je utvrdjeno iz izvoda iz KE što
upućuje na zaključak da se ne radi o osobi sklonoj vršenju krivičnih djela.
Ove činjenice su uzete kao olakšavajuće okolnosti na strani optuženog pa mu je
sud utvrdio kaznu zatvora u trajanju od 3 (tri)mjeseca istovremeno odredjujući
da se ista neće izvršiti ako optuženi u roku od jedne godine ne izvrši novo
krivično djelo smatrajući da će se i samim upozorenjem uz prijetnju kaznom
imajući u vidu dosadašnji neporočni život optuženog dovoljno uticati na ovog
optuženog da više ne vrši krivična djela i tako postići svrha kažnjavanja
Zakonom predvidjena.
Odluka suda da optuženi plati na ime paušala iznos od 27,50 eura koji iznos je
odmjeren obzirom na dužinu trajanja i složenost krivičnog postupka te imovno
stanje optuženog zasniva se na čl.226 i 229 ZKP-a .
OSNOVNI SUD U PLJEVLJIMA, dana 19.12.2012.godine.
Zapisničar, S u d i j a,
Zora Leković Ljiljana Popović
PRAVNA POUKA:
Protiv ove presude dozvoljena je žalba u roku od 8.dana po prijemu
iste Višem sudu B. Polje, a preko ovog suda.
DOSTAVITI:
1 x ODT Pljevlja
1 x Optuženom