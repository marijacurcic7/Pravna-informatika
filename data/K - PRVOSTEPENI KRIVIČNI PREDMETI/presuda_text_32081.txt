K.br.220/11
U IME CRNE GORE
Osnovni sud u Pljevljima, kao prvostpeni krivični sud po sudiji Branku
Pejoviću uz sudjelovanje zapisničara Djondović Milenke u krivičnom predmetu
protiv okrivljene A. Lj. iz P., koju brani advokat N. Z. iz P., zbog krivičnog
djela nesavestan rad u službi iz čl.417. Krivičnog zakonika po optužnom
prelogu oštećenog kao tužioca NVO "A." iz P. koje zastupa A. Š. iz istog
mjesta podnijetog dana 08.11.2011. godine, nakon održanog glavnog i javnog
pretresa u prisustvu zastupnika oštećenog kao tužioca A. Š., okrivljene i
njenog branioca, dana 30.04.2013. godine, donio je i javno objavio
P R E S U D U
Okrivljena A. LJ., JMBG .... od oca J. i majke S. rodjena P., rodjena ....
godine u D., državljanka CG, udata, majka četvoro djece, pismena, završila
fakultet političkih nauka, zaposlena u Z. za zapošljavanje CG u P., na radnom
mjestu savjetnika direktora Z. za zapošljavanje, srednjeg imovnog stanja, živi
od zarade u iznosu od 580,00 eura, govori crnogorskim jezikom, ranije ne
osudjivana.
Na osnovu člana 373. st.1. tačka 2. ZKP CG
OSLOBADJA SE OD OPTUŽBE
Da je:
kao direktor B. rada P. dana 30.06.2008. godine sačinila propratni akt zaveden
pod brojem 2205-321 kojim je navodno Z. za zapošljavanje Crne Gore - S. za
zapošljavanje P. proslijedila ugovore za STZR "K." iz P. na dalji postupak, a
da je orginal ugovore kao i ostalu dokumentaciju poništila ili sklonila iz
samo njoj poznatih razloga,
čime bi izvršila krivično djelo nesavjestan rad u službi iz čl.417. Krivičnog
zakonika,
jer nije dokazano da je okrivljena izvršila krivično djelo koje joj se stavlja
na teret.
Troškovi krivičnog postupka padaju na teret budžetskih sredstava ovog suda.
-2-
O b r a z l o ž e n j e
Zastupnik oštećene NVO "A." iz P. A. Š. je u zakonskom roku podnio Osnovnom
sudu Pljevlja optužni predlog dana 08.11.2011. godine protiv okrivljene A. Lj.
iz P. predstavljajući da je ista izvršila krivično djelo nesavjestan rad u
službi iz čl.417. Krivičnog zakonika na način mjesto i vrijeme kako je to
bliže opisano u izreci ove presude.
U završnoj riječi zastupnik oštećenog kao tužioca je istakao da ostaje pri
podnesenom optužnom predlugu protiv okrivljene, pa je na kraju predložio da
sud okrivljenu oglasi krivom i osudi po zakonu.
Okrivljena A. Lj. u svoju odbranu na glavnom pretresu od dana 27.12.2012.
godine je istakla da je bila direktor B. rada P. od 1993. godine pa sve do 10.
marta 2011. godine. Ona je kao direktor B. rada P. sa zastupnikom oštećene Š.
A. zaključila ugovor o obuci nezaposlenih lica sa evidencije za nezaposlene, a
za potrebe poslodavca SZTR "K." iz P. Ta obuka nije završena po predvidjenim
procedurama koje primjenjuje u svom radu Z. za z. Znači obuka je trebala da se
završi po planu na način da nakon isteka 3 mjeseca kandidati koji uspješno
završe obuku polažu završni ispit. Obzirom da su kandidati u periodu trajanja
obuke napuštali obuku koja nikada nije dovedena do kraja, a razlog je to što
je poslodavac saopštavao kandidatima da će njihova plata nakon zasnivanja
radnog odnosa biti 100,00 eura, da će vršiti lično prodaju artikala koji budu
proizvdeni i da će ići u nabavku robe sa poslodavcem, u čemu su kandidati bili
nezadovoljni. Napominje da se ta obuka odnosila na obuku za krojače i sito
štampu na tkaninama. Znači nakon završenih ovih procedura poslodavac je bio
dužan da kandidate primi u stalni radni odnos i da se nakon toga izvrši
isplata cjelokupnog potraživanja izvodjaču obuke od strane Z. za zapošljavanje
Crne Gore i to na način da se ugovor sačini u B.rada u P., a da saglasnost na
realizaciju ovog ugovora da Upravni odbor Z. za zapošlajvanje Crne Gore u P.
Obzirom da je ona kao direktor B. rada P. i njeni saradnici imala dugogodišnje
iskustvo na ovim poslovima sa više poslodavaca u P. i na Ž. nije se nikada
desilo da se napravi bilo kakav propust od strane nje i njenih saradnika do
obuke sa SZTR "K.". Naime, A. Š. u vidu predpostavki navoodi da je ona samo
proslijedila propratno pismo u Podgoricu, a da je fizički zadržala ugovore te
da mu ta obuka iz tih razloga nije isplaćena. Naime, okrivljena apsolutno
osporava takve tvrdnje obzirom da na jasan način postoji primjena
kancelarijskog poslovanja tako što je ona potpisala propratni akt, a svi
ugovori idu u prilogu propratnog akta, zašta je zadužen arhivar u službi Biroa
rada. Dakle, ona je uz propratni akt poslala i ugovore. O tome ima i svjedoke
koji se mogu saslušati, a to su arhivar Ćaćić Gorica i sekretarica B.V. preko
koje funkcioniše pošta unutar službe. Nakon toga zastupnik oštećenog A. Š. je
vršio pritisak na sve državne institucije i neopravdano pokušavao da stavi
ljagu na nju lično i nije štedio ni njenu porodicu. Na osnovu pritisaka na
direktora Z. za zapošljavanje, predsednika Upravnog odbora Z. za zapošljavanje
N. D. i ministra S. N. on je uspio da van sudskim poravnjanjem naplati
6.000,00 eura na račun Z. zapošljavanja na osnovu date obuke koja nikada nije
okončana. Nju je Š. proglasio glavnim krivcem samim tim što je osporila
nezakonite isplate ne samo ove nego i druge isplate.
U završnoj riječi branilac okrivljene je istakla da nakon završenog dokaznog
postupka se može zaključiti da oštećena pod ovakvim nazivom nema legitimitet
oštećne, a sama okrivljena ističe da je profesionalno obavljala svoj posao i
da je zastupnik oštećene kod njih bio samo klijent kao i svi ostali.
U dokaznom postupku sud je saslušao zastupnika oštećene NVO "A." Š. A.,
saslušao svjedoke Ć. G., B.V. i Ć. S., pročitao propratni akt koji je sačinila
okrivljena, a koji je zaveden od strane B. rada P. pod brojem 2205-321 od
30.06.2008. godine, pročitao propratni akt B. rada P. br. 2205-337 od
07.07.2008. godine koji je sačinila okrivljena, izvršio uvid u rješenje Z. za
zapošljavanje CG br. 05-1579/2 od 21.03.2013. godine, izvršio uvid u dopis
okrivljene Z. za zapošljavanje CG br. 2205-71 od 28.02.2011. godine, izvršio
uvid u dopis okrivljene Z.za
-3-
zapošljavanje CG br. 2205-190 od 04.01.2010. godine, izvršio uvid u dopis M.
unutrašnjih poslova Podgorica br. 05-051/13-4373/1 od 15.02.2013. godine, a
zaprimljen u ovom sudu dana 26.02.2013. godine, izvršio uvid u akt Z. za
zapošljavanje CG br. 02-480 od 30.01.2013. godine, izvršio uvid u izvještaj
radne grupe i zapisnik sa sastanka radne grupe od dana 21.10.2011. godine,
izvršio uvid u djelovodnik i knjigu pošte B. rada P. za 2008. godinu i
pročitao izvještaj iz KE za okrivljenu.
Nakon provedenog dokaznog postupka i nakon ocjene svih izvedenih dokaza kako
skupa tako i pojedinačno i u njihovoj medjusobnoj povezanosti jednog sa drugim
sud je mišljenja da izvedeni dokazi na glavnom pretresu ne pružaju dovoljno
činjeničnog osnova za utvrdjivanje krivice okrivljene za krivično djelo koje
joj se stavlja na teret optužnim predlogom oštećenog kao tužioca, pa je sud
okrivljenu iz tog razloga i oslobodio od optužbe.
Naime, zastupnik oštećene NVO "A." A. Š. na glavnom pretresu je istakao da
živi u P. pa je 2003. godine osnovao NVO "A." iz P., a to je udruženje mladih
u P. što se može vidjeti i sa pečata gdje je on osnivač i vlasnik te nevladine
organizacije. U junu mjesecu 2012. godine po novom zakonu izmijenjen je Statut
te nevladine organizacije odnosno uskladjen je prema Zakonu o nevladinim
organizacijama. Tvrdi da sporni ugovori nisu poslati na realciju iz P. za P.
pa iz tog razloga njemu nije ni isplaćena naknada za tu obuku koju je izvršio
sa nezaposlenim licima Biroa rada. Nakon toga uložio je tužbu kod ovog Suda
upravo iz tih razloga kako bi bio isplaćen za izvršenu obuku, medjutim,
direktor Z. za zapošljavanje Z. J. je obavio par razgovora i lično sa njim i
odlučili su da postignu vansudsko poravnjanje gdje su se dogovorili da Z. za
zapošljavanje Crne Gore njemu isplati naknadu za tu obuku pa mu je isplaćeno
6.000,00 eura. Dalje ističe da odgovorno tvrdi da je neko u B. rada u P. da li
okrivljena ili neko drugo lice zadržalo - sklonilo ugovore koji su trebalo
biti poslati Z. za zapošljavanje Crne Gore. Dalje ističe da mu je poznato da
postoji u B. rada P. propratni akt sa brojem, potpisom okrivljene i pečatom B.
rada da se navodno šalju ugovori u Z. za zapošljavanje, medjutim, tvrdi, a što
je i evidentno da ti ugovori nikada nisu stigli u Z. za zapošljavanje. Takodje
objašnjava da ako su ti ugovori poslati mora postajati u knjizi pošte da je
upisano da su poslati. Posebno ističe da se u knjizi pošte B. rada Pljevlja
provjeri da li postoji zavedeno da su ugovori poslati dana 30.06.2008. godine
kako stoji u propratnom aktu.
Okrivljena je osvrćući se na navode oštećenog istakla da je nakada pošta koju
je potrebno dostaviti u Z. za zapošljavanje Crne Gore u Podgorici da je ista
slata fizički preko njinih službenika koji su imali nekakve obaveze u
Podgorici, pa je pošta često dostavljana na takav način, a ne preko P. Crne
Gore. Ističe da se ne može sjetiti konkretno na koji način su poslati ovi
ugovori da li fizički ili preko P. Crne Gore. Okrivljena je takodje istakla da
se često desi da negdje pošta od arhive Z. za zapošljavanje do odredišta se
zagubi, ali tvrdi da to nikada niko ne uradi zlonamjerno već se to desi
slučajno bez krajnje namjere. Okrivljena je predložila da se u tom smislu
izvrši provjera da li su ti ugovori ikada dostavljeni Z. za zapošljavanje Crne
Gore pošto oštećeni tvrdi da isti nisu nikada dostavljani već su sklonjeni, te
da se u dopunu dokaznog postupka saslušaju radnici B. rada P. Ć. S., Ć. G. i
B. V.
Sud je u cjelosti odbacio iskaz zastupnika oštećene smatrajući da je zastupnik
oštećene proizvoljno iznio činjenice, a sam u svom iskazu ističe da je sa Z.
za zapošljavanje Crne Gore kod ovog suda zaključio poravnjanje te da mu je na
ime obuke po tom poslu na koji je glasio ugovor isplaćeno 6.000,00 eura, što
znači da zastupnik oštećene niučemu nije oštećen već da je naplatio svoje
potraživanje .
Svjedok Ć. S. je istakao da je zaposlen kao direktor B. rada P. i na tom
radnom mjestu radio od marta mjeseca 2011. godine, a raniji direktor B. rada
bila je okrivljena. Do marta 2011. godine radio je takodje u B. rada na mjestu
višeg savjetnika za zapošljavanje. Iz priče mu je poznato da je NVO "A." iz P.
vršila obuku nezaposlenih lica koji su bili na evidenciji nezaposlenih lica
kod njihovog B., a takodje je koroz posao o tome saznao koji je obavljao. Ne
može da se sjeti šta je sve plaćeno, a šta nije od strane B. rada NVO "A." iz
P. za učinjene obuke nezaposlenih lica, medjutim, kroz priču je saznao da su
neki ugovori izgubljeni i da nisu stigli na odrdište, tačnije u Z. za
zapošljavanje Crne Gore. Od kada je on direktor pošta koje je naslovljena na
Z. za zapošljavanje Crne Gore u P. šalje se preko P. Crne Gore, medjutim,
dešava se da se pošta dostavlja i lično, a kada se dostavlja lično onda tu
poštu nosi on u Podgoricu. Koliko zna arhivski radnik uvijek evidentira poštu
i koju on nosi u Podgoricu i obavezno evidentira poštu koja ide preko P. Crne
Gore i on za poštu koju nosi lično za Podgoricu uvijek potpiše u njigu pošte
da je primio poštu od arhivara i da je istu ponio u Podgoricu. Nije siguran da
je baš uradio svaki put tako, ali uglavno tako se dešava, ali je sasvim
siguran da je svaki put to evidentirao kod sebe u svoj rokovnik. Nije siguran
šta se sve upisuje u djelovodnu knjigu jer nije bliže upoznat sa time. Ističe
da nezna kada je uvedena praksa ličnog evidentiranja nošenja pošiljki. Posebno
ističe da se sjeća da su pošiljke nošene lično u Podgoricu pošto je bila
obimna dokumentacija, ali nezna da li je od te dokumentacije znalo nešto da se
izgubi - zaturi možda nije, a moža i jeste nije sasvim siguran. Objašnjava i
to da je nekada nosio tu poštu, ali je istu uvijek ostavljao u arhivu Zavoda
za zapošljavanje. Ne isključuje mogućnost da se ta pošta mogla ostaviti i kod
sekretarice direktora Zavoda ili portira.
Sud je samo djelimično prihvatio iskaz ovog svjedoka smatrajući da je svjedok
htio da se svrsta na stranu oštećenog svojim iskazom.
Svjedokinja Ć. G. je istakla da je zaposlena u B. rada P. na radnom mjestu
referenta za admistrativne poslove, a istovremeno je i arhivar. Što se tiče
pošte sva pošta koja se odašilje i koja se prima u B. ide preko arhive,
medjutim, ponekad se dešava da zbog hitnosti ili vremena kada nisu imali
markice Crvnog krsta poštu iz njihovog B. u P. slali su često lično i tada se
pošta zapakuje u kovertu i neko od radnika kada podje tu poštu ponese i preda
u centralu u republički Z. za zapošljavanje i da li se tada pošta tamo predaje
u arhivu ili na prijavnicu ona nije nikada nosila tu poštu pa nezna kako se
predaje. Takodje, ističe da što se tiče ugovora ili neke druge pošte da je
moguće istu poštu poslati takodje neposredno. Ta pošta koja se nosi lično ona
se prvo zavede u djelovodnik koji stoji kod nje u arhivu, pa se onda ona
odnese lično, a ona pošta koja ide preko P. Crne Gore uvodi se u knjigu pošte
pošto ima posebna knjiga za poštu. Poznato joj je da što se tiče ugovora koji
su dostavljeni u njihov B. rada od strane STR "K. ." realizaciju u njihov
republički Z. za zapošljavanje desilo se da ta pošta nije tada stigla odnosno
ti ugovori nisu stigli na odredište, a misli da su upravo isti poslati
neposredno, pa se deslo najvjerovatnije da ti ugovori od nekog lica iz
republičkog Z. za zapošlajvanje ili od lica koje je odnijelo odavde poštu da
isti ugvori nisu stigli na odredište. Koliko je njoj poznato ti ugovori su
naknadno poslati i došlo je do realizacije istih. Ističe da netvrdi da se ti
ugovori šalju pod istim brojem pod kojim su ranije poslati. Dalje, ističe da
nezna da li su ti ugovori kada su ponovo poslati ponovo zavedeni u djelovodnik
dok nebi pogledala u djelovodnik koji se nalazi u arhivi, a ovakva praksa
nošenja pošte od kada ona radi je da se može nositi i lično i bila je takva
praksa i prije nego što je ona počela da radi. Takodje, ističe da kada neki
njihov radnik nosi poštu u Podgoricu nepravi se nikakav revers koji bi
svjedočio o tome da je njemu uručena ta pošta na nošenje. Dalje ističe da zna
da njoj direktor naredi da tu poštu dadne tom licu, ona tako i postupi.
Konkretno nezna koje nosio sporne ugovore u republički Z. za zapošljavanje,
ali zna da se desilo nekoliko puta da se pošalje pošta iz njihovog B. rada
koja ide preko knjige, dakle preko P. P. da ista nestigne na odredište pa se
onda ista pošta ponovo šalje i takvo slanje ni na jedan ni na drugi način,
dakle ni poštom ni neposredno nikada nije siguran. Poznat joj je slučaj da se
nekolko puta pošta izgubila, a poslata je preko Pošte Crne Gore i ista nije
pronadjena već su istu obnovili i ponovo poslali.
Svjedokinja B. V. je istakla da je zaposlena u B. rada P. i radi već 11 godina
na radnom mjestu tehničkog sekretara, a na tom radnom mjestu je radila i u
vrijeme dok je okrivljena bila direktor B. rada. Tehnički sekretar je prva
osoba koja pomaže direktoru B., što se tiče pošte, otpreme, prijema pošte jer
kada pošta dodje direktor istu otvori, pregleda i nakon toga ona tu poštu
raznosi po kancelarijama gdje je kome potrebno. Isto tako kada se vrši otprema
pošte iz B. rada
-5-
direktor B. sačini propratne akte, potpiše, a ona nakon toga nosi tu poštu do
arhive gdje se zavodi, a dalje šalje nekada lično, a nekada i preko PTT. Kako
ranije tako i danas poštu koja je naslovljena na Z. za zapošljavanje Crne Gore
nose lično, pa je ona više puta takvu poštu nosila direktno u Z. za
zapošljavanje CG jer je često imala sastanke pošto je bila član sindikata.
Kada odnese poštu čestu ju je ostavljala na portirnici Z. za zapošljavanje, a
onda radnik koji radi na portirnici istu poštu odnese do arhive, a nekada je
ona lično tu poštu nosila direktno u arhivu. Napominje da je njoj bilo
jednostavnije da ostavi poštu na portirnici jer je arhiva u sasvim drugoj
zgradi pa joj je to bilo malo teže. Posebno napominje da se dešavalo da se
pošta zagubi kada su istu slali preko P. CG, a tada istu pošto je zavode kroz
knjigu pošte i kada se zagubi preko potražnice istu potražuju. Ističe da
direktor daje nalog da se pošta nosi ručno u Z. za zapošljavanje Crne Gore.
Koliko je njoj poznato osoba koja nosi poštu nepotpisuje nikakv revers jer
niko ni u koga u kolektivu ne smunja. To lice koje je predalo poštu kasnije
saopštava direktoru da je predalo tu poštu. Objašnjava da se gubljenje pošte
dešavalo više puta, a konkretno se sjeća da su se zagubili ugovori za
pripravnike pa su morali da obnove ugovore i da ih ponovo pošalju. Svjedokinja
takodje ističe da propratni akt koji se pošalje sadrži rečenicu u kojoj se
kaže da se u prilogu tog propratnog akta šalje nešto što treba da se pošalje,
dakle, propratni akt uvijek sadrži nekakav prilog uz sebe.
Su dje u cjelosti prihvatio iskaze obje saslušanje svjedokinje i iz njihovih
iskaza se saznaje da se pojedina pošta prilikom slanja znala da izgubi, a koja
je slata preko PTT Crne Gore ili je lično nošenja u Z. za zapošljavanje Crne
Gore.
Iz propratnog akta B. rada Pljevlja br. 2205-321 od 30.06.2008. godine
naslovljen na Z. za zapošljavanje Crne Gore - S. za zapošljavanje P. se vidi
da je okrivljena kao direktor uz taj propratni akt dostavila ugovore za STZR
"K." P. na dalji postupak.
Iz propratnog akta B. rada P. br. 2205-337 od 07.07.2008. godine naslovljen na
Z. za zapošljavanje Crne Gore - S. za zapošljavanje P. se zaključuje da su
sporni ugovori STZR "K." ponovo poslati Z. za zapošljavanje na dalji postupak.
Iz rješenja Ministarstva unutrašnjih poslova CG br. 05-051/13-4373/1 od
15.02.2013. godine se zaključuje da je nevladino udruženje "Udruženje mladih
A." sa sjetištem u P. upisano u registar nevladinih organizacija rješenjem
Ministarstva pravde br. 02-4633/03 od 06.11.2003. godine i isto zastupa Š. A.
po rješenju br. 02-4633/03 od 16.04.2004. godine. Dakle, iz istog rješenja se
vidi da oštećeni kao tužilac ima legitimitet oštećenog, te da se radi o
nevladinoj organizaciji koja je tako i upisana.
Iz akta Z. za zapošljavanje CG br. 02-480 od 30.01.2013. godine se zaključuje
da je B. rada P. dana 07.07.2008. godine dopisom br. 2205-337 prosilijedilo na
potpis i ovjeru 6 istovjetnih primjeraka ugovora o realizaciji obuke za 7 lica
iz evidencije Z., te da je predmetni ugovor zaveden u centralnoj arhivi Z. pod
brojem 03-8/305 dana 10.07.2008. godine. Dakle, iz ovog akta se jasno vidi da
je B. rada P. poslije 7 dana od slanja prethodnih ugovora koji su zagubljeni
ponovo poslao iste ugovore i koji su došli na odredište primljeni u Z. za
zapošljavanje Crne Gore i isti zavedeni u centralnoj arhivi Z.pod brojem
03-8/305 od dana 10.07.2008. godine.
Iz izvještaja radne grupe Z. za zapošljavanje CG br. 04-9215/2 od 21.10.2011.
godine se zaključuje da je na traženje M. rada i socijalnog staranja direktor
Z. za zapošlajvanje CG formirao radnu grupu sastavljenu od zaposlenih u Z. za
zapošljavanje koja grupa broji 5 članova pa su isti provjerili navode
zastupnika oštećene Š. A. Na drugoj stranici tog izvještaja stoji da je radna
grupa utvrdila da je B. rada P. propratnim aktom br. 2205-321 od 30.06.2008.
godine poslao ugovore Sektoru za zapošljavanje Z. za zapošljavanje P. i isti
ugovori nisu stigli u taj Sektor pa je postupak ponovljen i ovjereni primjerci
ugovora iste sadržine poslati ponovo uz akt B. rada P. br. 2205-337 od
07.07.2008. godine, pa su isti zavedeni pod brojem 03-8/305 dana 10.07.2008.
godine, a po navedenom ugovoru obaveze poslodavca su realizovane dana
05.03.2009. godine. Dakle, jasno je da je radna grupa našla stanje upravo koje
se u potpunosti poklapa sa pismenim dokazima u predmetu da su sporni ugovori
koji su nestali - koji su izgubljeni ponovo poslati
-6-
Z. za zapošljavanje Crne Gore dana 07.07.2008. godine te da su isti primljeni
u Z. 10.07.2008. godine i došlo je do realizacije tih ugovora. Samim tim sud
zaključuje da oštećeni gubljenjem ovih ugovora nije pretrpio nikavu štetu
pošto su isti naknadno dakle, nakon 7 dana ponovo poslati Z. za zapošljavanje
Crne Gore i isti realizovani.
Uvidom u orginalni djelovdnik B. rada P. za 2008. godinu utvrdjuje se da je u
tom djelovodniku pod rednim brojem 321 od dana 30.06.2008. godine, a
propratnim aktom br. 2205-321 dostavljeno ugovori STZR "K.", dakle jasno se
vidi da je propratni akt od dana 30.06.2008. godine koji je sačinila
okrivljena zaveden u djelovodnik pod rednim brojem 321 i da uz taj propratni
akt su dostavljeni i ugovori STZR "K." za 5 krojača i 2 sitoštampača.
Takodje, u istom djelovodniku pod rednim brojem 337 se zaključuje da su
propratnim aktom br. 2205-337 od 07.07.2008. godine uz propratni akt
dostavljeni Z. za zapošljavanje ugovori za STZR "K." za 5 krojača i za 2
sitoštampača.
Dakle, takodje se potvrdjuje da je i ovaj propratni akt sa ugovorima zaveden u
djelovodnik B. rada P.
Uvidom u fotokopiju knjige pošte za sporni period jun-jul 2008. godine se ne
može zaključiti odnosno ne postoji podatak da su sporni ugovori poslati preko
PTT Crne Gore jer ih nema zavedenih u knjizi pošte što ukazuje na činjenicu da
su sporni ugovori poslati neposredno Z. za zapošlajvanje Crne Gore, dakle, da
je iste predalo neposredno neko lice iz B. rada P.
Kod ovakvog činjeničnog stanja sud je mišljenja da izvedeni dokazi ne pružaju
dovoljno činjeničnog osnova za utvrdjivanje krivice okrivljene pa je sud
okrivljenu u nedostatku dokaza, a shodno članu 373. st.1. tačka 2. ZKP-a
oslobodio od optužbe.
Da bi postajalo krivično djelo nesavjestan rad u službi iz čl. 417. Krivičnog
zakonika koji se okrivljenoj stavlja na teret potrebno je da "službeno lice
koje kršenjem zakona ili drugih propisa ili opštih akata, propuštanjem
dužnosti nadzora ili na drugi način očigledno nesavjesno postupa u vršenju
službe i ako je bilo svjesno ili je bilo dužno i moglo biti svjesno da usled
toga može nastupti teža povreda prava drugog ili imovinska šteta, pa takva
povreda, odnosno šteta u iznosu koji prelazi 3.000,00 eura i nastupi". Dakle,
da bi postojalo ovo krivično djelo učinilac mora postupati sa umišljajem, a
pored toga to lice mora da postupa očigledno nesavjesno u vršenju službe, a
pri tome da nastupi teža povreda prava drugoga ili imovinska šteta koja
prelazi 3.000,00 eura. Nijednim dokazom koji je izveden na glavnom pretresu
nije utvrdjeno da je okrivljena postupala umišljajno, da je svjesno kršila
propise i zakone kao i da je očigledno nesavjesno postupala u vršenju službe.
Takodje, nije utvrdjeno da je oštećeni pretrpio bilo kakvu materijalnu štetu
ili mu je povrijedjeno bilo kakvo pravo. Naporotiv, utvrdjeno je da kada su
ugovori STZR "K." iz P. poslati na realizaciju dana 30.06.2008. godine i tom
prilikom zagubljeni, da su isti ugovori ponovo poslati dana 07.07.2008. godine
i isti su došli na odredište u Z. za zapošljavanje Crne Gore dana 10.07.2008.
godine. Dakle, isti su poslati nakon 7 dana. Dalje je utvrdjeno, a i što sam
oštećeni Š. A. priznaje da je po tom ugovoru postigao kod ovog suda i
poravnjanje te da mu je na ime obuke kandidata šivača i sitoštampača isplaćen
iznos od 6.000,00 eura. To dokazuje da oštećeni nije pretrpio nikakvu štetu,
već je sporni ugovor u potpunosti realizovan. Dakle, sud je na kraju utvrdio
da ne postoji nijedan jedini dokaz koji bi ukazivao na to da je okrivljena
izvršila krivično djelo koje joj se stavlja na teret.
-7-
Shodno članu 230. st.1. ZKP-a sud odlučio da troškovi krivičnog postupka
padaju na teret budžetskih sredstava ovog suda.
Sa iznijetih razloga odlučeno je kao u izreci ove presude.
OSNOVNI SUD U PLJEVLJIMA
dana 30.04.2013. godine
Zapisničar, S u d i j a,
Djondović Milenka Branko Pejović
PRAVNA POUKA: protiv ove presude dozvoljena je žalba u roku od 8 dana po
prijemu
iste Višem sudu u Bijelom Polju, a preko ovog suda.
DOSTAVLJENO:
1x oštećenom
1x okriljenoj
1x braniocu okrivljene
4x u predmet