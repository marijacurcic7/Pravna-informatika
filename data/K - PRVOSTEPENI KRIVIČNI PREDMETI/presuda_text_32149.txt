K.br.9/13
U IME CRNE GORE
Osnovni sud u Pljevljima, kao prvostepeni krivični sud po sudiji Branku
Pejoviću uz sudjelovanje zapisničara Djondović Milenke u krivičnom predmetu
protiv okrivljenog C. L. koga brane G. M.advokat iz P. i K. R. advokat iz P.,
zbog krivičnog djela teška djela protiv bezbijednosti javnog saobraćaja iz
čl.348.st.4. Krivičnog zakonika u vezi krivičnog djela ugrožavanje javnog
saobraćaja iz čl.339. st.3. u vezi st. 1. Krivičnog zakonika, po optužnici ODT
Pljevlja Kt.br.177/10 od 07.07.2010. godine, nakon održanog glavnog i javnog
pretresa u prisustvu zamjenika ODT Pljevlja Tomčić Milivoja, okrivljenog,
njegovog branioca G. M. advokata iz P., kao i oštećenog P. D., a u odsutnosti
uredno pozvanog oštećenog P. D. i branioca okrivljenog advokata K. R. iz P.,
dana 15.05.2013. godine, donio je i istoga dana javno objavio
P R E S U D U
Okrivljeni C. L., JMBG .... od oca R. i majke M. rodjena P., rodjen ....
godine u selu C., opština P., živi u P. ul. S. K. bb, državljanin CG, elektro
inženjer, oženjen otac troje djece, dobrog imovnog stanja, ranije ne osudjivan
K r i v j e
Što je:
dana 31.05.2010. godine oko 13,45 časova, upravljajući PMV marke "Mercedes 300
D" reg.br. PV ..., ulicom III S. b., u P. krećući se iz pravca A. stanice u
pravcu K. mosta, ne pridržavajući se saobraćajnih propisa, ugrozio javni
saobraćaj i doveo u opasnost život i tijelo ljudi, na način što suprotno
odredbama članova 27. i 31. ZOBS-a na putevima, u naseljenom mjestu vozio
brzinom od oko 60 km/h, iako je dozvoljena brzina 40 km/h, te sa vozilom
prešao sa desne na lijevu kolovoznu traku, iako je bio svjestan da usled takve
nepropisne vožnje može nastupiti zabranjena posledica, ali je olako držao da
ista neće nastupiti ili da će je moći spriječiti, pa je pri takvoj vožnji na
lijevoj kolovznoj traci prednjim čeonim desnim dijelom svog vozila udario u
zadnju stranu donjih ekstremiteta pješaka P. T. koga je usled udara nabacio na
vozilo i nastavio kretanje pri čemu je lijevom bočnom stranom ostvario kontakt
sa zidom kuće br.39 do ulice, a zatim kretanjem unaprijed i više u desnu
stranu prešao preko desne kolovozne trake u
-2-
pravcu kretanja i zaustavio se na proširenju sa desne strane van kolovoza
ispred kuće br. 24, gdje dolazi do odbačaja pješaka ispred vozila kojom
prilikom je P. T. zadobio više teških tjelesnih povreda od kojih i oštećenje
kičmene moždine na mjestu preloma kičmenog stuba usled kojih povreda je
nastupila smrt istog dana,
čime je izvršio krivično djelo teška djela protiv bezbijednosti javnog
saobraćaja iz čl. 348. st.4. Krivičnog zakonika u vezi krivičnog djela
ugrožavanje javnog saobraćaja iz čl.339. st.3. u vezi st. 1. Krivičnog
zakonika,
pa ga sud na osnovu već citiranog zakonskog propisa, a primjenom članova 4, 5,
13, 15, 32, 33, 36, 42. i 51. Krivičnog zakonika te članova 226. i 229. ZKP
CG.
O S U D J U J E
Na kaznu zatvora u trajanju od jedne godine (1 godine) u koju kaznu mu se ima
uračunati vrijeme provedeno u pritvoru počev od dana 31.05.2010. godine pa do
11.06.2010. godine.
Okrivljeni se obavezuje da na ime troškova vodjenja krivičnog postupka plati
ovom sudu iznos od 4.884,31 eur, a na ime paušala iznos od 250,00 eura.
Troškove krivičnog postupka i paušal okrivljeni će platiti ovom sudu u roku od
15 dana po pravnosnažnosti presude pod prijetnjom prinudnog izvršenja.
O b r a z l o ž e n j e
Osnovno državno tužilaštvo u Pljevljima optužnicom Kt.br.177/10 od 07.07.2010.
godine optužilo je C. L. iz P. zbog krivičnog djela teška djela protiv
bezbijednosti javnog saobraćaja iz čl.348.st.4. Krivičnog zakonika u vezi
krivičnog djela ugrožavanje javnog saobraćaja iz čl.339.st.3. u vezi st. 1.
Krivičnog zakonika navodeći da je okrivljeni krivično djelo izvršio na način
mjesto i vrijeme kako je to bliže opisano u izreci ove presude.
U završnoj riječi zamjenik ODT-a je djelimično precizirao optužnicu i na kraju
ostao pri optužbi i predložio da sud okrivljenog oglasi krivim i osudi po
zakonu.
Oštećeni P. D. u završnoj riječi je istakao da se pridružuje krivičnom
gonjenju protiv okrivljenog, a imovinsko-pravni zahtjev će ostvarivati u
posebnom postupku kod ovog suda, a takodje se i oštećeni P. D. pridružio
krivičnom gonjenju u predmetu istrage i na glavnom pretresu protiv
okrivljenog.
Okrivljeni C. L. u svoju odbranu u predmetu istrage je istakao da je u noći
izmedju 30./31.05.2010. godine u bolnici u P. umrla njegova snaha - supruga
njegovog brata G. koji živi u selu A. Dalje ističe da je on u jutarnjim
časovima organizovao spremanje pokojnice i organizovao prevoz iz bolnice u
selo A. Povorka sa lešom je u A. otišla oko 10,30 časova. On je negdje oko
13,00 časova svojim vozilom marke "Mercedes" reg.br. PV .... krenuo iz A. u P.
s namjerom da organizuje pripremanje sofre na sahranu u "H. P." jer je on
vlasnik hotela. Dalje istieč da je njegova poč. snaha još za života ostavila
njemu amanet da kada umre da okrivljeni organizuje sofru u hotelu. Iz sela A.
je krenuo sam. Dok se vraćao nije osjetio da ima bilo kakav zdrastveni problem
i poslednje čega se sjeća je da je prošao A. sanicu i kapiju UP PJ Pljevlja.
Iako nije osjetio nikakav bol osjetio je da se gubi i dalje nezna šta se
dešaalo. Jedino što zna da je u ovoj nezgodi poginuo T. P. koga je inače lično
znao i sa njegovim bratom Najom je radio 23 godine kao profesor u srednjoj
školi. Žao mu je što se ovo dogodilo i sve mu to veoma teško pada. Kritične
prilike nije bio pod uticajem alkohola jer 12 godina uopšte ne konzumira
alkohol. Posle nezgode iz
-3-
policije je odveden u bolnicu zbog njegovog zdrastvenog stanja, a koje
zdrastvene probleme je imao najbolje je pitati ljekara. Dalje ističe da ima
povišen pritisak i uopšte se ne sjeća da je igdje vidio poč. T. P.
Na glavnom pretresu je istakao da se sjeća da je sa vozilom prošao pored
kapije UP PJ Pljevlja i tada je izgubio sjećanje i nezna ništa šta se
dogadjalo, a sjećanje mu se vratilo tek kada je dovezen u bolnicu. Dalje
dodaje da je kritičnog dana bila sahrana njegove snahe dakle, supruge od
njegovog brata odnosno, sahrana je trebala da bude sjutri dan, ali je on
kritičnog dana sa vozilom se kretao ulicom III S. jer je pošao u "H. P." radi
organizovana ručka za sjutri dan za prisutne na sahrani. Dodao je da je noć
prije dogadjaja spavao i to 4-5 sati, a zatim nešto oko 01,00 - 02,00 se
probudio kada je obaviješten o smrti njegove snahe, pa je nakon toga vozilom
otišao u selo A. Nakon što se probudio te noći otišao je do bolnice gdje je u
bolnici ležala snaha pa su je prebacili u mertvašnicu, a nakon toga se vratio
svojoj kući pa je pokušavao da zaspe i na momente je spavao, ali to nije bio
neki čvrst san, pa je kritičnog dana u 09,30 časova otišao u selo A. i više
nije spavao sve do kritičnog dogadjaja. Dalje objašnjava da je inače malo
narušenog zdravlja, ali to nije ništa strašno jedino ističe da je imao povećan
krvni pritisak, koji je lijekovima održavao. Dalje objašnjava da je prije 4-5
godina imao poremećaj centra za ravnotežu pa je 8 dana bio vezan za postelju,
pa se stanje malo stabilizovalo usled terapije koju je primao, a nakon toga
nije imao nikakve neurološke ispade vezano za ravnotežu. Objašnjava dalje da
je bio prestao sa korišćenjem terapije koju je primao zbog poremećaja centra
ravnoteže. Takodje objašnjava da je nakon što je imao ovaj problem sa centrom
za ravnotežu, svoje zdrastveno stanje u više navrata kontrolisao u B. kod
profesora J. koji dolazi u B. P. da pregleda, a zatim se redovno javljao na
preglede kod dr. V. Dž. koja je takodje bila uključena u taj njegov problem sa
centrom za ravnotežu. Ističe takodje da je radio neke testove na VMA, ali nije
vršio snimanje na skeneru niti magnetnoj rezonansi. Posebno objašnjava da je
redovno uzimao terapiju zbog povišenog krvnog pritiska, a i kritičnog dana je
uzeo terapiju. Ističe takodje da nakon što je u bolnici došao sebi da su mu
tada ispričali da je poč. T. poginuo pa mu je bilo mnogo teško, posebno što je
čovjeka poznaao. Objašnjava da je u bolnici odmah priključen na terapiju,
primao je infuziju i to nekoliko vrsta pa je osjećao glavobolju imalaksalost,
a i svijest mu nije bila baš najbistrija, odnosno bila mu je malo pomućena, a
ljekari su mu kasnije rekli da mu je u tom momentu krvni pritisak bio vemao
visok. Dalje objašnjava da je branioca angažovao njegov sin pošto nije on bio
sposoban da to učini. Nezna koje njegovog sina obavijestio o dogadjaju, a kako
se izjašnjava vjerovatno se to čulo u gradu. Posebno ističe da ima dva mobilna
telefona. Istakao je da nije imao nakon udesa nikakvih tjelesnih povreda, a
takodje ističe da s ne sjeća da li je nakon udesa izlazio iz vozila i šta se
dalje dešavalo jer se ničega ne sjeća. Posebno ističe da se ne sjeća ničega
kao ni toga da li je kritičnog dana na licu mjesta vidio kakvu poznatu osobu.
U završnoj riječi branilac okrivljenog je istakao da ostaje pri završnoj
riječi od dana 27.04.2012. godine i predlaže da sud okrivljenog oslobodi od
krivične odgovornosti u nedostatku dokaza iz razloga što sud nije na siguran
način utvrdio krivično-pravnu odgovornost okrivljenog. Smatra da je super
vještačenje bilo neophodno jer bi se sa istim na siguran način utvrdilo
psihičko stanje okrivljenog u vrijeme izvršenja krivičnog djela.
U dokaznom postupku sud je saslušao oštećenog P. D. iz U., pročitao iskaze
svjedoka - oštećenog P. D. iz B., kao i iskaze svjedoka svjedoka R. B., M. Z.,
L. R., K. M. i L. D., saslušao svjedokinju dr. N. Ja. iz B. P., pročitao
nalaze i mišljenja vještaka sudske medicine N. K., vještaka saobraćajne struke
R. M. i A.M., saslušao predstavnika SMO prof. dr. A. B., pročitao zapisnik o
uvidjaju Istražnog sudije Osnovnog suda u Pljevljima Kri.br.116/10 od
31.05.2010. godine, pročitao obudukcioni zapisnik JZU KC CG - Odelenje za
sudsku medicinu S.br.78/10, pročitao nalaz i mišljenje sudskog vještaka
saobraćjne struke R. M., pročitao nalaz i mišljenje M. f. P. - O. za
saobraćajna vještačenja, pročitao nalaz i mišljenje SMO M. f. P., pročitao
zapisnik o vršenju tehničkog pregleda vozila izdat od L. auto DOO N. od
31.05.2010. godine, pročitao izvještaje KC CG br. 730 i 731 od 03.06.2010.
godine o analizi alkohola u krvi za okrivljenog i za poč. P. T.,
-4-
izvršio uvid u fotoelaborat UP PJ Pljevlja i skicu lica mjesta br. 332/10 od
31.05.2010. godine i pročitao izvještaj iz KE za okrivljenog br.
03-245/10-6273/2 od 16.06.2010. godine.
Nakon provedenog dokaznog postupka i nakon ocjene svih izvedenih dokaza kako
skupa tako i pojedinačno i u njihovoj medjusobnoj povezanosti jednog sa drugim
sud je utvrdio da je okrivljeni C. L. iz P. izvršio krivično djelo koje mu je
optužnicom ODT-a stavljeno na teret, a na način mjesto i vrijeme kako je to
bliže opisano u izreci ove presude. Ovakvu svoju odluku sud je zasnovao na
činjenicama koje slijede iz dokaza izvedenih na glavnom pretresu.
Svjedoci - oštećeni P. D. i P. D. su istakli da se pridružuju krivičnom
gonjenju protiv okrivljenog, a da će imovinsko-pravni zahtjev ostvarivati u
parnici kod ovog suda.
Svjedok R. B. je istakao da je vlasnik F. "T.-t." koja ima radnju u ul. III S.
br. 24 vlasništvo P. M. Dana 31.05.2010. godine oko 13,45 časova bio je u
svojoj radnji i u jednom momentu je čuo jedan udar koji mu je ličio na sudar
vozila i dok je bio u radnji ispred radnje je prošlo vozilo i u momentu nije
vidio koje marke koje se zaustavilo. U tom momentu je pomislio da je to vozilo
udarilo u njegovo vozilo koje je bilo parkirano. Izašao je iz radnje sa M. Z.
i vidio dvojicu ljudi da stoje pored vozila koje je vidio da je prošlo ispred
radnje i tada je vidio da je to vozilo marke "Mercedes". Sledeća slika je da
vidi čovjeka da leži izmedju njegovog vozila i tog vozila "Mercedes" i vidi da
je čovjeku koji leži krvava glava. Od te dvojice ljudi koji stoje prepoznao je
komšiju iz ulice koji živi u drugoj kući od kuće u kojoj drži radnju, ali mu
nezna ime. Drugi čovjek je samo nijemo stajao i držao se za glavu i izgledao
je izgubljeno. On i M. su se vratili u radnju i pozvali H. pomoć i ponovo
izlaze iz radnje, a u tom momentu je policija već bila stigla koja ih je
udaljila odnosno rekli im da se sklone. Pošto je bio potrešen vratio se u
radnju i to je sve što je vidio i čuo.
Svjedok M. Z. je istakao da je zaposlen u F. "T.-t." i to u radnji u kojoj se
prodaje materijal za centralno grijanje, a koja se nalazi u ul. III S. u P. u
kući P. M. Dana 31.05.2010. godine negdje oko 13,45 časova bio je na svom
radnom mjestu u radnji zajedno sa svojim kolegom R. B. U jednom momentu začuo
je jedan jači tup udar pa je zajedno sa R. izašao ispred radnje jer je R.
posumnjao da je neko udario u njegovo vozilo koje je bilo parkirano ispred
radnje. Kada je izašao iz radnje zajedno sa R. vidio je jedno OPMV marke
"Mercedes" koje je bilo zaustavljeno na udaljenosti negdje oko 2-3 m od PMV
marke "Citroen" vlasništvo R., a okrenuto u pravcu K. mosta. Vozilo marke
"Mercedes" nalazilo se iza vozila marke "Citroen" udaljeno 2-3 m i
zaustavljeno iza vozila "Citroen". Izmedju ova dva vozila izlazeći iz radnje
vidio je ljudsko tijelo odnosno ljudske noge koje su bile bliže PMV marke
"Citroen", a na zemlji van kolovoza. Nakon ovoga ušao je u radnju u kojoj radi
s namjerom da pozove H. pomoć. Ističe da nije vidio kontakt PMV marke
"Mercedes" i pješaka.
Svjedok L. R. istakao je u predmetu istrage da živi u Pljevljima te da se dana
31.05.2010. godine negdje oko 13,00 časova nalazio ispred svoje porodične kuće
jer je izvodio neke radove u hodniku kuće. U jednom momentu začuo je strahovit
udar pa se okrenuo prema ulici III S. i ugledao PMV marke "Mercedes" sive boje
koje se kretalo ulicom III S. u pravcu prema K. mostu i zgradi C. krsta. Na
haubi ovog vozila vidio je čovjeka koji nekontrolisano mlatara rukama i
nogama. Vozilo je skrenulo sa desne kolovozne trake kojom se kretalo i
zaustavilo se ispred radnej "T.-t.", a koja radnja se nalazi u kući P. M. Kada
se vozilo zaustavilo lice koje se nalazilo na haubi ovog vozila skotrljalo se
sa haube i palo je na zemlju i podlećelo pod vozio marke "Citroen", a koje je
bilo parkirano ispred kuće P. M. Dalje ističe da je tada izašao na ulicu
prišao čovjeku koji se nalazio ispred vozila licem okrenutim prema zemlji, a
koliko se može sjetiti desnom stranom lica i uhvatio ga za ruku i primijetio
da isto ne reaguje. Nakon ovoga prišao je PMV marke "Mercedes" i vozač ovog
vozila okrivljeni C. L. izašao je iz vozila i stao pored vrata vozila. Pitao
je okrivljenog "jesili pio", a okrivljeni mu je odgovorio "nisam nepijem 5
godina, ubih li čovjeka, znašli koje". Tada je primijetio da je okrivljeni bio
crn u licu kao da je bio u alkoholisanom stanju. Ubrzo je pristglo vozilo H.
pomoći kao i policija. Primijetio je da je tijelokoje je palo sa haube
-5-
vozila "Mercedes" drmnulo nogom. Jedan momak koji izašao iz radnje "T.-t."
rakao je da se ključ nalazi u bravi marke "Citroen", pa je svjedok sjeo u to
vozilo isto upalio i pomjerio vozilo. Posebno ističe da nije vidio kontak
vozila "Mercedes" i pješaka. Posebno ističe da nije obratio na brzinu kojim se
kretalo PMV marke "Mercedes" jer je gledao šta se dešava sa čovjekom koji se
nalazi na haubi vozila "Mercedes". Po njegovom mišljenju ovo vozilo nije moglo
da se kreće velikom brzinom jer se nebi moglo da zaustavi, već bi udarilo u
vozilo "Citroen". Takodje ističe da nije vidio kada je vozilo "Mercedes"
udarilo u kuću br. 39 vlasništvo H. M. jer je bio ledjima okrenut od ulice III
S., a ispred njegove kuće je živa ograda visine 1,20 m, a prema ulici tako da
je vozilo "Mercedes" prvi put primijetio na polovini puta izmedju kuće br. 39
i parkiranog PMV marke "Citroen". Ulica III S. u P. nema trotoare ni sa lijeve
ni sa desne strane, a kritične prilike nije primijetio ni pješaka poč. P. T.
niti je vidio iz kog pravca se on kretao prije kontakta.
Na glavnom pretresu je istakao da je okrivljeni sam izašao iz vozila te da je
okrivljeni razgovarao normalno dakle razgovijetno. Dalje dodaje da je dobro
poznavao poč. T. P., da su bili dobri prijatelji i da je poč. T. gotovo
svakodnevno prolazio tom ulicom i kada bi se sreli stali bi i razgovarali i
poč. T. je uvijek bio oprezan i uvijek bi motrio na nailazeća vozila i uvijek
se pravilno kretao ulicom i nije izazivao opasnost na putu. Ističe da nezna iz
kog pravca se poč. T. kritičnog dana kretao.
Svjedok L. D. je istakao da živi u P. te da mu je sin poč. T. D. kum i uvijek
kada bi se sreo sa poč. T. stali bi i popričali. Kritičnog dana je došao na A.
s. u P. odakle kreće autobus negdje oko 13,40 časova gdje svakodnevno odlazi
na posao, a zaposlen je na TE P. Ističe da je ušao u autobus koji je bio na
peronu i primijetio je poč. T. koji se kreće od zgrade P. prema zgradi UP PJ
Pljevlja i kada je sjeo u autobus vidio je da je bio u blizini stepeništa
ulaza u A. s., a kada je autobus krenuo vidio je da poč. T. prolazi izlaznu
rampu A. stanice i da je stigao do u blizini ulaza u krug UP PJ Pljevlja,
takodje blizu rampe UP PJ Pljevlja. Autobus je izašao i okrenuo desno i on
više poč. T. nije vidio. Posebno napominje da se poč. T. kretao lijevom
stranom ulice III S. prema K. mostu. Posle od prilike sat ipo vremena je
saznao da je poč. T. poginuo.
Svjedok K. M. je istakao da živi u P. i kritičnog dana 31.05.2010. godine
negdje oko 13,45 časova kretao se svojim PMV ulicom III S. i kretao se prema
zgradi UP PJ Pljevlja uz ulicu III S. Poč. P. T. je mimoišao i isti se kretao
lijevom stranom puta naniže tako da je njemu on dolazio sa desne strane.
Preciznije mjesto gdje je mimoišao poč. T. je pored jedne stare kuće sa
njegove desne strane, a prije skretanja prema mjestu Stražica. Prošao je i
ništa dalje nije vidio šta se dalje dešavalo, ali je odmah neposredno posle
toga saznao da je tu u blizini došlo do udesa te da je u toj nezgodi poč. T. i
poginuo.
Svjedokinja dr. J. N. je na glavnom pretresu od dana 15.05.2013. godine
istakla da je zaposlena u O. bolnici B. P., pa je pročitala nalaz CT-a za
okrivljenog koji je bio na snimanju CT mozga u B. P., dakle na skeneru. Na tom
snimku je našla sledeće:
u desnoj moždanoj hemisferi se vidi malo 4mm promjena ognjište krvarenje.
Dalje ističe da zaključuje da se radi o krvarenju, a ne o kalsifikatu zato što
je gustina izmjerena u tom dijelu odgovarala gustini krvi jer na skneru imaju
mogućnost da mjere gustinu tkiva. Uz to je vidjela da postojimogućnost da se
razvije moždani udar usled tromboze zato što se arterija vidjela veće gustine,
a to se dešava kada je u njoj tromboza, a može da se tako vidi jače i kada je
sklerotično izmijenjena, pa su ti rani znaci donekle nesigurni da će se
razviti moždani udar. Znači već se vidjelo da postoji malo krvarenje, a
postoji znak da se može razviti i moždani udar. Posebno napominje da je za
vrijeme snimanja dakle, postojao znak krvarenja na mozgu bez nastupanja
moždanog udara medjutim, vidjelo se da postoji mogućnost da se razvije moždani
udar. Nakon toga je predložila kontrolno praćenje neurološko i još jedan
kontrolni snimak CT-a da bi se utvrdilo da li se razvio i ovaj ishemični
moždani udar. Dalje ističe da ona nezna šta se dalje dešavalo sa pacijentom
uglavnom to je jedini CT snimak koji je ona radila okrivljenom kao pacijentu.
Dalje dodaje da je na pretresu od dana 15.05.2013. godine pregledala
dokumentaciju pošto je okrivljeni pregledan više puta i vidjela je da je i
njen kolega radiolog Raković koji radi zajedno sa njom takodje uradio
okrivljenom jedan CT snimak gdje je takodje potvrdjeno to što je
-6-
ona našla, a taj pregled je bio u septembru mjesecu 2010. godine. Dalje dodaje
da je na glavnom pretresu izvršila uvid u kontrolni snimak CT mozga
okrivljenog od 30.11.2010. godine i promjena koju je ona opisala u svom nalazu
kao krvarenje je nepromijenjenog izgleda i na ovom drugom snimku iz novembra
2010. godine što ukazuje više da se radi o kalsifikatu, a ne o krvarenju što
će reći da su se krvni sudovi izmijenili što znači da se radi o
arteriosklerotičnom plaku na krvnom sudu, a ne o svježem krvarenju. Na kraju
je istakla da je ona prilikom davanja svog nalaza i mišljenja i prilikom prvog
snimanja od dana 01.06.2010. godine upisala u nalaz da se radi o krvarenju u
mozgu okrivljenog sa praćenjem promjena u buduće, medjutim, kada je na
pretresu pregledala kontrolni CT snimak koji je uradio okrivljenom njen kolega
dr. Raković vidjela je da na kontrolnom snimku iz novembra mjeseca 2010.
godine da je promjena koju je ona vidjela na svom snimku potpuno identična i
na kontrolnom snimku koju isto opisuje i dr. R., pa ističe da iz tog razloga
sada isključuje mogućnost da se radilo o krvarenju jer bi se u medjuvremenu
isto resorbovalo.
Sud je prihvatio iskaz ove svjedokinje čiji se iskaz na kraju u potpunosti
uklapa u vještačenje SMO i vještaka Prof.dr. B. A.
Sud je prihvatio i iskaze ostalih saslušanih svjedoka jer su svjedoci po
mišljenju suda objektivno svjedočili o onome što su zapazili na licu mjesta i
njihovo svjedočenje se po mišljenju suda uklapa u stručni nalaz i mišljenje
vještaka saobraćajne struke, a iskaz svjedoka Laković Radivoja se uklapa i u
nalaz i mišljenje vještaka medicinske struke jer je isti istakao da je nakon
udesa okrivljeni izašao iz vozila, razgovarao sa svjedokom, pitao ga "ubih li
čovjeka, znašli koje
ovaj čovjek", što ukazuje na činjenicu da je okrivljeni bio svjestan kada je
izašao iz vozila neposredno nakon udesa.
Vještaci C. za saobraćajno - mašinska vještačenja M. f. u P. u svom nalazu br.
1196 od 16.06.2011. godine su istakli da imajući u vidu kontaktni položaj
putničkom motornog vozila marke "Mercedes" i pješaka jasno ukazuje da putničko
vozilo u kontaktni položaj na lijevoj kolovoznoj traci nije došlo naglom
reakcijom okrivljenog na upravljački mehanizam skretanjem u lijevu stranu, a
takodje okrivljeni neposredno prije kontakta nije reagovao radnjom intezivnog
kočenja. Dalje ističu da na osnovu svega prethodno navedenog ne može se
tehničkim putem objasniti razlog prelaska putničko vozila marke "Mercedes" na
svoju lijevu polovinu kolovoza i dolaska u kontaktni položaj sa pješakom.
Takodje, ističu da su postojali svi tehnički uslovi da putničko vozilo marke
"mercedes" sa kojim je upravljao okrivljeni i sa posjedovanom brzinom kretanja
od 65,4 km/h prodje mikrolokalitet nastanka predmetne saobraćajne nezgode
svojom desnom polovinom kolovoza.
Na kraju vještaci daju mišljenje da je okrivljeni sa svojim PMV marke
"Mercedes 300D" reg.br. PV .... prešao svojim vozilom na svoju lijevu polovinu
kolovoza kada za to nisu
postajali bezbjedni uslovi zbog kretanja pješaka u zoni lijeve ivice kolovoza.
Na ovaj način stvorio je direktno opasnu saobraćajnu situaciju. Sam razlog za
ovo treba tražiti u subjektivnoj sveri okrivljenog jer su postojali svi
tehnički uslovi da kretanje svog vozila zadrži na svojoj desnoj polovini
kolovoza. Vještaci posebno ističu da na strani pješaka nisu našli propuste
vezane za uzročno-posledični odnos nastanka predmetne saobraćajne nezgode
posmatrano sa tehničkog aspekta.
Na glavnom pretresu od dana 12.10.2011. godine predstavnik Centra za
saobraćajno-mašinska vještačenja Mr.dr.M. A. je istakao da je nalaz i
mišljenje radio zajedno sa kolegama iz Podgorice, a on živi i radi u Novom
Sadu, stim što je on bio vodja tima za izradu nalaza i mišljenja. Na glavnom
pretresu je u cjelosti ostao pri njihovom zajedničkom nalazu i mišljenju. Na
njegovo izlaganje kao i na nalaz i mišljenje saobraćjnih vještaka niko od
stranaka nije prigovorio.
Sud je u cjelosti prihvatio nalaz i mišljenje ovih vještaka smatrajući da su
vještaci veoma objektivno i stručno vještačili u skladu sa strukom i naukom, a
u ostalom na ovaj nalaz i mišljenje niko od stranaka nije prigovorio.
-7-
Vještak saobraćajne struke dr. R. M. je na glavnom pretresu od dana
12.10.2011. godine istakao da je dana 09.09.2011. godine na pretresu donio
dopunu nalaza i mišljenja koja je dostavljena strankama, a pošto je u
medjuvremenu imao na uvid i dokumentaciju kao i nalaz i mišljenje vještaka
sudske medicine koju nije imao prilikom izrade prvog nalaza, a na prvom
pretresu je istakao da je svoj nalaz i mišljenje uradio na osnovu putanje
kretanja vozila. Na pretresu ističe da u cjelosti ostaje pri svojoj dopuni
nalaza i mišljenja od dana 09.09.2011. godine i da je saglasan u potpunosti sa
nalazom i mišljenjem vještaka M. f. u P. - O. za saobraćajna vještačenja.
Sud je u potpunosti prihvatio iskaz ovog vještaka kao i njegovu dopunu nalaza
i mišljenja jer toj dopuni nalaza i njegovoj saglasnosti sa nalazom i
mišljenjem M. f. niko nije prigovorio, a sam vještak se u potpunosti saglasio
sa nalazom O. za saobraćajna vještačenja M. f., što znači da su vještaci
usaglasili svoja mišljenja.
Vještak sudske medicine dr. K. N. je na pretresu od dana 25.02.2011. godine
istakao da je izvršio detaljan uvid u zapisnik o uvidjaju predmetne
saobraćajne nezgode, sa posebnim osvrtom na oštećenja na predmetnom PMV
okrivljenog, a koja su potkrijepljena i fotoelaboratom. Takodje, je izvršio
uvid i u fotoelaborat kao i detaljni uvid u obdukcioni zapisnik Odelenja za
sudsku medicinu KC CG Podgorica S.br.78/10. Na osnovu raspoloživih činjenica
iz obdukcionog zapisnika i zapisnika o uvidjaju može se utvrditi da se poč. P.
T. u vrijeme odigravanja predmetne saobraćajne nezgode nalazio u uspravnom
položaju tijela, okrenut desnom bočnom stranom svoga tijela i dijelom zadnjom
stranom prema nailazećem vozilu. Povrede koje je zadobio poč. P. T. su od
predmetnog PMV gdje je kontakt nastupio u dijelu šoferšajbne i krova vozila, a
nakon nabacivanja počivšeg na predmetno PMV. Neke od povreda su kasnije
nastupile usled pada poč. T. i njegovog kontakta sa podlogom. Dalje, ističe da
su najteže i najbrojnije povrede kod poč. T. u predjelu desne strane glave i
tijela i ekstremiteta imenovanog.
Sud je u cjelosti prihvatio nalaz i mišljenje ovog vještaka smatrajući da je
ovaj vještak veoma objektivno i stručno vještačio u skladu sa strukom i
naukom, a radi se o stalnom sudskom
vještaku, a njegovom nalazu i mišljenju niko od stranaka nije prigovorio, a iz
njegovog nalaza sud je zaključio upravo da je do kontakta sa vozilom došlo
uglavnom sa bočne desne strane donjeg dijela tijela - ekstremiteta počivšeg, a
djelimično i sa zadnje strane tijela. Ovaj nalaz i mišljenje se u potpunosti
uklapa u nalaz i mišljenje vještaka saobraćajne struke, a što se tiče pozicije
pješaka i njegovog kontakta sa vozilom.
Sudsko medicinski odbror - M. f. iz P. je u svom nalazu i mišljenju
konstatovao da je okrivljeni liječen prije ovog dogadjaja od sledećih bolesti:
povišenog krvnog pritiska, vrtoglavice, oslabljenog sluha obostrano,
okoštavanja vratnog i lumbalnog dijela kičme sa protruzijom diskus hernie na
nivoima izmedju četvrtog i petog lumbalnog i petog lumbalnog i prvog sakralnog
pršljenja. Dalje je bolovao od šećerne bolesti tipa II, zatim upale
gornjoviličnih šupljina obostrano, suženje zajedničkih korotidnih i
unutrašnjih korotidnih arterija obostrano (od 7-10%).
Sudsko-medicinski odbor se posebno izjašnjava da na osnovu podataka iz spisa
predmeta i medicinske dokumentacije ne može se zaključiti da je okrivljeni C.
L. u predmetnom dogadjaju gubio svijest.
Dalje ističu da uzimajući u obzir zdrastveno stanje okrivljenog prije i nakon
predmetnog dogadjaja, kao i činjenicu da u predmetnom dogadjaju sam okrivljeni
nije zadobio povrede, moguće je da je nakon ostvarenog kontatka sa svojim
vozilom i pješakom izašao iz vozila i razgovarao sa prisutnima.
Na kraju ističu da se ne može tačno opredijeliti razlog načinja vožnje
okrivljenog u predmetnoj saobraćajnoj nezgodi, jer na način vožnje utiče i
zdrastveno stanje i premor, ali i koncentracija alkohola u krvi, mogućnost
prisustva narkotika u organizumu, te prisustvo različitih lijekova koji utiču
direktno na sposobnost vožnje. Naravno tu treba pomenuti da na odvijanje same
predmetne nezgode utiču i faktori koji su vezani za samo stanje puta, stanje
vozila, stanje vremenskih prilika i slično.
-8-
Na glavnom pretresu od dana 06.04.2012. godine predstavnik Sudsko-medicinskog
odbora - M. f. P. Prf.dr. B. A. je istakao da sudsko - medicinski odbor u
potpunosti ostaje pri ranije datom nalazu i mišljenju koji je dostavljen sudu
u pismenom obliku. Vještak ističe da su apsolutno prilikom izrade nalaza i
mišljenja imali dovoljno medicinske dokumentacije za izradu nalaza i
mišljenja, a istovremeno napominje da u dostavljenoj medicinskog dokumentaciji
postoji medicinska dokumentacija prije dogadjaja, za vrijeme dogadjaja kao i
posle dogadjaja, a sve što je i napisano u nalazu i mišljenju koji su
dostavili sudu. Takodje, ističe da nije bilo potrebno prije davanja nalaza i
mišljenja pozivati okrivljenog i pregledati jer su imali veoma opširnu
medicinsku dokumentaciju u spisima predmeta u vezi sa dogadjajem i nakon
dogadjaja. Vještak - predstavnik SMO posebno ističe da su u sastavu SMO bili
uključeni svi doktori koji su bili potrebni za davanje nalaza i mišljenja sa
svim specijalnostima upravo o bolestima koje boluje okrivljeni, jer u samom
odboru postoji neuropsihijatar, neurohirurg, dvoje specijalista sudske
medicine, te je odbor u cjelosti mogao do kraja rastumačiti i dati adekvatan
nalaz i mišoljenje. Istovremeno napominje da se u medicinskoj dokumentaciji
nalaze specijalistički nalazi i mišljenja od specijalista endokrinologa,
kardiologa, internista, neposredno nakon dogadjaja u daljem toku, te na osnovu
njihovih nalaza je uradjeno vještačenje i dat nalaz i mišljenje. Posebno
napominje da sudsko-medicinski odbor ima svoj stalni sastav, a ako je potrebno
da se konsultuje neki ljekar druge specijalnosti, odbor pozove takvog
stručnjaka i izvrši konsultaciju sa njim u toku procesa vještačenja. Posebno
ističe da specijalnost neurologa je u poslednje vrijeme dio specijalizacije
neuropsihijatrije, a neuropsihijatrija obuhvata istvremeno specijalnosti i
neurologije i psihijatrije. U vezi sa povredama mozga najsuverenije tumačenje
ima doktor neurohirurg. Predstavnik SMO takodje ističe da se u tački 2.
mišljenja koje je dostavljeno ovom sudu ne može zaključiti iz medicinske
dokumentacije da je okrivljeni gubio svijest kao i na osnovu spisa predmeta.
Posebno ističe da ostaje u cjelosti i pri tački 10. nalaza gdje je uradjen
pregled snimka CD-a CT mozga koji je uradjen 01.06.2010. godine tj. sjutri dan
nakon predmetnog dogadjaja i uporedjivanjem toga snimka sa snimkom CT mozga
uradjenog 30.11.2011. godine, a toj je nakon 6 mjeseci od dogadjaja
konstatovali su da je hiperdezna promjena opisana na prvom snimku veličine 3-4
mm postajala i na snimku posle 6 mjeseci što govori da se radi o kalcifikaciji
što znači nakupljen kalcijum na krvnom sudu, a ne o hemoralgičnoj promjeni
(krvarenju). Dakle, zaključuje se da okrivljeni nije imao krvarenje u mozgu
prije dogadjaja. Dalje ističe da na snimku CT mozga nema promjena u smislu
infarkta mozga. Vještak još jedanput ističe da u cjelosti ostaje pri nalzu i
mišljenju SMO uključujući tačku 4. mišljenja i opet ponavlja da sve ukupno
zdrastveno stanje okrivljenog, premor, stanje alkohola kao i druge okolnosti
koje su navedene u tom mišljenju pod tačkom 4. su mogle uticati na predmetnu
vožnju okrivljenog. Takodje, ističe da stresan dogadjaj kao što je udaranje
pješaka vozilom u najvećem broju slučajeva utiče na povećanje krvnog pritiska
zbog stresa. Takodje, ističe da osoba sa gubitkom svijesti ne može preduzimati
bilo kakvu svjesnu radnju kao ni kočenje vozila niti bilo kakvu drugu radnju.
Na glavnom pretresu od dana 15.05.2013. godine je istakao da u cjelosti ostaje
pri nalazu i mišljenju od dana 01.11.2011. godine kao i pri riječi na ranijem
glavnom pretresu. Dodaje da je na današnjem glavnom pretresu od početka do
kraja čuo iskaz svjedokinje dr. J. N. specijaliste radiologa pa je istakao da
i nakon toga u cjelosti ostaje pri svom ranije datom nalazu i mišljenju.
Dodaje da s obzirom da u nalazu i mišljenju SMO ne stoji da je u momentu
nastanka predmetne saobraćajne nezgode okrivljeni imao znakove moždanog udara
objašnjava da to nije utvrdjeno ni na osnovu kliničkih nalaza ni na osnovu
snimaka uradjenih u tom momentu kao i kasnijim praćenjem ponovljenim snimkom
kompjuterske tomografije mozga. Posebno objašnjava da u tački 10. nalaza i
mišljenja SMO se vidi da su oni imali na uvid snimak kompjuterske tomografije
mozga od 01.06.2010. godine kao i snimak kompjuterske tomografije mozga 6
mjeseci nakon dogadjaja i ističe da oni isključuju mogućnost da je promjena
koja je opisana od strane specijaliste radiologa krevarenje i to malo
krvarenje već se radi o promjeni koja je najvjerovatnije tipa kalcifikacije -
skleroze u krvnom sudu ili moguće i uvrnutost krvnog suda. Dakle, ponavlja da
oni
-9-
isključuju mogućnost moždanog krvarenja zato što promjena koja je opisana
01.06.2010. godine se konstatuje i nakon 6 mjeseci, što govori da se ne radi o
krvarenju jer bi se inače krvarenje u medjuvremenu u toku 3-6 nedelja, kada je
tako malo, resorbovalo, što znači nestalo bi ga te se nebi ni prikazivalo na
kontrolnom snimku nakon 6 mjeseci. Posebno je istakao da sve što su imali od
medicinske dokumentacije da su opisali u tački 6. u nalazu i mišljenju.
Sud je u cjelosti prihvatio nalaz i mišljenje vještaka Sudsko-medicinskog
odbora - M. f, P,, sa pojašnjenjima njihovog predstavnika Prof.dr. B. A., jer
je po mišljenju suda sudsko-medicinski odbor dao veoma objektivan i stručan
nalaz, koji je u potpunosti u skladu sa strukom i naukom i istim nalazom je u
potpunosti obezvrijedjena odbrana okrivljenog koju je sud u potpunosti
odbacio. Dakle, radi se o nalazu i mišljenju Sudsko-medicinskog odbora - M.
f., kao najveće medicinske instance u jednoj državi. Taj nalaz je po mišljenju
suda uvjerljiv, logičan i krajnje jasan i po mišljenju suda isti je razriješio
sve dileme u vezi sa tim da li je okrivljeni neposredno prije događaja izgubio
svijest ili nije, čime se sam okrivljeni brani ističući da je prije dogadjaja
izgubio svijest. Taj nalaz i mišljenje SMO je još više uvjerljiv kada se uzme
u obzir iskaz svjedokinje dr. J. N., koja je takodje nakon što je pregledala u
prisustvu suda i stranaka kontrolni snimak kompjuterske tomografije mozga
okrivljenog od dana 30.11.2010. godine istakla da je nakon tog pregleda snimka
utvrdila da okrivljeni nije imao moždano krvarenje koje je ona bila
konstatovala na snimku od dana 01.06.2010. godine već se upravo radi o
promjenama na krvnim sudovima kako su to opisali i vještaci SMO, jer da je
došlo do krvarenja prilikom nastanka saobraćajne nezgode, isto bi bilo
resorbovano u kraćem vremenskom periodu i nebi se prikazivalo na kontrolnom
snimku kompjuterske tomografije mozga od dana 30.11.2010. godine.
Iz zapisnika o uvidjaju Osnovnog suda u Pljevljima Kri.br.116/10 od
31.05.2010. godine sud je zaključio da je Istražni sudija iazašo na lice
mjesta konstatovao nadjeno stanje na licu mjesta, angažaovao vještaka
saobraćajne struke kao i OSL policije radi uzimanja parametara na licu mjesta
i izrade fotoelaborata i skice lica mjesta.
Iz obdukcionog zapisnika JZU KC CG Odelenja za sudksu medicinu S.br.78/10 se
zaključuje da je kod poč. P. T. smrt nastupila usljed oštećenja kičmene
moždine na mjestu preloma kičmenog stuba te da je ista nasilna, a oštećenje
kičmene moždine, prelomi kostiju kao i druge spolja i unutra opisane povrede
posledica su dejstva tupog, teškog i jako zamahnutog orudja. Takodje je
konstatovano da u vrijeme umiranja kod poč. P. T. nije postajalo stanje
alkohola.
Iz zapisnika "L. a." DOO N. o vršenju vanrednog tehničkog pregleda od
01.06.2010. godine se zaključuje da je vozilo okrivljenog u momentu udesa bilo
tehnički ispravno. Iz izvještaja KC CG br. 730 od 03.06.2010. godine se
zaključuje da okrivljeni u momentu udesa nije imao alkohola u krvi, a takodje
ni poč. P. T. što se konstatuje u izvještaju KC CG br. 731 od 03.06.2010.
godine.
Iz fotoelaobrata i skice lica mjesta br. 332/10 od 31.05.2010. godine izdate
od srane UP PJ Pljevlja se zaključuje da su službenici UP PJ Pljevlja sačinili
fotoelaborat i skicu lica mjesta u kojem su detaljno unijeli sve podatke
vezane za predmetnu saobraćjnu nezgodu sa svim tragovima na licu mjesta kako
na kolovozu tako i na vozilu okrivljenog.
Iz izvještaja iz kaznene evidencije za okrivljenog sud je utvrdio da
okrivljeni ranije nije osudjivan.
Kod ovakvog činjeničnog stanja na osnovu svih izvedenih dokaza sud je utvrdio
da je okrivljeni Cvijović Lazar iz Pljevalja izvršio krivično djelo koje mu je
preciziranom optužnicom
-10-
stavljeno na tere, a na način mjesto i vrijeme kako je to bliže opisano u
izreci ove presude. Dakle, izvedenim dokazima je utvrdjeno da je okrivljeni
kritičnog dana upravljajući PMV marke "Mercedes 300D" reg.br. PV ... ulicom
III S. b. u P. krećući se prema kamenom mostu nije se pridržavao saobraćjnih
propisa ugrozio je saobraćaj i doveo u opasnost život i tijelo ljudi na način
što je suprotno odredbama članova 27. i 31. ZOBS-a na putevima u naseljenom
mjestu vozio brzinom od oko 60 km/h iako je dozvoljena brzina na tom dijelu
puta u naselju do 40 km/h te je sa vozilom prešao sa desne na lijevu kolovoznu
traku iako je bio svjestan da usled takve nepropisne vožnje može nastupiti
zabranjena posledica, ali je olako držao da ista neće nastupiti ili da će je
moći spriječiti, pa je pri takvoj vožnji na lijevoj kolovoznoj traci prednjim
čeonim desnim dijelom svog vozila udario u zadnju stranu donjih estremiteta
pješaka P.T. koga je usled udara nabacio na vozilo, i nastavio kretanje pri
čemu je lijevom bočnom stranom ostvario kontakt sa zidom kuće br. 39 do ulice,
a zatim kretanjem unaprijed i više u desnu stranu prešao preko desne kolovozne
trake u pravcu kretanja i zaustavio se na proširenju sa desne strane van
kolovoza ispred kuće br. 24 gdje dolazi odbačaja pješaka ispred vozila kojom
prilikom je P. T. zadobio više teških tjelesnih povreda usled kojih je
nastupila smrt istoga dana. Dakle, na osnovu izvedenih dokaza sud je pouzdano
utvrdio da je okrivljeni izvršio krivično djelo koje mu je optužnicom ODT-a
stavljeno na teret.
Prilikom odredjivanja vrste kazne i prilikom odmjeravanja njene visine sud je
u okviru opšte svrhe krivičnih sankcija cijenio i svrhu kazne zatvora, pa je u
konkretnom slučaju sud mišljenja da je jedino oprvdano prema okrivljenom
izreći kaznu zatvora, pa mu je sud istu i izrekao u trajanju od jedne godine,
u koju mu je uračunao vrijeme provedeno u pritvoru, smatrajući da će se istom
kaznom prema okrivljenom ostvariti svrha kažnjavanja predvidjena u članu 32.
Krivičnog zakonika. Pri tome sud je kao olakšavajuće okolnosti okrivljenom
cijenio činjenicu da okrivljeni ranije nije osudjivan, da se radi o porodičnom
čovjeku, intelektualcu, starijem čovjeku, dok mu je kao otežavajuće okolnosti
uzeo u obzir činjenicu da su se oštećeni P. D. i P. D. pridružili krivičnom
gonjenju protiv okrivljenog, te da okrivljeni nije priznao izvršenje krivičnog
djela. Na kraju sud je mišljenja da je izrečena krivična sankcija okrivljenom
adekvatna i primjerena težini učinjenog djela kao i nastalim posledicama, te
da ista predstavlja onu mjeru koja je neophodna da bi se prema okrivljenom
ostvarila svrha kažnjavanja.
U smislu člana 226. i 229. ZKP CG sud je obavezao okrivljenog da na ime
troškova vodjenja krivičnog postupka plati ovom sudu iznos od 4.884,31 eur, a
isti iznos predstavlja naknadu prevoza leša P. T., alkotest za okrivljenog i
poč. P. T. kao i naknade i nagrade vještacima R. M. za saobraćajno
vještačenje, M. Š. za izradu obdukcionog zapisnika kao i naknadu za nalaze i
mišljenja M. f. P., M. f. P., naknadu za vještačenje vještaku N. K. i troškovi
prevoza svjedokinje dr. J. N. od B.P.do P. i obrnuto.
Iznos paušala od 250,00 eura sud je odredio okrivljenom imajući u vidu dužinu
trajanja i složenost krivičnog postupka kao i imovno stanje okrivljenog.
Sa iznijetih razloga odlučeno je kao u izreci presude.
OSNOVNI SUD U PLJEVLJIMA
dana 15.05.2013. godine
Zapisničar, S u d i j a,
Djondović Milenka s.r. Branko Pejović s.r.
-11-
PRAVNA POUKA: protiv ove presude dozvoljena je žalba u roku od 15 dana po
prijemu
iste Višem sudu u Bijelom Polju, a preko ovog suda.
DOSTAVLJENO:
1x ODT Pljevlja
1x okrivljenom
2x braniocu
6x u predmet