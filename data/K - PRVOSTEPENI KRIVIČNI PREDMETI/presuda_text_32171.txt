K.br.115/13
U IME CRNE GORE
Osnovni sud u Beranama, po sudiji pojedincu Dašić Draganu, uz učešće
namještenika suda Čukić Mirjane, kao zapisničara, u krivičnom predmetu protiv
okrivljenog I. Ž., iz B., zbog krivičnog djela sitna krađa, utaja i prevara iz
čl.246. st.1. Krivičnog zakonika Crne Gore, po optužnom predlogu Osnovnog
državnog tužilaštva u Beranama Kt.br.98/2013 od 19. juna 2013. godine, nakon
održanog glavnog i javnog pretresa, u prisustvu zastupnika javne optužbe
Zamjenika Osnovnog državnog tužilaštva u Beranama Đalović Vladana, a u
odsustvu B. T., ovlašćenog predstavnika oštećenog DOO “Ž. B.”, iz B. i
okrivljenog, donio je i javno objavio dana 15.10.2013. godine,
P R E S U D U
Okrivljeni I. Ž. /jmbg .../ od oca D. i majke S., rođene Š., rođen .... godine
u B., sa prebivalištem u naselju D. L. bb, opština B., državljanin C. G.,
pismen, sa završenom osnovnom školom, nezaposlen, neoženjen, siromašnog
imovnog stanja, osuđivan: presudom Osnovnog suda Berane K.br.702/04 od
10.03.2005. godine, po čl.240. st.1. tač.1. i 2. KZ RCG, na tri mjeseca
zatvora; presudom Osnovnog suda Berane K.br.429/08 od 11.11.2008. godine, po
čl.243. st.1. KZ CG, na trideset dana zatvora; presudom Osnovnog suda Berane
K.br.432/08 od 24.06.2009. godine, po čl.240. st.1. tač.1. KZ CG, na šest
mjeseca zatvora; presudom Osnovnog suda Berane K.br.461/09 od 14.12.2009.
godine, po čl.240. st.1. tač.1. KZ CG, na šest mjeseca zatvora; i presudom
Osnovnog suda Berane K.br.426/10 od 19.01.2011. godine, po čl.240. st.1.
tač.1. KZ CG, na jednu godinu zatvora.
K R I V J E
Što je:
Dana 12.04.2013. godine, oko 20,30 časova, u Ul. "D. V.", u B., iz kase koja
se nalazila u magacinu oštećenog DOO "Ž. B." oduzeo metalni novac u ukupnom
iznosu od 19,00 eura i to: u apoenima od 1,00 euro - 1 komad; u apoenima od
0,50 centi - 11 komada; u apoenima od 0,20 centi - 19 komada; u apoenima od
0,10 centi - 77 komada i u apoenima od 005 centi - 59 komada, a sve u namjeri
da njihovim prisvajanjem sebi pribavi protivpravnu imovinsku korist u
navedenom iznosu.
- čime je izvršio krivično djelo sitna krađa, utaja i prevara iz čl.246.
st.1. Krivičnog zakonika Crne Gore.
- pa ga sud za izvršeno krivično djelo na osnovu navedenog Zakonskog propisa,
te primjenom čl.4. st.2, čl.32, čl.36 i čl.42. Krivičnog Zakonika Crne Gore
/KZ CG/ i čl.226. st.2. tač.9, čl.239. st.2. i čl.374. Zakonika o krivičnom
postupku /ZKP-a/,
O S U Đ U J E
Na kaznu zatvora u trajanju od 30 /trideset/ dana.
Troškova krivičnog postupka nije bilo, a okrivljeni se obavezuje da na ime
paušala plati iznos od 30,00 € /trideseteura/ u korist budžeta Crne Gore na
žiro račun broj ..., a sve u roku od 15 dana od dana pravosnažnosti presude,
pod prijetnjom prinudnog izvršenja.
Oštećeni DOO "Ž. B.", iz B., radi ostvarivanja imovinskopravnog zahtjeva za
naknadu štete upućuje se na parnicu.
O b r a z l o ž e nj e
Optužnim predlogom Osnovnog državnog tužilaštva u Beranama Kt.br.98/2013 od
19. juna 2013. godine, stavljeno je na teret okrivljenom I. Ž., iz B.,
krivično djelo sitna krađa, utaja i prevara iz čl.246. st.1. KZ CG.
Na glavnom pretresu održanom dana 15.10.2013. godine, nije pristupio B. T.,
ovlašćeni predstavnik oštećenog DOO “Ž. B.”, iz B., iako je uredno pozvan, pa
je sud glavni pretres održao i zaključio u njegovom odsustvu.
Na glavnom pretresu od 15.10.2013. godine, zastupnik javne optužbe Zamjenik
Osnovnog državnog tužioca u Beranama Vladan Đalović, u završnoj riječi, u
svemu je ostao pri podnesenom optužnom predlogu i naveo da smatra da je
dokazima izvedenim tokom postupka utvrđeno da je okrivljeni izvršio krivično
djelo koje mu je stavljeno na teret. S toga, predložio je sudu da okrivljenog
I.Ž. oglasi krivim za isto i osudi na kaznu zatvora u trajanju od šezdeset
dana.
Shodno čl.457. ZKP-a, glavni pretres od 15.10.2013. godine, održan je u
odsustvu okrivljenog I.Ž., koji je bio uredno pozvan, ali nije opravdao svoj
izostanak, jer njegovo prisustvo na glavnom pretresu nije bilo nužno, a isti
je ranije saslušan pred Osnovnim državnim tužilaštvom u Beranama u predmetu
Kt.br.98/2013, dana 06.06.2013. godine.
Okrivljeni I.Ž. u svojoj odbrani datoj pred Osnovnim državnim tužilaštvom u
Beranama, u predmetu Kt.br.98/2013 na zapisniku od 06.06.2013. godine, naveo
je da je dana 12.04.2013. godine, oko 20,30 časova, ušao u prostorije oštećene
DOO “Ž. B.”, koje se nalaze u ulici D. V., tako što se provukao kroz metalne
šipke, sa spoljašnje strane objekta i ušao u magacinski prostor, čija su vrata
bila otvorena. Iz kase je oduzeo 19,00 eura, u metalnim apoenima, kada su
naišli ovlašćeni službenici Uprave policije.
Radi pravilnog i zakonitog presuđenja predmetne krivične stvari sud je, na
glavnom pretresu, u dokaznom postupku, izveo sledeće dokaze:
saslušao svjedoke Z. B., Š. R. i B. B.; pročitao potvrdu Uprave policije PJ
Berane o oduzimanju predmeta od I.Ž., broj ... od 12.04.2013. godine; pročitao
potvrdu Uprave policije PJ B. o vraćanju predmeta B. B., broj ... od
12.04.2013. godine; i pročitao izvod iz kaznene evidencije za okrivljenog
I.Ž..
Nakon sprovedenog dokaznog postupka cijeneći navode optužbe, odbranu
okrivljenog, te izvedene pobrojane dokaze, u smislu čl.16. i čl.370. ZKP-a, a
dovodeći ih u vezu jedne sa drugim, sud je stao na stanovište da su činjenice
iz činjeničnog opisa izreke presude u svemu dokazane i da je okrivljeni I.Ž.
izvršio krivično djelo sitna krađa, utaja i prevara iz čl.246. st.1. KZ CG,
koje mu je optužnim predlogom Osnovnog državnog tužilaštva u Beranama
Kt.br.98/2013 od 19. juna 2013. godine, stavljeno na teret, pa ga je oglasio
krivim i krivičnopravno odgovornim jer nije bilo osnova koji bi isključivali
postojanje krivičnog djela i krivičnopravne odgovornosti okrivljenog. Sud je,
najprije, cijenio odbranu okrivljenog I.Ž., koji je u potpunosti priznao
izvršenje predmetnog krivičnog djela, navodeći da je predmetnog dana, oko
20,30 časova, ušao u prostorije oštećene DOO “Ž. B.”, tako što se provukao
kroz metalne šipke, sa spoljašnje strane objekta i ušao u magacinski prostor
oštećenog, oduzevši tom prilikom iz kase 19,00 eura, u metalnim apoenima.
Takvo priznanje okrivljenog I.Ž. sud je cijenio kao istinito, potpuno i
nedvosmisleno. Na prihvatanje priznanja okrivljenog, pored činjenice da je
isti sve radnje predmetnog krivičnog djela opisao određeno, detaljno i
ubjedljivo, sud se odlučio i zbog toga što je kazivanje okrivljenog u
potpunosti potvrđeno svim ostalim izvedenim dokazima takom postupka, te je iz
tog razloga i nesporno.
Iz iskaza svjedoka Z. B., vidi se da je on kao službenik Uprave policije B.,
dana 12.04.2013. godine, negdje oko 20,30 časova, sa kolegom Šćekić Radojem,
dobio obavještenje od dežurne službe da je izvršena provala u objektu DOO “Ž.
B.” u ul. D.V.. Otišli su na lice mjesta, gdje su zatekli okrivljenog I.Ž.,
koji im je bio poznat od ranije. Kod istog su pronašli, koliko se sjeća, 19,00
eura u sitnim apoenima, a u trenutku kada su ga zatekli nije pružao otpor,
nakon čega su istog predali Upravi policije na dalju nadležnost.
Iz iskaza svjedoka Š. R., vidi se da je dana 12.04.2013. godine, sa kolegom
Zečević Bruno, od dežurne službe dobio obavještenje da je izvršena provala u
objektu DOO “Ž. B.” u ul. D. V., u B. Na licu mjesta, u magacinu koji nije bio
zaključan, zatekli su okrivljenog I.Ž. i kod njega pronašli 19,00 eura novca u
sitnim apoenima. Prilikom intervencije okrivljeni nije pružao otpor, a nakon
toga istog su predali Upravi policije na dalju nadležnost.
Iz potvrde Uprave policije PJ Berane o oduzimanju predmeta od I.Ž., broj ...
od 12.04.2013. godine, vidi se da je ovlašćeni policijsku službenik od I.Ž.
privremeno oduzeo: metalni novac u apoenima od 1,00 euro - 1 komad; u apoenima
od 0,50 centi - 11 komada; u apoenima od 0,20 centi - 19 komada; u apoenima od
0,10 centi - 77 komada i u apoenima od 005 centi - 59 komada.
Sud je cijenio iskaze navedenih svjedoka i potvrdu Uprave policije PJ B. o
oduzimanju predmeta od okrivljenog broj... od 12.04.2013. godine, te je iste,
u potpunosti, prihvatio kao jasne i nesporne dokaze, međusobno saglasne, a
saglasne i sa potpunim priznanjem okrivljenog I.Ž.. Iz istih se nesporno
utvrđuje da je okrivljeni predmetnog dana, oko 20,30 časova, zatečen od strane
navedenih svjedoka, službenika Uprave policije PJ Berane, da je iz kase koja
se nalazila u magacinu oštećenog DOO "Ž. B.a" oduzeo metalni novac u ukupnom
iznosu od 19,00 eura, koji novac je od njega oduzet.
Iz iskaza svjedoka B. B., vidi se da mu kao šefu prodavnice i magacina DOO “Ž.
B.” u ul. D. V, u B., nijesu poznati detalji krađe koja se okrivljenom stavlja
na teret, a da mu je od Uprave policije vraćeno 19,00 eura, koji su oduzeti
prilikom krađe u objektu.
Iz potvrde Uprave policije PJ B o vraćanju predmeta B. B., broj od 12.04.2013.
godine, vidi se da je navedenom licu vraćen metalni novac u apoenima od 1,00
euro - 1 komad; u apoenima od 0,50 centi - 11 komada; u apoenima od 0,20 centi
- 19 komada; u apoenima od 0,10 centi - 77 komada i u apoenima od 005 centi -
59 komada.
Sud je cijenio iskaz navedenog svjedoka i potvrdu Uprave policije PJ B. o
vraćanju predmeta B. B. broj... od 12.04.2013. godine, koje je prihvatio kao
međusobno saglasne i saglasne sa priznanjem okrivljenog I.Ž. i iskazima
svjedoka Z. B. i Š. R..
Pravnom analizom naprijed utvrđenog činjeničnog stanja sud je našao da su se u
opisanim radnjama okrivljenog I.Ž. stekla sva bitna obeležja bića krivičnog
djela sitna krađa, utaja i prevara iz čl.246. st.1. KZ CG, koje mu je optužnim
predlogom Osnovnog državnog tužilaštva u Beranama Kt.br.98/2013 od 19. juna
2013. godine, stavljeno je na teret. Naime, tokom postupka, nesporno je
utvrđeno da je okrivljeni I.Ž., dana 12.04.2013. godine, oko 20,30 časova, u
Ul. "D. V., u B. iz kase koja se nalazila u magacinu oštećenog DOO "Ž. B"
oduzeo metalni novac u ukupnom iznosu od 19,00 eura i to: u apoenima od 1,00
euro - 1 komad; u apoenima od 0,50 centi - 11 komada; u apoenima od 0,20 centi
- 19 komada; u apoenima od 0,10 centi - 77 komada i u apoenima od 005 centi -
59 komada, a sve u namjeri da njihovim prisvajanjem sebi pribavi protivpravnu
imovinsku korist u navedenom iznosu. Sud je svoju odluku zasnovao na
činjenicama koje slijede iz svih dokaza izvedenih tokom postupka, a kojim je
nesporno potvrđeno da je okrivljeni I.Ž. izvršio krivično djelo za koje je
optužen, na opisani način, mjesto i vrijeme. Pri tome, sud je za priznanje
okrivljenog I.Ž. našao da je određeno, detaljno i ubjedljivo, u potpunosti
potvrđeno svim ostalim izvedenim dokazima tokom postupka. Priznanje
okrivljenog potvrđuju saslušani svjedoci - Z. B. i Š. R, koji su kao
službenici Uprave policije PJ B. okrivljenog zatekli u magacinu oštećenog i od
istog oduzeli, tom prilikom, predmetnu sumu novca, koju su, potom, vratili
ovlašćenom licu oštećenog DOO “Ž. B.”, iz B. Navedeno potvrđuju izvedeni
pisani dokazi - potvrda Uprave policije PJ B o oduzimanju predmeta od I.Ž.,
broj ... od 12.04.2013. godine i potvrda Uprave policije PJ B. o vraćanju
predmeta B. B, broj. od 12.04.2013. godine. Cijeneći psihički odnos
okrivljenog I.Ž. prema učinjenom krivičnom djelu, sud je našao da je isti u
konkretnom slučaju postupao sa umišljajem, svjestan da oduzimanjem tuđih
pokretnih stvari, radi pribavljanja protivpravne imovinske koristi, vrši
krivično djelo, pa je postizanje zabranjene posledice i htio.
Prilikom odlučivanja o izboru, vrsti i visini krivične sankcije koju u
konkretnom slučaju treba primijeniti prema okrivljenom I. Ž., za naprijed
navedeno krivično djelo sud je imao u vidu sve okolnosti u smislu čl.42. KZ
CG. Tako je od olakšavajućih okolnosti na strani okrivljenog sud cijenio i
uzeo u obzir da je nezaposlen i siromašnog imovnog stanja, a od otežavajućih
okolnosti na strani okrivljenog sud je cijenio i uzeo u obzir njegovu raniju
osuđivanost, pa mu je sud, na osnovu čl.36. KZ CG, izrekao kaznu zatvora u
trajanju od 30 /trideset/ dana. Po mišljenju suda, izrečena kazn zatvora
srazmjerna je težini izvršenog krivičnog djela i stepenu krivične odgovornosti
okrivljenog, pa će se i ovako izrečenom kaznom u okviru opšte svrhe izricanja
krivičnih sankcija predviđenih čl.4. st.2. KZ CG, postići svrha kažnjavanja
propisana čl.32. istog Zakonika. Osnovano se može očekivati da će izrečena
kazna pozitivno djelovati na prevaspitavanje okrivljenog i da će ista na njega
uticati da u buduće ne vrši krivična djela.

Troškova krivičnog postupka nije bilo, dok je paušalni iznos odmjeren s obzirom na trajanje i složenost krivičnog postupka, te imovnog stanja okrivljenog, shodno čl.226. ZKP-a. 

Oštećeni DOO "Ž.B.", iz Berana, radi ostvarivanja imovinskopravnog zahtjeva za
naknadu štete upućuje se na parnicu, shodno čl.239. st.2. ZKP-a.
S iznijetih razloga odlučeno je kao u izreci presude.
OSNOVNI SUD U BERANAMA
Dana, 15.10.2013. godine.
Zapisničar  S U D I J A
Čukić Mirjana Dašić Dragan
PRAVNA POUKA:
Protiv ove presude može se izjaviti žalba
Višem sudu u Bijelom Polju, u roku od 8
/osam/ dana od dana prijema pismenog
otpravka, preko ovog suda u dva primjerka.