K.br.35/13
U IME CRNE GORE
Osnovni sud u Pljevljima, kao prvostepeni krivični sud po sudiji Branku
Pejoviću uz sudjelovanje zapisničara Djondović Milenke u krivičnom predmetu
protiv okrivljenih L. N., M. S., S. Ž. i S. D. svi iz Pljevalja, zbog
krivičnog djela produženo krivično djelo teška kradja iz čl.240.st.1. tačka 2.
Krivičnog zakonika u vezi čl.49. Krivičnog zakonika, po optužnici ODT Pljevlja
Kt.br.32/13 od 07.03.2013. godine, nakon održanog glavnog i javnog pretresa u
prisustvu zamjenika ODT Tomčić Milivoja, okrivljenih kao i oštećenog Č. K.i
zastupnik oštećene ED Pljevlja G. I., dana 08.05.2013. godine, donio je i
javno objavio
P R E S U D U
Okrivljeni L. N., JMBG ... od oca Z. i majke S. rodjena V., rodjen .... godine
u P. gdje i živi ul. O. bb, državljanin CG, govori srpskim jezikom, razumije
crnogorski jezik, pismen završio osnovu školu, ne oženjen, bez djece, ne
zaposlen, ranije osudjivan presudom ovog suda K.br.250/08 od 24.12.2008.
godine zbog krivičnog djela iz čl.246.st.2. KZ CG, izrečena mu uslovna osuda,
presudom ovog suda K.br.72/10 od 30.06.2010. godine zbog krivičnog djela iz
čl.220. st.3. Krivičnog zakonika, osudjen na kaznu zatvora od 3 mjeseca, kaznu
izdržao, presudom ovog suda K.br.41/10 od 23.04.2010. godine, zbog krivičnog
djela iz čl.200. st.1. Krivičnog zakonika, osudjen na kaznu zatvora u trajanju
od 3 mjeseca i presudom ovog suda K.br.23/10 od 15.09.2010. godine, zbog
krivičnog djela iz čl.324.st.2. Krivičnog zakonika, osudjen na kaznu zatvora i
novčanu kaznu, kaznu izdržao.
Okrivljeni M. S., JMBG .... od oca M. i majke Z., rodjena J., rodjen ....
godine u P. gdje i živi selo B., opština P., državljanin CG, govori srpskim
jezikom, razumije crnogoski jezik, završio srednju školu za elektro
instalatera, oženjen, otac dvoje djece, ne zaposlen, ranije osudjivan presudom
ovog suda K.br.289/07 od 28.03.2008. godine, zbog krivičnog djela iz čl.240.
st.1. Krivičnog zakonika, osudjen na kaznu zatvora u trajanju od 3 mjeseca,
kaznu izdržao i presudom ovog suda K.br.207/10 od 21.12.2010. godine zbog
krivičnog djela iz čl.239.st.1. Krivičnog zakonika, osudjen na kaznu zatvora u
trajanju od 30 dana, izdržao kaznu.
Okrivljeni S. Ž., JMBG .... od oca V. i majke D. rodjena I., rodjen ....
godine, u P. gdje i živi naselje K., opština P., državljanin CG, govori
crnogorskim jezikom, pismen, završio osnovnu školu, oženjen, otac jednog
djeteta, ne zaposlen, ranije osudjen presudom ovog suda K.br.16/11 od
24.02.2011. godine, zbog krivičnog djela iz čl.339. st.1. Krivičnog zakonika,
izrečena mu uslovna osuda.
-2-
Okrivljeni S. D., JMBG ...., od oca V. i majke D. rodjena I., rodjen ....
godine u P. gdje i živi naselje K., državljanin CG, ne zaposlen, ne oženjen,
bez djece, pismen, završio osnovnu školu, govori srpskim jezikom, razumije
crnogorski jezik, srednjeg imovnog stanja, ranije osudjivan presudom ovog suda
K.br.289/07 od 28.03.2008. godine zbog krivičnog djela iz čl.240.st.1.
Krivičnog zakonika, izrečena mu kazna zatvora od 3 mjeseca, izdržao kaznu i
presudom ovog suda K.br.207/10 od 21.12.2010. godine, zbog krivičnog djela iz
čl.239.st.1. Krivičnog zakonika izrečena mu kazna zatvora od 30 dana, izdržao
kaznu.
K r i v i s u
Što su:
a) neutvrdjenog datuma, krajem mjeseca januara ili početkom februara 2013.
godine, u kasnim noćnim satima, u selu O., opština P., po prethodnom dogovoru,
u namjeri da sebi pribave protivpravnu imovinsku korist, udružili se radi
vršenja kradje, na način što su sa vozilom okrivljenog M. S., marke "Golf 2"
reg.br. PV .... došli u naselje O. i iskoristivši trenutno beznaponsko stanje
sa elektrovoda, betonskog stuba i to okrivljeni L. N. i S. D., popeli se na
stub, demontirali transformator jačine 10/04 50 Kva, vlasništvo oštećenog Č.
K. iz P., koji su oborili na zemlju, a zatim svi okrivljeni sa istog skinuli i
oduzeli navoje bakarne žice, težine oko 55-60 kg, koju su sjutri dan u ranim
jutarnjim časovima zajedno prodali otkupljivaču sekundarnih sirovina K. D. iz
P., za iznos od oko 250,00 eura, koji iznos su medjusobno podijelili, na koji
način su pričinili štetu oštećenog Č.K. od 3.285,00 eura,
b) u noći izmedju 02/03.02.2013. godine, u selu V. opština P., po prethodnom
dogovoru, u namjeri da sebi pribave protivpravnu imovinsku korist, udružili se
radi vršenja kradje, na način što su sa vozilom okrivljenog M. došli u selo V.
i iskoristivši trenutno beznaponsko stanje elektrovoda - metalnog stuba i to
okrivljeni L. N. i S. D., popeli se na stub demontirali transformator jačine
10/04 50Kva vlasništvo oštećene E. P. koji su oborili na zemlju, a zatim svi
okrivljeni sa istog skinuli i oduzeli navoje bakarne žice težine oko 25 kg
koju su u ranim jutarnjim časovima narednog dana okrivljeni S. D. i S. Ž.
prodali otkupljivaču sekundarnih sirovina K. D. iz P. za iznos od oko 100,00
eura, koji novac su medjusobno podijelili, na koji način su pričinili štetu
oštećenoj E. P. u iznosu od 2.700,00 eura,
čime su kao saizvršioci izvršili produženo krivično djelo teška kradja iz
čl.240.st.1. tačka 2. Krivičnog zakonika, u vezi člana 49. Krivičnog zakonika,
pa ih sud na osnovu već citiranog zakonskog propisa, a primjenom članova 4, 5,
13, 15, 32, 33, 36, 42. i 51. Krivičnog zakonika, te članova 226, 229. i 239.
ZKP CG
O S U D J U J E
Okrivljenog L. N. na kaznu zatvora u trajanju od jedne godine i tri mjeseca (1
godina i 3 mjeseca) u koju kaznu mu se ima uračunati vrijeme provedeno u
pritvoru počev od 07.02.2013. godine pa do 06.03.2013. godine.
Okrivljenog M. S. na kaznu zatvora u trajanju od jedne godine i tri mjeseca (1
godina i 3 mjeseca) u koju kaznu mu se ima uračunati vrijeme provedeno u
pritvoru počev od 07.02.2013. godine pa do 06.03.2013. godine.
-3-
Okrivljenog S. Ž. na kaznu zatvora u trajanju od jedne godine i jednog mjeseca
(1 godina i 1 mjesec) u koju kaznu mu se ima uračunati vrijeme provedeno u
pritvoru počev od 07.02.2013. godine pa do 06.03.2013. godine.
Okrivljenog S. D.na kaznu zatvora u trajanju od jedne godine i 3 mjeseca (1
godina i 3 mjeseca) u koju kaznu mu se ima uračunati vrijeme provedeno u
pritvoru počev od 08.02.2013. godine pa do 06.03.2013. godine.
Okrivljeni L. N., M. S. i S. Ž. se obavezuju da na ime trošćkova vodjenja
krivičnog postupka plate ovom sudu iznos od po 333,00 eura, a na ime paušala
iznos od po 27,50 eura.
Okrivljeni S. D. se obavezuje da na ime troškova vodjenja krivičnog postupka
plati ovom sudu iznos od 200,00 eura, a na ime paušala iznos od 27,50 eura.
Okrivljeni se obavezuju da da oštećenom Č. K. iz P. na ime štete plate iznos
od 3.285,00 eura, a oštećenoj E. P. iznos od 2.700,00 erua.
Troškove krivičnog postupka i paušal sudu, kao i štetu oštećenim okrivljeni su
dužni platiti u roku od 15 dana po pravnosnažnosti presude pod prijetnjom
prinudnog izvršenja.
O b r a z l o ž e n j e
Osnovno državno tužilaštvo iz Pljevalja optužnicom Kt.br.32/13 od 07.03.2013.
godine optužilo je okrivljene L. N., M. S., S. Ž. i S. D. iz P. zbog krivičnog
djela produženo krivično djelo teška kradja iz čl.240.st.1. tačka 2. Krivičnog
zakonika u vezi člana 49. Krivičnog zakonika navodeći da su okrivljeni
krivično djelo izvršili na način mjesto i vrijeme kako je to bliže opisano u
izreci ove presude.
U završenoj riječi zamjenik ODT Pljevlja je ostao pri podignutoj optužnici
protiv okrivljenih zbog predmetnog krivičnog djela i preložio da sud
okrivljene oglasi krivim i osudi po zakonu.
Svjedok - oštećeni Č. K. kao i zastupnik oštećene ED Pljevlja u završnoj
riječi su jednoglasno istakli da se pridružuju krivičnom gonjenju protiv
okrivljenih.
Okrivljeni L. N. u svoju odbranu na zapisniku ODT Pljevlja je istakao da živi
u P. u ul. Oslobodjenja te da S. Ž. poznaje jer su išli zajedno u školu, a
odavno poznaje i njegovog brata D.i zna da žive u selu K., a takodje poznaje i
okrivljenog M. S. koji živi u selu B. opština P. i sa njim se upoznao u
zatvoru prilikom izdržavanja kazne u B. P. Sa svom trojicom se povremeno
druži. Ne može se sjetiti datuma kada se našao sa braćom S. Ž. i D. i sa M. S.
pa su se dogovorili da podju u večernjim satima u selo O. tačnije u blizini V.
gdje se nalazio gater - brenta za koje nisu znali čije je vlasništvo, pa su te
noći nešto oko pola noći sva četvorica pošli sa vozilom M. S. marke "Golf 2"
bijele boje kojim je upravljao M. i kada su došli na lice mjesta on i S. D. su
se propeli na betonski stub na kome se nalazio transformator, provjerili su da
je isti u beznaponskom stanju, jer nisu bile nikakve žice prikopčane na njega.
Sa podesnim ključevima su ispustili ulje iz trafoa, nakon što su ga prethodno
kada su se popeli na stub bacili na zemlju. Po njegovom mišljenju ovaj
trafo je tešak oko 150-200 kg. Dok su se on i D. peli i demontirali trafo Ž. i
S. su stajali na putu na rastojanju od njih od 30-40 m. Kada su oborili
transformator na zemlju zovnuli su Ž. i S. koji su prišli pa su zajednički
rastavili transformator i izvadili bakarnu žicu koja se u njemu nalazila.
Izvadili su od prilike oko 10 kg bakarne žice koju su stavili u vozilo M. i
odatle pošli za P. U P. su se zadržali 2-3 sata i u ranim jutarnjim časovima
sva četvorica su došli kod K. D. koji se nalzi u naselu B. jer su znali da on
otkupljuje bakarnu žicu. Ponudili su mu da mu prodaju žicu, a on ih je
-4-
prethodno pitao da je nisu slučajno ukrali našta su oni negativno odgovorili,
pa im je istu otkupio. Za ovu žicu K. im je dao iznos od oko 50,00 eura, koji
iznos su podijelili na četiri dijela.
Nakon ovoga u subotu naveče 02.02.2013. godine ponovo se našao sa braćom S. i
M. S. pa su došli kod njega kući i tu su se dogovorili da podju u selo V., pa
su ponovo sva četvorica negdje oko 23,00 časa sa vozilom M. pošli u selo V. i
vidjeli su da nema struje u selu. Dok su putovali iz vozila su preko farova
primijetili na jednom mrežastom metalnom stubu transformator i dogovorili se
da i taj transformator demontiraju. On i D. su se popeli na metalni stub,
provjerili da nema napona, presjekli žice, koje su bile povezane na
transformator i isti oborili na zemlju, dok su Ž. i S. ostali u vozilu na putu
na nekih 10 m od njih. Nakon što su oborili transformator pridružili su im se
Ž. i S., isti demontirali, ispustili ulje iz njega, izvadili bakarnu žicu oko
desetak kilograma, tu su se zadžali oko 2 sata, žicu stavili u vozilo. Dalje
objašnjava da je sjutri dan morao da ide na selo, pa je tu napustio ostale
okrivljene pozvao taksi kojim je došao u Pljevlja, a nije mu poznato šta su
ostali okrivljeni uradili sa bakarnom žicom koju su tada oduzeli jer se nije
sa njima nakon toga gledao.
Okrivljeni M. S. u svoju odbranu u predmetu istrage je istakao da sa svojom
porodicom živi u selu B. te da okrivljene S. Ž.i D. poznaje duže vremena, a L.
N. manje pznaje. Dalje ističe da posjeduje PMV marke "Golf 2" bijele boje, pa
je bio u gradu u društvu sa S. D. i Ž. i sa L. N., pa im je S. D. predložio da
podju do naselja O. u zaseok V. gdje se nalazi gater pored puta i da vide
usput šta još ima. U večernjim časovima negdje oko 22,00 časa krenuli su sa
njegovim vozilom sva četvorica do vodoplava, pa su u neposrednoj blizini puta
primijetili da se nalazi jedan gater, a nije mu poznato čijeg je vlasništva pa
su iz vozila izašli L. N. i S. D., dok su on i Ž. ostali u vozilu. N. i D. su
se popeli na jedan betonski stub na kome se nalazio transformator, dok su on i
Ž. bili u vozilu udaljeni od njih oko 40 m. Kada su oborili transformator na
zemlju pozvali su njega i Živka pa su i oni prišli i zajednički razmontirali
transformator i iz istog zajedno izvadili navoje bakarne žice koliko sumogli
uspjeti. Žicu su stavili u njegovo vozilo i u vozilu su sačekali da svane i u
ranim jutarnjim časovima došli su sva četvorica sa vozilom do naselja B. u P.
gdje je on ostao u vozilu, a ostala trojica okrivljnih izašli uzeli džak sa
žicom i istu prodali. Poznato mu je da tu živi jedan K. koji otkupljuje staro
željezo i bakar. Kada su se vratili koliko se on sjeća njemu su dali oko
150,00 eura na ime njegovog pripadajućeg dijela, pa su mu rekli da su svi
dobili po toliki iznos.
Dana 02.022.013. godine u predvečernjim časovima pozvao ga je S. D. da dodje
do njega u selo Komine pa je posle 20,00 časova svojim vozilom došao kod njega
u selo K., pa je tada D. predložio da podju u P. da uzmu L. N., a sa njim u
vozilo su sjeli okrivljeni S. Ž. i D. i pošli su u grad po N. Oko 21,00 čas sa
vozilom su otišli do sela V. D. i N. su pošli do metalnog stuba na kome se
nalazio transformator, isti su demolirali i skinuli odnosno isti oborili na
zemlju. Tada su sva četvorica zajednički iz istog skinuli namotaje bakarne
žice i tu žicu su stavili u njegovo vozilo, a tu su se zadržali 3-4 sata.
Odatle su vozilom došli u selo K. gdje su ostavili žicu kod S. pored njihove
kuće, on je došao svojoj kući u selo B. gdje je prespavao, a L. je odatle
otišao za P. Ujutru u nedelju oko 07,00 časvoa je došao sa vozilom kući kod S.
gdje su zajednički ubacili oduzetu bakarnu žicu u njegovo vozilo pa su on, D.
i Ž. zajedno došli u naselje B. gdje i prethodnih dana pa su Ž.i D. iznijeli
žicu i istu prodali. Kada su se vratili njemu su koliko mu se čini dali oko
45,00 eura govoreći da ga toliko pripada.
Okrivljeni S. Ž. u svoju odbranu na zapisnik ODT Pljevlja je istakao da živi u
P. u naselju K. u zajedničkom domaćinstvu sa svojim roditeljima i sa svojim
bratom - okrivljenim D. Okrivljenog L. poznaje iz osnovne škole, a M. manje
poznaje iako mu je njegov brat D. bio kum na V. Ne može se sjetiti tačnog
datuma on i D. su bili u gradu zajedno sa S. i L.i vozili su se sa S. autom
marke "golf" bijele boje, pa su se dogovorili da u večernjim časovima podju u
naselje O. da vide dali ima šta da se oduzme. Sva četvorica su negdje posle
pola noći pošli S. vozilom do mjesta V. gdje se nalazi u blizini neki gater, a
neznaju čije je vlasništvo. Pored gatera se nalazio betonski elektro stub na
kojem se nalazio transformator. Tu su iz vozila izašli njegov brat D. i L. i
oni su se
-5-
popeli na stub demontirali transformator i isti oborili na zemlju. Kada su ga
oborili na zemlju prišli su on i S. pa su zajednički razmontirali isti iz
njega uzeli namotaje bakarne žice koji su se u njemu nalazili. Ne može se
sjetiti koja je količina bila, a koliko se sjeća bilo je oko 80 kg. Tu žicu su
stavili u gepek vozila M. sačekali su zoru i u ranim jutarnjim časovima sva
četvorica došli u naselje B. u P. gdje su svi izašli iz vozila i žicu su
prodali otkupljivaču K. D. koji im je poznat da otkupljuje staro željezo i
bakar. Koliko mu se čini za oduzetu žicu D. im je platio oko 300,00 eura, a
novac su podijelili na 4 jednaka dijela. Nakon ovoga dana 02.02.2013. godine
njegov brat D.je pozvao S. da dodje kod njih kući pa je došao oko 20,00 časova
sa svojim vozilom i dogovorili su se da podju do grada da se nadju sa L. Kada
su došli u grad uzeli su L. u vozilo pa su pošli u selo V. On i D. su znali da
u V. na jednom metalnom mrežastom stubu ima transformator, a znali su da te
večeri nije bilo struje u naselju i da isti nije bio pod naponom i kada su
došli u V. zaustavili su se u neposrednoj blizini ovog stuba pa su iz vozila
izašli sva četvorica, a na stub su se popeli L. i njegov brat D. koji su
demontirali transformator i oborili ga na zemlju. Pridružili su im se on i S.,
pa su sva četvorica ga razmontirali i iz njega izvadili namotaje bakarne žice
i bilo je oko 40 kg bakarne žice. Žicu su odnijeli do svoje kuće u selo K., a
ujutru je kod njih došao M. i sa njegovim vozilom su utovarili žicu pa su
pošli i on i D. sa njim ponovo do K. D. gdje su mu prodali navedenu količinu
žice, a za tu količinu su uzeli nešto oko 100,00 eura. Tog jutra L. nije bio
prilikom prodaje žice već samo njih trojica. Ukupno sva četvorica su od
prodaje žice u oba slučaja zaradili po 110,00 eura.
Okrivljeni S. D. je u svoju odbranu na zapisniku sudije za istragu istakao da
svi navodi naredbe za sprovodjenje istrage su tačni i tačno je da je izvšio
krivično djelo kako se navodi u naredbi, a to je uradio zajedno sa svojim
bratom Ž., zatim M. S. i L. N. To su uradili kako bi prodali bakar pošto se od
bakra može fino zaraditi obzirom da je na otpadima kilogram bakra 4,60 eura.
Do sada je dva puta osudjivan, jedanput za metalne članke koje je sa otpada
vlasništvo P. u K. ukrao zajedno sa M. S. i koje su prodali na otpadu
vlasništvo M. B. u K. Drugi put je osudjen za šumsku kradju koju je izvršio
zajedno sa M. S. Sada izdržava novčanu kaznu od 200,00 eura u zatvoru Bijelo
Polje, pošto mu je ista zamijenjena kaznom zatvora.
U završnoj riječi sva četvorica okrivljenih su jednoglasno istakli da se
osjećaju krivim, da priznaju krivicu, da se kaju što su ovo uradili pa su na
kraju svoju odgvoornost ostavili sudu na slobodnu procjenu.
U dokaznom postupku sud je saslušao svjedoka - oštećenog Č. K., saslušao
zastupnika oštećene ED Pljevlja G. I., saslušao svjedoka K. D. iz P., pročitao
odštetni zahtjev ED P. i pročitao izvještaje iz KE za svu četvoricu
okrivljenih.
Nakon provedenog dokaznog postupka i nakon ocjene svih izvedenih dokaza kako
skupa tako i pojedinačno i u njihovoj medjusobnoj poveznosti jednog sa drugim,
a imajući u vidu i odbranu okrivljenih sud je utvrdio da su okrivljeni
izvršili krivično djelo koje im je optužnicom ODT-a stavljeno na teret, a na
način mjesto i vrijeme kako je to bliže opisano u izreci ove presude. Ovakvu
svoju odluku sud je zasnovao na činjenicama koje slijede iz dokaza izvedenih
na glavnom pretresu kao i na potpunom priznanju okrivljenih.
Naime, svjedok - oštećeni Č. K. je istakao da je vlasnik i izvršni direktor P.
DOO "C. e." sa sjetištem u P. i preduzeće se bavi izmedju ostalog i preradom
drveta, pa je negdje 2003. godine u selu O. nabavio gater isti postavio i
počeo sa rezanjem gradje. Tom prilikom je nabavio i trafo koji je koštao oko
6.000,00 eura pošto je gater veliki potrošač struje. Od tada pa do danas ova
je pilana povremeno radila, a u zavisnosti od količine gradje. U poslednje
vrijeme na ovoj pilani je radio V. M. pošto mu je oštećeni ustupio tu pilanu.
Zadnjih par mjeseci pilana nije radila. Negdje početkom februara 2013. godine
zvali su ga iz E. da je otudjen trafo koji je on nabavio i koji je stajao u
neposrednoj blizini pilane na jednom stubu na visini od oko 4 m, pa kada je
njegov ortak M. B. otišao na lice mjesta vidio je da je ovaj trafo demontiran
i oboren na zemlju, te da je ostao oklop na licu mjesta, a da je ostalo
pokradeno. Ovom prilikom ističe da je cijena ovog trafoa 6.000,00 eura, dok je
indirektna šteta od oko 30.000,00 eura.
-6-
U završnoj riječi je istakao da se pridružuje krivičnom gonjenju protiv
okrivljenih i predlaže da sud okrivljene oglasi krivim i osudi po zakonu, te
da je vještak mašinske sruke nerealno procijenio vrijednost trafoa.
Zastupnik oštećene ED Pljevlja G. I. je istakao da je u noći izmedju
02/03.02.2013. godine u selu V. sa elektrovoda - dalekovoda otudjen jedan
transformator koji je vlasništvo ED P., a okrivljeni su iskoristili
beznaponsko stanje koje je bilo te noći u selu V. i otudjili pomenuti
transformator. Oni su istakli imovinsko-pravni zahtjev, medjutim, u završnoj
riječi je istakao da se pridružuje krivičnom gonjenju i da ističe imovinsko-
pravni zahtjev u onom iznosu koji je našao vještak mašinske struke.
Sud je u cjelosti prihvatio iskaze svjedoka - oštećenog Č. K. kao i zastupnika
oštećene ED P. G. I.
Svjedok K. D. je istakao da u porodičnoj kući koja se nalazi u naselju B. drži
otkupnu stanicu sekundarnih sirovina i otkupljuje staro željezo, bakar i
ostalo. Okrivljeni S. D. i S. Ž. poznaje odavno, L. je upoznao u skorije
vrijeme, dok M. do sada nije poznavao i ne može se sjetiti datuma kada su sva
četvorica okrivljenih u ranim jutarnjim časovima negdje oko 08,00 časova gdje
su sa PMV marke "Golf 2" bijele boje donijeli 3 džaka bakarne žice ukupne
težine od 55-60 kg bakarne žice koja je bila spaljena. Znali su da on vrši
otkup bakra pa su donijeli to na prodaju pa im je za tu žicu isplatio oko
250,00 eura i taj iznos je dao starijem S. misli da se zove D. Nakon ovog
posle nekoliko dana u nedelju ujutru oko 08,15 časova ponovo su došli braća
Sokovići i došli su istim vozilom kao i prošli put golfom bijele boje, pa su
ponovo donijeli od oko 25 kg paljene bakarne žice, pa ih je pitao da nije
kradena našta su odgovorili negativno pa im je isplatio oko 100,00 eura kao i
nešto duga od prošli put. Otkupljenu bakarnu žicu je otpremio u ponedeljak
04.02.2013. godine u reciklažni centar Podgorica.
Sud je u cjelosti prihvatio iskaz ovog svjedoka smatrajući da je svjedok
objektivno svjedočio.
Vještak mašinske struke A. V. je u svom nalazu i mišljenju našao da je
vrijednost transformatora koji je vlasništvo oštećenog Č. K. 3.285,00 eura dok
je vrijednost transformatora vlasništvo ED P. 2.700,00 eura. Vještak napominje
da je vrijednost tih transformatora na tržištu oko 4.500,00 eura i to novih,
medjutim, kada se na tu cijenu primijeni stopa amortizacije od 5% godišnje
dolazi se do naznačenih iznosa.
Sud je u cjelosti prihvatio nalaz i mišljenje ovog vještaka smatrajući da je
vještak objektivno i stručno vještačio u skladu sa strukom i naukom, a inače
radi se o stalnom sudskom vještaku.
Iz izvještaja iz kaznene evidencije za okrivljene sud je utvrdio da je
okrivljeni L. N. do sada osudjivan 4 puta te da je do sada 3 puta osudjen na
efektivnu kaznu zatvora, S. Ž. da je osudjen jedanput te da mu je izrečena
uslovna osuda zbog krivičnog djela ugrožavanje javnog saobraćaja iz
čl.339.st.1. Krivičnog zakonika, okrivljeni M. S. osudjivan 2 puta i to
jedanput zbog krivičnog djela teška kradja iz čl.240. st.1. tačka 1. Krivičnog
zakonika gdje je osudjen na kaznu zatvora u trajanju od 3 mjeseca i kaznu
izdržao i jeanput zbog krivičnog djela kradja gdje je takodje osudjen na kaznu
zatvora u trajanju 30 dana koju je i izdržao. Okrivljeni S. D. je do sada
osudjivan 4 puta i to: 3 puta zbog krivičnog djela šumska kradja, gdje je dva
puta osudjen na kaznu zatvora i na novčanu kaznu, a jedanput na kaznu zatvora
u trajanju od 2 mjeseca i novčanu kaznu.
Uvidom u fotoelaborate UP PJ Pljevlja br. 46/13 i 47/13 sud je iz istih
utvrdio da su sporni transformatori stajali jedan na betonskom stubu i na
postolju, a drugi na metalnom stubu i na postolju te da su oba oboreni, zatim
demontirani i iz istih oduzeta bakrana žica koja je odnesena dok je ostali dio
transformatora ostao na licu mjesta.
Kod ovakvog činjeničnog stanja na osnovu svih izvedenih dokaza, a imajući u
vidu i potpuno priznanje okrivljenih sud je utvrdio da su sva četvorica
okrivljenih kao saizvršioci izvršili produženo krivično djelo teška kradja iz
čl.240. st.1. tačka 2. Krivičnog zakonika, pošto je utvrdjeno da su u grupi po
prethodnom dogovoru najprije oduzeli u selu O. opština P.
-7-
transformator vlasništvo oštećenog Č. K. na način što su isti demontirali sa
betonskog stuba oborili na zemlju isti rasklopili podesnim ključevima i iz
istog oduzeli namotaje bakarne žice koju su zapalili da bi se oslobodili
plastike, a nakon toga u noći izmedju 02/03.02.2013. godine kao saizvršioci u
selu V. opština P. takodje, demontirali trafo vlasništvo ED P. na način što su
se L. i S. D. popeli na stub, oborili predmetni trafo, a zatim sva četvorica
okrivljenih podesnim ključevima rasklopili trafo i iz istog oduzeli namotaje
bakrne žice koju su zapalili da bi se oslobodili plastičnih djelova, pa su
nakon toga predmetnu žicu prodali na otkupnoj stanici u naselju B. vlasništvo
K. D. Dakle, na osnovu svih izvedenih dokaza kao i na osnovu potpunog
priznanja okrivljenih sud je utvrdio da su okrivljeni izvršili krivično djelo
koje im je optužnicom ODT Pljevlja stavljeno na teret, a na način mjesto i
vrijeme kako je to bliže opisano u izreci ove presude.
Prilikom odredjivanja vrste kazne i prilikom odmjeravanja njene visine sud je
u okviru opšte svrhe krivičnih sankcija cijenio i svrhu kazne zatvora pa je
sud mišljenja da je okrivljenim jedino bilo opravdano izreći kaznu zatvora, pa
je sud odlučio da okrivljenim M. S., S. D. i L. N. izrekne kaznu zatvora u
trajanju od po 1 godine i 3 mjeseca, a okrivljenom S. Ž. kaznu zatvora u
trajanju od 1 godine i 1 mjeseca, smatrajući da će se istim kaznama prema
okrivljenim u potpunosti ostvariti svrha kažnjavanja predvidjena u članu 32.
Krivičnog zakonika. Okrivljeni M. S., S. D. i L. N. su do sada više puta
osudjivani na efektivnu kaznu zatvora pa im je sud izrekao strožije kazne od
kazne koju je izrekao okrivljenom S. Ž. Naime, okrivljeni S. Ž. je do sada
jedanput osudjen zbog krivičnog djela ugrožavanje javnog saobraćaja iz čl.339.
st.1. Krivičnog zakonika i izrečena mu uslovna osuda pa je sud mišljenja da je
bilo opravdano njemu izreći blažu kaznu u odnosu na ostale okrivljene što je
sud i učinio. Sud je mišljenja da su izrečene kazne okrivljenim adekvatne i
primjerene stepenu društvene opasnosti težini učinjenog djela kao i nastalim
posledicama te da iste kazne prema okrivljenim predstavljaju onu mjeru koja je
nepohodna da bi se prema njima postigla svrha kažnjavanje predvidjena u članu
32. Krivičnog zakonika. Kao olakšavajuće okolnosti sud je svim okrivljenim
uzeo u obzir činjenicu da su u potpunosti priznali izvršenje krivičnog djela,
da su izrazili kajanje te da su imali dobro držanje na sudu.
U smislu člana 51. Krivičnog zakonika sud je okrivljenim u izrečene kazne
zatvora uračunao vrijeme provedeno u pritvoru.
U smislu člana 226. i 229. ZKP CG sud je okrivljene S. Ž., M. S. i L. N.
obavezao da na ime troškova vodjenja krivičnog postupka plate ovom sudu iznos
od po 333,00 eura, a okrivljenog S. D. da plati 200,00 eura, a isti iznosi
predstavljaju naknadu i nagradu braniocu po službenoj dužnosti, a iznos
paušala od po 27,50 eura sud je okrivljenim odredio imajući u vidu dužinu
trajanja i složenost krivičnog postupka kao i imovno stanje okrivljenih.
U smislu člana 239. ZKP CG sud je obavezao okrivljene da oštećenim i to
oštećenoj ED P. plate iznos od 2.700,00 eura, a oštećenom Č. K. iznos od
3.285,00 eura, a to su iznosi koje je našao vještak mašinske struke.
Sa iznijetih razloga odlučeno je kao u izreci presude.
OSNOVNI SUD U PLJEVLJIMA
dana 08.05.2013. godine
Zapisničar, S u d i j a,
Djondović Milenka Branko Pejović
PRAVNA POUKA: protiv ove presude dozvoljena je žalba u roku od 15 dana
po prijemu iste Višem sudu u Bijelom Polju, a preko ovog
suda.
DOSTAVLJENO:
1x ODT Pljevlja
4x okrivljenim
6x u predmet