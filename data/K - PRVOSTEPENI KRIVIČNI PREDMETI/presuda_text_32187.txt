K.br.38/13
U IME CRNE GORE
Osnovni sud u Pljevljima, kao prvostepeni krivični sud po sudiji Branku
Pejoviću uz sudjelovanje zapisničara Djondović Milenke u krivičnom predmetu
protiv okrivljenog V. M. iz Lj. R. S. koga brani advoka G. M. iz P., zbog
krivičnog djela povreda leša iz čl.410. Krivičnog zakonika CG po optužnom
predlogu ODT Pljevlja Kt.br.250/12 od 05.10.2012. godine, nakon održanog
glavnog i javnog pretresa u prisustvu zamjenika ODT Pljevlja Djurović Veljka i
branioca okrivljenog advokata G. M. iz P., a u odsutnosti uredno pozvanog
okrivljenog dana 04.09.2013. godine, donio je i javno objavio
P R E S U D U
Okrivljeni V. M., JMBG .... od oca M. i majke V. rodjena M., rodjen ....
godine u selu S. opština Ž., živi u Lj. ul. S. c. br. 51a, drđžavljanin R. S.,
oženjen, otac dvoje djece, projektni menadžer specijalista, završio visoku
elektrotehničku školu i projektne studijem, srednjeg imovnog stanja, ranije
osudjivan .
Na osnovu člana 373.st.1. tačka 2. ZKP CG
OSLOBADJA SE OD OPTUŽBE
Da je:
neutvrdjenog datuma krajem jula mjeseca 2012. godine u seoskom groblju u
mjestu K. opština Ž. neovlašćeno, protivno članu 3, 4. i 5. Pravilnika o
uslovima i načinu iskopavanja i prenosa umrlih lica ("Sl.list SRCG", br.
11/88), bez odobrenja nadležnog opštinskog organa uprave nadležnog za poslove
sanitarnog nadzora, iz porodične grobnice, organizovao iskopavanje i
premještanje posmrtnih ostataka V. B., preminule dana 15.09.2010. godine i
sahranjene u naznačenom seoskom groblju, te istu sahranio pored gorblja,
-2-
čime bi izvršio krivično djelo povreda leša iz čl.410. Krivičnog zakonika CG.
Jer nije dokazano da je okrivljeni izvršio krivično djelo za koje je optužen.
Troškovi krivičnog postupka padaju na teret budžetskih sredstava.
O b r a z l o ž e n j e
Osnovno državno tužilaštvo u Pljevljima optužnim predlogom Kt.br.250/12 od
05.10.2012. godine optužilo je okrivljenog V. M. iz Lj. zbog krivičnog djela
povreda leša iz čl.410. Krivičnog zakonika CG navodeći da je okrivljeni
krivično djelo izvršio na način mjesto i vrijeme kako je to bliže opisano u
izreci presude.
U završnoj riječi zamjenik ODT-a je u cjelosti ostao pri podnesenom optužnom
predlogu i predložio da sud okrivljenog oglasi krivim i osudi po zakonu.
Okrivljeni V. M. u svoju odbranu na glavnom pretresu je istakao da već duži
niz godina živi u Sloveniji, a inače rodjen je u selu S. opština Ž. Njegov
stric M. je duži niz godina živio u S. tačnije u G. M. i bio je oženjen sa B.
strinom okrivljenog i iz braka su imali 3 kćerke i to J. V. koja sa svojom
porodicom živi u G. M., M. D. koja živi u B. takodje sa svojom porodicom i V.
Z. koja nije udata i sada živi u Z. sa stricom M. Dalje dodaje da je njegov
stric M. zajedno sa kćerkom Z. i sada poč. strinom B. se preselili iz S. prije
nekoliko godina i kupili su jedan mali stančić u mjestu Z. kod H. N. Strina B.
je umrla 2010. godine i ista je sahranjena u njihovom mjesnom groblju u selu
K. opština Ž. i to u grobnici gdje su sahranjeni prethodno djed i baba
okrivljenog. Po njegovom mišljenju to je stric uradio isključivo iz razloga
što nije imao novca u tom periodu da napravi grobno mjesto za strinu B., pa je
ista sahranjena kako je već i rekao u grobnici djede i babe kao privremeno sa
namjerom da kasnije njeni posmrtni ostaci budu preneseni. Dalje ističe da je
znao da njegov stric M. u teškoj materijalnoj situaciji i da ne može sagraditi
niti grobnicu niti spomenik, a takodje nije imao sredstava praktično ni za
životk, a i njegova sestra od strica Z. već dvadesetak godina nije zaposlena
pa ni ona nije imala praktično sredstava za život. Iz tog razloga je smatrao
da stric M. nije u mogućnosti da podigne spomenik niti grobnicu za strinu B.
Dalje dodaje da je jedne prilike pomenuo stricu da bi on otkupio od njega dio
imanja koji je imao naslijedjen od njihovih predaha iako mu to imanje nije
trabalo nizašta ali je na taj način mislio da pomogne stricu kako bi prodajom
tog imanja imao srdstava za život i kako bi dio tih sredstava iskoristio da bi
sagradio grobnicu za strinu B., a kasnije kada dodje vrime i za njega, a
takodje i za njegovu kćerku Z. pošto ista živi sa njim. On je to prihvatio pa
su ugovor ovjerili u N. pa je on dogovorenu sumu novca isplatio stricu M. To
su znale i M. kćerke J. V. i M. D. pa su okrivljenom rekle da su saglasne o
svemu kako odluči otac M. Tada su on i njegov stric M. odlučili da dodju u P.
da pogode majstore oko izrade grobnice za stirnu Božanu, a kasnije i za njega
pa su majstori došli u selo K. gdje su vidjeli mjesto gdje će se grobnica
raditi, a ztim su sa njima dogovorili da istovremeno malo obnove grobnicu
djeda i babe koja je bila djelimično ruinirana i da istovremeno postave slike
i slova na već postavljeni spomenik. Pošto je mjesno groblje u selu K. bilo
tijesno odlučili su da pored groblja kupe jedan dio zemljišta kako bi
postavili na tom dijelu zemljišta grobnicu, a takodje okrivljeni ističe da je
u tom dijelu kupio lično malo više zemljišta kako bi kasnije postavio sebi
grobnicu i svojoj supruzi
-3-
pošto imaju namjeru da kada dodje za to vrijeme da budu sahranjeni u groblju u
selu K. Negdje u proljeće 2012. godine su se dogovorili sa majstorima, a misli
da je to bio početak maja i dogovorili su se da završetak radova bude u drugoj
polovini jula mjeseca 2012. godine. Dalje ističe da je u tom periodu u julu
ponovo došao iz S. na godišnji odmor sa porodicom pa je vidio da radovi malo
kasne, pa je malo radnike požurivao da to završe, pa su oni to i učinili i
radove završili nešto krajem jula, a to je bilo period izmedju 20 i 26. jula
2012. godine. On je u medjuvremenu telefonom kontaktirao sa stricom M., zatim
otišao sa sovjim vozilom u Z. i dovezao strica M. i njegovu kćerku Z. koji su
došli u njihovu porodičnu kuću u selo S., a takodje je u medjuvremenu došao i
drugi stric okrivljenog B. koji živi u Z. Nesjeća se tačno da li je bio petak
ili subota on i stric B. su došli kada su majstori koji su vršili izgradnju
grobnice već bili izvršili i prenošenje kovčega njegove poč. strine B.
Napomenuo je da su se par dana prije toga njegov stric M. i njegova kćerka
Z.vratili u Z. iz razloga što je stric mnogo bolestan i veoma star i ima preko
90 godina. Posebno napominje da su prenošenje sanduka sa posmrtnim ostacima
poč. B. izvršili radnici sami prije njihovog dolaska jer se nisu sporazumjeli
oko vremena kada će oni to izvršiti pa su to uradili prije njihovog dolaska.
Kada su on i B. došli na licu mjesta radnici su bili već sve završili. Posebno
ističe da nije znao da je bilo potrebno dobiti bilo kakvo odbrenje za
prenošenje posmrtnih ostataka niti mu je bilo poznato da postoji kakva uredba
ili pravilnik oko toga jer to nikada nije radio, a lično smatra da to na
teritoriji opština Ž. i P. do sada niko nije tražio nikakvu saglasnot, a to su
mu rekli i radnici koji se bave tim poslom tridesetak godina. Posebno
napominje da sa M. kćerkama M. D. i J. V. nije ništa razgovarao oko podizanja
gorbnice i prenošenja posmrtnih ostataka strine B., ali je M. kćerka Z. u
potpunosti bila upoznata i saglasna i to je bila želja i njena kao i strica
Milorada. Takodje, ističe da mu je poznato da stric M. i njegova kćerka Z.
nisu u dobrim odnosima sa dvjema stričevim kćerkama V. i D. i poznato mu je da
V. i D. od strinine smrti nisu posjećivale strica M., a zbog čega njemu nije
poznato. Posebno napominje da je počivša B. sahranjena u groblju jer je
groblje prošireno i isto obuhvata i mjesto gdje je B. sahranjena, a razdaljina
izmedju mjesta gdje je B. ranije bila sahranjena i gdje je sada sahranjena je
nekih od 25-30 m. Posebno je napomenuo da su radnici tog jutra izvršili i
prenošenje posmrtnih ostataka poč. B. po dogovoru iz maja mjeseca 2012. godine
kada su se obavezali da će oni to prenijeti posmrtne ostatke, a to je bilo
uračunato u cijenu koštanja izrade spomenika, a u maju mjesecu oko toga su se
dogovarali sa radnicima on zatim stric M. i stric B. iz Z. Dakle, stric M. se
dogovarao sa radnicima uz pomoć njegovu i strica B. iz Z. Konkretnog tog jutra
radnicima niko nije dao nalog da izvrše prenošenje posmrtnih ostataka jer za
to nije bilo potrebe pošto je ranije bilo sve dogovoreno. Objašnjava posebno
da je on lično platio zemlju gdje će biti postavljena grobnica strica i strine
kao i nejgova grobnica, a da je njegov stric Milorad platio izgradnju grobnice
za strinu B., zatim njega i njegove kćerke Z., dok su za obnovu spomenika
djeda i babe zajednički platitili cijenu on stric B. kao i djeca od trećeg
strica M. iz P., a poznato mu je da je isto groblje do sada proširavano 3
puta. Posebno ističe da mu je poznato da za godišnjicu strine B. da su jedne
nedelje na grob izlazili stric M. i njegova kćerka Z., a druge nedelje
stričeve dvije kćerke D. i V. sa svojim muževima. Posebno ističe da on
nesmatra da je bila njegova obaveza da traži bilo kakvo odobrenje za
prenošenje posmrtnih ostataka strine B. jer smatra da su angažovani
profesionalci da to odrade koji se bave tim poslovima, a takodje smatra da to
nije bila obaveza ni strica M. jer su radnici koji su to radili imali
unaprijed odobrenje za poslove koje su odradili. Radove su izvodili radnici
firme "G." iz P. čiji je vlasnik R. G., a u tome je učestvovao i radnik po
nadimku G. jer je od ranije sa svojim ocom radio spomenik ocu i majki
okrivljenog 2001. godine.
-4-
U završnoj riječi branilac okrivljenog je predložio da sud okrivljenog
solobodi od krivične odgovrnosti jer nijednim dokazom izvedenim na glavnom
pretresu nije utvrdjeno da je okrivljeni počinio krivično djelo koje mu se
stavlja na teret. Opreza radi ističe da pravilnik na koji se poziva tužilaštvo
se ne odnosi na ovakav slučaj već se isti odnosi na prenošenje posmrtnih
ostataka iz jedne opštine u drugu opštinu i u tom slučaju je potrebno tražiti
odobrenje, a ovako kada se iz jedne grobnice posmrtni ostaci prenose u drugu
grobnicu na istoj lokaciji to nikada niko nije tražio odobrenje niti je to
potrebno. Dalje, ističe da je najbitnije da je V. M. suprug poč. B. bio
saglasan sa time, a što je dokazno tokom postupka kao i njegove kćerke V. Z.
jer su oboje življeli u kućnoj zajednici. Što se tiče kćerki J. V. i M. D. one
nisu u porodičnom domaćinstvu sa V. M. i imaju svoje poroce pa iz tog razloga
nije bila potrebna njihova saglasnost za prenošenje posmrtnih ostataka jer
njih dvije ne spadaju po porodičnom zakonu u užu porodicu M. Na kraju predlaže
da sud u nedostatku dokaza oslobodi okrivljenog od krivične odgovornosti.
U dokaznom postupku sud je saslušao u svojstvu svjedokae J. V., M. D., H. E. i
R. G., pročitao izjavu svjedokinje V. Z. datu na zapisnik Osnovnog suda u
Herceg Novom Kri.br.39/2013, izvršio uvid u račun Preduzeća "G." iz P. od dana
12.09.2012. godine, a koji glasi na iznos od 1.670,00 eura i pročitao
izvještaj iz KE za okrivljenog izdat od strane UP PJ Pljevlja Ispostava
Žabljak br. 245/12-1307/1 od 09.10.2012. godine.
Nakon provedenog dokaznog postupka i nakon ocjene izvedenih dokaza kako
pojedinačno tako i skupa u njihovoj medjusobnoj povezanosti jednog sa drugim,
a imajući u vidu i odbranu okrivljenog sud je utvrdio da izvedeni dokazi na
glavnom pretresu ne pružaju dovoljno činjeničnog osnova za utvrdjivanje
krivice okrivljenog pa ga je sud i oslobodio od optužbe u nedostatku dokaza.
Naime, svjedokinja J. V. je istakla da živi u G. M. i da je kćerka V. M. koji
živi u Z., a da su joj sestre V. Z. koja živi sa ocem u Z. i M. D. koja živi u
B. Njihova poč. majka B. je umrla 2010. godine i sahranjena je u selu K.
opština Ž. u porodičnoj gorobnici V. gdje su sahranjeni njihovi baba i djeda,
kao i njihova tetka. Tokom prošle godine ona i njena sestra D. su saznale da
je kovčeg sa posmrtnim ostacima njihove majke B. prenesen iz porodične
grobnice i izmješten van groblja i da je to uradio okrivljeni. Kada su u
septembru mjesecu 2012. godine došle na lice mjesta vidjele su da je van
groblja sagradjena jedna grobnica. Ističe da nezna po čijem nalogu je sanduk
sa posmrtnim ostacima njene majke premješten ali je saznala da prenošenju
snaduka nije prisustvovao njihov otac M. niti sestra Z., pa sumnja da oni i
nisu znali da treba da se prenese sanduk sa posmrtnim ostacima jer nisu
prisustvovali tome. Objašnjava da nakon smrti svoje majke B. koja je umrla
2010. godine nije u dobrim odnosima sa ocem M. i sa sestrom Z., a takodje sa
njima nije u dobrim odnosima ni njena sestra M. D. Poslednji put je krajem
oktobra 2012. godine došla na groblje i vidjela je da pored te grobnice
postoji još jedna grobnica i da su sada te grobnice ogradjene ogradom od
drveta. Objašnjava da kada je vidjela da su premješteni posmrtni ostaci
njihove majke nije kontaktirala niti oca M. niti sestru Z. Objašnjava da živi
u G. M. u kućnoj zajednici sa suprugom i sinom, a njena sestra živi u B. sa
suprugom u stanu, a u drugom stanu joj živi sin sa porodicom, a kćerka je u
inostranstvu. Objasnila je posebno da nezna koje prenio sanduk sa posmrtnim
ostacima njene majke na drugo mjesto. Ističe i to da ni okrivljeni nije
prisustvovao prenošenju posmrtnih ostataka njene majke niti bilo ko od
srodnika.
Svjedokinja M. D. je istakla da živi u B. i ona je jedna od 3 kćerke M. V. i
poč. V. B. Ona i sestra V. su udate i žive sa svojim domaćinstvima, a u mjestu
Z. živi njihov otac M. i njihova sestra Z. koja je neudata. Do 2010. godine do
smrti njihove majke B. njih dvije su živjele u skladnim odnosima sa ocem M. i
sestrom Z., medjutim, nakon smrti njihove majke njihovi
-5-
odnosi su zahladnjeli i gotovo da je prekinuta njihova komunikacija sa ocem M.
i sestrom Z. Njihova majka B. je sahranjena u poridičnoj grobnici V. u selu K.
opština Ž., a u istoj su prethodno sahranjeni njihovi djed i baba kao i tetka.
Od mještana su saznale da su posmrtni ostaci njihove majke iz te porodične
gorbnice preneseni u drugu grobnicu van groblja koja se nalazi u blizini.
Saznale su od mještana da je sanduk njihove majke B. prenio okrivljeni na
drugu lokaciju izvan groblja. Posebno ističe da joj je poznato da je novu
grobnicu njihovoj majci izgradio okrivljeni i da je upravo on prenio njene
posmrtne ostatke. Ona nezna da li je još neko radio oko toga, ali ističe da su
joj rekli da su ujutro rano sanduk prenijeli neki nepoznati ljudi. Objašnjava
takodje da je nova grobnica udaljena od ograde groblja nekih 10-20 m i čula je
da se tu planira neko novo groblje. Posebno ističe da je ona smatrala da su
majku sahranili trajno u grobnicu V., a ne za privremeno.Takodje je istakla da
već skoro 3 godine nije u kontaktu sa ocem M. tako da ona nezna da li je otac
pokretan ili nepokretan i da li može pristupiti na glavni pretres.
Sud je samo djelimično prihvatio iskaz obje ove svjedokinje i zaključio da
obje svjedokinje duži vremenski period nisu u kontaktu sa ocem M. i njihovom
sestrom Z. tako da apsolutno neznaju po čijem nalogu i na koji način su
preneseni posmrtni ostaci njihove majke B.
Svjedok H. E. je istakao da živi u Pljevljima i ima privatnu firmu koja se
bavi izvodjenjem gradjevinskih radova i zanatskih radova. Negdje tokom ljeta
prošle godine, a tačno nezna kada njega je kamenorezac R. G. iz P. angažovao
sa svojim radnicima izvrši izgradnju jedne grobnice u selu K. opština Ž., pa
kada je te radove završio njemu je R. G. za tu uslugu platio iznos koji su
dogovorili. Takodje, ističe da je njegova obaveza bila da sa svojim radnicima
prenesu i posmrtne ostatke iz jedne druge grobnice koja se nalazi u groblju u
ovu novu koju su izgradili, a nova grobnica je udaljena od već postojeće nekih
30 m. Koliko se sjeća na ovom novom mjestu gdje su oni izgradili novu grobnicu
postoje još dvije novoizgradjene grbonice. Takodje ističe da su sad ove 3
grobnice ogradjene zajedno drvenom ogradom dok je ogradom ovo mjesto
pregradjeno od ranijeg groblja. Posebno ističe da su oni u drvenom sanduku
prenijeli posmtne ostatke jedne žene, a to su uradili njegovi radnici i on je
bio prisutan, medjutim ističe da sa strane niko drugi nije bio prisutan tome
osim njega i njegovih radnika. Ističe posebno da on nema registrovanu firmu za
prenos posmrtnih ostataka već samo za izgradnju, ali se često dešava da kada
izgrade grobnicu da posle tog prenesu posmrtne ostatke umrlog lica u novu
grobnicu pošto je isto bilo privremeno sahranjeno. Posebno ističe još jedanput
da prenošenju posmrtnih ostataka nije bio prisutan niti okrivljeni niti bilo
koje treće lice već samo on i njegovi radnici, a to su uradili ujutru izmedju
8 i 9 časova. Nakon toga je došao jedan opel zagrebačkih reg. tablica u kome
je došao jedan stariji čovjek, ali nezna kako se on zove i bio je sam, a
svjedok je shvatio da se on interesuje oko stare grobnice koju su trbali
kasnije da renoviraju, pa su istu i renovirali kasnije, a to je grobnica iz
koje su prenijeli sanduk sa posmrtnim ostacima ove žene. Posebno ističe da je
mjesto za izgradnju grobnice njemu odredio R. G., a sa njim je bio prisutan
još jedan staroji čovjek, a svjedok je mišljenja da taj stariji čovjek živi
negdje u selu gdje su i gradili grobnicu, a on smatra da je taj stariji čovjek
vjerovatno gazda - vlasnik te novosagradjene grobnice. Još jedanput napominje
da su se sanjim dogovarali samo taj stariji čovjek i G. R., a on je radio sve
po nalozima R. tako a i nezna tačno koje taj stariji čovjek.
Sud je u cjelosti prihvatio iskaz ovog svjedoka koji je po mišljenju suda
veoma objektivno i pošteno svjedočio ističući da je gradio grobnicu isključivo
po nalogu R. G. kao i još jednog starijeg čovjeka koji je bio sa R., a sjvedok
smatra da je to bio vlasnik grobnice upravo V. M. Ovaj svjedok u svom iskazu
nigdje ne pominje okrivljenog već samo jednog starijeg čovjeka koji je došao
sa vozilom "Opel" zagrebačkih reg. tablica, a koji se interesovao više oko
stare
-6-
grobnice. Sud zaključuje da je upravo to stric okrivljenog V. B. koji živi u
Z. i koji je zajedno sa okrivljenim i srodnicima iz Podgorice i renovirao
staru grobnicu gdje su im saharanjeni djed i baba.
Svjedok R. G. je istakao da živi u Pljevljima i da je vlasnik privatne Firme
zv. "G." koja se bavi izgradnjom grobnica, nadgorblja i postavljanjem i
izgradnjom spomenika od mermera i granita. Koliko se sjeća u prošloj godini
njega je angažovao okrivljeni da za njegove potrebe, a za njegove roditelje
izgradi grobnicu i spomenik, pa su izašli na licu mjesta i izgradili su u selu
K. opština Ž. tu grobnicu i spomenik unutar groblja za roditelje okrivljenog.
Dalje objašnjava da se u zapisniku nije dobro izrazio da je njegova firma
prije 2 godine izgradila za okrivljenog grobnicu i spomenik u selu K. i da su
mu oni postavili na grobnicu i spomenik za njegove roditelje. Tokom gradjen
došao je jedan stariji čovjek sa prezimenom V. ali nezna kako se zove pa je
pitao njega da li može da mu izgradi grobnicu i spomenik, a nakon izgradnje da
mu prenesu posmrtne ostatke njegove već preminule supruge iz druge grovnice u
tu novoizgradjenu grobnicu. On je tada svjedoku tačno odredio granice i
lokaciju gdje će mu da izgrade tu grobnicu i spomenik. Sjeća se da je on
odredio da se grobnica izgradi van groblja, dakle, nekoliko metara od ograde
groblja, a napominje da tu praktično nije ni bilo ograde jer je bila stara i
ruinirana i sva drvenarija je bila satrula. Tokom prošle godine tokom ljeta on
je sa svojim radnicima pristupio izgradnji grobnice i istu su izgradili kako
je već naveo na lokaciji koju im je odredio ovaj stariji čovjek pa su nakon
toga izgradili grobnicu, a bili su se dogovorili i da se izgradi i spomenik,
medjutim kada su završili grovnicu taj čovjek je odustao od izgradnje
spomenika pa je samo izgradjena grobnica i u istu su preneseni posrmtni ostaci
njegove supruge i tako je to ostalo bez postavljanja spomenika. Posmrtne
ostatke supruge ovog čovjeka je prenosila grupa koja sa njim radi, a čiji je
vlasnik H. E. Posebno ističe da je za izgradnju i prethodne grobnice i
spomenika kao i za izgradnju ove grovnice koju je opisao platio novac
okrivljeni V. M. Dalje ističe da tog starijeg povjeka više nije gledao niti je
sa njim kontaktirao osim tada kada su se dogovorili da mu izgradi grobnicu i
kada im je odredio lokaciju izgradnje. Sjeća se dobro da su tada on i
okrivljeni kao i ovaj stariji čovjek razgovarali oko toga kakava treba da bude
boja granita na spomeniku, medjutim, kako je već istakao kasnije su odustali
od izgradnje spomenika pa su izgradili samo grobnicu. Posebno je istakao da je
njega okrivljeni negdje tokom proljeća 2013. godine pozvao telefonom i rekao
mu da još uvijek na toj grobnici tog starog čovjeka nije postavljen spomenik,
a da se isti mora raditi, medjutim rekao je da su oko toga ispali neki
problemi, ali mu nije saopštio koje vrste. Svjedok posebno ističe da se sa tim
starim čovjekom i okrivljenim dogovarao kod crkve u selu K. opština Ž. i da je
osim njih trojice bio prisutan i H. E. Ističe da nije bio prisutan kada su
prenošeni posmrtni ostaci poč. B., a on nezna da li su bili prisutni ovaj
stariji čovjek skim je dogovarao kao ni okrivljeni. Sjeća se da mu je prilikom
dogovora taj stariji čovjek rekao doslovno sledeće: "hoću da mi se izgradi
grobnica čije je karakteristike potpuno objasnio da se kopa u dubinu koliko je
on odredio, da se postave dvije betonske ploče i nakon završetka gradnje da mi
prenesete posmrtne ostatke moje supruge koja je sahranjena u drugoj grobnici u
groblju i na kraju da mi kažete koliko to sve košta". Tada mu je svjedok rekao
cijenu za te radove koje naručuju i izdao mu račun. Još jedanput napominje da
su tom dogovoru bili prisutni pored njega i okrivljenog ovaj stariji čovjek po
prezimenu V. čijeg se imena ne sjeća i H. E., a on nezna zbog čega je sve ove
račune njemu platio okrivljeni niti je on raspitivao jer je njega interesovalo
samo da mu se plate izvedeni radovi, a koće platiti njega nije interesovalo.
Dalje svjedok ističe da je on lično izdao račun okrivljenom koji je naknadno
nakon izgradnje grobnice došao u Pljevlja u njegovu kancelariju i platio iznos
od 1.670,00 eura i tada mu je svjedok izdao taj račun.
-7-
Sud je u cjelosti prihvatio iskaz ovog svjedoka koji je po mišljenju suda
veoma objektivno svjedočio i iz čijeg svjedočenja je sud u potpunosti utvrdio
da je upravo sve oko izgradnje grobnice, mjesta izgradnje gorbnice, zatim
kvaliteta izgradnje i na kraju prenošenja posmrtnih ostataka poč. B. upravo
dogovorio sa suprugom poč. B. V. M., jer je svjedok siguran da mu je tada taj
stariji čovjek po prezimenu V. rekao da želi da mu svjedok izgradi grobnicu na
lokaciji koju je taj čovjek odredio, zatim je odredio karakteristike izgradnje
koliko da se kopa udubinu, kako da se postave ploče i ostalo i na kraju je dao
uslov i da se prenesu posmrtni ostatci njegove supruge B., pa mu je tek nakon
toga svjedok rekao da za sve to cijena iznosi koliko je navedeno i u računu
1.670,00 eura, koju mu je cijenu nakon izgradnje platio okrivljeni. Dakle,
jasno je da je naručilac posla isključivo V. M. te da je on dogovorio sa
svjedokom oko izgradnje grobnice i prenošenja posmrtnih ostataka njegove
supruge B.
Svjedokinja V. Z. je na zapisniku Osnovnog suda Herceg Novi u predmetu
Kri.br.31/2013 dana 24.05.2013. godine istakla da je njena majka preminula u
Herceg Novom pa su zbog finasijskih poteškoća odlučili da je privremeno
sahrane na seoskom groblju u selu K. opština Ž. Ona je prvobitno bila
sahranjena u njihovu porodičnu gorbnicu u kojoj počivaju njihovi djed, baba i
tetka, medjutim njena želja i njenog oca M. je bila da njenu majku sahrane u
posebnoj grobnici kako bi ona i njen otac M. kada umre mogli zajedno da
počivaju. U tom cilju su sutpili u kontakt sa njenim bratom od strica -
okrivljeni V. M. koji je bio upoznat sa cjelokupnom situacijom i njinom željom
da prenesu majkine posmrtne ostatke te je isti pristao da im pomogne
materijalno i na svaki drugi način i da svoju želju i ostvare. Tokom prošle
godine u julu mjesecu je zajedno sa svojim ocem i okrivljenim pošla u selo K.
da vide kako bi njihovu zamisao i ostvarili. Tom prilikom njen otac je sa
okrivljenim se sa izvjesnim ljudima iz Pljevalja dogovorio, a ti ljudi se već
30 godina bave prenosom posmtnih ostataka i izradom spomenika, ali joj bliži
podaci tih ljudi nisu poznati. Tom prilikom njen otac se dogovorio sa tim
ljudima i izdao im naloge potrbne za dalji prenos ostataka njene pokojne majke
dok je isplatu novca izvršio okrivljeni koji je taj novac dao njenom ocu za
isplatu radnika i ostalih troškova. Nakon što je dogovoren prenos ona se sa
ocem vratila za Herceg Novi dok je okrivljeni ostao u selu na godišnjem odmoru
i on ih je izvještavao o svim dajim dešavanjima povodom prenosa posmrtnih
ostataka njene majke, ali on sam nije ništa radio već je samo postupao po
željama njenog oca. Njen otac je bio upoznat da se na prvobitnom mjestu na
kojem su planirali da sahrane njinu majku istu nemogu sahraniti oko problema
vlasništva zemljišta te mu je okrivljeni saopštio da je uzeo drugo grobno
mjesto sa čime se njen otac saglasio. Napominje da je sav iznos novca utrošen
za prenos majke dao okrivljeni kao kupovnu cijenu njenom ocu za zemljište koje
mu je otac prodao. Zbog narušenog zdravlja ocam, a i ona nije u mogućnosti da
izadje na novi grob svoje majke, ali su o svemu bili upoznati putem interneta
i nijednu radnju okrivljeni nije sproveo, a da to nije bila izričita želja i
volja njenog oca u šta se čak ni ona nije miješala. Od smrti njene majke ni
ona ni otac nisu imali kontakata sa njenim sestrama J. V. i M. D. i pored
njihovih želja da budu u kontaktu te one nisu bile upoznate sa dešavanjima oko
prenosa posmrtnih ostataka, ali to je bila želja njihovog oca da one ne budu u
kontaktu sa njom i ocem. Posebno ističe da smatra da je okrivljeni nevin
optužen te da je on samo prenosio želje njenog oca koristeći se novcem njenog
oca koji mu je dao okrivljeni kao kupoprodajnu cijenu za zemljište na žabljaku
i da je njegova jedina odgovornost ta što je izvršavao želje njenog oca koji
je u izuzetno teškom zdrastvenom stanju i koji je tada bio slabo pokretan, a
sada je nepokretan i da okrivljeni u svemu oveme nema nikakvu krivičnu
odgovornost. Takodje, ističe da i ona lično nije upućena u sve detalje, ali
zna jedno da je okrivljeni samo izvršavao želje njenog oca i da ga nesmatra
odgovornim nizašta, već
-8-
naprotiv osjeća se zahvalnim za pomoć koju im je pružio nakon smrti njene
majke, a smatra da je ova krivična prijava protiv okrivljenog rezultat loših
poridičnih odnosa izmedju nje i njenog oca sa jedne strane i njenih sestara J.
V. i M. D. sa druge strane.
Sud je u cjelosti prihvatio iskaz ove svjedokinje iz čijeg kazivanja je sud
zaključio da je upravo njen otac M. dogovorio sa ljudima iz Pljevalja oko
lokacije i izgradnje porodične grobnice i prenošenja posmrtnih ostataka njene
majke B., dok je okrivljeni samo izvršavao naloge njenog oca M. i sprovodio
njegove želje.
Uvidom u račun Preduzeća "G." iz P. od dana 12.09.2012. godine izdat na
prezime V. u iznosu od 1.670,00 eura gdje u opisu stoji da je taj novac kao
cijena za izradu grobnice za V. M., B. i Z. i prenos posmrtnih ostataka poč.
B. V.
Iz izvještaja iz KE za okrivljenog sud je utvrdio da je okrivljeni do sada
osudjivan 3 puta od strane Opštinskog suda u Ljubljani gdje mu je u 2 navrata
izrečena uslovna osuda, a jednom novčana kazna kao i jedanput od strane
Opštinskog suda Žabljak gdje mu je izrečena novčana kazna.
Kod ovakvog činjeničnog stanja na osnovu svih izvedenih dokaza sud je utvrdio
da izvedeni dokazi na glavnom pretresu ne pružaju dovoljno činjeničnog osnova
za utvrdjivanje krivice okrivljenog, pa je sud okrivljenog u nedostatku dokaza
shodno članu 373. st.1. tačka 2. ZKP CG i oslobodio od optužbe. Naime,
nijednim jedinim dokazom izvedenim na glavnom pretresu nije utvrdjeno da je
okrivljeni postupao sa umišljajem u namjeri da izvrši radnju krivičnog djela
koje mu se stavlja na teret. Naprotiv, sud je u potpunosti utvrdio da je
izgradnja grobnice i prenos posmtnih ostataka poč. V. B. naložio uprvo njen
suprug V. M., a kasnije je on naložio okrivljenom da prati izgradnju objekta
što je okrivljeni iz poštovanja prema stricu i učinio i nakon izgradnje
grobnice i prenosa posmrtnih ostataka poč. B. od strane radnika firme iz
Pljevalja čiji je vlasnik H. E., okrivljeni je platio izgradnju grobnice i
prenos licu R. G. u iznosu od 1.670,00 eura, a taj novac je kupoprodajna
cijena pošto je prethodno V. M. prodao nekakvu parcelu okrivljenom. U tom
smislu sud je u potpunosti prihvatio odbranu okrivljenog smatrajući da je ista
realna te da je ista potvrdjena ostalim izvedenim dokazima, a posebno iskazima
svjedoka H. E., R. G. i V. Z., a odbrana okrivljenog nijednim dokazom nije
devalvirana. Pošto je za izvršenje predmetnog krivičnog djela potrebno da
učinilac postupa sa umišljajem, sud još jedanput napominje da u konkretnom
slučaju nije utvrdjen umišljaj niti namjera okrivljenog da izvrši radnju
predmetnog krivičnog djela pa je sud iz tog razloga okrivljenog i oslobodio od
optužbe jer nema dokaza da je isti izvršio krivično djelo koje mu se stavlja
na teret.
Pošto je okrivljeni oslobodjen od optužbe sud je u smislu čl.230. st. 1. ZKP
CG odlučio da troškovi krivičnog postupka padaju na teret budžetskih
sredstava.
Sa iznijetih razloga odlučeno je kao u izreci presude.
OSNOVNI SUD U PLJEVLJIMA
dana 04.09.2013. godine
Zapisničar,S u d i j a,
Djondović MilenkaBranko Pejović
-9-
PRAVNA POUKA: protiv ove presude dozvoljena je žalba u roku od 8 dana po
prijemu
iste Višem sudu u Bijelom Polju, a preko ovog suda.
DOSTAVLJENO:
1x ODT Pljevlja
1x okrivljenom
1x braniocu okrivljenog
4x u predmet