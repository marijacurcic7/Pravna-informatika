K.br.58/13
U IME CRNE GORE
Osnovni sud u Pljevljima, kao prvostepeni krivični sud po sudiji Branku
Pejoviću uz sudjelovanje zapisničara Djondović Milenke u krivičnom predmetu
protiv okrivljenog V. M. iz P. koga brani advokat K. R. iz istog mjesta zbog
krivičnog djela pronevjera iz čl.420.st.1. Krivičnog zakonika u sticaju sa
krivičnim djelom falsifikovanje isprave iz čl.412.st.2. u vezi st.1. Krivičnog
zakonika po optužnom predlogu ODT Pljevlja Kt.br.56/13 od 10.04.2013. godine,
nakon održanog glavnog i javnog pretresa u prisustvu zamjenika ODT Gačević
Božidarke, okrivljenog i njegovog branioca, a u odsutnosti uredno pozvanog
prestavniak oštećenog - Zaštitnika imovinsko-pravnih interesa CG iz Bijelog
Polja, dana 14.05.2013. godine, donio je i javno objavio
P R E S U D U
Okrivljeni V. M., JMBG .... od oca S. i majke Z. rodjena M., rodjen ....
godine u P. gdje i živi ul. S. K. bb, državljanin CG, govori crnogorskim
jezikom, službenik UP PJ Pljevlja, oženjen, otac jednog djteteta, završio
srednju školu - gimnaziju, srednjeg imovnog stanja, ranije ne osudjivan
K r i v j e
Što je:
tokom 2011. i 2012. godine kao službeno lice - policajac u Ispostavi granične
policije u Pljevljima, u namjeri da sebi pribavi protiv pravnu imovinsku
korist radeći na poslovima magacionera - vodjenja obračuna potrošnje goriva za
agregate i vozila koja su na zaduženju kod uprave policije, prisvoji sredstva
u ukupnom iznosu od 2.022,00 eura sa kartice br. 590290**951 agregata IGP
PV 3 koja su mu bila povjerena na radu u državnom organu, na način što je od
aprila mjeseca do decembra 2011. godine u javnim ispravama - nalozima br.
0003762, br. 0003763, br. 0003765, br. 0003787, br. 0021148, br. 0003832, br.
03278/11, br. 0021177, br. 0021176 o razduženju goriva za agregat IGP PV 3, na
mjestu odobrenja i mjestu kontrole, svojeručno potpisivao punomoćnika
rukovodioca IGP B. M. i tako neistinite javne isprave ovjeravao službenim
pečatom i iste upotrebio kao prave, dostavljajući ih uz račune za utrošeno
gorivo Upravi policije - Službi za zajedničke poslove u Podgorici, a pomoćniku
rukovodioca IGP B. M. je mjesečno dostavljao izvještaje o utrošku goriva za
agregat IGP
-2-
PV 3, gdje nije evidentirao utrošak goriva za period april 2011. - decembar
2011. godine u ukupnom iznosu od 894,00 eura, dok je račune J. AD K. br.
42320544, br. 42321261, br. 42321400, br. 42322024, br. 42322163, br.
42322621, br. 42322753, br. 42323064, br. 42323544, br. 42324253, br.
42324364, br. 42325078, br. 42325162, br. 42325829, br. 42325921, br.
42326403, br. 42326561, br. 423127198, br. 42327336, br. 42327931, br.
42328086, br. 1423000678, br. 1423001757 i br. 42320714 o utrošenom gorivu za
agregat IGP PV 3 za 2012. godinu u ukupnom iznosu od 1.128,0 eura, dana
25.01.2013. godine predao rukovodiocu IGP L. A., iako agregat tokom 2011. i
2012. godine nije radio,
čime je izvršio krivično djelo pronevjera iz čl.420.st.1. Krivičnog zakonika u
sticaju sa krivičnim djelom falsifikovanje isprave iz čl.412.st.2. u vezi
st.1. Krivičnog zakonika,
pa sud okrivljenom shodno članu 48. Krivičnog zakonika u t v r d j u j e
Za krivično djelo pronevjera iz čl.420.st.1. Krivičnog zakonika kaznu zatvora
u trajanju od 6 mjeseci.
Za krivično djelo falsifikovanje isprave iz čl.412.st.2. u vezi st.1.
Krivičnog zakonika kaznu zatvora u trajanju od 3 mjeseca.
Pa sud okrivljenom na osnovu već citiranih zakonskih propisa, a primjenom
članova 4, 5, 13, 15, 32, 36, 42, 48, 53. i 54. Krivičnog zakonika te članova
226, 229. i 239. ZKP CG i z r i č e
USLOVNU OSUDU
S tim da mu utvrdjuje jedinstvenu kaznu zatvora u trajanju od 8 mjeseci (osam
mjeseci) i istovremeno odredjuje da se ista neće izvršiti ukoliko okrivljeni u
roku od 2 godine (dvije godine) ne izvrši novo krivično djelo.
Okrivljeni se obavezuje da na ime troškova vodjenja krivičnog postupka plati
ovom sudu iznos od 49,50 eura, a na ime paušala iznos od 27,50 eura.
Okrivljeni se obavezuje da oštećenoj Državi Crnoj Gori na ime štete plati
iznos od 2.022,00 eura.
Troškove krivičnog postupka i paušal sudu, kao i štetu oštećenoj okrivljeni je
dužan platiti u roku od 15 dana po pravnosnažnosti ove presude pod prijetnjom
prinudnog izvršenja.
O b r a z l o ž e n j e
Osnovno državno tužilaštvo u Pljevljima Kt.br.56/13 od 10.04.2013. godine
optužilo je okrivljenog V. M. iz P. zbog krivičnog djela pronevjera iz
čl.420.st.1. Krivičnog zakonika u sticaju sa krivičnim djelom falsifikovanje
isprave iz čl.412.st. 2. u vezi st.1. Krivičnog zakonika.
U završnoj riječi zamjenik ODT je ostao pri preciziranom optužnom predlogu i
predložio da sud okrivljenog oglasi krivim i osudi po zakonu.
Današnji glavni pretres je održan u odsutnosti uredno pozvanog zastupnika
Zaštitnika imovinsko-pravnih interesa Crne Gore.
Okrivljeni V. M. u svoju odbranu na zapisniku ODT Pljevlja je istakao da je
zaposlen u UP PJ Pljevlja - Ispostava Granične policije Pljevlja na radnom
mjestu stariji policajac I klase. U Ispostavi granične policije uglavnom je
obavljao poslove magacionera i vodjenje evidencije utroška goriva kako za
vozila tako i za gregate IGP PV 3 i IGP PV 1. Naredbom rukovodioca IGP
Pljevlja od 25.05.2010. godine bio je zadužen sa agregatima koji su se
nalazili u sjedištu IGP i zate agregate bio je zadužen da vodi evidenciju rada
kondiciranje i pravdanje utroška goriva agregata koji se nalazi u objektu IGP
u Pljevljima i mjesečno radužuje. Bio je zadužen i karticama od agregata IGP
PV 3 i IGP PV 1. Takodje, bio je u obavezi da u elektronskoj formi dostavlja
izvještaj pomćniku rukovodioca IGP M. B. o utroško goriva kako za vozila tako
i za agregate. Tokom 2011. i 2012. godine prema evidenciji koju je dostavljao
punomoćniku rukovodioca B. M. za agregat br. IGP PV 3 da isti nije korišćen,
možda ga je dopunio nekom manjom količinom. Medjutim ove 2 godine je karticu
od agregata koja je bila kod njega na zaduženju koristio kako bi na benziskoj
pumpi sipao gorivo za svoje potrebe. Gorivo je sipao u bidone koje je kasnije
sipao u svoje privatno vozilo, a preuzimao je račune koje je on inače
potpisivao. Za 2011. godinu Uprvi policije u A.-c. Z. je razdužio i predao
račune za karticu agregata IGP PV 3 i to za 9 mjeseci, a uz račune je dostavio
i 9 naloga o razduženju goriva. Naloge koje je dostavio trebao je da potpiše
pomoćnik rukovodioca B. M., medjutim, B. iste nije potpisao već je on
falsifikovao njegov potpis na svim nalozima. Za 2012. godinu račune koje je
preuzeo na benziskoj stanici u Pljevljima nije razdužio niti je sačinjavao
naloge o razduženju već je te račune predao rukovodiocu IGP Pljevlja L. A.
januara mjeseca 2013. godine nakon njegovog izlaska iz bolnice. Tokom 2011.
godine nije vodio knjigu o potrošnji goriva za agregata IGP PV 3 već je
razduživao gorivo na osnovu putnih naloga i računa. Ističe da mu je žao što se
ovo desilo i izražava duboko kajanje i spreman je da pričinjenu štetu
nadoknadi.
U završnoj riječi branilac okrivljenog je istakao da je evidentna krivica
okrivljenog, medjutim, navodi da u periodu kada je okrivljeni izvršio ova
djela da je u tom periodu okrivljeni uživao ogromne količine alkohola, da je u
tom periodu imao krizu svijesti i bile su mu praktično popustile moralne
kočnice, pa je sve to uradio u alkoholisanom stanju. Sada je prestao da pije
liječen je od zloupotrebe alkohola i nada se da će uz čvrsto obećanje
nastaviti da radi kao koristan član ovog društva.
Okrivljeni je prihvatio odbranu svog branioca i još jedanput izrazio iskreno
kajanje za sve što je uradio i obećava da se isto neće nikada ponoviti.
U dokaznom postupku sud je saslušao svjedoka B. M., pročitao akt zaštitnika
imovinsko-prvnih intresa CG iz Bijelog Polja RZ Br.17/13 od dana 03.04.2013.
godine, pročitao nalaz i mišljenje vještaka finansijske struke G. V., pročitao
naredbu rukovodioca IGP L. A. od 25.05.2010. godine, pročitao službene
zabilješke IGP Pljevlja od 25.01.2013. godine i 01.02.2013. godine, izvršio
uvid u fotoelaborat od 17.01.2013. godine, izvršio uvid u evidenciju utroška
pogonskog goriva sa stanjem ispravnosti motornih vozila, plovila i agregata za
2011. godinu za IGP Pljevlja, izvršio uvid u kontrolnu knjižcu za korišćenje
vozila agregat IGP PV 3, izvršio uvid u evidenciju utroška pogonskog goriva sa
stanjem ispravnosti motornih vozila, plovila i agregata za 2012. godinu,
izvršio uvid u analizu rada agregata za 2011. godinu kao i analizu rada
agregata za 2012. godinu, izvršio uvid u analitičke kartice, račune, putne
naloge i naloge blagajne za 2011. godinu kao i za 2012. godinu, izvršio uvid u
račun AD K. br. 42320714 od 28.01.2012. godine na iznos od 44,00 eura i
pročitao izvještaj iz KE za okrivljenog.
Nakon provedenog dokaznog postupka i nakon ocjene svih izvedenih dokaza, kako
skupa tako i pojedinačno i u njihovoj medjusobnoj povezanosti jednog sa
drugim, a imajući u vidu i odbranu okrivljenog sud je utvrdio da je okrivljeni
izvršio krivična djela koja su mu optužnim predlogom ODT-a stavljena na teret,
a na način mjesto i vrijeme kako je to bliže opisano u irzeci ove presude.
Ovakvu svoju odluku sud je zasnovao na činjenicama koje slijede iz dokaza
izvedenih na glavnom pretresu kao i na osnovu potpunog priznanja okrivljenog.
Svjedok B. M. je istakao da zaposlen u Upravi policije IGP Pljevlja na radnom
mjestu pomoćnika rukovodioca za opšte poslove od februara mjeseca 2010.
godine. U opisu poslova koje obavlja je i kontrola korišećenje agregata i
motornih vozila koje posjeduje IGP Pljevlja. Naredbom rukovodioca L. A.
odredjen je okrivljeni da vrši obračun potrošnje goriva za agregate i vozila
koja su na zaduženju kod Uprave policije, a istom naredbom okrivljeni je
odredjen da vrši obračun goriva za agregat br. 1 i br. 3. Njemu je okrivljeni
svakog mjeseca u elektronskoj formi dostavljao tabelarni pregled utroška
goriva koji bi on oštampao, a zatim bi taj dokument ulagao u propisanu
evidenciju. Tokom 2011. i 2012. godine agregat br. IGP PV 3 nije radio i na
dokumentima koje je okrivljeni njemu dostavljao nije bila konstatovana
potrošnja goriva. Sa
-4-
karticom za gorivo koju je posjedovao agregat bio je zadužen okrivljeni. Na
osnovu dostavljenih izvještaja od strane okrivljengo svjedok je svakog mjeseca
pravio analizu utroška goriva i rada agregata na zaduženju i u svim tim
izvještajima nije konstatovao utrošak goriva jer je smatrao da su izvještaji
koje mu je okrivljeni dostavljao tačni. Okrivljeni je takodje imo obavezu da
za agregate i druga vozila na kraju svakog mjeseca izvrši obračun potrošnje i
dokumentaciju sa računima radi knjiženja dostavi finasijskoj službi Uprave
policije. Za razduženje okrivljenom su bili neophodni računi za utrošeno
gorivo kao i potpisani putni nalozi za upotrebu vozila i agregata na mjesečnom
nivou. Tokom decembra mjeseca 2012. godine u okviru redovnih aktivnosti na
kraju godine, a u komunikaciji sa nadležnom službom Uprave policije saznali su
da okrivljeni nije razdužio dokumentaciju o utrošku goriva motornih vozila i
agregata, a tom prilikom nakon uvida listinga kartica agregata IGP PV 3
saznali su da je tokom 2011. i 2012. godine sa ove kartice vršeno plaćanje
goriva u punom iznosu mjesečne kvote i ako taj agregat tokom ove dvije godine
dana nije radio. Okrivljeni je njima tom prilikom istakao da je gorivo sa
kartice tog agregata sipao u svoje privatno auto. Tada je izvadio jedan dio
računa koji su se nalazili kod njega i predao ih. Napominje da je okrivljeni
zaključno sa septembrom mjesecom 2012. godine njemu dostavljao zbirne
izvještaje na mjesečnom nivou u utrošku goriva na propisanom obrascu i ako
nije vršio razduženje u finasijskoj službi što mu je bila obaveza, a što su
kasnije i utvrdili. O svim preduzetim radnjama i dešavanjima sačinio je
službene zabilješke koje je predao rukovidiocu IGP Pljevlja dana 25.02.2012.
godine u službenim prostorijama EKP PJ Pljevlja, a na uvid su mu dati putni
nalzi za agregat IGP PV 3 za period april - decembar mjesec 2011. godine, a za
koje je on bio ovlašćen da ih potpiše kao službeno lice u dijelu odobravanja i
kontrole. Ističe da je na svih 9 nalaoga i na mjestu odobrenja i na mjestu
kontrole njegov potpis falsifikovan. Takodje, tvrdi da mu okrivljeni nije
donosio kontrolnu knjižicu agregata IGP PV 3 na potpis.
Sud je u cjelosti prihvatio iskaz ovog svjedoka smatrajući da je svjedok
objektivno svjedočio, jer je i sam okrivljeni priznao sve činjenice koje je
istakao svjedok.
Iz nalaza i mišljenja vještaka fiansijske struke G. V. od 01.04.2013. godine
se zaključuje za koji iznos je okrivljeni oštetio oštećenog na ime goriva.
Iz naredbe od 25.05.2010. godine se zaključuje da je rukovodilac IGP L. A.
izdao naredbu kojom je odredio okrivljenog da se stara oko utroška goriva i
evidencije kako za motorna vozila tako i za agregate.
Uvidom u dvije službene zabilješke od 25.01.2013. godine i 01.02.2013. godine
se zaključuje da je te zabilješke sačinio i to od 01.02.2013. godine B. M., a
zabilješku od 25.01.2013. godine rukovodilac IGP Pljevlja L. A. se utvrdjuje
da su i svjedok B. M. kao i rukovodilac IGP Pljevlja L. A. nakon saznanja za
izvršenje krivičnih djela od strane okrivljenog sačinili službene zabilješke
gdje su u istim kompletno objasnili na koji način je okrivljeni izvršio
predmetna krivična djela.
Iz nalaza i mišljenja vještaka finasijske struke se zaključuje kolikav je
tačno iznos okrivljeni pronevjerio. Taj nalaz sud je u cjelosti prihvatio
smatrajući da je vještak objektivno i stručno vještačio u skladu sa strukom i
naukom, a inače radi se o stalnom sudskom vještaku.
Uvidom u fotoelaborat se zaključuje da se radi o agregatu internog broja IGP
PV 3 koji nije radio 2011. i 2012. godine. Iz analitičikih kartica računa i
orginal putnih naloga se zaključuje da je sam okrivljeni ptopisivao putne
naloge i račune u ime svjedoka B. M., a što je i sam potvrdio, pa je na taj
način i pronevjerio iznos za koji se tereti sipajući gorivo u svoje privatno
motorno vozilo.
Iz izvještaja iz kaznene evidencije se zaključuje da okrivljeni ranije nije
osudjivan.
-5-
Uvidom u evidencije utroška goriva se zaključuje koliko je ukupno goriva
potrošeno u IGP Pljevlja uključujući i agregat koji nije bio u funkciji
internog broja PV 3.
Kod ovakvog činjeničnog stanja na osnovu svih izvedenih dokaza kako skupa tako
i u njihovoj medjusobnoj povezanosti jednog sa drugim, a imajući u vidu i
potpuno priznanje okrivljenog sud je utvrdio da je okrivljeni V. M. prisvojio
sredstva u iznosu od 2.022,00 eura radeći kao magacioner zadužen sa tim
sredstvima, a ista sredstva su mu bila povjerena na radu u državnom organu na
način što je na nalozima o razduženju goriva za agregat IGP PV 3 na mjestu
odobrenja i mjestu kontrole svojeručno potpisivao B. M. i tako neistinite
javne isprave ovjeravao službenim pečatom i iste upotrebio kao prave
dostavljajući ih uz račune za utrošeno gorivo Upravi policije - Službi za
zajedničke poslove u Podgorici. Dakle, u radnjama okrivljenog stiču se svi
bitni elementi bića krivičnog djela pronevjera iz čl.420.st.1. Krivičnog
zakonika i krivičnog djela falsifikovanje isprave iz čl.412. st.2. u vezi st.
1. Krivičnog zakonika. Sve ove navode je okrivljeni u potpunosti potvrdio, a
isti navodi su potkrijepljeni i svim ostalim izvedenim dokazima, a posebno
stručnim nalazom i mišljenjem vještaka finasijske struke kao i originalnim
računima koje je okrivljeni potpisivao umjesto B. M.
Prilikom odredjivanja vrste kazne i prilikom odmjeravanja njene visine sud je
najprije za oba krivična djela koje je okrivljeni izvršio u sticaju utvrdio
pojedinačne kazne zatvora shodno članu 48. Krivičnog zakonika, a nakon toga mu
izrekao uslovnu osudu s tim što mu je izrekao jedinstvenu kaznu zatvora u
trajanju od 8 mjeseci i odredio da se ista neće izvršiti ukoliko okrivljeni u
roku od dvije godine ne izvrši novo krivično djelo. Sud je mišljenja da u
konkretnom slučaju nije bilo neophodno okrivljenom izreći efektivnu kaznu
zatvora već je sud mišljenja da je bilo dovoljno okrivljenom izreći uslovnu
osudu kojom će se po mišljenju suda prema okrivljenom u cjelosti postići svrha
kažnjavanja. Pri tome sud je posebno imao u vidu činjenicu da je okrivljeni
dok je u periodu izvršio ova krivična djela konzumirao veće količine alkohola
pa je bolnički liječen zbog zavisnosti od alkohola i sada je izliječen pa je
sud mišljenja da je upravo iz tog razloga i imalo smisla okrivljenom izreći
uslovnu osudu i time mu dati mogućnost da promijeni svoje ponašanje i da u
buduće više ne vrši ista ili slična krivična djela. Okrivljeni je spreman da
odmah nakon pravnosnažnosti presude izmiri obavezu prema oštećenoj državi CG.
Na kraju sud je mišljenja da je izrečena krivična sankcija okrivljenom
adekvatna i primjerena stepnu društvene opasnosti kao i nastalim posledicama
te da će se istom krivičnom sankcijom prema okrivljenom u cjelosti ostvariti
svrha kažnjavanja. Sud je imao posebno u vidu i činjenicu da okrivljeni ranije
nije osudjivan, pa mu je to uzeo kao olakšavajuću okolnost. Na kraju sud je
mišljenja da će se izrečenom krivičnom sankcijom prema okrivljenom u cjelosti
ostvariti svrha kažnjavanja predvidjena u članu 32. Krivičnog zakonika.
U smislu člana 226. i 229. ZKP CG sud je obavezao okrivljenog da na ime
troškova vodjenja krivičnog postupka plati iznos od 49,50 eura, a isti iznos
predstavlja naknadu i nagradu vještaka finasijske struke za izvršeno
vještačenje, a iznos paušala od 27,50 eura sud je odredio imajući u vidu
dužinu trajanja i složenost krivičnog postupka kao i imovno stanje
okrivljenog.
U smislu člana 239. ZKP CG sud je obavezao okrivljenog da oštećenoj Državi
Crnoj Gori na ime štete plati iznos od 2.022,00 eura koliko iznosi i imovinsko
pravni zahtjev oštećene.
Sa izloženog odlučeno je kao u izreci presude.
OSNOVNI SUD U PLJEVLJIMA
dana 14.05.2013. godine
Zapisničar, S u d i j a,
Djondović Milenka s.r. Branko Pejović s.r.
-6-
PRAVNA POUKA: protiv ove presude dozvoljena je žalba u roku od 8 dana po
prijemu iste
Višem sudu u Bijelom Polju, a preko ovog suda.
DOSTAVLJENO:
1x ODT Pljevlja
1x okrivljenom
1x braniocu
4x u predmet