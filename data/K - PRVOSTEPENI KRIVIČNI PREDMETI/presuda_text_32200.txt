HYPERLINK
"http://upload.wikimedia.org/wikipedia/commons/2/23/Coat_of_arms_of_Montenegro.svg"
K.br.131/12
U IME CRNE GORE
Osnovni sud u Pljevljima, kao prvostepeni krivični sud po sudiji Ljiljani
Popović, uz sudjelovanje zapisničara Zore Leković, u krivičnom predmetu protiv
optuženog C. M. iz P.a, zbog krivičnog djela šumske kradje iz čl.324 st.1
Krivičnog zakonika a po optužnom predlogu ODT Pljevlja Kt.br.193/12 od
18.09.2012.godine, nakon održanog glavnog i javnog pretresa u prisustvu
zamjenika ODT Pljevlja Djurović Veljka i optuženog C. M. ,dana
01.10.2012.godine, donio je i javno objavio
P R E S U D U
Optuženi C. M.,  od oca Ć. i majke R. rodjene L., rodjen u selu G.opština
P.dana 18.10.1922.godine, sa prebivalištem u mjestu C.B.-B.opština P.,
državljanin CG, udovac, otac troje djece, poljoprivrednik, pismen, završio 4
razreda osnovne škole, govori srpskim jezikom, razumije crnogorski jezik,
lošeg imovnog stanja, neosudjivan.
K R I V J E
Što je :
Sredinom mjeseca jula 2012.godine u državnoj šumi zvanoj "V." u odjelu 105 GJ
P. opština P. radi kradje oborio 6 stabala hrasta ukupne drvne mase 4,88 m3
oštetivši Upravu za šume - PJ P. za iznos od 39,00 €,
čime je izvršio krivično djelo šumske kradje iz čl.324 st.1 Krivičnog
zakonika,
pa mu sud na osnovu već citiranog zakonskog propisa te primjenom članova 4,13,
15,32, 36 ,39,42, 52,53 i 54 KZ te čl.226,229,239 i 374 ZKP-a, i z r i č e
USLOVNU OSUDU
Sa kojom se optuženom utvrdjuje kazna zatvora u trajanju od 30 (trideset) dana
i istovremeno odredjuje da se ista neće izvršiti ako optuženi u roku od jedne
godine dana ne izvrši novo krivično djelo.
Istovremeno sud optuženom izriče novčanu kaznu u iznosu od 200 (dvesta) € koja
će se u slučaju nenaplativosti zamijeniti kaznom zatvora tako što će se za
svakih započetih 25,00 € novčane kazne odrediti jedan dan zatvora.
Izrečenu novčanu kaznu optuženi je dužan platiti u roku od 3 (tri) mjeseca po
pravosnažnosti presude.
Optuženi je dužan platiti ovom sudu na ime paušala iznos od 27,50 €,
a ovo u roku od 15.dana po pravosnažnosti presude pod prijetnjom prinudnog
izvršenja.
Oštećena Uprava za šume radi ostvarivanja imovinsko pravnog zahtjeva upućuje
se na parnicu.
O b r a z l o ž e nj e
Osnovno državno tužilaštvo u Pljevljima optužnim predlogom Kt.br.193/12 od
18.09.2012. godine, optužio je C. M. iz P., da je izvršio krivično djelo
šumske kradje iz čl.324 st.1 Krivičnog zakonika a na način, mjesto i vrijeme
bliže opisano izrekom ove presude.Zamjenik ODT Pljevlja na glavnom pretresu u
završnoj riječi predložio je da sud optuženog oglasi krivim i osudi po zakonu
za krivično djelo stavljeno mu na teret.
Oštećena Uprava za šume PJ P. i ako je uredno pozvana nije pristupila na
glavni pretres niti je pisanim podneskom postavila imovinsko pravni zahtjev.
Optuženi C.M. u odbrani datoj tužilaštvu navodi da živi u mjestu C. B.-MZ B. i
da se isključivo bavi poljoprivredom i misli da je to bilo u julu mjesecu
2012.godine kada je u državnoj šumi zvanoj V. osjekao 6 stabala hrasta za
kolje tako što je angažovao jedno lice da mu izvrši sječu i tom licu dao svoju
motorku i rekao mu da posiječe ta stabla kao i neka stabla u njegovoj livadi.
Hrastova stabla su mu bila potrebna da ih iscijepa i nabravi ogradu da nebi
stoka prelazila u vrt i tudje parcele i dok su osječena stabla za koja nije
imao odobrenje za sječu bila na mjestu sječe naišao je lugar B. M. i na licu
mjesta utvrdio bespravnu sječu a on lugaru priznao da je ta stabla posjekao i
da mu je bila nužda da što prije zaogradi livadu.Lugar je procijenio da
osječena stabla kao ogrevno drvo vrijede 39,00 € i on je nudio da to odmah
plati a lugar nije htio govoreći da mora ići na sud. Kazao je da je tačno da
je izvršio ovu bespravnu sječu jer nije mogoa da dolazi u P. da traži
odobrenje u Upravi za šume zbog daljine gdje živi. Star je čovjek, ima 90
godina, spreman je da nadoknadi štetu te da ako može postupak se što prije
okonča da više ne dolazi na sud. Na glavnom pretresu priznajući izvršenje
krivičnog djela i krivicu i ostajući pri odbrani datoj tužilaštvu u završnoj
riječi kazao je da je kažnjen zbog starosti i bolesti te da sud radi po zakonu
a on bi volio da ga sud oslobodi.
U dokaznom postupku sud je saslušao svjedoka B. M., pročitao prijavu za šumsku
krivicu Uprave za šume PJ P. broj 835 od 23.07.2012.godine i pročitao izvod iz
KE za optuženog.
Nakon provedenog dokaznog postupka i ocjene izvedenih dokaza i to kako svakog
pojedinačno tako i u medjusobnoj povezanosti a pri tom cijeneći priznanje
optuženog sud je utvrdio činjenično stanje bliže opisano izrekom ove presude.
Naime, javna optužba stavlja na teret optuženom da je na štetu Uprave za šumu
P. izvršio krivično djelo šumske kradje iz čl.324 st.1 Kz tako što je jula
mjeseca 2012.godine u državnoj šumi zv."V." GJ P. posjekao 6 stabla hrasta
ukupne drvne mase 4,88 m3 i time oštetio Upravu za šume za iznos od 39,00 €.
Optuženi C. M. priznaje izvršenje krivičnog djela i krivicu navodeći da je
tačno da je jula mjeseca 2012.godine u državnoj šumi posjekao 6 stabala
hrasta, da nije imao odobrenje Uprave za šume za sječu te da zbog starosti i
daljine nije mogao da dolazi u P. da traži odobrenje za sječu. Priznao je
lugaru da je izvršio sječu i nudio da plati ta stabla ali lugar nije na to
pristao.
Priznanje optuženog C. je jasno potpuno i nedvosmisleno a kao takvo je
potvrdjeno i iskazom svjedoka lugara B.M. koji je izjavio da je dana
22.07.2012. godine obilazio reon u GJ P. i u odjelu 105 u državnoj šumi zvanoj
"V." pronašao 6 bespravno posječenih hrastovih stabala što je evidentirao u
knjigu panjeva kao šumsku štetu a kasnije saznao da je sječu izvršio C. M.
koji mu je to i priznao rekavši da je to uradio u namjeri da bi hrastova
stabla obradio u drvenu ogradu da zaogradi livadu. Optuženi mu je ponudio da
plati bespravno posječena stabla ali to nije prihvatio jer je morao podnijeti
prijavu za bespravnu sječu.
Sud u cjelosti prihvata kao istinit i nepristrasan iskaz svjedoka B.
smatrajući da je svjedok kazao samo ono što mu je lično poznato kao reonskom
lugaru.Navodi svjedoka B. nijesu u suprotnosti kako sa priznanjem optuženog C.
M. tako i sa prijavom za šumsku krivicu broj 835 od 23.07.2012.godine.
Dakle,na osnovu jasnog i potpunog priznanja optuženog C.M. kao i na osnovu
nepristrasnog iskaza svjedoka reonskog lugara Brkovića te na osnovu prijave za
šumsku krivicu od 23.07.2012.godine u postupku je nesumnjivo utvrdjeno da je
optuženi C. M. izvršio krivično djelo šumske kradje iz čl.324 st.1 Kz koje mu
se javnom optužbom i stavlja na teret, da je djelo izvršio sa direktnim
umišljajem jer i ako je znao da mu je za sječu stabala u državnoj šumi
potrebna doznaka-dozvola našta upućuju njegovi navodi da nije mogao da dolazi
u P. i traži odobrenje za sječu ipak bez doznake posjekao 6.stabla hrasta
ukupne drvne mase 4,88 m3, dakle djelovao je sa direktnim umišljajem, u kojim
radnjama optuženog se stiču svi bitni elementi bića krivičnog djela šumske
kradje iz čl.324 st.1 Kz pa ga je sud kao umišljajnog učinioca oglasio krivim
i osudio po zakonu.
Prilikom odlučivanja o vrsti i visini kazne sud je cijenio sve okolnosti iz
čl.42 Kz koje utiču kako na vrstu tako i na visinu kazne pa je u okviru opšte
svrhe krivičnih sankcija a u smislu čl.52 Kz sud optuženom utvrdio kaznu
zatvora u trajanju od 30 (trideset) dana i istovremeno odredio da se ista neće
izvršiti ako optuženi u roku od jedne godine dana ne izvrši novo krivično
djelo jer je sud stekao ubjedjenje da će se i samim upozorenjem uz prijetnju
kaznom dovoljno uticati na ovog optuženog da više nevrši krivična djela i na
taj način postići svrha kažnjavanja.Ovo sa razloga što je optuženi priznao
izvršenje krivičnog djela i krivicu, ta stabla posjekao da bi zaogradio
imanje. Radi se o čovjeku starosti 90.godina koji je bolestan a živi od
poljoprivrede i koji do sada nije osudjivan. Ove činjenice su na strani
optuženog uzete kao olakšavajuće okolnosti. Kako je za ovo krivično djelo
predvidjena i novčana kazna to je sud optuženom izrekao novčanu kaznu u iznosu
od 200,00 € koja predstavlja minimum novčane kazne smatrajući ovaj iznos
adekvatnim.U smislu čl.39 Kz sud je odredio da optuženi ovu novčanu kaznu
plati u roku od 3.mjeseca po pravosnažnosti presude.
Shodno čl.226 i 229 ZKP-a sud je obavezao optuženog da na ime paušala plati
ovom sudu iznos od 27,50 € koji iznos je odmjeren obzirom na dužinu trajanja i
složenost krivičnog postupka te imovno stanje optuženog .
Oštećena Uprava za šume nije postavila imovinsko pravni zahtjev pa je sud
oštećenu u smislu čl.239 ZKP-a radi ostvarivanja imovinsko pravnog zahtjeva
uputio na parnicu.
OSNOVNI SUD U PLJEVLJIMA ,
Dana 01.10.2012.godine.
Zapisničar, S u d i j a,
Zora Leković Ljiljana Popović
PRAVNA POUKA:
Protiv ove presude dozvoljena je žalba u roku od 8.dana po prijemu
iste Višem sudu B. Polje, a preko ovog suda.
DOSTAVITI :
1 x ODT Pljevlja
1 x Optuženom