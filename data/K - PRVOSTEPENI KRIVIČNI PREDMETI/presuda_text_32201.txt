K.br.60/13
U IME CRNE GORE
Osnovni sud u Pljevljima, kao prvostepeni krivični sud po sudiji Branku
Pejoviću uz sudjelovanje zapisničara Djondović Milenke u krivičnom predmetu
protiv okrivljenog K. N. iz P., zbog krivičnog djela ugrožavanje javnog
saobraćaja iz čl.339.st.3. u vezi st. 1. Krivičnog zakonika po optužnom
predlogu ODT Pljevlja Kt.br.92/13 od 18.04.2013. godine, nakon održanog
glavnog i javnog pretresa u prisustvu zamjenika ODT Tomčić Milivoja,
okrivljenog i oštećene, dana 28.05.2013. godine, donio je i javno objavio
P R E S U D U
Okrivljeni K. N., JMBG ...., od oca R. i majke G. rodjena A., rodjen ....
godine u P., živi u P. ul. R. J. br. 7, penzioner, oženjen, otac troje djece,
pismen, završio V stepen za VKV bravara, živi od penzije u iznosu od 470,00
eura, izdržava kćerku, supruga takodje ostvaruje penziju u iznosu od 160,00
eura, podstanar, ranije ne osudjivan.
K r i v j e
Što je:
dana 28.11.2012. godine oko 15,50 časova u ul. K. P. u P. upravljajući PMV
marke "Ford" reg.br. PG ..., ne pridržavajući se saobraćajnih propisa ugrozio
saobraćaj i doveo u opasnost život i tijelo ljudi na način što suprotno
odredbi čl. 17. ZOBS-a, krećući se iz pravca J. prema centru grada - zgradi
Opštine, nije obratio adekvatnu pažnju prema pješaku D. R. koja je prelazila
ulicu od lijeve prema desnoj ivici kolovoza u smjeru kretanja vozila, ispred
obeleženog pješačkog prelaza i nije blagovremeno reagovao u pravcu
zaustavljanja vozila kada je mogao da predvidi potencijalnu opasnost koja je
rezultirala iz načina i smjera kretanja pješaka, iako je bio svjestan da
svojom radnjom može učiniti krivično djelo, ali je olako držao da do toga neće
doći ili da će to moći spriječiti, pa je pri takvoj vožnji prednjim dijelom
vozila udario u oštećenu u predjelu desne noge usled čega je oštećena pala i
tom prilikom zadobila lake tjelesne povrede u vidu kontuzije glave sa krvnim
podlivom čeono lijevo, površnu oguljotinu kože jagodične regije i kontuziju
desne natkoljenice sa površnom oguljotinom kože,
čime je izvršio krivično djelo ugrožavanje javnog saobraćaja iz čl.339. st.3.
u vezi st. 1. Krivičnog zakonika,
pa mu sud na osnovu već citiranog zakonskog propisa, a primjenom članova 4, 5,
13, 16, 32, 33, 36, 42, 53. i 54. Krivičnog zakonika te članova 226. i 229.
ZKP CG i z r i č e
-2-
USLOVNU OSUDU
S tim da mu utvrdjuje kaznu zatvora u trajanju od 3 mjeseca (tri mjeseca) i
istovremeno odredjuje da se ista neće izvršiti ukoliko okrivljeni u roku od
godinu dana ne izvrši novo krivično djelo.
Okrivljeni se obavezuje da na ime troškova vodjenja krivičnog postupka plati
ovom sudu iznos od 222,00 eura, a na ime pauša iznos od 27,50 eura.
Troškove krivičnog postupka i paušal okrivljeni će platiti ovom sudu u roku od
15 dana po pravnosnažnosti presude pod prijetnjom prinudnog izvršenja.
O b r a z l o ž e n j e
Osnovno državno tužilaštvo u Pljevljima optužnim predlogom Kt.br.91/13 od
18.04.2013. godine optužilo je okrivljenog K. N. iz P. zbog krivičnog djela
ugrožavanje javnog saobraćaja iz čl.339.st.3. u vezi st. 1. Krivičnog zakonika
navodeći da je okrivljeni krivično djelo izvršio na način mjesto i vrijeme
kako je to bliže opisano u izreci ove presude.
U završnoj riječi zamjenik ODT Pljevlja je ostao pri podnesenom optužnom
predlogu i predložio da sud okrivljenog oglasi krivim i osudi po zakonu.
Svjedok - oštećena D. R. u završnoj riječi je istakla da se ne pridružuje
krivičnom gonjenju protiv okrivljenog niti ističe imovinsko-pravni zahtjev.
Okrivljeni K. N. u svoju odbranu na glavnom pretresu je istakao da živi u P.,
ali povremeno dolazi u P. pošto ima rodbinu u P. pa je dana 28.11.2012. godine
oko 15,50 časova bio u Pljevljima i upravljao svojim PMV marke "Ford" reg.br.
PG .... ulicom K. P. I u P. i kretao se iz pravca J.prema Opštini P. Dolaskom
na raskrsnicu gdje se ul. K. P. I ukršta sa ulicom M. P. stao je prije
nailaska na pješački prelaz i preko pješačkog prelaza prešao je jedan mladić
koga je propustio, pa je nakon toga nastavio kretanje u pravcu Opštine.
Posebno napominje da je u kritično vrijeme toga dana padala nenormalno jaka
kiša i da je bio veliko nevrijeme. Kretao se veoma sporo i jednog momenta kada
je krenuo sa pješakog prelaza pred sobom je primijetio žensku osobu kako
prelazi ulicu. Kasno je primijetio tu osubu i kada je bila blizu njega tada je
reagovao na kočnicu, ali je bilo kasno pa je istu udario svojim vozilom i ista
je pala na kolovoz. Drugo vozilo koje je naišlo je odvezlo oštećenu do bolnice
da joj se ukaže ljekarska pomoć, a on je ostao na licu mjesta da čeka policiju
da izvrši uvidjaj. Oštećena je bila povrijedjena i koliko je njemu poznato
nije imala teških povreda, a posebno ističe da je oštećenu obilazio pošto je
bila zadržana na bolničkom liječenju u O. bolnici u P., a kasnije se
interesovao za njeno zdravlje. Sada su u dobrim odnosima i često se čuju
telefonom. U završnoj riječi je istakao da se osjeća krivim, da priznaje
krivicu, da se kaje što nije obratio pažnju na nailazećeg pješaka, pa na kraju
svoju odgovornost ostavlja sudu na slobodnu procjenu.
U dokaznom postupku sud je saslušao svjedoka - oštećenu D. R. iz P., pročitao
zapisnik o uvidjaju saobraćajne nezgode UP PJ Pljevlja br. 99/12 od
28.11.2012. godine i izvršio uvid u skicu lica mjesta, izvršio uvid u
fotoelaborat UP PJ Pljevlja od 28.11.2012. godine, pročitao izvještaj ljekara
specijaliste za oštećenu od 28.11.2012. godine, pročitao pismeni nalaz i
mišljenje vještaka saobraćajne struke Š. M. iz P., pročitao nalaz i mišljenje
vještaka hirurga dr. P. M. i pročitao izvještaj iz KE za okrivljenog.
Nakon provedenog dokaznog postupka i nakon ocjene izvedenih dokaza kako skupa
tako i pojedinačno i u njihovoj medjusobnoj povezanosti jednog sa drugim sud
je utvrdio da je okrivljeni K. N. iz P. izvršio krivično djelo koje mu je
optužnim predlogom ODT-a stavljeno na teret, a na način mjesto i vrijeme kako
je to bliže opisano u izreci ove presude. Ovakvu svoju odluku sud je
-3-
zasnovao na činjenicama koje slijede iz dokaza izvedenih na glavnom pretresu
kao i na osnovu potpunog priznanja okrivljenog.
Naime, svjedok - oštećena D. R. je istakla na glavnom pretresu da živi u P. te
da stanuje u ul. M. P. i to u neposrednoj blizini gdje se desio ovaj dogadjaj,
pa je dana 28.11.2012. godine oko 15,50 časova bila u glavnoj ulici i
prelazila je ulicu na pješačkom prelazu u blizini kafane "S.", a u pravcu Z.
"R.". Posebno napominje da je toga dana bilo veliko nevrijeme te da je padala
jaka kiša i bilo se nešto smračilo jer je to bila prva kiša koja je pala posle
dugih vrućina. Prije nego što je ona zakoračila na kolovoz prethodno je
pogledala da li ima koje vozilo da nailazi ulicom, pa kada je vidjela da nema
nijedno vozilo u hodu, medjutim, nije obratila pažnju da je okrivljeni bio
najvjerovatnije stao prethodno na pješačkom prelazu da bi propustio nekog
pješaka, i kada je zakoračila i došla gotovo do kraja pješačkog prelaza,
osjetila je udarac u desnu nogu od kog udarca je pala, ali nije gubila
svijest. Dalje ističe da misli da se okrivljeni kretao lagano sa svojim
vozilom jer bi u suprotnom vjerovatno imala teže povrede na tijelu. Napominje
da je pješački prelaz gdje je najvjerovatnije stajao okrivljeni udaljen od
ovog pješačkog prelaza gdje je prelazila nekih desetak metara. Prisutni su joj
pomogli da ustane pa ju je jedno vozilo prebacilo u M. centar radi ukazivanja
ljekarske pomoći, a na pominje da je zadržana na bolničkom liječenju gdje je
provela 7 dana. Tom prilikom je zadobila lake tjelesne povrede noge, glave i
ruke. Posebno napominje da se okrivljeni interesovao za njeno zdravlje pa ju
je obilazio u bolnici, a i kasnije, a i sada su u dobrim odnosima i često se
čuju telefonom.
Sud je u cjelosti prihvatio iskaz oštećene, a takodje i odbranu okrivljenog
koji su identični jedno drugom.
Iz zapisnika o uvidjaju UP PJ Pljevlja se zaključuje da se saobraćajna nezgoda
dogodila dana 28.11.2012. godine te da je po ovlašćenju ODT Pljevlja policija
izvršila uvidjaj predmetne saobraćajne nezgode. Uvidom u skicu lica mjesta se
zaključuje da je prilikom uvidjaja krim. tehniučar nakon što je sačinio
fotoelaborat da je istovremeno sačinio i skicu lica mjesta u kojoj su uneseni
svi parametri kao i mjere sa lica mjesta.
Iz fotoelaborata se vidi bliži izgled lica mjesta sa potrebnim parametrima.
Iz izvještaja ljekara specijaliste se zaključuje o kakvim povredama se radi
kod oštećene.
Iz nalaza i mišljenja vještaka saobraćajne struke Š. M. se zaključuje da je
pored očigledne krivice okrivljenog i oštećena doprinijela nastanku ove
saobraćajne nezgode jer je prelazila ulicu kada je vidno polje okrivljenog
bilo smanjeno, a u vrijeme kada se vozilo okrivljenog nalazilo na kritičnoj
prostornoj udaljenosti i oštećena se nije prethodno uvjerila da prelaženje
kolovozne trake može obaviti bezbjedno.
Vještak hirurg dr. P. M. u svom nalazu i mišljenju ističe da uvidom u
medicinsku dokumentaciju na ime oštećene stoji da je povrede zadobila u
saobraćajnoj nezgodi kao pješak. Povrede glave i desnog koljenog zgloba u
predjelu lijeve frontalne (čeone) regije hematom veličine mandarine. U
predjelu desnog koljenog zgoloba nekoliko oguljotina sa otokom koljena.
Nekoliko sitnih oguljotina u predjelu lijeve zigomatične (jagodične) regije. U
dijagnozama na latinskom jeziku kada se prevedu na naš jezik stoji kontuzija
glave sa krvnim podlivom čeono lijevo, površna oguljotina koće jagodične
regije, kontuzija desne natkoljenice sa površnom oguljotinom kože. Vještak
daje mišljenje da se radi o lakim tjelesnim povredama koje su nanesne udarom
tupe sile - tupih tvrdih predmeta - djelova vozila, a neke i padom i udarom o
tvrdu podlogu.
Sud je u cjelosti prihvatio nalaze i mišljenja ovih vještaka smatrajući da su
vještaci objektivno i stručno vještačili u skladu sa strukom i naukom, a inače
radi se o stalnim sudskim vještacima.
Iz izvještaja iz KE za okrivljenog br. 03-245/13-5147/2 od 22.04.2013. godine
izdat od strane UP PJ Pljevlja se zaključuje da okrivljeni ranije nije
osudjivan.
Kod ovakvog činjeničnog stanja na osnovu svih izvedenih dokaza sud je utvrdio
da je okrivljeni K. N. iz P. izvršio krivično djelo koje mu je optužnim
predlogom ODT-a stavljeno na
-4-
teret, a na način mjesto i vrijeme kako je to bliže opisano u izreci ove
presude. Ovakvu svoju odluku sud je zasnovao na svim izvedenim dokazima kao i
na potpunom priznanju okrivljenog. Dakle, utvrdjeno je da je okrivljeni
nepredržavajući se saobraćajnih propsia suprotno odredbi člana 17. ZOBS-a na
putevima nije obratio adekvatnu pažnju prema oštećenoj kao pješaku koja je
prelazila ulicu na pješačkom prelazu već je krenuo, a da se prethodno nije
uvjerio da je oštećena prešla preko pješačkog prelaza, pa na taj način je
došlo do kontakta izmedju njegovog vozila i oštećene kojom prilikom je
otšećena zadobila lake tjelesne povrede.
Prilikom odredjivanja vrste kazne i prilikom odredjivanja njene visine sud je
u okviru opšte svrhe krivičnih sankcija cijenio i svrhu uslovne osude, pa je
sud mišljenja da radi krivično-pravne zaštite protiv okrivljenog nije
neophodno izricati drugu vrstu krivične sankcije osim uslovne osude jer je sud
mišljenja da će i uslovna osuda prema okrivljenom dovoljno uticati da
okrivljeni u buduće više ne vrši krivična djela. Sud je takodje ubijedjen da
će se istom osudom prema okrivljenom postići kako generalna tako i specijalna
prevencija, te da će se istom krivičnom sankcijom prema okrivljenom ostvariti
svrha kažnjavanja predvidjena u čl. 32. Krivičnog zakonika. Pri tome sud je
imao u vidu njiz olakšavajućih okolnosti koje stoje na strani okrivljenog, a
to su da okrivljeni ranije nije osudjivan, da je imao dobro držanje na sudu,
da je obilazio oštećenu i interesovao se za njeno zdravlje i da su u dobrim
odnosima, te da se oštećena nije pridružila krivičnom gonjenju protiv njega,
pa je na kraju sud mišljenja da je izrečena krivična sankcija prema
okrivljenom adekvatna i primjerena stepenu društvene opasnosti, konkretno
učinjenog djela kao i nastalim posledicama.
U smislu člana 226. i 229. ZKP CG sud je obavezao okrivljenog da na ime
troškova vodjenja krivičnog postupka plati ovom sudu iznos od 222,00 eura, a
isti iznos predstavlja naknadu i nagradu za medicinsko vještačenje u iznosu od
60,50 eura, saobraćajno vještačenje u iznosu od 104,50 eura kao i troškove
analize alkohola u krivi za okrivljenog u iznosu od 57,00 eura, a iznos
paušala od 27,50 eura sud je okrivljenom odredio imajući u vidu dužinu
trajanja i složenost krivičnog postupka kao i imovno stanje okrivljenog.
Sa iznijetih razloga odlučeno je kao u izreci presude.
OSNOVNI SUD U PLJEVLJIMA
dana 28.05.2013. godine
Zapisničar, S u d i j a,
Djondović Milenka Branko Pejović
PRAVNA POUKA: protiv ove presude dozvoljena je žalba u roku od 8 dana
po prijemu iste Višem sudu u Bijelom Polju, a preko ovog
ovog suda.
DOSTAVLJENO:
1x ODT Pljevlja
1x okrivljenom
4x u predmet