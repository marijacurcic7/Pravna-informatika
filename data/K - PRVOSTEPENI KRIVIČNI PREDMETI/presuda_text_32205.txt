K.br.70/13
U IME CRNE GORE
Osnovni sud u Pljevljima, kao prvostepeni krivični sud po sudiji Branku
Pejoviću uz sudjelovanje zapisničara Djondović Milenke u krivičnom prdmetu
protiv okrivljenog Š.T. iz N., zbog krivičngo djela nedavanje izdržavanja iz
čl.221. st.1. Krivičnog zakonika po optužnom predlogu ODT Pljevlja Kt.br.71/13
od 10.05.2013. godine, nakon održanog glavnog i javnog pretresa u prisustvu
zamjenika ODT Djurović Veljka, okrivljenog, zakonskog zastupnika oštećenih
njihove majke S. B. i njihovog punomoćnika advokata V. N. iz P., dana
19.06.2013. godine, donio je i javno objavio
P R E S U D U
Okrivljeni Š. T., JMBG .... od oca M. i majke M. rodjena K., rodjen ....
godine u P., živi u N. mjesto R. bb, državljanin CG, razveden, otac troje
maloljetno djece, govori srpskim jezikom, razumije crnogorski jezik, pismen,
zavšrio osnovu školu, živi od zarade u iznosu od 200,00 eura, ranije ne
osudjivan,
K r i v j e
Što je:
u periodu od 01.03.2011. godine pa do 01.04.2013. godine u Pljevljima, nije
davao izdražvanje za svoju maloljetnu djecu Š. M., Š. J. i S. D. u ukupnom
iznosu od 3.647,10 eura koje je po zakonu dužan da izdržava na osnovu
pravnosnažne i izvršene presude Osnovnog suda u Pljevljima P.br.15/07 od
19.04.2007. godine i plaća mjesečno za izdražvanje djece iznos garantovane
zarade u Republici Crnoj Gori, počev od dana preuzimanja djece od strane
tužiteljice iz JU D. dom "M." B., pa u buduće dok za to budu postojali
zakonski razlozi na ruke tužiteljice Savičić Biljane kao zakonskog zastupnika
maloljetne djece, te da dospjele rate isplati odjednaput na ruke tužiteljice
kao zakonskog zastupnika, a u buduće do 10-og u mjesecu za prethodni mjesec,
čime je izvršio krivično djelo nedavanje izdržavanja iz čl.221. st.1.
Krivičnog zakonika,
pa mu sud na osnovu već citiranog zakonskog propisa, a primjenom članova 4, 5,
13, 15, 32, 33, 36, 42, 53. i 54. Krivičnog zakonika te članova 226. i 229.
ZKP CG i z r i č e
-2-
USLOVNU OSUDU
S tim da mu utvrdjuje kaznu zatvora u trajanju od 4 mjeseca (četiri mjeseca) i
istovremeno odredjuje da se ista neće izvršiti ukoliko okrivljeni u roku od
godinu dana neizvrši novo krivično djelo.
Okrivljeni se obavezuje da na ime troškova vodjenja krivičnog postupka plati
ovom sudu iznos od 71,50 eura, a na ime paušala iznos od 27,50 eura.
Obavezuje se okrivljeni da oštećenim na ime dospjelih rata za izdražvanje
plati iznos od 3.647,10 eura u roku od 15 dana po pravnosnažnosti presude pod
prijetnjom prinudnog izvršenja.
Troškove krivičnog postupka i paušal okrivljeni je dužan plati u roku od 15
dana po pravnosnažnosti presude na račun Budžeta RCG, a pod prijetnjom
prinudnog izvršenja.
O b r a z l o ž e n j e
Osnovno državno tužilaštvo u Pljevljima optužnim predlogom Kt.br.71/13 od
10.05.2013. godine optužilo je okrivljenog Š. T. iz N. zbog krivičnog djela
nedavanje izdržavanja iz čl. 221. st.1. Krivičnog zakonika navodeći da je
okrivljeni krivično djelo izvršio na način mjesto i vrijeme kako je to bliže
opisano u izreci ove presude.
U završnoj riječi zamjenik ODT je u cjelosti ostao pri podnesenom optužnom
predlogu i predložio da sud okrivljenog oglasi krivim, osudi po zakonu i
izrekne mu efektivnu kaznu zatvora.
U završnoj riječi punomoćnik oštećenih je istakao da se pridružuje krivičnom
gonjenju protiv okrivljenog u ime oštećenih i traži da se okrivljeni oglasi
krivim i obaveže na plaćanje zaostalih rata na ime neplaćenog izdržavanja te
da u buduće uredno plaća izdržavanje.
Današnji glavni pretres je održan u dostunosti uredno pozvanog okrivljenog.
Okrivljeni Š. T. u svoju odbranu na zapisnik ODT Pljevlja je istakao da je sa
S. B. živio u vambračnoj zajednici u periodu od 1998. godine pa do 02. aprila
2005. godine kada ga je Biljana napustila i djeca ostala kod njega. Živjeli su
u mjesto K. opština P. i nakon odlaska B. godinu dana je vodio računa o svoje
troje maloljetno djece, a tokom marta mjeseca 2006. godine je preko Centra za
socijalni rad uputio djecu u Dom za nezbrinutu djecu u B. jer tada nije radio
i nije bio u mogućnosti da se stara o djece. Dok su djeca bila u B. poznato mu
je da ih je B. obilazila i djecu je uzela negdje u septembru mjesecu 2007.
godine. Takodje ističe da mu je poznato da je B. negdje u P. iznajmila stan pa
im je taj stan plaćao Centar za socijalni rad, a nakon kraćeg vremena od
strane Centra za socijalni rad B. je dobila stan u N. "C.". Dalje dodaje da je
negdje 2007. godine B. njega tužila da bi djeca pripla njoj, a da bi on plaćao
izdržavanje za djecu, pa je sud odlučio da se njoj povjere djeca na vaspitanje
i izdržavanje, a on je presudom obavezan da svakomjesečno na ime izdražvanja
plaća iznos 60,00 ili 70,00 eura. Ta presuda je pravnosnažna pa on nije
postupio po toj presudi iz razloga što nije bio zaposlen i nije mogao da daje
izdržavanje. Tako stanje je i danas on živi u N. u mjestu R. bb i kod jednog
privatnika koji drži farmu stoke radi kao fizički radnik i mjesečno zaradjuje
200,00 eura. Dalje ističe da je spreman da od zarade jedan dio redovno
mjesečno daje za izdražvanje svoje djece, ali nezna na koji način da to izvede
da li preko Centra za socijalni rad ili na drugi način uglavnom spreman je da
se dogovori sa majkom djece B. Posebno ističe da mu je žao što do sada nije
davao izdržavanje za svoju djecu, a i kada je imao novac nije znao gdje isti
da pošalje jer je B. često mijenjala adresu, a takodje nije siguran da bi B.
trošila novac za djecu s obzirom na njeno ponašanje.
-3-
U dokaznom postupku sud je saslušao zastupnika maloljetnih oštećenih njihovu
majku Savičić Biljanu, saslušao vještaka finasijske struke Ž. P., pročitao
potvrdu JU Centra za socijalni rad za opštine P. i Ž. br. 01-Sl. od
13.06.2007. godine, izvršio uvid u pravnosnažnu presudu Osnovnog suda u
Pljevljima P.br.15/07 od 19.04.2017. godine i pročitao izvještaj iz KE za
okrivljenog br. 03-245/13-4090/2 od 01.04.2013. godine.
Nakon provedenog dokaznog postupka i nakon ocjene svih izvedenih dokaza kako
pojedinačno tako i skupa i u njihovoj maedjusbonoj povezanosti jednog sa
drugim, a imajući u vidu i odbranu okrivljenog sud je utvrdio da je okrivljeni
Š.T. iz N. izvršio krivično djelo koje mu je optužnim predlogom ODT-a
stavljeno na teret, a na način mjesto i vrijeme kako je to bliže opisano u
izreci ove presude. Ovakvu svoju odluku sud je zasnovao na svim izvedenim
dokazima kao i na potpunom priznanju okrivljenog.
Naime, zakonski zastupnik maloljetnih oštećenih njihova majka S. B. je na
zapisniku ODT Pljevlja istakla da je sa okrivljenim osnovala vambračnu
zajednicu 1998. godine i u toj zajednici su dobili troje djece. Negdje u
aprilu mjesecu 2004. godine je napustila bračnu zajednicu čime je ista
prestala izmedju nje i okrivljenog, a djeca su ostala kod okrivljenog na
čuvanje i vaspitanje. Nakon toga je našla stan u Pljevljima i od okrivljenog
uzela djecu i živi sa njima. Okrivljeni nije davao novac za izdržavanje pa su
ih smjestili u D. dom "M." u B. gdje su provela oko godinu dana. Ponovo je
uzela djecu da se brine o njima i bila je u teškoj materijalnoj situaciji, ali
je na bilo koji način morala da izdržava troje maloljetno djece. Presudom ovog
suda P.br.15/07 od 19.04.2007. godine djeca su joj povjerana na čuvanje,
vaspitanje i odgoj, a okrivljeni je obavezan da svakomjesečno plaća na ime
izdržavanja u visini garantovane zarade u Crnoj Gori i to do 10-og u mjesecu
na njene ruke za prethodni mjesec. Nakon ove presude okrivljeni nije davao
svoj doprinos za izdržavanje čak je nikada nije nazvao ni telefonom da pita
kako su djeca. Trenutno živi kao podstanar i žive od socijalne pomoći i
dječijeg dodatka u ukupnom iznosu od 165,00 eura, a da bi izdržala djecu
prinudjena je da i fizički radi. Predlaže da sud okrivljenog oglasi krivim i
osudi po zakonu i obaveže ga da plati neisplaćene iznose na ime izdržavanja
kao i da ga obaveže da u buduće redovno plaća izdržavanje.
Sud je u cjelosti prihvatio iskaz zakonske zastupnice oštećenih smatrajući da
je ista objektivno svjedočila, a u ostalom sve njene navode je potvrdio i
okrivljeni u svojoj odbrani.
Vještak finansijske struke Ž. P. je u svom nalazu i mišljenju našao da je
okrivljeni na ime svog doprinosa za izdržavanje u periodu od 01.03.2011.
godine pa do 01.04.2013. godine na ime zaostalih rata da plati i znos od
3.647,10 eura oštećenim.
Sud je u cjelosti prihvatio nalaz i mišljenje ovog vještaka smatrajući da je
vještak objektivno i stručno svjedočio.
Uvidom u presudu ovog suda P.br.15/07 od dana 19.04.2007. godine koja je
posala pravnosnažna dana 23.05.2007. godine usvojen je tužbeni zahtjev
zakonske zastupnice oštećenih S. B. protiv okrivljenog kao tuženika gdje su
maloljetna djeca okrivljenog Š. M., Š. J. i S. D. povjerena na odgoj čuvanje i
vaspitanje njehovoj majki - zakonskoj zastupnici S. B., a takodje okrivljeni
je obavezan da mjesečno plaća iznos garantovane zarade u Republici Crnoj Gori
na ime dopirnosa za izdržavanje, dok za to budu postojali zakonski razlozi i
to na ruke S. B. kao zakonskog zastupnika maloljetne djece. Iz potvrde JU C.
za socijalni rad za opštine P. i Ž. br. 01-Sl. od 13.06.2007. godine se
zaključuje da su maloljetna djeca okrivljenog i zakonske zastupnice Savičić
Biljane predati na čuvanje, odgoj i vaspitanje majci S. B.
Iz izvještaja iz KE za okrivljenog sud je utvrdio da okrivljeni ranije nije
osudjivan.
Kod ovakvog činjeničnog stanja na osnovu svih izvedenih dokaza kao i na osnovu
potpunog priznanja okrivljenog sud je utvrdio da okrivljeni u periodu od
01.03.2011. godine pa do 01.04.2013. godine nije davao izdržavanje za svoju
maloljetnu djecu Š. M., Š. J. i S. D., a koje je po zakonu dužan da izdržava
na osnovu pravnosnažne i izvršene presude ovog suda P.br.15/07 od 19.04.2007.
godine.
Prilikom odredjivanja vrste kazne i prilikom odmjeravanje njene visine sud je
u okviru opšte svrhe krivičnih sankcija cijenio i svrhu uslovne osude pa je
sud mišljenja da radi krivično
-4-
pravne zaštite protiv okrivljenog nije nužno izricati drugu vrstu krivične
sankcije osim uslovne osude, pa je sud mišljenja da je uslovna osuda upravo
ona krivična sankcija kojom će se prema okrivljenom postići svrha kažnjavanja
predvidjena u članu 32. Krivičnog zakonika. Pri tome sud je mišljenja da je
izrečena krivična sankcija okrivljenom adekvatna i primjerena i da upravo ista
prema okrivljenom predstavlja onu mjeru koja je neophodna da se postigne svrha
kažnjavanja. Pri tome kao olakšavajuću okolnost sud je okrivljenom uzeo u
obzir činjenicu da okrivljeni ranije nije osudjivan kao i da je priznao
izvršenje krivičnog djela te da je izrazio spremnost da plaća izdržavanje
svoje maloljetne djece kada za to bude imao sredstava.
U smislu člana 226. i 229. ZKP CG sud je obavezao okrivljenog da na ime
troškova vodjenja krivičnog postupka plati Budžetu RCG iznos od 71,50 eura, a
isti iznos predstavlja naknadu i nagradu vještaku ekonomske struke za izvršeno
vještačenje, a iznos paušala od 27,50 eura sud je odredio imajući u vidu
dužinu trajanja i složenost krivičnog postupka kao i imovno stanje
okrivljenog.
Sud je obavezao okrivljenog da na ime dospjelih rata oštećenim plati iznos od
3.647,10 eura, a ovo u roku od 15 dana pod prijetnjom prinudnog izvršenja.
Sa iznijetih razloga odlučeno je kao u izreci presude.
OSNOVNI SUD U PLJEVLJIMA
dana 19.06.2013. godine
Zapisničar, S u d i j a,
Djondović Milenka Branko Pejović
PRAVNA POUKA: protiv ove presude dozvoljena je žalba u roku od 8 dana po
prijemu iste Višem sudu u Bijelom Polju, a preko ovog suda.
DOSTAVLJENO:
1x ODT Pljevlja
1x Okrivljenom
4x u predmet