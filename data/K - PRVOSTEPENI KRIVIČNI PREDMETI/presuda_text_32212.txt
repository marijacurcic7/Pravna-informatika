HYPERLINK
"http://upload.wikimedia.org/wikipedia/commons/2/23/Coat_of_arms_of_Montenegro.svg"
K.br.167/12
U IME CRNE GORE
Osnovni sud u Pljevljima , kao prvostepeni krivični sud, po sudiji Ljiljani
Popović, uz sudjelovanje zapisničara Zore Leković,u krivičnom predmetu protiv
optuženog K. J. iz P. zbog krivičnog djela samovlašće iz čl.384 st.1 KZ a po
optužnom predlogu ODT Pljevlja Kt.br.272/12 od 15.11.2012.godine , nakon
održanog glavnog i javnog pretresa , u prisustvu zamjenika ODT Pljevlja
Gačević Božidarke, punomoćnika oštećene Gačević Ivana i optuženog K. J., dana
18.12.2012. godine, donio je
P R E S U D U
Optuženom K. J., JMBG .... od oca D. i majke V. rodjene N., rodjen dana
07.09.1957.godine u mjestu G. opština H., BiH sa prebivalištem u P. Ul.S. K.,
državljanin BiH, oženjen, otac dvoje punoljetno djece, nezaposlen, sa statusom
izbjeglice, pismen, završio za RTV mehaničara, govori srpskim jezikom,
razumije crnogorski jezik, lošeg imovnog stanja, neosudjivan.
Što je :
juna mjeseca 2012. godine, samovlasno pribavio pravo za koje smatra da mu
pripada, na način što je svoju porodičnu kuću u Ul.S. K. u P. samovlasno i bez
saglasnosti E. P. priključio na distributivnu mrežu a kod E.P. se nevodi u
evidenciji potrošača,
čime je izvršio krivično djelo samovlašća iz čl.384 st.1 Krivičnog zakonika,
pa mu sud na osnovu citiranog zakonskog propisa te primjenom čl.4,5,13, 15,
32,33,36,42,52,53 i 54 Krivičnog zakonika te čl.226, 229,239 i 374 Zakona o
krivičnom postupku
i z r i č e
USLOVNU OSUDU
Sa kojom se optuženom K. J. utvrđuje kazna zatvora u trajanju od 30 (trideset)
dana s tim što se istovremeno određuje da se iste neće izvršiti ako optuženi u
roku od 1(jedne) godine dana ne izvrši novo krivično djelo
Optuženi je dužan platiti ovom sudu na ime paušala iznos od 27,50 eura,
a ovo u roku od 15.dana po pravnosnažnosti presude a pod prijetnjom prinudnog
izvršenja.
Imovinsko pravnog zahtjeva nije bilo.
O b r a z l o ž e nj e
Osnovno državno tužilaštvo u Pljevljima , optužnim predlogom Kt.br.272/12 od
15.11.2012.godine, optužio je K. J., da je izvršio krivično djelo samovlašća
iz čl.384 st.1 Kz a na način,mjesto i vrijeme bliže opisano u izreci ovog
rješenja. U završnoj riječi zamjenik ODT Pljevlja predložio je da ga sud
oglasi krivim i osudi po zakonu.
Punomoćnik oštećene E.P. je istakao da se pridružuje krivičnom gonjenu protiv
optuženog a da imovinsko pravni zahtjev ne postavlja.
Optuženi K. J.u svojoj odbrani datoj tužilaštvu navodi da je tačno da je dana
18.07.2012.godine izlazila kontrola ED P. u sastavu K.S. i K.M. koja je vršila
kontrolu električnog brojila u njegovoj porodičnoj kući u Ul.S. K. u P.,da on
toga dana nije bio prisutan kontroli već njegova supruga V. koja je potpisala
zapisnik u kome je konstatovano da se on kao potrošač nevodi u čitalačkim
knjigama i da je dužan javiti se u ED P. radi pribavljanja potrebne
dokumentacije.Nakon nekolika dana otišao je u ED P. kod direktora Ž. i ponio
mu svu dokumetnaciju koji je posjedovao-gradjevinsku dozvolu i rješenje o
izdavanju elektroenergetske saglasnosti od 05.10.2010.godine nakon čega mu je
direktor rekao da je sve u redu i da nije trebao dolaziti. Optuženi je dalje
kazao da su dana 18.10.2012.godine ponovo u kontrolu došli radnici ED P. K. S.
i B.V., sačinili zapisnik o kontroli mjernog mjesta koji je on lično potpisao
gdje su ponovo konstatovali da je potrošač samovoljno priključen na
dristributivnu mrežu i da se u roku od 5 dana javi u ED P. radi dostavljanja
potrebne dokumentacije. Optuženi je kazao da je račune za utrošenu električnu
energiju i to broj 32/16/12 u iznosu od 74,78€ i broj 45/16/12 u iznosu od
60,28€ uredno platio.Porodičnu kuću je priključio na distributivnu mrežu u
junu mjesecu 2012.godine bez pismene saglasnosti ED P. i ako su mu odgovorna
lica u ED P. i iz opštine P. usmeno rekli da se priključi na distributivnu
mrežu i da ih o tome obavijesti što je i učinio.Nije mu jasno zbog čega je
protiv njega podnešena krivična prijava kada je sva dugovanja za utrošenu
električnu energiju izmirio i da smatra da se on kao potrošač već vodi u
čitalačkim knjigama o čemu će donijeti dokaz.Na glavnom pretresu priznajući
izvršenje krivičnog djela i krivicu i ostajući pri odbrani iz tužilaštva kazao
je da ima saglasnost ED Pljevlja da se priključi na elektromrežu ali nema
rješenje o priključenju koje izdaje ED Pljevlja, opština nije napravila
trafostanicu tako da ED Pljevlja nije mogla da ga priključi na elektromrežu a
on pošto je napravio kuću da nebi plaćao kiriju pošto je bio podstanar a
nezaposlen je uselio se u kuću i jedno vrijeme pozajmljivao struju od komšije
i to samo za jednu sijalicu kako bi imali rasvjetu u jednoj prostoriji a
elektrouredjaje nije mogao da koristi. Vidio je da bi komši bilo milo da se
otkači od njega i po dogovoru Opštine i ED P. njemu su tehnički direktor ED P.
Ž. V. i radnik opštine P. D. T. rekli da se priključi na elektromrežu što je
on i učinio juna mjeseca 2012.godine. U završnoj riječi odluku o krivici i
kazni ostavio je na ocjenu sudu moleći sud da ukoliko ga kazni u izrekne mu
što blažu kaznu obzirom da je nezaposlen, da je izbjeglica i lošeg
materijalnog stanja.
U dokaznom postupku sud je saslušao svjedoke K.M., Ž.V. i T.D., pročitao iskaz
svjedoka K.S., pročitao zapisnike o kontroli mjernog mjesta broj 00003073 od
18.07.2012.godine i broj 100010 od 18.10.2012.godine, izvršio uvid u dvije
uplatnice od 29.08.2012.godine i 26.10.2012.godine na ime optuženog, pročitao
obračlune ED P. broj 45/16/12 od 18.10.2012. godine i broj 32/16/12 od
18.07.2012.godine, izvršio uvid u rješenje Sekretarijata za uredjenje prostora
Opštine P. od 02.09.2010.godine o izdtoj grdjevinskoj dozvoli i izvršio uvid u
rješenje E. CG o izdavanju elektroen- ergetske saglasnosti od
05.08.2010.godine.
Nakon provedenog dokaznog postupka i ocjene izvedenih dokaza a pri tom
cijeneći odbranu optuženog , ovaj sud je utvrdio da je optuženi izvršio
krivično djelo koje joj mu se javnom optužbom i stavljeno na teret.
Svjedoci K. M. i K. S.,radnici ED P. su posvjedočili da su dana
18.07.2012.godine vršili kontrolu električnog brojila optuženog u porodičnoj
kući u Ul.S.K. i u momentu kontrole utvrdili da se optuženi nevodi u čitačkim
knjigama i da se samovoljno i bez saglasnosti ED priključio na distributivnu
mrežu jer se nisu stekli uslovi za priključenje. Naložili su zapisnikom koji
su sačinili da se potrošač javi u ED P. radi pribvjanja potrebne dokumentacije
i supruga optuženog uredno potpisala zapisnik ali nije dozvolila da se
potrošač isključi sa elektro mreže. Konroli nije bio prisutan optuženi. Ovi
svjedoci su kazali da ni nakon toga optuženi nije uveden u čitačke knjige a
svjedok K. je kazao da bi morao znati da je optuženi uveden u čitačke knjige
obzirom da je on elektirčar koji vrši očitavanje potrošnje električne energije
u naselju G. gdje je kuća optuženog.
Cijeneći iskaz svjedoka K. i K. sud je stekao ubjedjenje da su ovi svjedoci
bili krajnje istiniti i nepristrasni u svom kazivanju, da su posvjedočili samo
ono što im je poznato u okviru vršenja svojih redovnih radnih zadataka-
električara ED P.a njihove navode koje potvrdjuje zapisnik o kontroli mjernog
mjesta od 18.07.2012.godine ne spori ni sam optuženi. Iz ovih razloga sud u
cjelosti prihvata iskaz svjedoka K. M. i K.S..
Optuženi je u svojoj odbrani naveo da su mu tehnički direktor ED P.Ž. V.i
radnik Opštine P. D. T. rekli da se priključi na elektromrežu pa je on to i
učinio juna mjeseca 2012.godine.
Radi provjere ovih navoda optuženog K. sud je saslušao svjedoke Ž.V. i T. D.
koji su potvrdili da su upoznati sa slučajem optuženog, da su izlazili na lice
mjesta i konstatovali da nema uslova da se porodična kuća optuženog legalno
priključi na elektromrežu. Ovi svjedoci su kazali i to da je Opština Pljevlja
u obavezi da za taj dio grada uradi trafostanicu i niskonaponsku mrežu i tada
bi porodični objekat optuženog mogao biti priključen na elektromrežu. Svjedok
Ž. V. je kazao da nije optuženom rekao da se priključi na elektromrežu kao i
da je optuženi u medjuvremenu unesen u čitačke knjige i redovno plaća
potrošnju električne energije. I svjedok T.D. je negirao da je optuženom rekao
da se samovoljno priključi na elektromrežu.
Cijeneći iskaze svjedoka Ž. i T. sud je stekao ubjedjenje da su ovi svjedoci
krajnje istinito, jasno i nepristrasno posvjeodčili sve što im je poznato u
vezi priključenja porodične kuće optuženog na elektromrežu. Njihove iskaze sud
u potpunosti prihvata.Iskazima ovih svjedoka negirani su navodi optuženog da
su mu tehnički direktor Ž. i radnik Opštine T. rekli da se samovoljno
priključi na elektremežu.
Dakle, priznanjem optuženog i izvedenim dokazima a naime iskazima svjedoka K.
i K. je utvrdjeno da je optuženi K. J. juna mjeseca 2012.godine svoju
porodičnu kuću u Ul.S.K. samovlasno i bez saglasnosti ED P. priključio na
distributivnu mrežu kao i da se kod ED P. ne vodi u evidenciji potrošača.
Iskazima svjedoka Ž. i T. utvrdjeno je da oni nijesu odobrili odnosno rekli
optuženom da se samovoljno priključi.Optuženi K. J. je znao da nema saglasnost
ED P. za priključenje svoje porodične kuće na elektromrežu kao i da se objekat
nemože priključiti bez te saglasnosti ali uprkos tome juna mjeseca 2012.godine
smatrajući da mu to pravo pripada priključio je samovlasno svoju porodičnu
kuću u Ul.S. K. u P. na distributivnu mrežu.U medjuvremenu je unešen u čitačke
knjige tako da se sada vodi u evidenciji potrošača.Dakle, sud zaključuje da je
optuženi sa umišljajem izvršio krivično djelo koje mu je stavljeno na teret
naime krivično djelo samovlašća iz čl.384 st.1 Kz, pa ga je sud kao
umišljajnog učinioca oglasio krivim i osudio po zakonu
Prilikom odlučivanja o vrsti i visini kazne, sud je cijenio sve okolnosti
predvidjene čl.42 Kz kao i u okviru opšte svrhe krivičnih sankcija, sud je u
smislu čl.52 Kz cijenio i svrhu sudske opomene.Optuženi K. je porodičan
čovjek,otac dvoje djece i nikada nije dolazio u sukob sa zakonom. Činjenica je
da iz BiH gdje je optuženi rodjen i gdje se vode podaci o kaznenoj evidenciji
nije dostavljen izvod iz KE za optuženog pa je u ovom slučaju sud postupio u
smislu pravila "u sumnji povoljnije po optuženog" i optuženog smatra
neosudjivanim.Optuženi K. je nezaposlen a pri tom se radi o osobi koja ima
status izbjeglice.Električnu energiju je priključio u porodičnu kuću a
električna energija je neophodna za normalno funkcionisanje porodice i
elementarna potrebna svakog pojedinca. Sud iz svega a prevashodno iz
dosadašnjeg života optuženog zaključuje da se ne radi o licu koje je sklono
vršenju krivičnih djela. Sve ove okolnosti sud je uzeo kao olakšavajuće
okolnosti pa je sud mišljenja da u konkretnom slučaju a radi krivično pravne
zaštite prema ovom optuženom nije nužno izricati efektivnu kaznu zatvora već
da se opravdano može očekivati da će se i samim upozorenjem uz prijetnju
kaznom u smislu čl.52 Kz dovoljno uticati na ovog optuženog da više ne vrši
krivična djela i na taj način postići svrha kažnjavanja zakonom predvidjena pa
je optuženom K. J. utvrdio kaznu zatvora u trajanju od 30 dana istovremeno
odredjujući da se ista neće izvršiti ako optuženi u roku od jedne godine dana
ne izvrši novo krivično djelo.
Shodno čl.226 i 229 ZKP-a sud je obavezao optuženog da na ime paušala plati
iznos od 27,50 eura a koji iznos je odmjeren obzirom na dužinu trajanja i
složenost krivičnog postupka te imovno stanje optuženog .
Imovinsko pravnog zahtjeva nije bilo.
OSNOVNI SUD U PLJEVLJIMA , dana 18.12.2010.godine.
Zapisničar, S u d i j a,
Zora Leković Ljiljana Popović
PRAVNA POUKA:
Protiv ovog rješenja može se izjaviti žalba u roku od 8.dana po
prijemu istog Višem sudu B.Polje, a preko ovog suda.
DOSTAVITI:
1 x ODT Pljevlja
1 x Optuženom