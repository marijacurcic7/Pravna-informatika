K.br.105/13
U IME CRNE GORE
OSNOVNI SUD U BERANAMA, po sudiji pojedincu Milovanu Spasoviću, uz učešće
namještenika suda Momirke Fatić kao zapisničara, u krivičnom predmetu protiv
okrivljenog M. Š. iz M, zbog krivičnog djela samovlašće iz čl. 384 st. 1
Krivičnog zakonika, po optužnom predlogu Osnovnog državnog tužilaštva u
Beranama Kt.br. 390/10 od 19.04.2011. godine, nakon održanog glavnog i javnog
pretresa, u prisustvu Zamjenika ODT-a u Beranama Jadranke Mićović, okrivljenog
i njegovog branioca adv. R. B. u odsustvu stranaka donio i javno objavio dana
12.06.2013.godine,
P R E S U D U
OSTAVLJA SE NA SNAZI pravosnažna presuda Osnovnog suda u Beranama, K.br.
144/11 od 10.10.2011. godine, kojom je okrivljeni M. Š. oglašen krivim zbog
krivičnog djela samovlašće iz čl.384 st. 1 KZ-a, i osuđenjen na novčanu kaznu
u iznosu od 400,00 eura, koju je dužan da plati u roku od 15 dana, po
pravosnažnosti presude. Ako osuđeni ne plati novčanu kaznu, u ovom roku, sud
će novčanu kaznu zamijeniti kaznom zatvora, tako što će za svakih započetih
25,00 eura novčane kazne odrediti jedan dan kazne zatvora, te kojom presudom
se i obavezuje da na ime troškova krivičnog postupka plati sudu iznos od 75,00
uera, a koji troškovi se odnose na troškove branioca po službenoj dužnosti
adv. Z. M. i da na ime paušala plati iznos od 30,00 eura, u roku od 15 dana od
dana pravosnažnosti presude pod prijetnjom prinudnog izvršenja. Imovinsko
pravnog zahtjeva za naknadu štete nije bilo.
O b r a z l o ž e n j e
Pravosnažnom presudom Osnovnog suda u Beranama, K.br. 144/11 od 10.10.2011.
godine, okrivljeni M. Š. iz M. oglalšen je krivim da je izvršio krivčno djelo
samovlašće iz čl. 384 st.1. KZ-a, i osuđen na novčanu kaznu u iznosu od 400,00
€, koju je dužan da plati u roku od 15 dana, po pravosnažnosti presude. Ako
osuđeni ne plati novčanu kaznu, u ovom roku, sud će novčanu kaznu zamijeniti
kaznom zatvora, tako što će za svakih započetih 25,00 eura novčane kazne
odrediti jedan dan kazne zatvora, te kojom presudom se i obavezuje da na ime
troškova krivičnog postupka plati sudu iznos od 75,00 uera, a koji troškovi se
odnose na troškove branioca po službenoj dužnosti adv. Z. M. i da na ime
paušala plati iznos od 30,00 eura, u roku od 15 dana od dana pravosnažnosti
presude pod prijetnjom prinudnog izvršenja. Imovinsko pravnog zahtjeva za
naknadu štete nije bilo.
Kako je okrivljenom M. Š. suđeno u odsustvu, isti je dana 01.03.2013. godine,
preko svog branoca adv. R. B. iz M. podnio zahtjev za ponavljanje krivičnog
postupka, pa je sud pravosnažnim rješenjem Kv.br. 54/13 od 10.05.2013. godine,
dozvolio ponavaljanje krivičnog postupka u korist okrivljenog.
Na glavnom pretresu od 12.06.2013. godine, u ponovljenom krivičnom postupku,
Zamjenik ODT-a u Beranama, J. M. u završnoj riječi je ostala pri prethodno
Datoj završnoj riječi i predložila da se okrivljeni osudi na istu kaznu na
koju je osuđen presudom Osnovnog suda u Beranama, K.br.144/11 od 10.10.2011.
godine.
Izjašnjavajući se o navodima iz optužbe, okrivljeni M. Š. u svojoj odbrani na
glavnom pretresu naveo je, da je rođen u selu Zagrad, opština Berane i da živi
u M.sa porodicom. U selu Z. ima imanje i tu pretežno boravi zadnje dvije
godine. Na tom imanju počeo je izgradnju objekta, koji nije završen i u istom
postavio distributivno brojilo početkom maja mjeseca 2009. godine.
Priključenje je sam izvršio, s obzirom da mu iz Elektrodistribucije nijesu
izvršili priključenje. Dug za utrošenu električnu energiju uredno je
izmirivao, pa mu je nepoznato zbog čega je optužen. Nije mu isključena
električna energija, već i dalje plaća račune za utrošenu električnu energiju
koja se mjeri preko distributvnog brojila koje je on postavio. Istakao je da
mu od 2009. godine nije isključena električna energija, ali postoji mogućnost
da je neko izvršio isključenje i da je nakon toga ponovo priključio, a moguće
je da je to uradio neko od lovaca, planinara, lica koja skupljaju šumske
plodove, s obzirom da se ključ od ulaznih vrata nalazi pored distributivnog
brojila na ulazu, a ko je sve to uradio nije mu poznato. Nikada mu ništa nije
nestalo iz objekta, iako u istom posjeduje frižider, šporet na drva, krevet,
sto, stolice, suđe, kao i TV primjenik i vjerovatno je neko imao interes da
priključi električnu energiju. Radio je kao fizički radnik u rudniku u M. a s
obzirom da je ostao bez posla teško je živio sve dok nije stekao uslov za
penziju. U završnoj riječi prihvatio je završnu riječ svog branioca i zamolio
sud, da ukoliko nađe da postoji njegova odgovornost, da ga što blaže kazni.
Branilac okrivljenog, adv. R. B., u završnoj riječi je istakao, da je
okrivljeni čovjek visokih moralnih vrijednosti, te da je bez svoje krivice
ostao bez posla i bio prinuđen da radi najteže poslove da bi školovao djecu.
Opredijelio se da u selu Z. sagradi stambeni objekat, pa mu je zarad izvođenja
građevinskih radova bila potrebna električna energija, te se priključio na
elektrodistributivnu mrežu i ugradio električno brojilo. Priključak je
legalizovao i uredno plaćao račune za utrošenu električnu energiju. Te ukoliko
su u radnjama optuženog stekli elementi krivičnog djela koje mu je stavljeno
na teret, a koje je izvršeno 01.05.2009. godine, te s obzirom na to da je
proteklo više od 4 godine od dana izvršenja, predložio je da sud odbije
optužbu iz razloga zastarjelosti krivičnog gonjenja. I istakao, da se
saslušani svjedoci nijesu decidno mogli izjasniti da li su izvršili
isključenje na stubu i da ne postoje dokazi da je navedeno krivično djelo
izvršeno u periodu kako mu je stavljeno na teret optužnim predlogom. Predložio
je da sud okrivljenog oslobodi optužbe i naveo da ukoliko sud bude smatrao da
je okrivljeni odgovoran, da uzme u obzir ličnost okrivljenog, okolnosti pod
kojima je djelo izvršeno bez namjere da se pričini šteta Elektroprivredi, da
je uredno plaćao račune, da nije osuđivan, da ima uzorno vladanje, da je
porodičan čovjek, da se radi o lakšem krivičnom djelu, te da postoje posebno
olakšavajuće okolnosti, da mu izrekne mjeru upozorenja - sudsku opomenu.
Ukoliko sud okrivljenom ne izrekne mjeru upozorenja, tražio je da mu izrekne
minimalnu kaznu rada u javnom interesu, jer bi se time postigla svrha
kažnjavanja.
U dokaznom postupku po predmetnoj krivično pravnoj stvatri sud je izveo
sledeće dokaze: saslušao svjedoke T. Č., V. V. i M. P., pročitao zapisnik o
kontroli mjernog mjesta Elektroprivrede Crne Gore AD N., Elektrodistribucija
B. br... od 20.05.2010. godine, zapisnik o kontroli mjernog mjesta
Elektroprivrede Crne Gore AD N., Elektrodistribucija B. br...od 10.08.2010.
godine, pročitao akt Elektroprivrede CG-Elektrodistribucija B. broj... od
10.11.2010.godine i izvod iz KE za okrivljenog.
Iz iskaza svjedoka V. V., datog na glavnom pretresu je utvrđeno, da je zajedno
sa kolegama dana 20.05.2010.godine obišao domaćinstvo okrivljenog i tom
prilikom su konstatovali da je samovoljno priključen na elektrodistributivnu
mrežu. Potrošač nije bio prisutan i isključili su ga na stubu. Radilo se o
stambenom objektu-vikendici. Potrošaču nisu stizali računi za električnu
energiju i nije bio registrovan kao zvanični potrošač. Na glavnom pretresu od
12.06.2013. godine, dodao je da oni imaju nalog da potrošača iskluče sa stuba
distributivne mreže, te ukoliko to nijesu u mogućnosti potrošača isključuju na
distributivnom brojilu i istovremeno isto plombiraju. U konkretnom slučaju
isključenje su izvršili na stubu.
Iz iskaza svjedoka M. P., datog na glavnom pretresu, je utvrđeno, da je sa
kolegama M.Š. i V. V. dana 20.05.2010.godine po nalogu za isključenje
nelegalnih potrošača, bio u selu Z., u domaćinstvo okrivljenog i tom prilikom
su se uvjerili da je domaćinstvo nelegalno priključeno ne električnu mrežu i
isto su isključili na stubu. Takođe je, po nalogu za isključenje nelegalnog
potrošača od 10.08.2010.godine, bio sa kolegom T. Č. u selu Z. u isto
domaćinstvo, koje su opet isključili sa stuba. Oba puta se radilo o
samovoljnom priključenju kablom 2x16 mm2 pletenicom direktno na stubu. Naveo
je, da ni prvi, ni drugi put okrivljeni nije bio prisutan, te da su o tome
sačinili zapisnik koji su potpisali i predali nadležnoj službi. Napomenuo je
da se radi o domaćinstvu siromašnog stanja.
Iz iskaza svjedok T. Č., datog na glavnom pretresu, je utvrđeno, da je dana
10.08.2010.godine zajedno sa kolegom M. P. bio u selu Z., u domaćinstvu
okrivljenog, jer je isti nelegalno vršio potrošnju, a što su utvrdile njegove
kolege, koji su bili prethodno na licu mjesta, a radilo se o maju mjesecu.
Dolaskom u domaćinstvo utvrdili su da je okrivljeni svoje domaćinstvo
priključio na elektro mrežu, kablom 2 x16 mm2 pletenicom na stubu. Isključili
su domaćinstvo sa elektro mreže i to sa stuba, a da tom prilikom okrivljeni
nije bio prisutan. Misli da je naknadno primljena instalacija za priključenje
na elektro mrežu predmetnog brojila okrivljenog, ali da je to posao pravne i
tehničke službe.
Iz zapisnika o kontroli mjernog mjesta od 20.05.2010.godine, proizilazi da je
potrošač isključen na stubu, jer nije izvršio obaveze prema ED B., dok iz
zapisnika o kontroli mjernog mjesta od 10.08.2010.godine proizilazi da je
potrošač samovoljno priključen na ED mrežu i da je isključen na stubu.
Iz akta Elektroprivrede Crne Gore-Elektrodistribucija B. broj... od
10.11.2010.godine, utvrđeno je, da je okrivljenom na njegov zahtjev izdata
elektro-energetska saglasnost, ali da nije podnio zahtjev za izdavanje
elektro-energetske saglasnosti za priključenje,a koja ja obavezna da bi
potrošač bio legalno priključen.
Nakon ocjene odbrane okrivljenog sa glavnog pretresa i svih izvedenih dokaza
kako pojedinačno, tako i njihovoj sveukupnosti je utvrđeno, da se činjenično
stanje u pogledu činjeničnog opisa i pravne ocjene djela nije izmijenilo u
odnosu na pravosnažnu presudu Osnovnog suda u Beranama K.br. 144/11 od
10.10.2011. godine, kojom presudom je okrivljeni M. Š., oglašen krivim zbog
krivičnog djela samovlašće iz čl.384 st. 1 KZ, pa se iz tih razlog
apravosnažna presuda Osnovnog suda u Beranama K.br.144/11 od
10.10.2011.godine, ostavlja na snazi.
Sa izloženog odlučeno je kao u izreci presude.
OSNOVNI SUD U BERANAMA
Dana 12.06.2013. godine.
Zapisničar, S U D I J A
Momirka Fatić Milovan Spasović
PRAVNA POUKA:
Protiv ove presude nezadovoljna
stranka ma pravo žalbe u roku od
8 /osam/dana od dana prijema iste,
preko ovog suda Višem sudu u B.Polju.