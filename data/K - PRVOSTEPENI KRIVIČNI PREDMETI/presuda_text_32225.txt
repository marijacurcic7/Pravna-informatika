K.br.84/13
U IME CRNE GORE
Osnovni sud u Pljevljima, kao prvostepeni krivični sud, po sudiji Ljiljani
Popović uz sudjelovanje zapisničara Lekovć Zore u krivičnom predmetu protiv
optuženog Š. D. iz P.,koga brani N.Z.advokat iz P., zbog krivičnog djela
ugrožavanje sigurnosti iz čl.168 st.1 Krivičnog zakonika po optužnom predlogu
ODT Pljevlja Kt.br.164/12 od 31.07.2012.godine, nakon održanog glavnog i
javnog pretresa u prisustvu zamjenika ODT Pljevlja Gačević Božidarke,
oštećenog G. T. i optuženog Š. D. a u odsustvu branioca optuženog advokata N.
Z., dana 02.09.2013.godine, donio je i javno objavio
P R E S U D U
Presuda Osnovnog suda u Pljevljima K.br.114/12 od 28.12.2012.godine djelimično
se stavlja van snage i to u odnosu na odluku o krivičnoj sankciji tako što se
optuženom Š. D. na osnovu čl.52,53 i 54 Kz izriče uslovna osuda sa kojom su se
utvrdjuje kazna zatvora u trajanju od 2 (dva) mjeseca i istovremeno odredjuje
da se ista neće izvršiti ako optuženi u roku od jedne godine dana na izvrši
novo krivično djelo dok u ostalom dijelu presuda K.br.114/12 od 28.12.2012.
godine ostaje neizmijenjena.
O b r a z l o ž e nj e
Osnovno državno tužilaštvo u Pljevljima optužnim predlogom Kt.br.164/12 od
31.07.2012.godine optužilo je Š. D. iz P. da je izvršio krivično djelo
ugrožavanje sigurnosti iz čl.168 st.1 Krivičnog zakonika a na način, mjesto i
vrijeme bliže opisano izrekom ove presude i u završnoj riječi zamjenik ODT
Pljevlja predložio je da ga sud oglasi krivim i osudi po zakonu ističući da je
izvedenim dokazima nesumnjivo utvrđeno da je optuženi počinio krivično djelo
koje mu je stavljeno na teret.
Osnovni sud u Pljevljima donio je presudu K.br.114/12 od 28.12.2012.godine
kojom je optuženog Š. D. oglasio krivim i osudio zbog krivičnog djela
ugrožavanje sigurnosti iz čl.168 st.1 Kz a Viši sud u Bijelom Polju presudom
K.br.136/13 od 26.02.2013.godine odbio kao neosnovanu žalbu branioca otpuženog
i potvrdio presudu Osnovnog suda u Pljevljima K.br.114/12 od
28.12.2012.godine.
Nakon pravosnažnosti presude Osnovnog suda u Pljevljima K.br.114/12 od
28.12.2012.godine branilac optuženog je podnio zahtjev za ponavljanje
krivičnog postupka dana 13.05.2013.godine a Osnovni sud u Pljevljima rješenjem
kv.br. 60/13 od 30.05.2013. godine ovažio zahtjev branioca optuženog Š. D. i
dozvolio ponavljanje postupka.
U ponovnom postupku ostajući pri podnijetom optužnom predlogu zamjenik ODT
Pljevlja je predložio da sud optuženog Š.D. oglasi krivim i osudi zbog
izvršenog krivičnog djela ugrožavanje sigurnosti iz čl.168 st.1 Kz.
Oštećeni G. T. se pridružio krivičnom gonjenju protiv optuženog i postavio
imovinsko pravni zahtjev u iznosu od 3.000,00 €.
Glavni pretres je održan u odsustvu branioca optuženog advokata N. Z. koja
iako ureno pozvana nije pristupila na glavni pretres a optuženi Š.D. je bio
saglasan da se glavni pretres održi bez njegovog branioca advokata N.Z..
Optuženi Š. D. u svojoj odbrani navodi da je oštećeni vlasnik služenog
prostora u kome brat njegove supruge M. J. je držao A. "M." u kojoj jeradila
njegova supruga J. i tog jutra ošećeni je ušao u prostorije A. kod njegove
supruge i bio je drzak i bezobrazan kako on to samo zna da bude i doveo je
njegovu suprugu do suda. Dalje je kazao da mu je to supruga kasnije kazala i
dok se on sa prijateljom B.D. vozio autom ulicom u kojoj su prostorije "M." u
blizini butika "D." vidio je oštećenog da ide ulicom pa je izašao iz auta a
boaban je ostao u autu da ga čeka i poznvao je oštećenog da porazgovaraju sa
namjerom da mu skrene pažnju da njegovu suprugu ne uzima u usta i da je ne
maltretira a sve što ima da riješi da riješi sa J.. Optuženi je dalje kazao da
su notorne lažio i da je netačno da je oštećenom toga dana prijetio, nije ga
psovao ni vrijedjao niti mu pominjao ženu i djecu jer šta ima on sa ženom i
djecom oštećenog. Htio je da popriča sa oštećenim da mu ne maltretira ženu i
kulturno mu skrenuo pažnju da mu ne maltretira ženu a da je bilo galame i
prepirke to bi morala čuti radnica "D.a" koja je bila na pet metara od njih.
Nije njegov manir da prijeti i psuje i istakao da mu supruga odmah nije rekla
da je oštećeni maltretirao jer da jeste oštećeni nebi dobro prošao ali pošto
mu je supruga to rekla kasnije bio se smirio. Njegova obaveza je da zaštiti
svoju porodicu a cilj oštećenog su pare, traži 3.000,00 €. Oštećeni veoma
dobro zna sa kojim je pravio dogovor i ko je vlasnik A. i zna da je to J.M. a
njegova supruga izvršni direktor i na njoj se samo na papiru vodi ta A. a
oštećeni zna skim se dogovarao. Ako se oštećeni zakune u svoju djecu da je bio
na balkonu i da ga je zvao sa ulice da sidje pristaće da je bilo ovako kako
kaže oštećeni a kune se u dvije kćerke , očev i majčin grob da nije bilo kako
oštećeni kaže. Ovo nije bilo prvi put da oštećeni dolazi kod njegove supruge i
da je maltretira, nezna ko je bio toga jutra sa njom samo zna da je došla
potresena i uplakana i da je to bilo zbog nekakve kirije, nema razloga da ne
vjeruje svojoj supruzi koja je došla potresena i uplakana kući. Dodao je i to
da on nema ništa sa ženom i djecom oštećenog, da on nije njih zaustavio na
ulici već oštećenog te da je sa suprugom oštećenog bio u izuzetno dobrim
odnosima tako da je glupost šta oštećeni priča. Kad bi se svaki verbalni duel
prijavljivao policiji onda se u sud nebi moglo ući a oštećeni i njegova
supruga su imali više takvih razgovora pa je njegova namjera toga dana bila
samo da oštećenom skrene pažnju da se više tako ne ponaša prema njoj. U
završnoj riječi optuženi je istakao da je sve neistina što je oštećeni
ispričao te da odluku o svojoj krivici i kazni ostavlja na ocjenu sudu.
U dokaznom postupku sud je saslušao svjedoka–oštećenog G.T. , saslušao
svjedoka D. S., pročitao iskaz svjedoka H. E. i pročitao izvod iz KE za
optuženog.
Nakon provedenog dokaznog postupka i ocjene izvedenih dokaza kako svakog
pojedinačno tako i u medjusobnoj povezanosti ovaj sud je utvrdio činjenično
stanje bliže opisano izrekom ove presude.
Naime, javna optužba stavlja na teret optuženom Š. D. da je izvršio krivično
djelo ugrožavanje sigurnosti iz čl.168 st.1 Krivičnog zakonika na štetu
oštećenog Grdinić Tomislava tako što je dana 18.06.2012.godine oko 10,00
časova ugrozio sigurnost oštećenom prijetnjom da će napasti na život i tijelo
oštećenog tako što je oštećenom u blizini butika "D." uputio riječi prijetnje
"slomiću ti i ruke i noge, tebi, tvojoj ženi i djeci, smradu jedan, životinjo
jedna, jebem ti majku" pa kad je oštećeni ušao usvoj poslovni prostor
okrivljeni je ušao za njim govoreći mu da će ga prilikom sledećeg susreta
zgaziti nogama.
Optuženi Š.D. negira izvršenje krivičnog djela i svoju krivicu navodeći da
kritične prilike nije oštećenom prijetio niti ga je psovao ni vrijedjao, niti
pominjao suprugu i djecu oštećenog, već je samo htio da popriča sa oštećenim
da mu ne maltretira suprugu.
Radi utvrdjivanja činjenica od značaja za donošenje odluke u ovoj krivično
pravnoj stvari sud je izveo naprijed navedene dokaze.
Oštećeni G. T. je kazao da je vlasnik poslovnog prostora u Ul.M. P. u P. u
kojoj ulici posjeduje i stan a poslovni prostor je izdao supruzi optuženog
Š.J. gdje je ona držala A. i na dan prije kritičnog dogadjaja Š.J. se iselila
iz tog poslovnog prostora a nije mu platila kiriju i dažbine u ukupnom iznosu
od 2.500,00 €. Kritičnog dana oko 10,00 časova sreo je J. i pitao je zašto mu
nije donijela novac koji mu duguje a ona mu tada rekla "odjebi i idi u
policiju".Nakon toga je ušao u svoj stan i kroz otvoren prozor čuo da ga neko
zove, pogledao sa tarase i vidio optuženog koji mu je rekao "sidji" pa je
sišao ispred vrata ulaza i tada optuženi polazi prema njemu sa prijetećim
gestovima ruke i govori mu " šta si ti to rekao mojoj ženi, ona nema ništa sa
tim nego njen brat J." a on mu odgovorio da je sa J. zaključpio Ugovor o
zakupu. Tada mu je optuženi uputio riječi prijetnje da će mu slomiti noge i
ruke, da će ga nagrditi i gaziti nogama, pobiti ženu i djecu, psovao mu majku
i govorio mu da je smrad i životinja i obzirom da se prepao i osjetio
ugroženim toliko da je izgubio svaku kontrolu nadsobom i umjesto u ulaz zgrade
ulazi u psolovni prostor a za njim optuženi i nastavlja da mu prijeti a on mu
govori da će pozvati policiju, optuženi odgovara "kakva policija i ko pita
njih". U tom momentu neko ga je zovnuo po imenu i od straha i ugroženosti
nezna gdje je otišao optuženi. Pozvao je policiju. Sve je ovo gledala radnica
"D.".
Iskaz svjedoka oštećenog G.T. sud u cjelosti prihvata smatrajući da je
oštećeni jasno, detaljno i objektivno posvjedočio sve ono što se kritičnog
dana dogodilo.
Svjedok Hrastovina Enisa je izjavila da radi u butiku "D." u Ul.M. P. te da
poznaje i optuženog i oštećenog. Zna da je supruga optuženog Jelena držala A.
u poslovnom prostoru oštećenog a kritičnog dana je bila na poslu i izašla da
kupcu doda naočare pošto ispred radnje drže izložene naočare i vidjela je da
optuženi i oštećeni stoje na trotoaru, da stoje normalno i tada joj G. govori
"komšinice ubi me". Nije čula nikakve riječi prijetnje, pogledala je u
njihovom pravcu i vidjela da stoje i dalje normalno i ušla u radnju. Nakon
petnaestak minuta došao je oštećeni u radnju kod nje i pitao je da li je čula
da ga je optuženi vrijedjao i oštećeni joj rekao da se posvadjao sa optuženim.
Posle toga je došla policija pa je davala u toku dana izjavu u policiji.
Oštećeni joj je djelovao uzbudjen, nezna da li je bio uplašen.
Cijeneći iskaz svjedoka H. E. sud je stekao ubjedjenje da je ova svjedokinja
nije bila krajnje istinita i nepristrasna u svom kazivanju već da je ovakvim
svojim iskazom htjela da ostane po strani od kritičnog dogadjaja i da se ne
zamjera ni optuženom ni oštećenom. Zato iskaz ove svjedokinje sud nije mogao
prihvatiti.
Optuženi Š.D.je u svojoj odbrani naveo da je njegova supruga došla kući
uplakana i potresena jer je dolazio oštećeni da je maltretira zbog nekakve
kirije te da se nakon što mu je supruga to ispričala istog toga dana sa
prijateljem B.D. vozio autom ulicom u kojoj su prostorije "M." u blizini
butika "D." vidio je oštećenog da ide ulicom pa je izašao iz auta a B. ostao u
autu da ga čeka pa je pozvao oštećenog da porazgovaraju sa namjerom da mu
skrene pažnju da mu ne maltretira suprugu. Provjeravajući ove navode optuženog
Š. sud je saslušao svjedoka D. S. zvanog B. koji je kazao da poznaje i
optuženog i oštećenog, da je sa njima u dobrim odnosima a da oštećenog poznaje
duže vremena i sa oštećenim je u mnogo dobrim odnosima. Dalje je kazao da ne
može da se sjeti tačnog vremena, dovezao je kćerku u radnju "M." da nešto
kupi, sjedio je u autu i u jednom momentu čuo i prepoznao glas Š.D. i htio je
da izadje iz auta da ga pozdravi a ona je vidio da se Š. raspravlja sa
oštećenim G. pa je odustao i nije izlazio iz auta da se javi Š.. Čuo je kada
je Š. povišenim tonom rekao "nemoj više da mi maltretiraš ženu" a rekao je i
"drugi put ćemo pričati drugačije". Sve je to kratko trajalo i njih dvojica su
se razišla a on ostao još nekih 5 do 6 minuta da sačeka kćerku. Posle jedno 5
do 6 dana sreo je Š. u gradu i pitao ga šta se raspravljao sa G. a on mu rekao
da je G. imao neki problem sa njegovom ženom J. te da je G. rekao da to završi
sa J. bratom J.. Istakao je da je sve trajalo vema kratko, možda su njih
dvojica tišim glasom nešto pričali prije nego što je on po povišenom tonu
prepoznao Š. glas, uglavnom on je ispričao sve što se desilo pošto je on
prepoznao Š.v glas.
Cijeneći iskaz svjedok D. S. sud je stekao ubjedjenje da je ovaj svjedok, koji
je inače u dobrim odnosima i sa oštećenim i sa optuženim kazao samo ono što
odgovara optuženom a istovremeno da se ne zamjeri oštećenom. Iz ovih razloga a
smtrajući da svjedok D. nije bio krajnje istinit i nepristrasan u svom
kazivanju sud njegov iskaz nije mogao prihvatiti. Bez obzira na to što je sud
stekao ubjedjenje da je svjedok D.htio da pomogne optuženom svjedok nije
potvrdio navoe optuženog Š. da su se njih dvojica kritičnog dana vozili autom
zajedno i da je kada je optuženi vidio oštećenog da ide ulicom nakon što je
optuženi izašao iz njegovog auta svjedok D.čekao optuženog. Naprotiv, iz
iskaza svjedoka D. utvrdjeno je da je svjedok D. dovezao kćerku i da je u autu
čekao kćerku a ne optuženog. Navode optuženog Š. da je kritičnog dana bio sa
svjedok D. S. sud nije mogao prihvatiti, naprotiv smatra ove navode optuženog
smišljenim u cilju izbjegavanja odgovornosti za počinjeno krivično djelo a u
prilog ovakvog zaključka idu navodi svjedoka D. koji je jasno i kategorično
izjavio da je dovezao kćerku i da je čekao kećrku a ne optuženog.
Dakle, jasnim i kategoričnim a po mišljenju suda i istinitim iskazom oštećenog
G.T. na nesumnjiv način je utvrdjeno da je optuženi Š. kritične prilike uputio
prijeteći riječi oštećenom G. a naime da mu je rekao " slomiću ti i ruke i
noge, tebi, tvojoj ženi i djeci, smradu jedan, životinjo jedna, jebem ti
majku" pa kad je oštećeni ušao u svoj poslovni prostor optuženi je ušao za
njim i ponovo mu zaprijetio govoreći mu da će mu prilikom njihovog sledećeg
susreta biti zgažen nogama zbog kojih riječi prijetnje obzirom, da su podobne
da ko oštećenog izazovu osjećaj ugroženosti, se oštećeni G. osjetio ugroženim
odnosno prepao se i prijavio dogadjaj policiji. Optuženi Š.je bio svjestan da
navedenim riječima prijetnje ugrožava sigurnost oštećenog G., ali je u prkos
tome navedene riječi prijetnje uputio oštećenom, dakle djelovao je sa
direktnim umišljajem i u ovim radnjama optuženog Š.D. stoje svi bitni elementi
bića krivičnog djela ugrožavanje sigurnosti iz čl.168 st.1 Krivičnog zakonika
pa ga je sud kao umišljajnog učinioca obzirom da je bio svjestan da na ovaj
način ugrožava sigurnost oštećenog oglasio krivim i osudio po zakonu.
Prilikom odlučivanja o vrsti i visini kazne sud je u smislu čl. 42 KZ cijenio
sve okolnosti koje utiču kako na vrstu tako i na visinu kazne kao i u okviru
opšte svrhe krivičnih sankcija i svrhu uslovne osude. Optuženi je porodičan
čovjek, otac dvoje djece. Oštećeni je imao problem sa suprugom optuženog koja
se optuženom požalila da je oštećeni maltretira. Ove okolnosti sud je uzeo kao
olakšavajuće okolnosti na strani optuženog pa je ovaj sud mišljenja da se u
konkretnom slučaju i samim upozorenjem uz prijetnju kaznom može uticati na
optuženog da više ne vrši krivična djela pa mu je sud utvrdio kaznu zatvora u
trajanju od dva mjeseca i shodno čl.52 Kz istovremeno odredio da se ista neće
izvršiti ako optuženi u roku od 1.godine dana ne izvrši novo krivično djelo.
Shodno čl.226 i 229 ZKP-a sud je obavezao optuženog da na ime troškova
krivičnog postupka plati iznos 37,50 € koji čine troškovi odbrane po braniocu
po službenoj dužnosti kao i da na ime paušala plati iznos od 27,50 € koji
iznos je odmjeren obzirom na dužinu trajanja i složenost krivičnog postupka te
imovno stanje optuženog.
Oštećeni G.T. je postavio imovinsko pravni zahtjev prema optuženom u iznosu od
3.000,00 €, ali kako krivični sud nije utvrđivao visinu imovinsko pravnog
zahtjeva to je oštećenog G. T. shodno čl. 239 ZKP-a radi ostvarivanja istog
uputio na parnicu.
OSNOVNI SUD U PLJEVLJIMA ,
Dana 02.09.2013.godine.
Zapisničar,  S u d i j a,
Leković Zora Ljiljana Popović
PRAVNA POUKA:
Protiv ove presude dozvoljena je žalba u roku od 8.dana po
prijemu iste Višem sudu B. Polje, a preko ovog suda.
DOSTAVITI:
1 x ODT Pljevlja
1 x Optuženom
1x Braniocu optuženog