K.br.195/12
U IME CRNE GORE
Osnovni sud u Pljevljima, kao prvostepeni krivični sud, po sudiji Ljiljani
Popović, uz sudjelovanje zapisničara Zore Leković u krivičnom predmetu protiv
optuženog S.S. iz P.koga brani G.M. advokat iz P. i optuženog D. E. iz P. zbog
krivičnog djela sitna kradja, utaja i prevara iz čl.246 st.1 Krivičnog
zakonika a po optužnom predlogu ODT Pljevlja Kt.br.295/12 od 18.12.2012.
godine, nakon održanog glavnog i javnog pretresa u prisustvu zamjenika ODT
Pljevlja Tomčić Milivoja, punomoćnika oštećenog G.I., optuženog S.S. i
njegovog branioca advokata G. M. i optuženog D.E., dana 28.12.2012.godine,
donio je i javno objavio
P R E S U D U
Optuženi S. S., JMBG ..., od oca Z. i majke Lj. rodjene P., rodjen u P.dana
....godine, sa prebivalištem u J. opština P., državljanin CG, neoženjen, bez
djece, nezaposlen, pismen, završio srednju školu, govori srpsikimjezikom,
razumije crnogorski jezik, izdržavaju ga roditelji, neosudjivan i
Optuženi D. E., od oca S. i majke T.rodjene A.,rodjen u P. dana ....godine, sa
prebivalištem u P., Ul.III S., državljanin SG, neoženjen, bez
djece,nezaposlen, pismen, završio srednju školu, govori crnogorskim jezikom,
izdržavaju ga roditelji, neosudjivan.
K R I V I S U
Što su :
Dana 06.11.2012.godine u popodnevnim časovima u P., u zajednici i po
prethodnom dogovoru u namjeri da sebi pribave protivpravnu imovinsku korist
oduzeli tudje pokretne stvari na način što su u selu D. opština P., otudjili
metalnu konstrukciju trafostanice vlasništvo E. P. koja se sastoji od čeličnih
"L" i "U" profila ukupne težine od 130 kg., tržišne vrijednosti od 97,50 € i
istog dana oduzete stvari prodali otkupnoj stanici "M." u P. za iznos od 22,00
€ na koji način su oštetiti ED P. za iznos od 97,50 €,
Čime su, kao saizvršioci,izvršili krivično djelo sitna kradja, utaja i prevara
iz čl.246 st.1 Krivičnog zakonika,
pa im sud na osnovu već citiranog zakonskog propisa te primjenom članova
4,5,13,15,23,32,33,36, 42,52,53 i 54 Krivičnog zakonika, te čl. 226,229,239 i
374 ZKP-a
i z r i č e
USLOVNU OSUDU
Sa kojom se optuženim S. S. i D. E. utvrdjuju pojedinačne kazne zatvora u
trajanju od po 30 /trideset/ dana i istovremeno odredjuje da se iste neće
izvršiti ako optuženi u roku od jedne godine dana ne izvrše novo krivično
djelo.
Optuženi su dužni platiti ovom sudu na ime troškova krivičnog postupka
solidarno iznos od 38,50 eura kao i na ime paušala pojedinačno iznos od po
27,50 eura,
A sve ovo u roku od 15.dana po pravosnažnosti presude pod prijetnjom prinudnog
izvršenja.
Obavezuju se optuženi da oštećenoj E. P. na ime imovinsko pravnog zahtjeva
plate iznos od 97,50 €.
Oštećeni radi ostvarivanja viška imovinsko pravnog zahtjeva u iznosu od €
upućuje se na parnicu.
O b r a z l o ž e nj e
Osnovno državno tužilaštvo u Pljevljima, optužnim predlogom Kt.br.295/12 od
18.12.2012.godine, optužilo je S.S. i D. E. oba iz P. da su kao saizvršioci,
izvršili krivično djelo sitna kradja, utaja i prevara iz čl.246 st.1 Kz a na
način, mjesto i vrijeme bliže opisano izrekom ove presude. U završnoj riječi
zamjenik ODT Pljevlja ostajući pri podnijetom optužnom predlogu predložio je
da sud optužene oglasi krivim i osudi po zakonu.
Punomoćnik oštećene E.P. u završnoj riječi pridružio se krivičnom gonjenju
protiv optuženih i postavio imovinsko pravni zahtjev prema optuženim u iznosu
od 97,50 €.
Optuženi S.S. u odbrani datoj tužilaštvu navodi da je rodjen u naselju D. gdje
je sa roditeljima i braćom živio do negdje prije 2 do 3 godine kada su
iseljeni jer im je R. u. eksproprisao zemljište u D. i od momenta iselenja on
se povremeno sa ocem vraćao u D. radi uzimanja nekog materijala koji im je
ostao tamo a povremeno su išli i u ribu. Sada su nastanjeni u naselju J. gdje
su napravili kuću i poznato mu je dok je živio u D. da je u neselju postojala
trafostanica sa metalnom konstrukcijom iz koje su se mještani D. snabdijevali
električnom energijom. Dalje je kazao da je dana 06.11.2012.godine sa svojim
drugom sa kojim je odrastao u D. D. E. pošao u D. da bi pomogao E. stricu da
cijepaju drva, pošao je svojim vozilom "O.V." pošli su negdje oko podne mada
nije siguran, naišli su kroz selo i kad su došli na mjesto gdje je postojala
trafostanica vidjeli su da je željezna konstrukcija na koju je montirana
trafostanica bila oborena, na konstrukciji nije bilo ništa od trafoa koji je
tu stajao godinama, samo je na licu mjesta stajala željezna konstrukcija kako
metalna tako i na drvenim stubovima koji su se nalazili oboreni na zemlji u
neposrednoj blizini trafostnaice. Koliko mu se čini jedan stub jebio osječen.
Smatrjaući da je ovo ničija roba pošto nema trafoa dogovorili su se da nešto
ove željezne konstrukcije prodaju na otpad i tom prilikom su zajedno skinuli
dio ove željezne konstrukcije, stavili u njegovo vozilo i istog dana otjerali
na otpad u K.kod M. B. i zajedno prodali, čini mu se da je sve bilo ukupno
teško 130 kg. a dobili su novac u iznosu od 22,10 € i taj novac podijelili a
on je nešto za te pare i goriva nasuo. Ovo sigurno nebi uradili pogotovo ne u
dnevnim uslovima niti bi to oduzeli da su znali da je to zabrnajeno i da to
nekome treba, tvrdio je da trafoa nije bilo toga dana a nije mu poznato kad je
trafo nestao i ko ga je otudjio jer je poslednji put prije tog dana u D. bio
na mjesec dana ranije. Na glavnom pretresu optuženi S. ne priznajući izvršenje
krivičnog djela ni krivicu i ostajući pri odbrani iz tužilaštva kazao je da je
smatrao da se radi o bačenoj stvari i zato je uzeo i prodao a da je znao da je
to nečije vlansištvo nebi to uzeo. On i njegova porodica su se prije od
prilike dvije godine iselili iz D. kao i mještani i selo je ostalo prazno stim
što se poneko vraćao radi stoke i uzimanja materijala, da su stubovi bili pali
na zemlju još tada kada su se iseljavali jer su mašine prolazile i sve rušile
a na konzolama nije bilo žica. Uzeli su smao konzole i neki metal koji je bio
na zemlji i po njegovom mišljenju ovo je bilo staro gvoždje pošto je bilo
zardjalo.
Optuženi D. E. u odbrani datoj tužilaštvu navodi da je rodjen u naselju
Durutovići gdje je sa roditeljima i bratom živio do avgusta 2012.godine kada
su iseljeni jer im je Rudnik uglja eksproprisao zemljište u D.. Sada su
nastanjeni u Ul.III S. u P. gdje su kupili kuću. Dalje je kazao da povremeno
nakon iselenja ode u D. i dok je živio u D. bilo mu je poznato da je u naselju
postojala trafostanica sa metalnom konstrukcijom iz koje su se mještani D.
snabdijevali električnom energijom. Dana 06.11.2012.godine negdje oko podne sa
svojim drugom S.S., S. autom pošli su u D. kako bi pomogli njegovom stricu
ucijepanju drva. Kad su došli u D.svratio je u groblje gdje je čistio a nakon
što je završio sa čišćenjem groblja naišli su kroza selo i kad su došli na
mjesto gdje je ranije postojala trafostanica vidjeli su da je željezna
konstrukcija na kojoj je montirana trafostanica bila oborena, na konstrukciji
nije bilo ništa od trfoa koji je tu stajao godinama, samo je na licu mjesta
bila železna konstrukcija i to kako metalna tako i na drvenim stubovima koji
su se oboreni na zemlju nalazili u neposrednoj blizini trafostanice. Jedan
stub je bio oboren. Smatrjaući da je ovo ničija roba pošto nema trafoa
dogovorili su se da nešto od ove željeznekonstukcije prodaju na otpad pa su
tom prilikom zajedno skinuli dio ove željezne konstrukcije ji stavili u S.auto
i istog dana otjerali na otpad u K. kod M.B.a gdje su zajedno prodali taj dio
železne konstrukcije koja je koliko se sjeća bila ukupno teška 130 kg a zašta
su dobili od M. 22,10 € i on i Srdjan podijelili taj novac. Optuženi D. je
tvrdio da ovo sigurno nebi uradili a pogotovo ne udnevnim uslovima da su znali
da je to zabrnajeno i da nekome treba. I optuženi D. je tvrdio da toga dana na
licu mjesta nije bilo trafoa a da mu nije poznato kad je trafo nestao i koga
je otudjio. Na glavnom pretresu ne priznajući izvršenje krivičnog djela ni
krivicu i ostjaući pri odbrani datoj tužilaštvu tvrdio je da je mislio da se
radi o bačenoj i ničijoj stvari kao i da je njegova porodica iselila iz D.
prije od prilike dvije godine stim što su se povremeno vraćali radi uzimanja
materijala od rušenja njihovih objekata i zbog stoke kao i da na konzolama
koje su oduzeli nije bilo žica a dio drvenih stubova je bio pao na zemlju.
Branilac optuženih u završnoj riječi predložio je da sud optužene oslobodi od
optužbe jer nema dokaza da su počinili krivično djelo koje im je stavljeno na
teret. Radi se o predmetima koji su odbačeni i napušteni a koje su optuženi
skinuli sa palih stubova i to se radi o konzolama sa tih stubova koje su
prodali za iznos od 22,10 € kao staro gvožlje. Istakao je da nema ni jednog
dokaza da su okrivljeni oduzeli dijelove od konstrukcije trafostanice i da se
radi o čeličnim profilima "L" i "U" znači radi se o konzolama sa tri pala
stuba i ove konzole nikakve nemaju tržišne vrijednosti, tako da se vještak
mašinske struke nije mogao izjasniti na ovakav način vezano za vrijednost
odnijetih konzola na licu mjesta ove konzole su bile udaljene od trafostanice
više od 150m a koje demontirao i odnio trafostnaicu sa lica mjesta okrivljenim
nije poznato niti su isti odgovorni za to i ako su optuženi.Troškove postupka
je tražio po AT-u.
Optuženi S.S.u završnoj riječi je usvoji odbranu svog branioca u cjelosti.
U završnoj riječi optuženi D. E. u završnoj riječi je usvoji odbranu svog
branioca u cjelosti.
U dokaznom postupku sud je pročitao potvrdu UP PJ Pljevlja o privremeno
oduzetim predmetima broj 03-240/12-11184/13 od 06.11.2012.godine, pročitao
fotokopiju otkupnog lista "M.t" broj 04332 od 06.11.2012.godine, izvršio uvid
u fotodokumentaciju UP PJ Pljevlja broj 541/12 i 543/12 obje od
06.11.2012.godine, pročitao nalaz i mišljenje vještaka A. V.i pročitao izvode
iz KE za optužene.
Nakon provedenog dokaznog postupka i ocjene izvedenih dokaza a pri tom
cijeneći odbranu optuženih S. i D.ovaj sud je utvrdio da su optuženi S.S.i
D.E.izvršili i to kao saizvršioci krivično djelo sina kradja, utaja i prevara
iz čl.246 st.1 Kz kako im se to javnom optužbom i stavlja na teret pa ih je
sud oglasio krivim i osudio po zakonu.
Naime, javna optužba stavlja na teret optuženim S.i D.da su kao saizvršioci
izvršili krivično djelo sitna kradja, utaja i prevara iz čl.246 st.1 Krivičnog
zakonika tako što su, po prethodnom dogovoru,zajednički dana 06.11.2012.
godine u popodnevnim časovima u naselju D. u namjeri da sebi pribave
protipravnu imovinsku korist oduzeli metalnu konstrukciju trafostanic
vlasništvo oštećene koja se sastoji od čeličnih "L" i "U" profila ukupne
težine 130 kg. a tržišne vrijednosti 97,50€ i oduzete stvari prodali u otkupnu
stanicu "M." za iznos od 22,00 €. Optuženi S.i D. priznaju da su kritične
prilike kad su išli u selo D. prolaskom kroz selo došli do mjesta gdje je
ranije postojala trafostanica i vidjeli da je oborena željezna konstrukcija na
koju je montirana trafostanica i smatrajući da je to ničija roba i napuštena
stvar pošto nema trafoa dogovorili se da nešto od ove željezne konstrukcije
prodaju na otpad pa su zajedno skinuli dio željezne konstrukcije i vozilom
optuženog S. istog dana to otjerali u K. kod M. B. i prodali za iznos od 22,10
€ pošto se radilo o 130 kg željeza i podijelili novac.
Dakle, iz odbrane optuženog S. i D. nesumnjivo je utvrdjeno da su optuženi
zajednički, po prethodnom dogovoru oduzeli dio metalne konstrukcije
trafostanice i u namjeri da sebi pribave imovinsku korist odvezli i prodali
kao staro gvoždje oduzete dijelove metalne konstrukcije trafostanice koja se
sastoji od čeličnih "L" i "U" profila. Ovi navodi odbrane optuženih potvrdjeni
su otkupnim listom "M." broj 04332 od 06.11.2012.godine kao i potvrdom o
privremeno oduzetim predmetima UP PJ Pljevlja broj 03-240/12-11184/13 od
06.11.2012.godine kao i fotoelaboratom UP PJ Pljevlja broj 543/12 od
06.11.2012.godine a optuženi su potvrdili da su metalni predmeti koji su
fotografisani ovim fotoelaboratom predmeti koje su oduzeli i prodali u "M." za
iznos od 22,10 €.
Vrijednost dijelova oduzete metalne konstrukcije je utvrdjena putem vještaka
mašinske struke A.V. koji je u svom pisanom nalazu i mišljenju kazao da se
radi o dijelu metalne konstrukcije TS 10/04 koji se sastojiod čeličnih "L" i
"U" profila ukupne mase od 130 kg a ukupna vrijednost tih dijelova kao
otpadnog željeza je 22,00 € . Vještak je kazao da obzirom da se može smatrati
da ovi profili imaju odredjenu zaostalu upotrebnu vrijednost to je stvarna
vrijednost veća jer cijena ovakvih novih profila se kreće oko 1,5 €kg pa uz
minimalnu amortizaciju od 50% za ove korišćene dijelove njihova vrijednost je
97,50 € .
Nalaz i mišljenje vještaka A. sud u cjelosti prihvata kao objektivan, dat po
pravilima struke i na osnovu vrijednosti predmetnih odnosno oduzetih dijelova
metalne konstrukcije.
Sud je cijenio i navode optuženih i njihovog branioca da metalni dijelovi-
konzole sa stubova koji nijsu imali žicu a koje su optuženi našli na
udaljenosti od trafostanice na oko 150 m su predmetu koji nemaju ekonomsku
vrijednost i koji nemaju ni vlasnika te da se radi o napuštenoj stvari odnosno
bačenoj stvari. Medjutim, ove navode optuženih i njihovog branioca sud nije
mogao prihvatiti. Ovo sa razloga što se u konkretnom slučaju po mišljenju suda
ne radi o napuštenoj stvari niti stvari za koju se nezna čija je, ovo su
dijelovi trafostanice i to što nije bilo trafoa i što su pojedini stubovi bili
pali na zemlju i bili bez žica neznači i da ih je vlasnik-oštećena ED P.
napustila a logičan zaključak je da je ova trafostnaica imala vlasnika posebno
što je predmetna trafostanica služila za napajanje električnom energijom
mještana sela D. prije njihovog iselenja što znači da su optuženi znali i
morali znati da dijelovi trafostnaice koje su kritične prilike oduzeli nijesu
bačena stvar. To što suse mještanai iselili iz D. neznači da je trafostanica
sa koje su se napajali električnom energijom napuštena i bačena stvar.
Dakle, u postupku je utvrdjeno da su optuženi S. S. i D.E. zajednički i po
prethodnom dogovoru a u namjeri da sebi pribave protipravnu imovinsku korist
dana 06.11.2012. godine u selu D. otudjili metalnu konstrukciju trafostanice
vlasništvo oštećene ED P. koja se sastoji od čeličnih "L" i "U" profila i to
ukupne težine 130 kg. što su istog dana prodali u otkupnu stnaicu "M." za
iznos od 22,10 € i novac podijeli. Vrijednost tih dijelova je utvrdjena putem
vještaka mašinske struke A. i iznosi 97,50 €. Optuženi su bili svjesni da
oduzimaju tudje pokretne stvari dakle dijelove trafostanice koja ima vlasnika,
uprkos tome oduzimaju te pokretne stvari, prodaju ih i dijele novac što znači
da su djelovali sa umišljajem. Dakle, djelovali su kao saizvršioci i sa
direktnim umišljajem pri čemu sud njihove navode da su smatrali da se radi o
bačenim-napuštenim predmetima koji nemaju vlasnika sud smatra navodima kojim
su optuženi željeli da izbjegnu odgovornost za izvršeno krivično djelo a ovo
tim prije što je u pitanju elektrotrafostanica i nije logično da neko
trafostnicu baci. Dakle, u ovim radnjama optuženih S. S. i D.E. stoje svi
bitni elementi bića krivičnog djela sitna kradja, utaja i prevara iz čl.246
st.1 Kz pa ih je sud kao umišljajne saizvršioce oglasio krivim i osudio po
zakonu.
Prilikom odlučivanja o vrsti i visini kazne sud je cijenio i svrhu uslovne
osude. Optuženi S. S. i D.E.su priznali da su kritične prilike oduzeli
dijelove metalne konstrukcije, prodali je u otpad "M." za iznos od 22,10 € i
podijeli taj novac. Optuženi su mladi ljudi, nezaposleni i još uvijek ih
izdržavaju roditelji.Do sada nijesu dolazili u sukob sa zakonom što je
utvrdjeno iz izvoda iz KE. Ove činjenice su optuženim uzete kao olakšavajuće
okolnosti i obzirom na iste sud je mišljenja da u konkretnom slučaju a
prevashodno imajući u vidu dosadašnji život optuženih, težinu djela i
posledice, u konkretnom slučaju nije nužno prema ovim optuženim izricati kaznu
zatvora već da olakšavajuće okolnosti koje je sud našao na strani optuženih
opravdavaju izricanje uslovne osude u smislu čl.52 Kz i da će se i samim
upozorenjem uz prijetnju kaznom dovoljno uticati na ove optužene da više ne
vrše krivična djela i na taj način u cjelosti postići svrha kažnjavanja
zakonom predvidjena. Obzirom na sve ovo optuženim je utvrdjena pojedinačna
kazna zatvora u trajanju od po 30.dana s tim što je njeno izvršenje odloženo
na period od godinu dana ukoliko optuženi ne izvrše novo krivično djelo te da
će se po mišljenju suda i ovom krivičnom sankcijom u potpunosti ostvariti
svrha kažnjavanja.
Odluka suda da optuženi plate na ime troškova krivičnog postupka solidarno
iznos od 38,50 € koji čini naknadu i nagradu vještaku za obavljeno vještačenje
kao i da na ime paušala plate pojedinačno iznos od po 27,50 € koji iznos je
odmjeren obzirom na dužinu trajanja i složenost krivičnog postupka te imovno
stanje optuženih zasniva se na čl.226 i 229 ZKP-a .
Shodno čl.239 ZKP-a sud je obavezao optužene da oštećenoj naimeimovinsko
pravnog zahtjeva isplate iznos od 97,50 €.
OSNOVNI SUD U PLJEVLJIMA, dana 28.12.2012.godine.
Zapisničar, S u d i j a,
Zora Leković Ljiljana Popović
PRAVNA POUKA:
Protiv ove presude dozvoljena je žalba u roku od 8.dana po prijemu
iste Višem sudu B. Polje, a preko ovog suda.
DOSTAVITI:
1 x ODT Pljevlja
2 x Optuženim
1 x Braniocu optuženih