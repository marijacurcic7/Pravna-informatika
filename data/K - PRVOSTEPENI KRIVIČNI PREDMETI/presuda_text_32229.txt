K.br.54/13
U IME CRNE GORE
Osnovni sud u Pljevljima , kao prvostepeni krivični sud po sudiji Ljiljani
Popović, uz sudjelovanje zapisničara Zore Leković, u krivičnom predmetu protiv
optuženih M. Dž. iz P. i M.M.iz P. koga brani V. N. advokat iz Pl., zbog
krivičnog djela teška tjelesna povreda iz čl.151 st.1 u vezi čl.23 Krivičnog
zakonika Crne Gore, a po optužnom predlogu ODT Pljevlja Kt.br.62/13 od
03.04.2013.godine, nakon održanog glavnog i javnog pretresa, u prisustvu
zamjenika ODT Pljevlja Djurović Veljka, oštećenog B. M., optuženog M.Dž.,
optuženog M.M.i njegovog branioca V.N., dana 25.09.2013. godine donio je i
javno objavio
P R E S U D U
Optuženi M.DŽ., od oca A. i majke H. rodjene T., rodjen u P.dana ...godine, sa
prebivalištem u P. Ul.P., državljanin CG, neoženjen, bez djece, nezaposlen,
pismen, završio srednju školu za elektroinstalatera, govori srpskim jezikom,
razumije crnogorski jezik, izdržavaju ga roditelji, osudjivan presudom
Osnovnog suda u Pljevljima K.br.55/08 od 11.07.2008.godine zbog krivičnog
djela lake tjelesne povrede iz čl.152 st.2 KZ CG kažnjen 30 (trideset) dana
zatvora i presudom Osnovnog suda u Pljevljima K.br.292/10 od 09.05.2011.godine
zbog krivičnog djela teška kradja iz čl.240 st.1 Kz kažnjen 4 (četiri) mjeseca
zatvora i
Optuženi M.M., JMBG ..., od oca H. i majke E. rodjene H., rodjen u P. dana
....godine, sa prebivalištem u P. Ul.O., državljanin CG, neoženjen, bez djece,
ne zaposlen, pismen, završio osnovnu školu, govori srspkim jezikom, razumije
crnogorski jezik, izdržavaju ga rodielji, lošeg imovnog stanja, osudjivan
presudom Osnovnog suda u Pljevljima K.br.63/07 od 19.03.2010.godine zbog
krivičnog djela teška kradja iz čl.240 st.1 KZ CG kažnjen 1(jednu) godinu
zatvora, presudom Osnovnog suda Pljevlja K.br.56/09 od 30.03.2010.godine zbog
krivičnog djela kradje iz čl.239 st.1 KZ CG kažnjen 1.200,00 €, presudom
Osnovnog suda u Pljevljima K.br.221/09 od 16.02.2010.godine zbog krivičnog
djela teška kradja iz čl.240 st.1 KZ CG kažnjen 1 (jednu) godinu zatvora i
presudom Osnovnog suda Bijelo Polje K.br.164/11 od 30.06.2011.godine zbog
krivičnog djela uništenje i oštećenje tudje stvari iz čl.253 st.1 KZ CG
kažnjen 4 (četiri) mjeseca zatvora.
K R I V I S U
Što su:
Dana 12.03.2013.godine oko 19,00 časova u ugostiteljskom objektu "R." u
Ul.N.R. u P. teško tjelesno povrijedili oštećenog B.M. na način što su rukama
izudarala oštećenog po tijelu i oborili na pod pored šanka lokala te je
okrivljeni M. dok se oštećeni B. nalazio u poluležećem položaju iskošen na
lijevi bok rukama držao oštećenog preko njegovih ruku a okrivljeni M. je
staklenom pivskom flašom udario oštećenog u predio nosa nanijevši oštećenom
B.M.tešku tjelesnu povredu prelom nosnih kostiju sa pomaknućima ulomaka i
razderotinu kože na nosu,
čime su, kao saizvršioci, izvršili krivično djelo teške tjelesne povrede iz
čl.151 st.1 Krivičnog zakonika Crne Gore u vezi čl.23 Krivičnog zakonika Crne
Gore,
pa ih sud na osnovu već citiranog zakonskog propisa te primjenom čl.4,5,13,
15,23,32,33,36 i 42 Krivičnog zakonika te čl.226,229,239 i 374 Zakonika o
krivičnom postupku
O S U DJ U J E
Na pojedinačne kazne zatvora u trajanju od po 7 (sedam) mjeseci.
Optuženi su dužni platiti budžetu Crne Gore na ime troškova krivičnog postupka
solidarno iznos od 88,00 € kao i na ime paušala pojedinačno iznos od po 27,50
€,
a sve ovo u roku od 15.dana po pravosnažnosti presude pod prijetnjom prinudnog
izvršenja.
Oštećeni B.M.radi ostvarivanja imovinsko pravnog zahtjeva upućuje se na
parnicu.
O b r a z l o ž e nj e
Osnovno državno tužilaštvo u Pljevljima optužnim predlogom Kt.br.62/13 od
03.04.2013.godine, optužilo je M.Dž.i M.M., oba iz P. da su, kao saizvršioci,
izvršili krivično djelo teška tjelesna povreda iz čl.151 st.1 Krivičnog
zakonika Crne gore u vezi čl.23 Krivičnog zakonika a na način, mjesto i
vrijeme bliže opisano izrekom ove presude. U završnoj riječi zamjenik ODT
Pljevlja je predložio da sud optužene oglasi krivim i osudi po zakonu.
Oštećeni B. M.se u završnoj riječi pridružio krivičnom gonjenju protiv
optuženih i postavio imovinsko pravni zahtjev prema optuženim u iznosu od po
2.500,00 €.
Optuženi M. Dž.u odbrani datoj u tužilaštvu navodi da nijesu tačni navodi da
je zajedno sa M. M. kritične večeri teško tjelesno povrijedio B.M. i da ne
priznaje izvršenje krivičnog djela ni krivicu za isto te da je dana
12.03.2013.godine u večernjim časovima, nešto oko 20,00 časova zajedno sa M.M.
sjedio u lokalu "R.", da su konzumirali alkohol i popili možda dvije - tri
rakije a i prije dolaska u ovaoj lokal bili su u lokalu zvani "S." gdje su
takodje popili dvije rakije. Dok su sjedjeli u lokalu ušao je B.M.o sa jednim
čovjekom kome nezna ime i sjeli su za sto blizu njihovog stola pa su se on i
M. pozdravili sa B.sa kojim su se od ranije poznavali i malo porazgovarali.
Dalje je kazao da dok su sjedjeli M. je nešto pitao B. ali se ne može sjetiti
šta, zna da su od ranije njih dvojica imali neki nesporazum jer su oba bili u
zatvoru u Bijelom Polju i B. je odmah skočlio iza stola i prišao njihovom
stolu i sa obje ruke uhvatio M. naprijed ispod pazuha. Optuženi je dalje kazao
da je ustao iza stola i prišao im i rekao B. " neka M., neka M., šta to radiš"
a B. mu rekao "nemoj da i tebi jebem mater", rukama je pustio M. a onda njega
sa obje ruke odgurnuo pa je pao na pod lokala i rukama i glavom-potiljačnim
dijelom udario od pod lokala, nije gubio svijest i vidio je da je došlo do
tuče i u jednom momentu oba su se našla na podu lokala pa je jasno vidio da je
B.u klečećem položaju koljenom pritisnuo na vrat M.a stisnutom pesnicom udara
M. u predjelu lijevog oka. U tim trenucioma on ustaje i hvata B. za gardarobu
i mačinje ga od M. nakon čega B., ali on nezna zbog čega, B. pada i udara
glavom od dvije gajbe koje su se nalazile pored vrata lokala. Dalje je kazao
da je odmah rukama sa poda podigao M. i odmah su izašli iz kafane i odveo je
M. do svog stana koji se nalazi u blizini pa je M. stavio hladnu oblogu na
lijevo oko a možda nije prošlo ni deset minuta kod njega u stan dolazi
policija i njega i M. privodi u stanicu policije. Tvrdio je da kritične večeri
ni pesnicom ni bilo kakvim predmetom nije udario B. a to nije učinio ni M.M. a
zna da je B. povredu na glavi dobio kad je pao i glavom udario u gajbe. Dodao
je da kad ga je B.odgurnuo i on pao na pod zadobio je tjelesne povrede lijeve
šake i potiljačnog dijela glave te se iz policije javio u medecinski centar
gdje je pregledan i izdato mu ljekarsko uvjerenje. Tvrdio je da dok su
sjedjeli za stolom M. nije rekao B. da je brat one pičke S., da će mu ovih
dana jebati majku i da će M. kad izadje iz lokala biti mrtav kao i da ni on ni
M. nijesu pivskom flašom ni gajbom od anbalaže gadjali B.. Te večeri u kafani
su za jednim stolom sjedjeli on i M., za drugim stolom su bili B.i njegov
prijatelj a u lokalu je bila konobarica čije ime nezna. Na glavnom pretresu ne
priznajući izvršenje krivičnog djela ni krivicu i ostajući pri odbrani datoj
tužilaštvu kazao je da je i tada i sada u dobrim odnosima sa M.M. i misli da
nebi trebalo mada nezna da M.bilo šta izmisli na njegovu štetu kao i da kada
je te noći B. došao u lokal čak su se on i B. poljubili te da on nije ničim pa
ni gajbom udario B. već samo razvadjao B. i M.. U završnoj riječi ističući da
nije kriv predložio je da ga sud oslobodi od optužbe.
Optuženi M.M.u odbrani datoj tužilaštvu je kazao da nije tačno da je izvršio
krivično djelo koje mu se stavlja na teret odnosno da je kritične večeri
zajedno sa memić Dž. teško tjelesno povrijedio oštećenog B. M. pa stoga ne
priznaje izvršenje krivičnog djela niti osjeća krivicu za isto kao i da je
tačno da je dana 12.03.2013.godine u večernjim časovima, nešto oko 20,00
časova bio u lokalu "Rojal" u Ul.N.R. čiji je vlasnik Z. čije prezime nezna,
sa njim u društvu je bio M.Dž. i sjedjeli su i konzumirali alkohol a zna da je
za jednim stolom sjedjela komunalna policija ali njihova imena nezna i sjeća
se da su poslije kraćeg vremena otišli iz lokala. Dalje je kazao da dok su
sjedjeli u lokal su ušli B.M.i jedan njegov drug, sjeli za sto i poručili piće
a M. Dž.je ustao iza stola i prišao blizu stola gdje je sjedio B. i nešto se
počeo prepirati sa B., nezna oko čega su se prepirali niti ga je to zanimalo
samo zna da su ranije oba bili u zatvoru u Bijelom Polju i nezna kakve su tamo
imali nesporazume ali je čuo da jedan drugom govore " jebem te usta" i da su
se još nešto svadjali pa je ustao iza stola, prišao M.i uhvatio ga za ruku i
vratio za njihov sto a tada B.M. ustaje iza svog stola, prilazi njihovom stolu
i obraća se njemu riječima "šta ti imaš, šta se petljaš" a on mu odgovara "M.
ja nemam ništa sa tim, izvini, pijan si, znam da imaš brata u policiji, izvini
molim te" i tada ga je B. pustio i vratio za sto gdje je sjedio da bi u roku
od dvije do tri sekunde B. ponovo skočio iza stola za kojim je sjedio i počeo
njemu i M.da prijeti govoreći im "jebem li vam bogovu majku" a potom prišao
njihovom stolu i skopao ga rukama za jaknu u predjelu grudi. M.je uzeo gajbu
sa poda koja je bila do vrata lokala, nezna jesu li flaše bile prazne ili
pune, i M. je gajbom zamahnuo i udario B., nezna u koji dio tijela samo zna da
ga je M.sigurno udario i da je od tog udarca B. pao na pod kafane a M. njega
odmah rukom uhvatio za lijevu ruku govoreći mu"bježimo" a on rekao "neću da
bježim, čekaću miliciju, ja nisam ništa kriv". Dalje je kazao da je vidio da
je M. Dž. otišao svojoj kući a on izašao iz kafane i odmah stao preko puta
ulice pred lokal Š.R. kada je malo zatim došla policija koja ga je pronašla i
privela u UP PJ Pljevlja te je nakon saslušanja pušten a zna da je policija
M.saslušala i da je bio zadržan. Optuženi M. je tvrdio da kritične večeri u
lokalu "R." on nije ni rukom, ni nogom, ni gajbom, ni bilo kakvim predmetom
gadjao ni udario B.M. i nezna kakve je B. povrede imao ali mu on iste nije
nanio. Nezna na koji način je B. te noći zadobio povredu a on nije vidio da je
B. M. pesnicom, pivskom flašom ili gajbom udario u predjelu nosa, možda ga je
i udario ali on nezna, jedino sigurno zna da je M. samo jedanput gajbom gadjao
i udario B. a da li ga je tada povrijedio nezna. Tvrdio je i to da kritične
večeri se nije hvatao u koštac sa B. niti je to činio njegov drug M. te da
tvrdi da je B.M. samo jedanput pao na pod kafane i to onda kada ga je M.
udario gajbom a on nije prilazio B.niti ga rukama držao niti je M. pivskim
flašama udarao B. po glavi i tijelu. Nije vidio da je B. imao povrede na glavi
odnosno nosu niti vidio da mu teče krv iz nosa a čovjek koji je te večeri bio
sa B.nije učestvovao ni usvadji, guranju, razvadjanju ni bilo čemu što se
desilo te večeri izmedju njega, B. i M.. M. je njegov školski drug, veliki su
prijatelji a te večeri su skupa sjedjeli i bili poprilično popili ali se iapk
sjeća cijelog dogadjaja i rekao je kao je bilo. Na glavnom pretresu ne
priznajući izvršenje krivičnog djela ni svoju krivicu i ostaju pri odbrani
datoj u tužilaštvu navodi da kritične večeri nije zadobio nikakvu povredu te
da je tačno da mu je na čelu iznad oka bilo malo krvi ali on nezna od čega je
to, da li od Bajića kad g je uhvatio rukama u predjelu grudi ili od gajbe koja
je udarila B. pa mora da je to bila Bajićeva krv njemu na čelu. Kazao je da je
B. gajbom udario M. i to u predjelu lica i da je od tog udarca B.pao na pod.
Koliko zna on nije imao povredu oka niti mu je M. stavljao oblogu na oko,on i
M. su otišli do M. kuće ali nijesu ulazili u kuću i nakon dva minuta došla je
policija. Do kritične noći bio je u dobrim odnosima sa M. a od tada se samo
pozdravljaju kad se sretnu. Tvrdio je da te noći ni jedanput ničim nije udario
B..
Branilac optuženog M.M. advokat V. N. u završnoj riječi nakon analize
izvedenih dokaza istakao je da u postupku nije dokazano da je optuženi
M.kritične prilike držao oštećenog B. kada mu je nanijeta teška tjelesna
povreda i time izvršio u saizvršilaštvu krivično djelo teške tjelesne povrede
iz čl.151 st.1 Krivičnog zakonika Crne Gore i predložio da sud optuženog M. M.
usled nedostatka dokaza oslobodi od optužbe. Troškove postupka je tražio.
Optuženi M.M.u završnoj riječi je usvojio odbranu svog branioca.
U dokaznom postupku sud je saslušao svjedoka-oštećenog B.M.a, saslušao
svjedoka S.M., pročitao iskaz svjedoka L. A., saslušao vještaka dr.P.M.,
pročitao izvještaj JZU Opšte bolnice P. broj 1386 od 12.03.2013.godine o
povredama za oštećenog i pročitao izvode iz KE za optužene.
Nakon provedenog dokaznog postupka i ocjene izvedenih dokaza i to kako svakog
pojedinačno tako i u medjusobnoj povezanosti a pri tom cijeneći odbrane
optuženih ovaj sud je utvrdio da su optuženi M. Dž.i M.M., kao saizvršioci,
izvršili krivično djelo teška tjelesna povreda iz čl.151st.1 Krivičnog
zakonika u vezi čl.23 Krivičnog zakonika Crne Gore pa je sud optužene oglasio
krivim i osudio po zakonu.
Ovakvu svoju odluku sud temelji na činjenicama koje slijede iz izvedenih
dokaza .
Naime, javna optužba stavlja na teret optuženim M.Dž. i M. M. da su, kao
saizvršioci, dana 12.03.2013. godine oko 19,00 časova u lokalu "R." u P. teško
tjelesno povrijedili oštećenog B.M. tako što su oštećenog nakon što su ga
rukama izudarali po tijelu oborili na pod lokala pa je optuženi M. dok se
oštećeni B. nalazio u polu ležećem položaju iskošen na lijevi bok držao
oštećenog preko ruku a okrivljeni M. staklenom pivskom flašom udario oštećenog
u predjelu nosa i nanio mu tešku tjelesnu povredu prelom nosnih kostiju sa
pomaknućima ulomaka i razderotinu kože na nosu. Optuženi M. Dž. ne priznaje
izvršenje krivičnog djela ni svoju krivicu tvrdeći da kritične prilike ni on
ni optuženi Muratović nijesu gadjali pivskom flašom ni gajbom od anbalaže
oštećenog te da je B.pao ali on nezna od čega i udario od dvije gajbe koje su
se nalazile pored vrata lokala. Optuženi M. M. ne priznaje izvršenje krivičnih
djela ni krivicu tvrdeći da on kritične prilike nije ničim pa ni gajbom niti
bilo kakvim predmetom kao ni rukama ni nogama udario oštećenog B. niti se
hvatao sa oštećenim u koštac te da je optuženi M. udario gajbom B. ali nezna u
koji dio tijela te da je od tog udarca gajbom B.pao na pod. Optuženi M.navodi
da su odmah otišli iz lokala i da je on u svom stanu stavljao ladnu oblogu
M.na lijevo oko jer ga je B. udario stisnutom pesnicom i da je nakon desetak
minuta došla policija i privela ih u stanicu policije dok optuženi M. navodi
da je optuženi M. otišao sam a on izašao iz lokala i stao u blizini lokala
gdje ga je pronašla policija.
Oštećeni B.M. je kazao da je dana 12.03.2013.godine negdje ispred 19,00 časova
sa svojim drugom S. M. svratio u lokal "R." koji se nalazi u Ul. N.R. u P., da
su nakon što su ušli u lokal sjeli za sto i poručili piće. Te večeri jeste
konzumirao alkohol ali nije bio toliko pijan da nezna šta se dešavalo. U
lokalu je za drugim stolom sjedjela komunalna policija a za drugim stolom
M.Dž. i M. čije ime neznam. M.i M. su bili toliko pijani da nijesu znali šta
rade i nakon kraćeg vremena njegovom stolu prilazi M., rekao je "dje si M.
brate", zagrlio ga i poljubio pa se on izvinuo M. rekavši da je sa prijateljem
i da će se kasnije vidjeti. Nakon toga se vratio za svoj sto i rekao M. "ovo
je S.B. brat" a onda se M.njemu obraća riječima "a ti si one pičke S. brat,
njemu će mo jebati majku ovih dana, privodio me gore a ti ćeš biti mrtav sad
kad izadješ iz lokala". Komunalna policija u tim trenucima u žurbi napušta
lokal a M. njega i dalje vrijedja i prijeti da će ga ubiti pa je ustao iza
stola i prišao možda do jedan metar do njihovog stola i rekao " izvinite
gospodine ako šta imate sa S. sa njim raspravite mene ne dirajte, ja sam došao
sa prijateljem da popijem piće i sad će mo da idemo iz lokala". Na te riječi
M.je ćutao pa se vratio za sto gdje je sjedio i samo što je sjeo na stolicu M.
je ustao i rekao " sad ću ti jebati majku" i sa Dž.je prišao vratima a on
odmah pozvao policiju mobilnim telefonom. M. i M. su čuli da je pozvao
policiju pa mu je M. opet rekao da će ga ubiti i psovao mu je majku, šetao od
jednih vrata do blizu stola za kojim je on-oštećeni sjedio i vraćao se nazad i
nešto se ubjedjivao sa M. da bi se nakon kraćeg vremena obojica zaletjela put
njega, uspio je da ustane sa stolice i sva trojica se hvataju u koštac i
nastaje guranje a M.i M.su ga u tom guranju udarali rukama po tom tijelu i
odvukli prema šanku i u jednom momentu ga oborili na pod neposredno pored
gajbi i dok je bio u polu ležećem položaju iskošen na lijevi bok M. ga rukama
drži preko njegovih ruku a M. je rukom iz gajbi uzimao flaše i flašama ga
udarao po glavi, nosu i tijelu. Oštećeni B. je kazao da je svo vrijeme bio
svjestan i zna da ga je u jednom trenutku M.flašom udario u predjelu nosa,
osjetio je jak bol i potekla mu je krv iz nosa pa je nekako uspio da se malo
otrgne od M. i pokušao da ustane a tada ga je M.udario gajbom punom flaša u
predjelu ledja, tačnije iza vrata od kog udarca je pao a njih dvojica pobjegla
iz lokala. U tim trenucima u lokalu nije bio niko osim njegovog prijatelja
S.M. i konobarice. Kad je došla policija prevezla ga je u bolnicu radi
ukazivanja ljekarske pomoći. Oštećeni B. je tvrdio da ga je kritične večeri
optuženi memić udarao i pivskim flašama i gajbom, da ga je gajbom udario u
predjelu vrata i ledja a pivskim flašama po glavi i u predjelu nosa i to dok
ga je optuženi M.držao tako da nije mogao da se brani.
Da je oštećeni B.M. kritične prilike zadobio tešku tjelesnu povredu u vidu
prelom nosnih kostiju sa pomaknućima ulomaka i razderotinu kože na nosu
utvrdjuje se i iz nalaza i mišljenja vještaka dr.P.M. koji je u svom pisanom
nalazu i mišljenju istakao da u izvještaju ljekara specijaliste ORL broj 1376
od 12.03.2013.godine na ime oštećenog stoji "povreda u tuči od strane poznate
osobe-pivskom flašom. Nije gubio svjest. Rekonstruiše dogadjaj. Alkoholisan.
Status lokalis: nos, razderotina kože sa deformacijom piramide a u dijagnozi
prelom nosnih kostiju sa pomaknućem ulomaka i razderotina kože na nosu".
Vještak je dalje kazao u svom nalazu i mišljenju da je prelom nosnih kostiju
sa pomaknućem ulomaka teška tjelesna povreda i da je ista nanijeta udarom tupe
sile, tupog tvrdog predmeta u nos, moguće udarcem staklnom flašom a mogla je
nastati i padom i udarom nosom u neki tvrdi predmet. Povreda je mogla nastati
i padom i udarom u plastičnu gajbu sa pivskim flašama ali je mogla nastti i
udarom pivske flaše te da se radi o običnoj teškoj tjelesnoj povredi. Na
glavnom pretresu vještak je ostajući pri datom nalazu i mišljenju objasnio je
da prelom nosnih kostiju sa pomaknućem i razderotina kože na nosu su mogli
nastati kako udarcem tupotvrdim predmetom u koji spada i staklena flaša tako i
padom i udarom ovog dijela tijela od tupotvrdu podlogu te da bi se preciznije
izjasnio da li je povreda nastala udarcem tupotvrdim predmetom ili padom morao
bi da postoji otisak desjstvujućeg predmeta čega u konkretnom slučaju nema
opisanog u medecinskoj dokumentaciji. Vještak je ostao mišljenju da je ova
povreda mogla nastati i udarcem tupotvrdim predmetom i padom i udarom o
tupotvrdi predmet.
Sud je u potpunosti prihvatio nalaz i mišljenje vještaka dr.P.smatrajući da je
vještak krajnje objektivno i po pravilima struke a na osnovu raspoložive
medecinske dokumentacije za oštećenog dao svoj nalaz i mišljenje.Kada se iskaz
oštećenog B.M.dovede u logičnu vezu sa nalazom i mišljenjem vještaka P. o
sredstvu nananošenja povreda iskaz oštećenog se u potpunosti poklapa sa
nalazom i mišljenjem vještaka dr.P. koji je izjavio da je povreda nosa kod
ošećenog mogla nastati udarcem pivskom flašom. Cijeneći iskaz oštećenog B. sud
je stekao ubjedjenje da je oštećeni bio i istinit i nepristrasan u svom
kazivanju, da je jasno i veoma detaljno opisao cijeli dogadjaj a njegov iskaz
u pogledu nastanka povrede- preloma nosnih kostiju sa pomaknućem ulomaka i
razderotinom kože a naime da je povredu zadobio od udarca staklenom flašom ima
uporište i u medecinskoj dokumentaciji i u nalazu i mišljenju vještaka dr.P.
koji je kazao da je ova povreda mogla nastati udarcem tupotvrdim predmetom u
koje spada i staklena flaša. Iz ovih razloga sud u cjelosti prihvata iskaz
oštećenog B. M. kao jasan, istinit i nedvosmislen.
Svjedok S.M. je posvjedočio da je kritične večeri bio u lokalu "R." sa
oštećenim B., da je on bio trijezan a da je B. bio pod desjtvom alkohola ali
nije bio pijan, da su u lokalu bili M. i M. kao i komunalna policija koja je
otišla. Svjedok S. je dalje kazao da je M. počeo da provocira B., da mu je čak
zaprijetio govoreći "zapamtićeš ti mene" a B. otišao do njihovog stola i pitao
ga šta mu je uradio te ga provocira pa se vratio za svoj sto. Dok je
razgovarao sa B. vidio je da M. i M. su htjeli da izadju iz lokala ali da ih
je konobarica pozvala da plate račun kao i da su se zalijetali put stola gdje
je sjedio sa B. i da su bili vidno pijani. M.je psovao B. koji je telefonom
pozvao policiju da dodje jer mu dva lica prijete i u jednom momentu kad su M.
i M. krenuli prema B., B. je ustao i došlo je do medjusobnog fatanja u koštac
i guranja i odgurali su se prema šanku lokala. I dalje je sjedio za svojim
stolom i jasno vidio da u jednom momentu M.i B. padaju na pod pored šanka ali
nije vidio šta se izmedju njih dešavalo na podu već je samo začuo lomljenje
stakla i vidio je da je momak u bijeloj jakni a to je M. nešto držao u ruci i
time zamahnuo i udario put B. ali nezna da li ga je i pogodio jer to nije
mogao vidjeti od saksija cvijeća ali zna da se začulo lomljenje stakla od
pivskih flaša. Odmah je ustao i izašao ispred lokala i pozvao policiju, dok je
bio ispred lokala tu je bila i konobarica L. i nakon što je pozvao policiju
vratio se u lokal i vidio da je B. krvav po licu i da su mu krvave ruke i B.
mu je rekao "slomiše mi nos" a u tim trenucima na druga vrata iz lokala izlaze
M. i M.. Nakon nakoliko minuta došla je policija pa su otišli u policiju i
dali izjavu a B. i u bolnicu radi pregleda. Kazao je da nije vidio da je te
noći B. bilo čime udario M. i M. a nezna dok je B. bio pored šanka oboren da
li je koga udario jer to nije vidio. Svjedokinja L.A. je izjavila da je
zaposlena kao konobarica u lokalu "R." i da je kritičnog dana radila u drugoj
smjeni od 14,00 do 23,00 časa kao i da su negdje oko 15,00 časova u lokal
došli M.Dž. i M.M. i konzumirali alkohol i bili su u vidno pijanom stanju.
Negdje ispred 19,00 časova u lokal je došao B.M. sa jednim čovjekom i sjeli su
u gornji dio lokala i nezna da li M. ili M. se obratio B. govoreći nešto u
smislu "dje si ti, dje ti je brat S." a B. ustao i došao do njihovog stola i
zamolio ih da mu nedobacuju i vratio se za svoj sto. Zbog muzike u lokalu nije
čula šta su oni sve razgovarali i jedan drugom dobacivali smao se sjeća da je
B. dok je sjedio za stolom telefonom pozvao policiju i čula je da govori da ga
u lokalu napadaju i da zove policiju da dodje. Kako B.nije mogao više da trpi
uvrede koje mu je upućivao M. ustao je iza stola, prišao M. i opsovao mu
majku, M. ustao iza stola i zaprijetio B. govoreći mu "platićeš ti meni" a
B.ga udario pesnicom u predjelu glave od čega je M. pao na pod lokala kod
šanka.Bojeći se da će doći do tuče odmah je izašla ispred lokala i zvala
policiju i dok je bila van lokala a u blizini ulaznih vrata začula je lom
stakla od flaša ali nije vidjela ko je flaše polomio niti vidjela da je ko
koga udarao. Vidjela je da na donja vrata lokala izlaze M. i M. a kad je ušla
u lokal B. je sjedio za stolom za kojim je i ranije sjedio, sa njim je bio
njegov prijatelj i vidjela je da je B. bio krvav po glavi i nosu i da mu je iz
nosa tekla krv. Kad je došla do šanka vidjela je da je gajba prevrnuta i da su
polomljene najmanje 3 do 4 flaše a možda i više.
Cijeneći iskaze svjedoka S.i L. sud je stekao ubjedjenje da je svjedok S. bio
krajnje istinit i nepristrasan u svom svjedočenju, da je istinito kazao sve
što je kritične prilike vidio i čuo i bez obzira na činjenicu da je kritične
večeri bio u društvu sa oštećenim. Njegov iskaz a naime da je oštećeni bio
krvav i da mu je iz nosa tekla krv nije u suprotnosti sa iskazom oštećenog kao
ni sa nalazom i mišljenjem vještaka dr.P. te medecinskom dokumetnacijom za
oštećenog. Cijeneći iskaz svjedokinje L. sud njen iskaz djelimično prihvata a
naime, prihvata njene navode da nije bila prisutna samom dogadjaju odnosno da
nije vidjela da li je i ako jeste ko koga udarao već je samo čula lom stakla
jer je i svjedok S. kazao da je svjedokinja L. bila ispred lokala u vrijeme
samog dogadjaja. Medjutim, navode ove svjedokinje da je oštećeni B. udario
pesnicom optuženog M. i da je M. usled tog udarca pao na pod sud nije mogao
prihvatiti a ovo iz razloga što pored toga što oštećeni i svjedok S. tvrde da
oštećeni B.nije udario pesnicom optuženog M. to potvrdjuje i sam optuženi
M.koji je kategoričan da ga kritične večeri B. nije udario pesnicom.
Dakle, u postupku je jasnim, istinitim i nedvosmislenim iskazom oštećenog B.,
na osnovu iskaza svjedoka S. i svjedokinje L.,medecinskom dokumentacijom kao i
objektivnim nalazom i mišljenje vještaka dr.P. M. na nesumnjiv način utvrdjeno
da su optuženi M. Dž. i M. M. dana 12.03.2013.godine oko 19,00 časova u lokalu
"R." u Ul.N.R. u P. teško tjelesno povrijedili oštećenog B. M. tako što su
rukama izudarali oštećenog i oborili na pod pored šanka lokala pa je
okrivljeni M. dok se oštećeni nalazio u polu ležećem položaju rukama držao
oštećenog a optuženi M. staklenom pivskom flašom udario oštećenog u predio
nosa i nanio oštećenom B. tešku tjelesnu povredu prelom nosnih kostiju sa
pomaknućem ulomaka i razderotinom kože na nosu. Optuženi M. je bio svjestan da
ovim udarcem staklenom flašom može teško povrijediti oštećenog B.a optuženi M.
da držeći oštećenog i onemogućavajući ošećenom da se brani upravo omogućava
optuženom Memiću da oštećenog udari staklenom pivskom flašom ali uprkos tome
optuženi M. je udario oštećenog staklenom pivskom flašom a M. ga držao, dakle
bili su svjesni svoga djela i htjeli njegovo izvršenje, djelovali su kao
saizvršioci i sa direktnim umišljajem pa ih je sud kao umišljajne saizvršioce
oglasio krivim i osudio po zakonu jer se u ovim njihovim radnjama stiču svi
bitni elementi bića krivičnog djela teške tjelesne povrede iz čl.151 st.1
Krivičnog zakonika Crne Gore.
Kako je dakle u postupku utvrdjeno da su optuženi M. i M. kao saizvršioci
izvršili krivično djelo teške tjelesne povrede iz čl.151 st.1 Krivičnog
zakonika Crne Gore u vezi čl.23 Krivičnog zakonika Crne Gore kako je to bliže
opisano izrekom ove presude to ih je sud oglasio krivim i osudio po zakonu a
prilikom odlučivanja o vrsti i visini kazne sud je u smislu čl.42 Kz cijenio
sve okolnosti koje utiču kako na vrstu tako i na visinu kazne. Optuženi su
mladi ljudi, nezaposleni, neoženjeni. Ove okolnosti sud im je uzeo kao
olakšavajuće okolnosti. Kao otežavajuću okolnost sud je optuženim uzeo njihov
dosadašnji život odnosno osudjivanost, optuženi M.je do sada osudjivan dva
puta od čega jedanput zbog krivičnog djela lake tjelesne povrede iz čl.152
st.2 Krivičnog zakonika a optuženi M.je dosada osudjivan i to pet puta što je
utvrdjeno iz izvoda iz KE za optužene. Imajući u vidu dosadašnji život
optuženih i njihovo sklonost vršenju krivičnih djela sud je optuženim izrekao
kaznu zatvora u trajanju od po 7 (sedam) mjeseci smatrajući da je samo kazna
zatvora i u ovom vremenskom trajanju adekvatna krivična sankcija kako samom
krivičnom djelu tako i ličnosti optuženih kojom će se u smislu čl.32 Kz
postići svrha kažnjavanja i dovoljno uticati na optužene da više ne vrši
krivična djela.
Shodno čl.226 i 229 Zakona o krivičnom postupku, sud je obavezao otpužene da
na ime troškova krivičnog postupka plate budžetu Crne Gore solidarno iznos od
88,00 € koji iznos čini naknada i nagrada vještaka medecinske struke za
obavljeno vještačenje te da na ime paušala plate pojedinačno iznos od po 27,50
€ koji iznos je odmjeren obzirom na dužinu trajanja i složenost krivičnog
postupka te imovno stanje optuženih.
Oštećeni B.M.je postavio imovinsko pravni zahtjev prema optuženim u iznosu od
po 2.500,00 €. Kako krivični sud u ovom postupku nije utvrdjivao visinu
imovinsko pravnog zahtjeva to je u smislu čl.239 ZKP-a oštećenog B. M. radi
ostvarivanja imovinsko pravnog zahtjeva uputio na parnicu.
OSNOVNI SUD U PLJEVLJIMA , dana 25.09.2013.godine.
Zapisničar,  S u d i j a,
Zora Leković  Ljiljana Popović
PRAVNA POUKA:
Protiv ove presude dozvoljena je žalbu u roku od 8.dana po prijemu
iste Višem sudu Bijelo Polje, a preko ovog suda.
DOSTAVITI:
1 x ODT Pljevlja
2 x Optuženim
1 x Braniocu optuženog