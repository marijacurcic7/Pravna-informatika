K.br.75/13
U IME CRNE GORE
Osnovni sud u Pljevljima, kao prvostepeni krivični sud po sudiji Branku
Pejoviću uz sudjelovanje zapisničara Djondović Milenke u krivičnom prdmetu
protiv okrivljenog K. M. iz sela Z. opština P., zbog krivičnog djela nedavanje
izdržavanja iz čl.221.st.1. Krivičnog zakonika po optužnom predlogu ODT
Pljevlja Kt.br.94/13 od 23.05.2013. godine, nakon održanog glavnog i javnog
pretresa u prisustvu zamjenika ODT Pljevlja, okrivljenog, oštećene K. M. i
njenog zakonskog zastupnika majke B.V. iz Priboja, dana 17.06.2013. godine
donio je i javno objavio
P R E S U D U
Okrivljeni K. M., od oca O. i majek B. rodjena V., rodjen .... godine u P.,
živi u selu Z. opština P., državljanin CG, govori srpskim jezikom, razumije
crnogorski jezik, ne zaposlen, završio osnovnu školu, udovac, otac dvoje
djece, lošeg imovnog stanja, ranije ne osudjivan.
K r i v j e
Što je:
u periodu od 27.04.2011. godine pa do 12.04.2013. godine nije davao
izdržavanje za svoju maloljetnu ćerku K. M., u ukupnom iznosu od 2.041,35 eura
koju je po zakonu dužan da izdržava, na osnovu pravnosnažne i izvršene presude
Opštinskog suda u Priboju P.pom.br.38/97 od 28.09.1998. godine i to mjesečno
50% od garantovane zarade u Republici Srbiji za prethodni mjesec počev od
23.10.1997. godine pa u buduće, dok se okolnosti ne promijene i to svakog
mjeseca, a najkasnije do 15-og u mjesecu za prethodni mjesec, na ruke majke K.
V.,
čime je izvršio krivično djelo nedavanje izdržavanja iz čl.221.st.1. Krivičnog
zakonika,
pa mu sud na osnovu već citiranog zakonskog propisa, a primjenom članova 4, 5,
13, 15, 32, 33, 36, 42, 53. i 54. Krivičnog zakonika te članova 226. i 229.
ZKP CG i z r i č e
USLOVNU OSUDU
S tim da mu utvrdjuje kaznu zatvora u trajanju od 3 mjeseca i istovremeno
odredjuje da se ista neće izvršiti ukoliko okrivljeni u roku od godinu dana ne
izvrši novo krivično djelo.
-2-
Okrivljeni se obavezuje da na ime troškova vodjenja krivičnog postupka plati
ovom sudu iznos od 71,50 eura, a na ime paušala iznos od 27,50 eura.
Troškove krivičnog postupka i paušal okrivljeni će platiti ovom sudu u roku od
15 dana po pravnosnažnosti presude pod prijetnjom prinudnog izvršenja.
Obavezuje se okrivljeni da maloljetnoj oštećenoj K. M. na ime dospjelih rata
izdražvanja plati iznos od 2.041,35 eura, a ovo u roku od 15 dana po
pravnosnažnosti presude pod prijetnjom prinudnog izvršenja.
O b r a z l o ž e n j e
Osnovno državno tužilaštvo u Pljevljima optužnim prdlogom Kt.br.94/13 od
23.05.2013. godine optužilo je okrivljenog K. M. iz sela Z. opština P. zbog
krivičnog djela nedavanje izdržavanja iz čl.221. st.1. Krivičnog zakonika
navodeći da je okrivljeni krivično djelo izvršio na način mjesto i vrijeme
kako je to bliže opisano u izreci ove presude.
U završnoj riječi zamjenik ODT je u cjelosti ostao pri podnesenom optužnom
predlogu i predložio da sud okrivljenog oglasi krivim i osudi po zakonu.
Maloljetna oštećena K. M. kao i njena zakonska zastupnica - majka B.V. su se
jednoglasno pridružile krivičnom gonjenju protiv okrivljenog i predložile da
ga sud oglasi krivim i osudi po zakonu.
Okrviljeni K. M.u svoju odbranu na zapisniku ODT Pljevlja je istakao da živi u
selu Z. opština P. i da je tačno da je presudom Opštinskog suda Priboj
P.pom.br.38/97 od 28.09.1998. godine obavezan da na ime svog doprinosa za
izdržavanje njegove maloljetne ćerke K. M. koja se nalazi u P. plaća
izdržavanje počev od 23.10.1997. godine kao dana podnošenja tužbe pa u buduće
dok za to postoje uslovi i to mjesečno po 50% od minimalne zarade u Republici
Srbiji i to na ruke njene zakonske zastupnice - majke B. V. Sve obaveze je
isplatio zaključno sa 27.04.2011. godine. Moguće je da je jedan manji iznos
ostao neisplaćen, a li se ne može sjetiti kolikav je taj iznos. Od tada koliko
se sjeća nije ništa plaćao jer mu je u tom periodu umrla supruga sa kojom ima
sina koji je osmi razred, da on nigdje nije zaposlen i da nije imao sredstava
da uplati izdržavanje za svoju maloljetnu ćerku, a čim bude u mogućnosti sve
neisplaćene obaveze će izmiriti. Ističe da živi sam sa svojim maloljetnim
sinom u selu Z. i da nema nikakve imovine i živi u kući oca svoje poč.
supruge. Ne izbjegava da daje izdržavanje za maloljetnu oštećenu, ali to sada
nije u mogućnosti.
U završenoj riječi je istakao da se osjeća krivim da priznaje krivicu pa je na
kraju svoju odgovornost ostavio sudu na slobodnu procjenu.
U dokaznom postupku sud je saslušao maloljetnu oštećenu K. M., saslušao
zakonskog zastupnika maloljetne oštećene njenu majku B. V., saslušao vještaka
finasijske struke i pročitao nalaz i mišljenje vještaka finasijske struke Ž.
P., izvršio uvid u presudu Opštinskog suda Priboj P.pom.br.38/97 od dana
28.09.1998. godine, a koja je postala pravnosnažna dana 23.11.1998. godine i
pročitao izvještaj iz KE za okrivljenog.
Nakon provedenog dokaznog postupka i nakon ocjene svih izvedenih dokaza kako
skupa tako i pojedinačno i u njihovoj medjusobnoj povezanosti jednog sa drugim
sud je utvrdio da je okrivljeni K. M. iz P. izvršio krivično djelo koje mu je
optužnim predlogom ODT-a stavljeno na teret, a na način mjesto i vrijeme kako
je to bliže opisano u izreci ove presude.
Ovakvu svoju odluku sud je zasnovao na svim izvedenim dokazima kao i na osnovu
potpunog priznanja okrivljenog.
Naime, zakonski zastupnik oštećene njena majka B. V. je istakla da živi u P. i
brak sa okrivljenim je razvela 1998. godine pa je istom presudom okrivljeni
obavezan da na ime svog doprinosa za izdržavanje počev od dan a23.10.1998.
godine svakomjesečno plaža 50% od
-3-
minimalne zarade u Republici Srbiji tako što će neotplaćene, a dospjele rate
platiti u roku od 15 dana, a buduće rate do 15-og u mjesecu za prethodni
mjesec i to njoj na ruke. Okrivljeni je redovno plaćao svoje obaveze -
doprinos za izdržavanje sve do dana 27.04.2011. godine i od tada iste obaveze
više ne plaća. U mjedjuvremnu ona se sa njim čula telefonom i opomenula ga
zbog čega ne plaća izdržavanje, pa joj je on rekao da nema i kada bude imao da
će sve nadoknaditi. Istakla je da pristaje da okrivljeni nadoknadi izdržavanje
u onom iznosu u kome je odredio vještak finasijske struke za naedeni period od
27.04.2011. godine pa do 12.04.2013. godine.
U završnoj riječi je istakla da se pridružuje krivičnom gonjenju protiv
okrivljenog.
Maloljetna oštećena K. M. je na zapisniku ODT Pljevlja istakla da joj je
poznato da je njen otac - okrivljeni K. M. bio obavezan pravnosnažnom presudom
opštinskog suda u Priboju da joj plaća svakomjesečno izdržavanje, ali nezna u
kom iznosu i okrivljeni je preko pošte njoj plaćao izdržavanje sve do aprila
mjeseca 2011. godine, a tada joj je majka rekla da okrivljeni više ne plaća
izdržavanje.
U završnoj riječi je istakla da se pridružuje krivičnom gonjenju protiv
okrivljenog.
Sud je u cjelosti prihvatio iskaz maloljetne oštećene K. M. kao i njene majke
- zakonske zastupnice B. V., a njihovi iskazi se u potpunosti poklapaju sa
odbranom okrivljenog.
Vještak finasijske struke Ž. P. je u svom nalazu i mišljenju kao i u riječi na
glavnom pretresu istakao da je izračunao iznos neisplaćenih rata izdržavanja
koje je okrivljeni bio dužan da isplati oštećenoj te da je taj iznos počev od
27.04.2011. godine pa do 12.04.2013. godine 2.041,35 eura. Te iznose je
izračunao na osnovu iznosa visine minimalne zarade u Republici Srbiji
objavljeno u Službenom glasniku Republike Srbije.
Sud je u cjelosti prihvatio nalaz i mišljenje vještaka finasijske struke Ž. P.
na koji niko nije prigovorio pa je sud mišljenja da je vještak svoj nalaz
uradio u skladu sa strukom i naukom veoma objektivno i stručno, a inače radi
se o stalnom sudskom vještaku.
Uvidom u pravnosnažnu presudu Opštinskog suda Priboj P.pom.br.38/97 od dana
28.09.1998. godine, a koja je postala pravnosnažna dana 23.11.1998. godine sud
je utvrdio da je maloljetna oštećena K. M. povjerena na nejgu čuvanje i
vaspitanje majki K. sada B. V. te da je okrivljeni K. M. obavezan istom
presudom da na ime doprinosa za izdržavanje maloljetne oštećene svakomjesečno
plaća 50% od garantovane zarade u Republici Srbiji počevo od 23.10.1997.
godine kao dana podnošenja tužbe pa u buduće dok se okolnosti ne promijene.
Dakle, u spornom periodu okrivljeni je bio dužan svo vrijeme plaćati
izdržavanje svojoj ćerki - maloljetnoj K. M. Takodje, nesporno je utvrdjeno da
je okrivljeni redovno izmirivao svoje obaveze po toj presudi sve do dana
27.04.2011. godine kada je prestao sa plaćanjem izdražvanja.
Iz izvještaja iz KE za okrivljenog sud je utvrdio da okrivljeni ranije nije
osudjivan.
Kod ovakvog činjeničnog stanja na osnovu svih izvedenih dokaza kao i na osnovu
potpunog priznanja okrivljenog sud je utvrdio da je okrivljeni izvršio
krivično djelo koje mu je optužnim predlogom ODT-a stavljeno na teret, jer je
utvrdjeno da okrivljeni u periodu od 27.04.2011. godine pa do 12.04.2013.
godine nije davao izdržavanje svojoj maloljetnoj ćerki Komarica Marijani, a za
isto je bio obavezan pravnosnažnom presudom Optšinskog suda Priboj. Na ovakav
zaključak sud je došao na osnovu svih izvedenih dokaza kao i na osnovu
potpunog priznanja okrivljenog.
-4-
Shodno članu 226. i 229. ZKP CG sud je obavezao okrivljenog da na ime troškova
vodjenja krivičnog postupka plati ovom sudu iznos od 71,50 eura, a isti iznos
predstavlja naknadu i nagradu vještaku finasijske struke za izvršeno
vještačenje, a iznos paušla od 27,50 eura sud je odredio imajući u vidu dužinu
trajanja i složenost krivičnog postupka kao i imovno stanje okrivljenog.
Sud je obavezao okrivljenog da dospjeli iznos izdržavanja u periodu od
27.04.2011. godine pa do 12.04.2013. godine okrivljeni plati odjednom i to u
iznosu od 2.041,35 eura i to u roku od 15 dana po pravnosnažnosti presude pod
prijetnjom prinudnog izvršenja.
Sa iznijetih razloga odlučeno je kao u izreci presude.
OSNOVNI SUD U PLJEVLJIMA
dana 17.06.2013. godine
Zapisničar, S u d i j a,
Djondović Milenka s.r. Branko Pejović s.r.
PRRAVNA POUKA: protiv ove presude dozvoljena je žalba u roku od 8 dana po
prijemu iste Višem sudu u Bijelom Polju, a preko ovog suda.
DOSTAVLJENO:
1x ODT Pljevlja
1x okrivljeni
1x oštećenoj
4xu predmet