HYPERLINK
"http://upload.wikimedia.org/wikipedia/commons/2/23/Coat_of_arms_of_Montenegro.svg"
K.br.272/11
U IME CRNE GORE
Osnovni sud u Pljevljima, kao prvostepeni krivični sud, po sudiji Ljiljani
Popović, uz sudjelovanje zapisničara Zore Leković, u krivičnom predmetu protiv
optuženog V.M. iz P. zbog krivičnog djela teška kradja iz čl.240 st.1 tačka 1
Krivičnog Zakonika a po optužnici ODT Pljevlja Kt.br.321/11 od
20.12.2011.godine, nakon održanog glavnog i javnog pretresa u prisustvu
zamjenika ODT Pljevlja Gačević Božidarke i optuženog V.M., dana 01.03.2012.
godine, donio je i javno objavio
P R E S U D U
Optuženi V. M., JMBG ..., zvani M.,  od oca Z. i majke B. rodjene G., rodjen u
P. dana ....godine sa prebivalištem u P. Ul.K. P., državljanin CG, neoženjen,
nezaposlen, pismen, završio srednju školu, srednjeg imovnog stanja, osudjivan
presudom Osnovnog suda Pljevlja K.br.187/11 zbog krivičnog djela kradje iz
čl.239 st.1 KZ kažnjen 30.dana zatvora.
K R I V J E
Što je :
U noći 19.11.2011.godine oko 05,30 časova u Ul. K.P.u P. u namjeri da sebi
pribavi protipravnu imovinsku korist obio SZTR " K." vlasništvo K.N. na način
što je upotrebom fizičke sile - nogom odvalio limeni dio na ulaznim vratima
objekta a zatim kroz načinjeni otvor ušao u unutrašnjost i iz istog oduzeo
veću količinu raznih cigareta i to : 3 boksa cigareta "Pall mal" plavi, 2
boksa cigareta "Pall mal" crveni, 2 boksa cigareta "Kent", 18 boksova cigareta
" Laki Strike" plavi, jedan boks cigareta "Laki Strike" crveni, 1 boks
cigareta "Viktory" bijeli, 2 boksa cigareta "Viktory" plavi, 5 boksova
cigareta "Karelija Slims", 1 boks cigareta "Kamel", dvije kutije cigareta
"Mallboro" crveni, dvije kutije cigareta "Parlament", 3 paketa Telenor pripejd
- jedan za sve ( sve u jedan), 9 paketa Telenor pripejd ( aktiv plus), 8
paketa Telenor pripejd ( priča plus ), 10 paketa T-Mobile (Pleme), metalni
novac u ukupnom iznosu od 106,60 eura u apoenima 28,00 € po 2,00 €, 46,00 € od
po jedan €, 18,50 € od po 0,50 €, 6,40 € od po 0,20€ i 7,70 € od po 0,10 €,
387 SIM kartica T-Com ( bez omota) a nakon toga oduzete stvari je stavio u dva
platnena džaka od kafe i iste odnio u podrum obljižnje zgrade oštetivši na taj
način vlasnika SZTR "K." K. N. iz P. za iznos od 842,20 €,
čime je izvršio krivično djelo teška kradja iz čl. 240 st. 1 tačka 1 Krivičnog
Zakonika ,
pa ga sud na osnovu već citiranog zakonskog propisa te primjenom
čl.4,5,13,15,32,33,36, 42, 45, 46 i 51 Krivičnog zakonika te čl. 226,229 i 374
Zakona o krivičnom postupku
O S U DJ U J E
Na kaznu zatvora u trajanju od 6 (šest) mjeseci u koju kaznu mu se ima
uračunati vrijeme provedeno u pritvoru od 19.11.2011.godine do
19.12.2011.godine.
Optuženi je dužan platiti ovom sudu na ime troškova krivičnog postupka iznos
od 460,50 € paušala iznos od 27,50 €,
a sve ovo u roku od 15.dana po pravosnažnosti presude pod prijetnjom prinudnog
izvršenja.
Imovinsko pravnog zahtjeva nije bilo.
O b r a z l o ž e nj e
Osnovno državno tužilaštvo u Pljevljima, optužnicom Kt.br.321/11 od
20.12.2011. godine koja je potvrdjena rješenjem Osnovnog suda u Pljevljima
Kv.br. 197/11 od 20.12.2011.godine optužilo je V. M.iz P.da je izvršio
krivično djelo teška kradja iz čl.240 st.1 tačka 1 Krivičnog Zakonika a na
način, mjesto i vrijeme bliže opisano izrekom ove presude i u završnoj riječi
zamjenik ODT Pljevlja precizirao je optužnicu tako što se liz iste briše iznos
od 106,00 eura jer je greškom dva puta upisan i ostajući u cjelosti pri
preciziranoj optužnici prema optuženom predložio je da ga sud oglasi krivim i
osudi po zakonu.
Oštećeni K. N. i ako ureno poizvan nije pristupio na glavni pretres a prilikom
saslušanja u tužilaštvu pridružio se krivičnom gonjenju protiv optuženog a
nije postavio imovinsko pravni zahtjev.
Optuženi V. M. u svojoj odbrani priznajući izvršenje krivičnog djela i krivicu
navodi da su svi navodi optužnice tačni te da je u noći 19.11.2011.godine u
jutarnjim časovima dok je prolazio pored radnje "K." u Ul.K.P. odlučio da istu
obije jer mu je bio potreban novac pa je onda nogom odvalio limeni dio na
ulaznim vratima radnje i tako napravio otvor kroz koji je ušao u radnju i iz
koje je uzeo veću količinu cigareta, činimu se dvije tri marke cigareta, SIM
kartice, pakete pripejd, možda najviše desetak tih paketa, ispod prodajnog
pulta je uzeo novac a možda i iz kase, ne može da se sjeti, bilo je i metalnog
i papirnog novca . Dalje je kazao da je u radnji našao platneni džak i sve što
je oduzeo iz radnje stavio je u taj džak a novac koji je uzeo stavio je u kesu
pa je i tu kesu stavio u džak i taj džak sa robom i novcem ostavio ispred
podruma zgrade koja je u blizini, to je ostavio ispred tog podruma jer nije
znao gdje će džak i odlazi kući a poslije nekolika sata kod njega kući dolazi
policija. Sve što je oduzeo iz te radnje i novac je sotao pred tim podrumom
gdje ga je policija pronašla i poznato mu je da je sve to vraćeno vlasniku
radnje. Nije znao ko je vlasnik te radnje.Kaje se.U završnoj riječi odluku o
krivici i kazni ostavio je na ocjenu sudu.
U dokaznom postupku sud je pročitao iskaz oštećenog K.N., pročitao nalaz i
mišljenje vještaka G.V., pročitao potvrdu o vraćanju privremeno oduzetih
predmeta UP PJ P. broj 03-240/11-11610/8 od 19.11.2011.godine, pročlitao
službenu zabilješku o pronalasku otudjenih predmeta UP PJ P. broj
03-240/11-11610/11 od 19.11.2011.godine, pročitao službene zabilješke UP PJ P.
broj 03-240/11-11610/10 i broj 03-240/11-11610/2 obje od 19.11.2011.godine,
pročitao potvrdu UP PJ P. broj 03-240/11-11610/5 od 19.11.2011.godine o
privremenom oduzimanju videonadzora od oštećenog, izvršio uvid u fotoelaborate
UP PJ P. broj 588/11 i 589/11 od 19.11.2011.godine i uredjaj za videosnimanje
DVR 04 CH AV TE CH i pročitao izvod iz KE za optuženog.
Nakon provedenog dokaznog postupka i ocjene izvedenih dokaza kako svakog
pojedinačno tako i u medjusobnoj povezanosti a pri tom cijeneći i priznanje
optuženog V.M. sud je utvrdio činjenično stanje bliže opisano izrekom ove
presude.
Optuženi V. M. priznaje izvršenje krivičnog djela i krivicu navodeći da je
kritične prilike obio prodajni objekat "K." u namjeri da sebi pribavi
protipravnu imovinsku korist - novac tako što je nogom odvalio limeni dio na
ulaznim vratima objekta i kroz taj otvor ušao u unutrašnjost i onda oduzeo
cigarete, pripejd pakete i novac pa je oduzetu robu stavio u platneni džak
koji je našao u radnji a oduzeti novac u kesu koju je stavio u džak i taj džak
odnio i stavio pred podrum obližnje zgrade jer nije znao gdje će sa istim a
onda otišao kući. Poslije nekolka sata došla je policija i u saznanju je da je
i oduzeta roba i novac vraćeni vlasniku radnje.
Priznanje optuženog V.M. je jasno, potpuno i nedvosmisleno a kao takvo je
potvrdjeno i iskazom svjedoka - oštećenog K.N. koji je izjavio da je vlasnik
trgovinske radnje "K." koja se nalazi u Ul.K.P. u P.i dana 19.11.2011.godine
oko 08,00 časova kada je došao na posao primijetio je da mu na ulaznim PVC
vratima objekta ne dostaje jedan dio lima i odmah je o tome obavijestio
policiju koja je došla i izvršila uvidjaj a nakon uvidjaja izvršio popis robe
koja mu je oduzeta. Te prilike mu je ispred prodajnok pulta oduzeto 110,00 €
sitnog novca, policiji je dostavio oštetni zahtjev sa spiskom odutdjene robe i
te prilike mu je pričinjena šteta u iznosu od 885,60 € a sve oduzete stvari
policija mu je vratila isti dan.
Iskaz oštećenog K. N. da je u noći 19.11.2011.godine obijen njegov objekat
"K." koji se nalazi u Ul.K.P. u P. te da mu je oduzeta roba i novac sud u
cjelosti prihvata kao istinit a isti nije u suprotnosti sa priznanjem
optuženog V. M. te fotoelaboratima UP PJ P. broj 588/2011 i 589/11 oba od
19.11.2011.godine. Takodje, priznanjem optuženog kao i potvrdom o vraćanju
privremeno oduzetih predmeta UP PJ P. od 19.11.2011.godine nesumnjivo je
potvrdjen navod oštećenog Kaltaka da mu je sva roba koja je oduzeta isti dan i
vraćena.
Vrijednost oduzete robe je utvrdjena putem vještaka finansijske struke G.V.
koji je na osnovu oštetnog zahtjeva oštećenog kao i robe vraćene oštećenom
utvrdio da ukupna vrijednost oduzetih cigareta kao i pripejd paketa mobilne
telefonije iznosi 735,60 € kao i da je oduzeto novca u iznosu od 106,60 € što
sve ukupno čini 842,20 €.
Nalaz i mišljenje vještaka finansijske struke G.V. sud u cjelosti prihvata kao
objektivan i dat po pravilima struke a na osnovu vrijednosti oduzetih
predmeta.
Dakle, u toku postupka je i to jasnim i nedvosmislenim priznanjem optuženog
V.M.te istinitim iskazom oštećenog Kaltaka, nalazom i mišljenjem vještaka kao
i ostalim dokazima izvedenim u postupku, nesumnjivo utvrdjeno da je optuženi
V.M.u namjeri da sebi pribavi protivpravnu imovinsku korist obio u noći
19.11.2011.godine u jutarnjim časovama negdje oko 05,30 časova prodajni
objekat "K." vlasništvo oštećenog K.N. tako što je optuženi V.upotrebom sile -
nogom odvalio limeni dio na ulaznim vratima objekta i kroz tako načinjeni
otvor ušao u unutrašnjost objekta, iz objekta oduzeo veću količinu cigareta,
pripejd paketa i SIM kartica i novac u iznosu od 106,60 € kako je to bliže
opisano izrekom ove presude pa je i oduzetu robu i novac stavio u dva džaka a
ne jedan kako to optuženi navodi jer se iz fotoelaborata UP PJ P. jasno vidi
da su u pitanju dva džaka i onda te džakove ostavio ispred podruma obližnje
zgrade gdje ih je istog dana pronašla policija i svu robu i novac vratila
oštećenom. Optuženi V.je objekat obio u namjeri da iz istog oduzme novac,
dakle da sebi pribavi protivpravnu imovinsku korist, bio je svjestan svog
djela i bez obzira na to obio je taj prodajni objekat, oduzeo robu i novac u
ukupnoj vrijednosti od 842,20 €, dakle djelovao je sa direktnim umišljajem u
kojim radnjama optuženog V.M. stoje svi bitni elementi bića krivičnog djela
teška kradja iz čl.240 st.1 tačka 1 Krivičnog zakonika pa ga je sud kao
umišljajnog izvršioca oglasio krivim i osudio po zakonu.
Prilikom odlučivanja o vrsti i visini kazne sud je shodno čl.42 Kz cijenio sve
okolnosti koje utiču kako na vrstu tako i na visinu kazne. Optuženi V. M.je
priznao izvršenje krivičnog djela i krivicu i izrazio svoje kajanje.
Nezaposlen je. Oštećeni je obeštećen. Ove okolnosti sud je optuženom V. M.uzeo
kao osobito olakšavajuće okolnosti u smislu čl.45 i 46 Kz i ublažio mu kaznu
ispod zakonom predvidjenog minimuma za ovo krivično djelo i izrekao mu kaznu
zatvora u trajanju od 6 (šest) mjeseci smatrajući da će se kaznom zatvora u
ovom vremenskom trajanju postići svrha kažnjavanja i dovoljno uticati na
optuženog da više ne vrši krivična djela te da je izrečena kazna primjrena
stepenu društvene opasnosti izvršenog krivičnog djela, samog učinioca i
nastalim posledicama.
Shodno čl.226 i 229 ZKP-a sud je obavezao optuženog da na ime troškova
krivičnog postupka plati iznos od 460,50 € koji čini nagrada i naknada za
odbranu po braniocu po službenoj dužnosti u iznosu od 400,00 € kao i 60,50 €
koji čini naknada i nagrada vještaku ekonomske struke kao i da na ime paušala
plati ovom sudu iznos od 27,50 eura koji iznos je odmjeren obzirom na trajanje
i složenost krivičnog postupka te imovno stanje optuženog.
Imovinsko pravnog zahtjeva nije bilo.
OSNOVNI SUD U PLJEVLJIMA , dana 01.03.2012.godine.
Zapisničar, S u d i j a,
Zora Leković Ljiljana Popović
PRAVNA POUKA:
Protiv ove presude dozvoljena je žalba u roku od 15.dana po
prijemu iste Višem sudu B. Polje, a preko ovog suda.
DOSTAVITI:
1 x ODT Pljevlja
1 x Optuženom