K.br.79/13
U IME CRNE GORE
Osnovni sud u Pljevljima, kao prvostepeni krivični sud po sudiji Branku
Pejoviću uz sudjelovanje zapisničara Djondović Milenke u krivičnom predmetu
protiv okrivljene L. I. iz P., zbog krivičnog djela nasilje u porodici ili u
porodičnoj zajednici iz čl.220. st.2. u vezi st.1. Krivičnog zakonika po
optužnom predlogu ODT Pljevlja Kt.br.102/13 od 28.05.2013. godine, nakon
održanog glavnog i javnog pretresa u prisustvu zamjenika ODT Tomčić Milivoja,
okrivljene i oštećenog L. Z. iz P., dana 28.06.2013. godine donio je i javno
objavio
P R E S U D U
Okrivljena L. I., JMBG .... od oca H. i majke Š., rodjena S., rodjena ....
godine u B. L., živi u P. ul. O.br. 55, državljanin CG, govori crnogorskim
jezikom, udata, majka troje djece, akušerski tehničar, zaposlena u O. bolnici
P., živi od zarade u iznosu od 420,00 eura, ranije ne osudjivana.
K r i v a j e
Što je:
dana 07.04.2013. godine oko 09,00 časova u svom stanu u ul. O. br. 55 u P.,
primjenom grubog nasilja narušila tjelesni integritet članu svoje porodice -
suprugu L. Z., na način što je nakon kraće svadje udarila oštećenog u predjelu
lijeve ruke, kuhinjskim nožem - dakle, sredstvom podobnim da tijelo teško
povrijedi ili zdravlje teško naruši, nanijevši mu tom prilikom lake tjelesne
povrede u vidu posjekotina u predjelu gornjeg dijela lijeve podlaktice,
čime je izvršila krivično djelo nasilje u porodici ili u porodičnoj zajednici
iz čl.220.st.2. u vezi st. 1. Krivičnog zakonika,
pa joj sud na osnovu već citiranog zakonskog propisa, a primjenom članova 4,
5, 13, 15, 32, 33, 36, 42, 53. i 54. Krivičnog zakonika, te članova 226. i
229. ZKP CG i z r i č e
USLOVNU OSUDU
-2-
S tim da joj utvrdjuje kaznu zatvora u trajanju od 3 mjeseca (tri mjeseca) i
istovremeno odredjuje da se ista neće izvršiti ukoliko okrivljena u roku od
godinu dana ne izvrši novo krivično djelo.
Okrivljena se obavezuje da na ime troškova vodjenja krivičnog postupka plati
Budžetu RCG iznos od 60,50 eura, a na ime paušala iznos od 27,50 eura.
Troškove krivičnog postupka i paušal okrivljena će platiti u roku od 15 dana
po pravnosnažnosti presude pod prijetnjom prinudnog izvršenja.
O b r a z l o ž e n j e
Osnovno državno tužilaštvo u Pljevljima optužnim predlogom Kt.br.102/13 od
28.05.2013. godine optužilo je okrivljenu L. I. iz P. zbog krivičnog djela
nasilje u porodici ili u prodičnoj zajednici iz čl.220.st.2. u vezi st. 1.
Krivičnog zakonika navodeći da je okrivljena krivično djelo izvršila na način,
mjesto i vrijeme kako je to bliže opisano u izreci ove presude.
U završnoj riječi zamjenik ODT je u cjelosti ostao pri podnesenom optužnom
predlogu i predložio da sud okrivljenu oglasi krivom i osudi po zakonu.
Svjedok - oštećeni L. Z. u završnoj riječi je istakao da se ne pridružuje
krivičnom gonjenju protiv okrivljene niti ističe imovinsko-pravni zahtjev.
Okrivljena L. I. u svoju odbranu na glavnom pretresu je istakla da je tačna
činjenica da je ona dana 07.04.2013. godine oko 09,00 časova u svom stanu u
ul. O. 55, kuhinjskim nožem udarila odnosno gadjala je nožem oštećenog jer je
postupala u samoodbrani jer je oštećeni bio agresivan prema njoj, a takodje
joj je nanio niz uvreda preko kojih nije mogla da predje. Tačna je činjenica
da je on imao lake tjelesne povrede u predjelu lijeve nadlaktice koje su
navedene u ljekarskom uvjerenju. Posebno napominje da je oštećeni njen muž i
on je u poslednje vrijeme počeo da pije, pa je dva dana prije ovog dogadjaja
on njoj nanio povrede, medjutim, nije prijavljivala slučaj policiji, pa je
ovog dana kada se dogadjaj desio sve to kulminiralo i više nije mogla da
podnese sva maltretiranja od strane oštećenog. Posebno napominje da je u
poslednje pola godine bolesna osoba i da je gotovo stalno na bolničkom
liječenju u KBC Podgorica kao i u bolnici u P., pa je iz tog razloga i
nerevozna.
U završenoj riječi je istakla da se djelimično osjeća krivom, da se kaje što
je došlo do ovoga i da joj je žao što je do svega ovoga došlo pa je na kraju
svoju odgovornost ostavila sudu na slobodnu procjenu.
U dokaznom postupku sud je saslušao svjedoka - oštećenog L. Z., pročitao nalaz
i mišljenje vještaka hirurga dr. P. M., pročitao ljekarski izvejtšaj br. 1629
od 07.04.2013. godine, izvršio uvid u fotoelaborat UP PJ Pljevlja br. 134/13
od 07.04.2013. godine i pročitao izvještaj iz KE za okrivljenu.
Nakon provedenog dokaznog postupka i nakon ocjene svih izvedenih dokaza kako
skupa tako i pojedinačno i u njihovoj medjusobnoj povezanosti jednog sa
drugim, sud je utvrdio da je okrivljena izvršila krivično djelo koje joj je
optužnim predlogom ODT-a stavljeno na teret, a na način mjesto i vrijeme kako
je to bliže opisano u izreci ove presude. Ovakvu svoju odluku sud je zasnovao
na činjenicama koje slijede iz izvedenih dokaza.
Naime, svjedok - oštećeni L. Z. je na glavnom pretresu istakao da je u braku
sa okrivljenom već punih 17 godina i da iz njihovog braka nemaju djece. Žive u
njegovom stanu i sve do prije par godina njihovi odnosi u braku bili su
skladni, medjutim, u poslednje vrijeme ti odnosi medju njima su djelimično
poremećeni. Prije kritičnog dogadjaja na nekoliko dana okrivljena je
pozvala policiju i prijavila oštećenog da ju je navodno maltretirao, pa je
policija došla u stan i nakon toga kada su pitali okrivljenu da li želi da
podnese krivičnu prijavu protiv njega ona je rekla
-3-
da ne želi već je njih pozvala samo radi opomene. Kritičnog dana se sa
okrivljenom u stanu posvadjao i jednog momenta je okrivljena uzela jedan
kuhinjski nož i istim ga zakačila u predjelu lijeve nadlaktice odnosno
prethodno je u ruci držala nož, pa ga je istim nožem zakačila u predjelu
lijeve nadlaktice. Dalje ističe da je mogao izbjeći taj udarac, ali nije htio
i dozvolio je da ga okrivljena povrijedi. Nakon toga pozvao je policiju čisto
da bi se revanširao okrivljenoj pošto je ona par dana njemu pozvala policiju
kako je već to i istakao. Posebno napominje da je okrivljena u poslednje
vrijeme dosta bolesna osoba, da ima trombozu, pa je radi toga i nerevozna, a
on to sve shvata.
U završnoj riječi je istakao da se ne pridružuje krivičnom gonjenju protiv
okrivljene niti ističe imovinsko-pravni zahtjev.
Sud je u cjelosti prihvatio iskaz svjedoka - oštećenog smatrajući da je
oštećeni objektivno svjedočio, a njegovo svjedočenje se u potpunosti uklapa u
odbranu okrivljene.
Vještak hirurg dr. P. M. u svom nalazu i mišljenju koji je dao na zapisnik ODT
Pljevlja je istakao da uvidom u medicinsku dokumetnaciju na ime L. Z., a to je
izvještaj ljekara specijaliste hirurga br. 1629 od 07.04.2013. godine stoji
"povrede nanesne od strane poznate osobe oštrim predmetom". U rubrici klinički
nalaz stoji: "dvije rasjekotine na spoljnoj strani proksimalne (bliže) trećine
lijeve nadlaktice: jedna poprečno lokalizovana dužine 2 cm, a druga kosog
položaja lateralno (spolja) i gore prema šiljastom nastavku u predjelu lakta,
dužine 1 cm". U dijagnozama na latinskom jeziku kada se prevede na naš jezik
stoji: posjekotinske rane gronjeg dijela lijeve podlaktice.
Vještak daje mišljenje da se radi o lakim tjelesnim povredama koje su nanesene
oštrim sječivom tipa noža i slično.
Sud je u cjelosti prihvatio nalaz i mišljenje ovog vještaka smatrajući da je
vještak objektivno i stručno vještačio u skladu sa strukom i naukom, a inače
radi se o stalnom sudskom vještaku i njegovo vještačenje se u ptopunosti
uklapa u odbranu okrivljene i u iskaz oštećenog.
Iz izvještaja ljekara specijaliste se zaključuje da je oštećeni pregledan od
strane ljekara specijaliste hirurga te da su mu konstatovane povrede.
Uvidom u fotoelaborat UP PJ Pljevlja br. 134/13 od 07.04.2013. godine se
zaključuje da su službenici UP PJ Pljevlja prilikom uvidjaja sačinili skicu
stana okrivljene i oštećenog, a na fotoelaboratu se vide bliži detalji kako
zgrade tako ulaznih vrata stana i soba u stanu kao i detalj pronadjenog noža
iza vrata. Takodje, se vidi detalj kuhinjskog noža.
Iz izvještaja iz KE za okrivljenu sud je utvrdio da okrivljena ranije nije
osudjivana.
Kod ovakvog činjeničnog stanja na osnovu svih izvedenih dokaza, a imajući u
vidu i potpuno priznanje okrivljen sud je utvrdio da je okrivljena L. I. iz P.
izvršila krivično djelo koje joj je optužnim predlogom ODT-a stavljeno na
teret, a na način mjesto i vrijeme kako je to bliže opisano u izreci ove
presude. Dakle, utvrdjeno je prevashodno da okrivljena i oštećeni živi u
kućnoj zajednici sami te da nemaju djece. Dalje je utvrdjeno da su u poslednje
vrijeme njihovi bračni odnosi djelimično poremećeni, a takodje sud je utvrdio
da je kritičnog dana nakon kraće svadje okrivljena pošto je već imala
kuhinjski nož u rukama istim udarila okrivljenog i nanijela mu dvije
posjekotinske rane u predjelu lijeve nadlaktice. Dakle, utvrdjeno je da je
okrivljena prema oštećenom primijenila grubo nasilje i narušila mu tjelesni
integritet. Takodje je utvrdjeno da je nož podobno sredstvo da tijelo teško
povrijedi ili zdravlje teško naruši. Na kraju sud zaključuje da su se u
radnjama okrivljene stekli svi bitni elementi bića krivičnog djela koje je
okrivljenoj stavljeno na teret, a upravo na način mjesto i vrijeme kako je to
bliže opisano u izreci ove presude.
Prilikom odredjivanja vrste kazne i prilikom odmjervanja njene visine sud je u
okviru opšte svrhe krivičnih sankcija cijenio i svrhu uslovne osude pa sud
mišljenja da radi krivično-pravne zaštite protiv okrivljene nije bilo
neophodno izricati drugu vrstu krivične snakcije, osim uslovne
osude pa je sud mišljenja da će se uslovnom osudom postići kako generalna tako
i specijalna prevencija te da ista prema okrivljenoj predstavlja onu mjeru
koja je neophodna da bi se prema istoj postigla svrha kažnjavanja predvidjena
u članu 32. Krivičnog zakonika. Kao olakšavajuće okolnsoti sud je okrivljenoj
uzeo u obzir činjenicu da je okrivljena bolesna osoba, da do sada nije
-4-
osudjivana te da je priznala krivično djelo i izrazila iskreno kajanje, pa je
sud na kraju mišljenja da je izrečena krivična sankcija prema okrivljenog
adekvatna i primjerena kako stepenu društvene opasnosti tako i nastalim
posledicama.
U smislu člana 226. i 229. ZKP CG sud je obavezao okrivljenu da na ime
troškova krivičnog postupka plati Budžetu RCG iznos od 60,50 eura, a isti
iznos predstavlja naknadu i nagradu vještaku hirurgu za izvršeno vještačenje,
a iznos paušala od 27,50 eura sud je odredio okrivljenoj imajući u vidu dužinu
trajanja i složenost krivičnog postupka kao i imovno stanje okrivljene.
Sa iznijetih razloga odlučeno je kao u izreci presude.
OSNOVNI SUD U PLJEVLJIMA
dana 28.06.2013. godine
Zapisničar, S u d i j a,
Djondović Milenka Branko Pejović
PRAVNA POUKA: protiv ove presude dozvoljena je žalba u roku od 8 dana po
prijemu iste Višem sudu u Bijelom Polju, a preko ovog suda.
DOSTVLJENO:
1x ODT Pljevlja
1x okrivljenoj
4x u predmet