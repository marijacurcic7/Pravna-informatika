K.br.85/13
U IME CRNE GORE
Osnovni sud u Pljevljima, kao prvostepeni krivični sud po sudiji Branku
Pejoviću uz sudjelovanje zapisničara Djondović Milenke u krivičnom prdmetu
protiv okrivljenog M. H. iz mjesta D. opština G., R. BiH, zbog krivičngo djela
oduzimanje vozila iz čl.248.st.1. Krivičnog zakonika, po optužnom predlogu ODT
Pljevlja Kt.br.149/13 od 10.06.2013. godine, nakon održanog glavnog i javnog
pretresa u prisustvu zamjenika ODT Pljevlja i oštećenog S. P. se sela P.
opština P., a u odsutnosti okrivljenog M. H., dana 28.06.2013. godine, donio
je i javno objavio
P R E S U D U
Okrivljeni M. H., JMBG .... od oca M. i majke B. rodjena H., rodjen ....
godine u G., R. BiH, živi u mjestu D.opština G. R. BiH, govori bosanskim
jezikom, razumije crnogorski jezik, pismen završio 7 razreda osnovne škole,
oženjen, bez djece, ne zaposlen, državljanin BiH.
K r i v j e
Što je:
dana 06.06.2013. godine u selu P. MZ B. Opština P. protivpravno oduzeo PMV
marke "Golf 2" reg.br. PV .... vlasništvo S. P.iz sela P. opština P., u
namjeri da ga upotrebi za vožnju, na način što je otvorio desna vrata vozila i
isto stavio u pogon sa ključem koji se nalazio u bravi za paljenje motora i sa
vozilom se od sela P. kretao do magistralog puta P. - Č., i u blizini
graničnog prelaza "M." prema BiH, vozilo ostavio, gdje je od strane G.
policije P. vozilo pronadjeno i povraćeno vlasniku,
čime je izvršio krivično djelo oduzimanje vozila iz čl.248.st.1. Krivičnog
zakonika,
pa mu sud na osnovu već citiranog zakonskog propisa, a primjenom članova 4, 5,
13, 15, 32, 33, 36, 42, 53. i 54. Krivičnog zakonika, te članova 226. i 229.
ZKP CG i z r i č e
USLOVNU OSUDU
S tim da mu utvrdjuje kaznu zatvora u trajanju od 4 mjeseca (četiri mjeseca) i
istovremeno odredjuje da se ista neće izvršiti ukoliko okrivljeni u roku od
godinu dana ne izvrši novo krivično djelo.
-2-
Okrivljeni se obavezuje da na ime paušala plati ovom sudu iznos od 27,50 eura,
a ovo u roku od 15 dana po pravnosnažnosti presude pod prijetnjom prinudnog
izvršenja.
O b r a z l o ž e n j e
Osnovno državno tužilaštvo u Pljevljima optužnim predlogom kt.br. 149/13 od
10.06.2013. godine optužilo je M. H. iz mjesta G. R. BiH zbog krivičnog djela
oduzimanje vozila iz čl.248.st.1. Krivičnog zakonika navodeći da je okrivljeni
krivično djelo izvršio na način, mjesto i vrijeme kako je to bliže opisano u
izreci ove presude.
U završnoj riječi zamjenik ODT je u cjelosti ostao pri podnesenom optužnom
predlogu i predložiod a sud okrivljenog oglasi krivim i osudi po zakonu.
Svjedok - oštećeni S. P. u završnoj riječi je istakao da se ne pridružuje
krivičnom gonjenju protiv okrivljenog niti ističe imovinsko-pravni zahtjev.
Današnji glavni pretres je održan u odsutnosti uredno pozvanog okrivljenog
koji je ranije saslušan na zapisnik ODT Pljevlja.
Okrivljeni M. H. na zapisniku ODT Pljevlja u svoju odbranu je istakao da je
2-3 dana prije dogadjaja zajedno sa svojim bratom M. N. starim 17 godina,
zatim A. A. starim 16 godina, R. S. starim 13 godina i R. S. starim 13 godina
i R. A. starim 9 godina u večernjim časovima su oduzeli u M. R. BiH jedno
parkirano PMV marke "Pasat" koje su našli otključano i sva petrorica su sjeli
u vozilo s tim što su zavolanom sjedeli čas on, a čas A. Primijetili su da ih
juri policija i pobjegli su sa vozilom u pravcu S. Imao je namjeru da svrati
kod svoje djevojke pa su i tu vidjeli da ih juri policija i odatle su
nastavili put sa kradenim vozilom ka Crnoj Gori. Dalje ističe da se sjeća da
su došli u mjesto zv. Č., a odatle su nekim šumskim putevima neznajući ni kud
idu ušli na teritoriju Crne Gore mimo graničnog prelaza. Ističe da mu je to
prvi put da udje na teritoriju Crne Gore tako da teren uopšte ne poznaje. U
nekoj šumi na teritoriji Crne Gore ostali su bez goriva i pošto nisu znali šta
dalje da rade krenuli su pješke koroz neka sela. Dana 06.06.2013. godine
negdje oko 13,00 časova u blizini jednog sela na putu su našli parkirano PMV
marke "Golf 2", a čije je vozilo njemu nije poznato. Rukama je uspio da otvori
vozilo i odna su u to vozio svi sjeli i pošli put Bosne. On je upravljao sa
vozilom i možda su putovali nekih desetak kilometara gdje su došli u
neposrednu blizinu graničnog prelaza gledano iz Crne Gore prema Bosni. Kada je
primijetio da su u blizini prelaza zaustavio je vozilo i pošto su ispred sebe
primijetili policiju svi su izašli iz vozila i počeli da bježe kroz neku šumu
u blizini graničnog prelaza. Policija je pronašla njegovog brata i drugove
koji su bili toga dana sanjima, a dana 07.06.2013. godine negdje oko 10,30
časova on se prijavio policiji odakle su ga povezli za Pljevlja. Napomenuo je
da su ovo vozilo oduzeli isključivo iz razloga što je imao namjeru da se istim
prvezu nazad u Bosnu, pošto drugog načina nisu imali obzirom na mjesto gdje su
ostali u kvaru sa pasatom. Imali su namjeru da sa Golfom idu sve dotle dok u
njemu bude goriva, a odatle bi se ponovo snašli na neki drugi način. Ističe da
nije imao prilike da upozna vlasnika vozila niti mu je poznato o kom licu se
radi, a ističe da se kaje zbog svega što je uradio i obećava da se više ništa
ni slično neće desiti. Vozilo ni u čemu nije oštećeno jer je isto pazio.
U dokaznom postupku sud je saslušao svjedoka - oštećenog S. P., pročitao
potvrdu o vraćanju predmeta od 06.06.2013. godine i izvršio uvid u
fotoelaborat UP PJ Pljevlja br. 246/13 od 06.06.2013. godine.
Nakon provedenog dokaznog postupka i nakon ocjene svih izvedenih dokaza kako
skupa tako i pojedinačno i u njihovoj medjusobnoj povezanosti jednog sa
drugim, a imajući u vidu i odbranu okrivljenog sud je utvrdio da je okrivljeni
M. H. izmjesta G. R. BiH izvršio krivično djelo koje mu je optužnim predlogom
ODT-a stavljeno na teret, a na način mjesto i virjem kako je
-3-
to bliže opisano u izreci ove presude. Ovakvu svoju odluku sud je zasnovao na
činjenicama koje slijede iz dokaza izvedenih na glavnom pretresu.
Naime, svjedok - oštećeni S. P. na glavnom pretresu je istakao da živi u selu
P. opština P.te da je dana 06.06.2013. godine ostavios voje PMV marke "Golf 2"
reg.br. PV .... koje je njegovo vlasništvo, a inače se vodi na njegovog brata,
nekih 200m od kuće na glavnom seoskom putu jer zbog kiše nije mogao da istim
vozilom izadje bliže kući. Napominje da je vozilo bilo zaključano, a jedino su
desna vrata se mogla otvoriti samo nekim podesnim sredstvom kao što šrafciger,
jer je brava iz vrata bila isčupana. Takodje ističe da je ključ za paljenje
bio u boš bravi. Napominje da je vozilo parkirao 05.06.2013. godine oko 14,00
časova kako je već istakao iznad kuće 200 m od kuće, ali se isto nije moglo
vidjeti od kuće. Ističe da nije provjeravao istoga dana da li se vozilo nalazi
na mjestu gdje ga je parkirao, medjutim, sjutri dan nešto u prijepodnevnim
časovima njega je Graničajni policajac D. Dj. pozvao i rekao mu da mu je
vozilo pronadjeno u blizini Graničnog prelaza "M." S. V.na nekih 50 m prije
graničnog prelaza. Nije upoznat da li su oni zaustvili okrivljenog da uprvlja
sa vozilom ili je isto ostavio, ali zna tačno mjesto gdj je vozilo ostalo da
stoji. Koliko mu je poznato sa okrivljenim je bilo još putnika, ali nezna
tačno koliko, ali su mu rekli da su sa njim bila još 4 lica. Napomenuo je da
mu je vozilo staro 25 gdina i da je na istome kada mu je vraćeno osjetio
promjenu jer je isto prviše forsirano prilikom ove vožnje i isto je
pregrejano, tako da nema više onu vuču kao što je ranije imalo i na istom se
vide sitna oštećenja. Vozilo je voženo duže jer je imao dosta goriva u njemu
da otputuje čak do Podgorice i nazad.
U završnoj riječi je istkao da se ne pridružuje krivičnom gonjenju protiv
okrivljengo niti ističe imovinsko-pravni zahtjev.
Sud je u cjelosti prihvatio iskaz svjedoka - oštećenog smatrajući da je
oštećeni veoma objektivno svjedočio, a njegovo svjedočenje se u potpunosti
uklapa sa odbranom okrivljenog.
Iz potvrde o vraćanju predmeta od dana 06.06.2013. godine se zaključuje da je
oštećenom vozilo povraćeno.
Uvidom u fotoelaborat UP PJ Pljevlja se zaključuje da su OSL policije sačinili
fotoelaborat na kojem se vidi bliži izgled kako lica mjesta tako i vozila.
Kod ovakvog činjeničnog stanja na osnovu svih izvedenih dokaza kao i na osnovu
potpunog priznanja okrivljengo sud je utvrdio da je okrivljeni M. H. iz mjesta
G. R. BiH izvršio krivično djelo koje mu se stavlja na teret jer je utvrdjeno
da je kritičnog dana protivpravno oduzeo PMV marke Golf 2 vlasništvo oštećenog
s namjerom da ga upotrebi za vožnju. U radnjama okrivljenog stiču se svi bitni
elemnti bića krivičnog djela koje se okrivljenom stavlja na teret.
Prilikom odredjivanja vrste kazne i prilikom odmjeravanja njene visine sud je
u okviru opšte svrhe krivičnih sankcija cijenio i svrhu uslovene osude, pa je
sud mišljenja da radi krivično-pravne zaštite protiv okrivljenog nije nužno
izricati drugu vrstu krivične sankcije osim uslovne osude jer je sud mišljenja
da će se uslovnom osudom postići kako generalna tako i specijalna prevencija,
te da će ista osuda na okrivljenog uticati da u buduće više ne vrši ista ili
slična krivična djela. Pri tome sud je imao u vidu činjenicu da je okrivljeni
priznao izvršenje krivičnog djela pa je sud to uzeo kao olkašavajuću okolnost,
a izricanjem uslovne osude sud je mišljenja da će se istom prema okrivljenom u
cjelsoti ostvariti svrha kažnjavanja predvidjena u čl. 32. Kriivčnog zakonika
te da je ista sankcija adekvatna težini učinjenog djela, društvenoj opasnosti
kao i nastalim posledicama.
-4-
U smislu člana 226. i 229. ZKP CG sud je obavezao okrivljenog da plati na ime
paušala iznos od 27,50 eura, a isti iznos sud je odredio imajući u vidu dužinu
trajanja i složensot krivičnog postupka kao i imovno stanje okrivljenog.
Sa iznijetih razloga odlučeno je kao u izreci presude.
OSNOVNI SUD U PLJEVLJIMA
dana 28.06.2013. godine
Zapisničar, S u d i j a,
Djondović Milenka Branko Pejović
PRAVNA POUKA: protiv ove presude dozvoljena je žalba u roku od 8 dana po
prijemu iste Višem sudu u Bijelom Polju, a preko ovog suda.
DOSTAVLJENO:
1x ODT Pljevlja
1x okrivljenom
4x u predmet