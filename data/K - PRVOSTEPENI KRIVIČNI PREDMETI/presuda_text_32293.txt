KM. broj 3/13
Viši sud u Bijelom Polju u vijeću za maloljetnike sastavljenom od sudije za
maloljetnike Vanje Rakonac,kao predsjednika vijeća i sudija porotnika Saliha
Dobardžića i Ratomira Bulatovića, kao članova vijeća uz učešće zapisničara
Miljojke Miladinović u krivičnom predmetu protiv maloljetnog S S iz
Rožaja,zbog krivičnog djela ubistvo u pokušaju iz čl. 143. st. 1. u vezi čl.
20. KZ CG, nakon održanog glavnog pretresa dana 13.06.2013.godine,na kojem je
bila isključena javnost,u prisustvu zamjenika Višeg državnog tužioca u Bijelom
Polju Milice Rmandić, maloljetnog S S i njegovog branioca po službenoj
dužnosti adv. M S a u odsustvu uredno obaviještenog predstavika Centra za
socijalni rad opštine Rožaje, donio je i objavio dana 14.06.2013.godine
R J E Š E NJ E
Maloljetnom, a sada punoljetnom, S S zv. S od oca H i majke Bisere rodjene K
rodjen 29.03.1993. godine u R , sa prebivalištem u mjestu rodjenja ul. R B bb,
državljanin Crne Gore, nezaposlen, neoženjen, lošeg imovnog stanja,
Na osnovu članova 4, 82, 83, 84, 85 st.2, 89, 110 st. 3 i 133 Krivičnog
zakonika i čl. 499 st.3 i 500 Zakonika o krivičnom postupku
IZRIČE SE VASPITNA MJERA POJAČAN NADZOR OD STRANE ORGANA STARATELJSTVA
Ova mjera će trajati najmanje 6 (šest) mjeseci a najduže 2 (dvije) godine, s
tim što će sud naknadno odlučiti o njenom prestanku.
Troškovi krivičnog postupka padaju na teret budžetskih sredstava suda, a o
visini istih sud će odlučiti posebnim rješenjem.
Oštećeni H R , upućuje se na parnični postupak radi ostvarivanja imovinsko
pravnog zahtjeva.
O b r a z l o ž e nj e
Viši državni tužilac u Bijelom Polju podnio je predlog za kažnjavanje Ktm. br.
8/09 od 12.05.2011.godine protiv maloljetnog S S iz R , zbog krivičnog djela
ubistvo u pokušaju iz čl.143.st.1.u vezi čl.20. Krivičnog zakonika.
Po datom predlogu vodjen je krivični postupak u predmetu Km. br. 2/11 i u tom
postupku donijeta je presuda kojom je maloljetni S S oglašen krivim i osudjen
na kaznu maloljetničkog zatvora u trajanju od šest mjeseci,koja presuda je
bila predmet isptiivanja u žalbenom postupku pred Apelacionim sudom i ista je
ukinuta,a predmet vraćen na ponovno sudjenje.U ponovnom postupku,na glavnom
pretresu, izvedeni su ranije predloženi dokazi,kao i dokazi po instrukcijama
iz ukidnog rješenja nakon čega je vijeće rješenjem Km 5/12 od
25.01.2013.godine,izreklo maloljetnom vaspitnu mjeru pojačan nadzor od strane
organa starteljstva,čije je najmanje trajanje šest mjeseci a najduže dvije
godine,koje rješenje je takodje bilo predmet ocjene Apelacionog suda a po
žalbi VDT u Bijelom Polju, povodom koje žalbe,a po službenoj dužnosti je
ukinuto naznačeno rješenje i prdmet vraćen sudu na ponovno sudjenje.
Glavni pretres13.06.2013.godine,na kojem je bila isključena javnost,održan je
u prisustvu zamjenika VDT u Bijelom Polju Milice Rmandić,maloljetnog S S ,
njegovog branioca po službenoj dužnosti adv.Međedović Sefera,a u odsustvu
uredno obaviještenog predstavika Centra za socijalni rad opštine Rožaje i u
odsustvu oštećenog Husić Ramiza, čije prisustvo sud nije bio u mogućnosti
obezbijediti zbog odlaska istog u inostranstvo, o čemu je sud obavijesten od
UP-Ispostava Rožaje, dok nije obaviješten o bližoj adresi boravišta istog.
Zamjenik VDT-a, u završnoj riječi  je ostao u svemu pri ranije dadtoj završnoj
riječi na glavnom pretresu od 24.01.2013. godine.
Oštećeni H R , preko zakonskog zastupnika oca H F , tokom postupka se izjasnio
da se pridružuje krivičnom gonjenju i postavlja imovinsko-pravni zahtjev koji
će ostvarivati u parnici.
Maloljetni S S je u svojoj odbrani u toku pripremnog postupka istakao da su
kritičnog dana,oko 21 h, njegov brat od ujaka K S i on došli u piceriju
''Stil'' koja se nalazi u centru R , sa namjerom da tu popiju piće i da
popričaju. Kada su popili sok ustali su i izašli iz lokala, a za njima je
izašao H R , koji mu se ispred lokala obratio riječima ''što si mi ti dirao
brata danas'' . Odgovorio  je da tog dana nije imao nesporazuma sa bilo kim i
da to nije istina, ali i pored toga Ramiz je bio uporan u tvrdnji da mu je on
navodno dirao brata, zbog čega mu je on u jednom momentu rekao da će biti na
gradskom trgu i da dovede njegovog brata da ga pitaju da li ga je on dirao.
Odmah potom  Saudin i on su otišli do gradskog trga da se prošetaju i kada su
napravili krug dva u blizini kafe bara ''Tajson'' sreli su se sa H R , F Ć , K
B i H I , koji su prišli do njih. On je tada pitao Ramiza dje mu je brat, R mu
je glavom pokazao na I , koga je on tada pitao ''jesam li ja tebe dirao''
našta mu je Ilhan odgovorio " ne",s tim što je nakon toga Ilhan počeo da maše
rukama ispred njega govoreći mu da se ne pravi mangup, tako da je izmedju njih
dvojice došlo do kraće prepirke, pa je kod njega prišao K B i povukao ga rukom
za rame i rekao mu " ajde da se skrajnemo ovamo da ne gleda narod",pa kako je
isti uspio da ga povuče dva – tri metra u stranu on ga je zbog toga odgurnuo
rukama od sebe, nakon čega je prišao do Saudina plašeći se da ga ovi drugi
momci ne napadnu i pokušavao je da smiri situaciju. U blizini njega su stajali
H R i Ilhan a iza njih je stajao F Ć koji se u jednom momentu zaletio prošao
izmedju Ilhana i R došao do njega i udario ga jedanput stisnutom pesnicom u
predjelu glave od kog udarca je njemu bilo sve crno isrped očiju s tim što su
na njega kada je krenuo da pada nasrnuli R , I i Ć , i neko od njih ga je mada
tačno ne zna ko nekim oštrim predmetom zakačio u predjelu desne natkoljenice i
kada je  pao na beton osjetio je bol u desnoj nozi. Odmah potom kada je ustao
udario je pesnicom u predjelu glave H R koji mu je u tom trenutku bio najbliži
nakon čega su  kod njega prišli F Ć , K B i H I tako da je on sa njima a i sa
R ponovo razmijenio više udaraca pesnicom u predjelu glave i tijela i to je
trajalo oko minut – dva. Kako je on u tim trenucima bio dosta malaksao i kako
više nije mogao da se brani sjetio se da kod sebe ima britvu, izvadio je istu
iz lijevog džepa od farmerki i rastvorio je što su vidjeli F Ć , K B i H I
koji su se razbježali poslije čega je Ramiz koji je bio ostao tu pošao prema
njemu pa kada je u njegovim rukama vidio britvu krenuo je da bježi tako da ga
je on sustigao i sa ledja ga je lijevom rukom uhvatio za njegovo lijevo rame
pa kada je R pokušao da se okrene i da ga udari pesnicom u čemu nije uspio, on
je R udario jedanput britvom koju je držao u desnoj ruci, u predjelu ledja a
nakon toga mu je zbog iscrpljenosti ispala britva iz ruke.Kada je uzeo britvu
sa pločnika, pošto u blizini nije bilo nikog uputio se u pravcu svoje kuće.Na
putu ga je sustigao brat K S koji ga je otpratio kući. Kako svojim roditeljima
nije smio da ispriča šta se desilo u gradu, već im je rekao da je pao sa
bicikla i da se povrijedio na nekoj žici, to je iz tog razloga zamolio S da
uzme nož i odnese ga sa sobom, tako da je policija taj nož pronašla kod
Saudina.Inače on nije vidio da li je Saudin prilikom predmetnog dešavanja koga
udarao i da li je ko njega udarao.Istakao je da sa H R ,K B , F Ć i H I ranije
nije imao bilo kakvih problema niti pak nesporazuma. Dalje je istakao da se
britva slučajno našla u njegovom džepu jer je tog dana išao da bere borovnice
a sa brtvom je sjekao hranu. Kada je tog dana prodao borovnice on je, a to je
bilo u večernjim časovima, pozvao Saudina da negdje popiju piće, tako da je
britva koju je koristio za sječenje hrane ostala u njegovom džepu.
Na glavnom pretresuod 28.11.2011.godine,ponovio je detalje koji se odnose na
predmetno dešavanje,s tim što je istakao da za oštećenim Ramizom nije trčao
već mu je sa udaljenosti od oko 2 m bržim korakom prišao i tada ga udario
britvom u predjelu ledja, tako da u ovom dijelu ispravlja navode iz ranije
date odbrane. usić Ramiz
Na glavnom pretresu,od 24.01.2013.godine ponovio je ranije datu odbranu
pojašnjavajući da je oštećeni R H kada je vidio britvu u njegovim rukama
krenuo sa mjesta dogadjaja, i da je u tom momentu bio udaljen oko metar i po
od njega, okrenut ledjima, da on nije morao da trči za R da bi ga stigao već
mu je bilo dovoljno da napravi korak - dva ka njemu,što je i učinio nakon čega
ga je uhvatio lijevom rukom za lijevo rame, oštećeni je pokušao da se istrgne
i da ga udari, ali mu on nije dozvolio da se okrene već mu je nožem zadao
udarac u predjelu ledja, negdje u predjelu lijeve lopatice.Odgovarajući na
postavljena pitanja,britvu opisuje da je na rasklapanje sa dužinom sječiva od
8 do 10 cm, a širinom oko 2cm. Istu je držao u desnoj ruci sa sječivom pod
pravim uglom u odnosu na ruku, zamahnuo je rukom odozgo ka dolje u pravcu
tijela oštećenog i istog udario u predjelu lijeve lopatice. Pri istoj odbrani
je ostao i na glavnom pretresu od 13.06.2013. godine.
U završenoj riječi branilac maloljetnog S S istakao je da ostaje pri ranije
datoj završnoj riječi naglašavajući da smata da je zbog proteka vremena svaka
osudjujuća presuda izgubila značaj.
Maloljetni S S u završenoj riječi je istakao da prihvata završnu riječ
branioca,s tim što je dodao da mu je iskreno žao što se sve desilo i da nije
planirao da se tako nešto desi.
Radi utvrdjivanja odlučnih činjenica i krivično-pravne odgovornosti
maloljetnog sud je u dokaznom postupku pročitao iskaz svjedoka -oštećenog H R
i njegovog zakonskog zastupnika oca H F ,pročitao iskaz S Busere,zakonske
zastupnce maloljetnog S S , izvršio uvid u izvještaj ljekara specijaliste
hiruškog odjeljenja Opšte bolnic u Beranama, od 23.09.2009. godine, izdat na
ime H R , izvršio uvid u otpusnu listu sa epikrizom hiruškog odjeljenja Opšte
bolnice u Beranama za Husić Ramiza, pročitao nalaz i mišljenje vještaka
medicinske struke dr M D , koji je dat na zapisniku ovog suda Kim. br. 2/10 od
29.04.2011. godine, pročitao izvještaj JU Centra za socijalni rad opštine
Rožaje broj 01-849 od  07.04.2011.godine, za maloljetnog S S , i dopunu
izvještaja Centra broj 01-5537 od 18.01.2013. godine,pročitao izvještaj o
trasološkom vještačenju Forenzičkog centra u Danilovgradu br. 21500-1725/09 sa
nalazom i mišljenjem vještaka Jakovljević Miljana dipl.ing.od
27.01.2010.godine, pročitao potvrdu Uprave policije Ispostave Rožaje 35 br.
03/Sl. od 19.09.2009. godine, o privremenom oduzimanju predmeta, izvršio uvid
u izvod iz matične knjige rodjenih koji je od strane MUP-a CG Podgorica izdat
na ime S S dana 09.02.2010.godie, pročitao izvod iz kaznene evidencije, koji
je od strane Uprave policije - Ispostave Rožaje izdat za S S ,pročitao nalaz i
mišljenje vještaka ljekara obducenta prof.dr.sc.med.D Č -specijaliste za
sudsku medicinu od 06.12.2011.godine, izvršio uvid u kopiju protokola Opšte
bolnice huruškog odjeljenja u Beranama o prijemu pacijenta H R od
23.12.2011.godine,izvršio uvid u  prepis izvještaj ljekara specijaliste dr.M K
pedijatra od 23.12.2011.godine,za S S i dvije fotokopije protokola iz Opšte
bolnice u Beranama za dan 19.09.2009.godine, pročitao nalaz dr. M S dat na
zapisniku od 23.01.2013. godine, i pojašnjenje nalaza istog vještaka sa
zapisnika o glavnom pretresu od 24.01.2013.godine.
Nakon ocjene izvedenih dokaza pojedinačno i u sveukopnosti dovodeći ih u vezu
jedne sa drugima i u konteksu sa navodima odbrane sud je utvrdio sledeće
činjenično stanje:
Iz potvrde Uprave policije - Ispostave Rožaje od 19.09.2009. godine o
privremeno oduzetim predmetima proizilazi da je ovlašćeni policijski službenik
od maloljetnog K S oduzeo jednu britvu dužine sječiva oko 8 cm.
Iz izvješaja o trasološkom vještačenju Forenzičkog centra u Danilovgradu sa
nalazom i mišljenjem vještaka J M dipl.ing. utvrđeno je da su mehanička
oštećenja na odjevnim predmetima- majci kratkih rukava, koja je izuzeta od H R
nastala usled prolaska tvrdog i oštrog predmeta sa sječivom nalik na
nož.Takođe je utvrđeno da su i na teksas farmerkama, koje su izuzete od S S ,
koje su takođe bile predmet vještačenja, nastala oštećenja usled prolaska
tvrdog i oštrog predmeta sa sječivom nalik na nož.Opisana oštećenja,po
mišljenju vještaka, mogla su nastati i od noža koji je dostavljen na
vještačenje,čija je ukupna dužina 22,5 cm, dužina sječiva je 9,5 cm, dok je
širina 2,0 cm.

Iz izvještaja JU Centra za socijalni rad opštine Rožaje od 07.04.2011. godine i dopune izvještaja od 18.01.2013. godine utvrđuje se da je maloljetni S S rodjen 29.03.1993. godine u Rožajama gdje živi sa svojim roditeljima, starijim bratom i sestrom, S je najmladji od djece. Porodica živi u sopstvenoj kući i koristi oko 6o m2 stambene površine. S otac H je trajno invalidno lice (oštećenje vida 80%) a majka je domaćica. Porodica ne posjeduje pokretnu i nepokretnu imovinu od koje bi ubirala prihode, zbog čega je ista na programu materijalnog obezbjeđenja porodice kod Centra. S je završio jednu godinu medrese u Podgorici. Ne konzumira alkoholna pića, ne puši i nema drugih poroka. Rekreativno se bavi fudbalom a trenirao je i kik - boks, solidne je fizičke gradje prosječnih intelektualnih sposobnosti, motivisan za razgovor, stabilne pažnje i komunikativan. Kroz evidenciju ustanove prolazi kao počinilac prekršaja protiv bezbjednosti sabraćaja a nije poznat kao izvršilac krivičnih djela i drugih prekršaja niti je poznat po bilo kom obliku asocijalnog ponašanja.
Stručni tim Centra predložio je da se maloljetniku izrekne vaspitna mjera pojačan nadzor od strane organa starateljstva. 

Oštećeni H R u svom iskazu u bitnom je naveo da su kritičnog dana oko 20,30 h,
njegov rodjak H , drugovi K B i F Ć i on došli u kafe bar''Stil'', koji se
nalazi u centru Rožaja, sa namjerom da popiju piće. Po ulasku u ovaj kafić
njih četvorica su sjeli za jedan sto odakle su vidjeli da u drugom dijelu ovog
kafića za stolom sjede S S i K S , koji su gledali u pravcu njihovg stola i
nešto su dobacivali, pa kako je njemu I prije nego što su oni došli u ovaj
kafić pričao da se tog dana u gradu svadjao sa nekim S to je on kada su iz
kafe bara izašli S S i K S izašao za njima i kada im se približio, a to je
bilo ispred kafića, pitao je Suada ''jesi li mi ti dirao brata'' , S je rekao
"kojeg brata",on mu je odgovorio Husić Ilhana,našta mu je S rekao da se on ni
sakim tog dana nije svadjao i da on nikog nije dirao uz objašnjenje da će njih
dvojica biti na trgu pa da dodje sa I da vide je li ga on dirao. Poslije toga
on se vratio u kafe bar ''Stil'' gdje su se oni zadržali još oko 15 do 20
minuta kada su izašli iz kafića i uputili se u pravcu gradskog trga. Kada su
došli do kafe bara ''Tajson'' tu su se sreli sa Kurpejović Saudinom i
Skenderović Suadom,sjeća se da je tada S pitao " ko je Ilhan", pa mu je on
pokazao Ilhana . S je pitao Ilhana ''jesam li te ja dirao'' našta mu je Ilhan
odgovorio da ga nije dirao,nakon čega su mu se svi on izvinili uz njegovo
objašnjenje da je to bio nesporazum i da je on pogriješio. Medjutim, S S je
počeo da maše rukama i da im psuje majku i nekog od njegovih drugova, ali ne
može da se sjeti koga, udario je pesnicom u predjlu glave ,tako je  izmedju F
Ć , K B i H I s jedne i S S i K S s druge strane došlo do medjusobnog guranja
i udaranja pesnicama u predjelu glave i tijela.Te večeri F Ć ,K B ,H I i on
nijesu imali bilo kakav predmet u rukama za vrijeme kritičnog dogadjaja ni
poslije toga. Kada je on htio da se umiješa u tu tuču kod njega je prišao
jedan vehabija koji ga je odgurnuo rukama u stranu usled čega je on  pao. Čuo
je H I kako mu govori ''bježi R ima nož'', on je ustao i krenuo da bježi prema
internet klubu "Sofiko", u tom momentu ispred njega na udaljenosti od oko 5m
trčali su F Č , K B i H I .Kad je krenuo da bježi,tačnije kada je napravio
korak–dva od mjesta na kojem je prije toga stajao za njim je potrčao i
sustigao ga S S , koji ga je udario nečim u predjelu ledja.On je tada pomislio
da ga je Suad pogodio kamenom, ali kasnije kad je došao do ''Sofika'', Ilhan i
ostali njegovi drugovi su mu rekli,kada mu je neko od njih zasukao majicu,da
je on povrijedjen nožem.Majica koja se nalazila na njemu bila je krvava u
predjelu ledja. Ljekarska pomoć mu je pružena u Doma zdravlja u Rožajama a
odatle je hitno prebačen u Bolnicu u Beranama na dalje liječenje.
Iz medicinske dokumentacije,koja je izdata na ime H R , kopije protokola Opšte
bolnice-hiruškog odjeljenja u Beranama o prijemu pacijenta, te nalaza i
mišljenja vještaka medicinske struke dr.M D i vještaka obducena
prof.dr.sc.med.D Č -specijaliste za sudsku medicinu,koji dokazi su u
saglasnosti jedni sa drugim,utvrđeno je da je H R dana 18.09.2009.godine, u
22,48 h primljen na hiruško odjeljenje Opšte bolnice u Beranama, zbog povreda
zadobijenih u tuči. Na prijemu klinički su konstatovane sledeće povrede:
ubodna rana na lijevoj strani grudnog koša, u lopatičnoj - skapularnoj liniji
u visini sedmog rebra sa prodorom u lijevu grudnu duplju. Radiološki je
utvrdjen izliv u pleuralnom prostoru lijevo te je uradjena hiruška
intervencija, kada je iz prostora plućne maramice evakuisano oko 800 ml. krvi.
Postoperativni tok je protekao uredno pa je pacijent otpušten kući uz zakaznu
kontrolu za 7 dana. Navedena povreda, koju je zadobio H R kvalifikuje se kao
osobito teška tjelesna povreda, koja je u vrijeme nanošenja bila opasna po
život a ista je nanešena jednokratnim djelovanjem šiljka oštrog zamahnutog
mehaničkog orudja, najverovatnije nožem. Smjer kanala ubodine je od nazad
prema naprijed. Po mišljenju vještaka dr.D Č u vrijeme zadobijanja povrede
lice koje je povredu zadalo moglo se nalaziti iza tijela H R , s tim što ne
isključuje ni mogućnost da su oba lica bila u položaju ''licem u lice'', na
bliskom rastojanju, ukoliko je okrivljeni dešnjak.
Iz protokola Opšte bolnice -hiruškog odjeljenja u Beranama od
23.12.2011.godine nesumnjivo je utvrdjeno da se kritični slučaj dogodio, dana
18.09.2009.godine, bez obzira što su maloljetni i oštećeni u svojim izjavama
navodili datim 19.09.2009.godine, ovo iz razloga jer je utvrdjeno da je H R
dana 18.09.2009.godine u 22,48 h primljen na hiruško odjeljenje zbog povreda
zadobijenih u tuči.
Iz nalaza i mišljenja vještaka dr. S M koji je dao na osnovu medicinske
dokumentacije u spisima predmeta za S S utvrdjeno je da je maloljetni
pregledan 19.09.2009.godine, 27 minuta nakon ponoći,u dežurnoj službi Opšte
bolnice u Beranama.Iz nalaza vještaka utvrđeno je da je S S zadobio povredu u
vidu posjekotine u predjelu unutrašnje strane desne butine dužine 3 cm.
Povreda spada u laku tjelesnu povredu i po mišljenju vještaka najvjerovatnije
je nastala tangecijalnim (horizontalnim) povlačenjem oštrog dijela noža po
tijelu.Iz nalaza vještaka dalje proizilazi da povreda nije onemogućavala
povrijedjenog da hoda, trči i obavlja druge aktivnosti.
Iz izvoda matične knjige rodjenih koji je izdati od strane MUP Podgorica dana
09.02.2010.godine, utvrđeno je da je maloljetni S S , rodjen 29.03.1993.
godine u Rožajama, tako da je isti na dan 18.09.2009.godine,kada se desio
predmetni događaj, imao 16.godina 5 mjeseci i 19 dana, dok je iz izvoda iz
kaznene evidencije, koji je izdati od Uprave policije - Ispostave Rožaje
utvrđeno da S S nije osudjivan.
Iz iskaza oštećenog i odbrane maloljetnog nesumnjivo je utvrdjeno da oni
nijesu od ranije bili u lošim odnosima, da su dana 18.09.2009.godine, kratko
vrijeme prije kritičnog dešavanja, razgovarali kojom prilikom je oštećeni
pitao maloljetnog da li mu je dirao brata, objašnjavajući da mu je bat H I ,
nakon čega mu je maloljetni objasnio da to nije tačno i da će on biti na
gradskom trgu pa da on može doći sa bratom da brat kaže da li ga je on dirao.
Taj razgovor se odvijao ispred kafe bara ''Stil'' u Rožajama, u momentu kada
je oštećeni izašao iz kafića i prišao maloljetnom koji je upravo odlazio iz
kafića. Iste večeri, dvadesetak minuta kasnije, negdje oko 21,30 h, u
Rožajama, na gradskom trgu, ispred kafe bara ''Tajson''sreli su se oštećeni
koji je bio u društvu sa sa bratom H Il i durgovima F Ć i K B , i maloljetni
okrivljeni koji je bio sa K S . Maloljetni je pitao da mu pokažu I , pa kad su
mu pokazali I pitao je istog da kaže da li ga je on dirao, našta mu je Ilhan
odgovorio da nije. Nakon toga došlo je do svadje koja je prešla u tuču. Sporno
je ko je inicirao tuču.
Po verziji kazivanja maloljetnog okrivljenog tuču je počela tako što je H I
počeo da maše rukama ispred njega govoreći mu "što se ti praviš mangup", pa je
izmedju njih dvojice došlo do kraće prepirke,umiješao se K B koji ga je
povukao rukom za rame, odnosno uspio da ga povuče dva – tri metra u stranu ,
pa je zbog toga B odgurnuo rukama od sebe nakon čega je prišao do svog brata S
plašeći se da ga ovi drugi momci ne napadnu, međutim F Ć se zaletio i udario
ga jedan put stisnutom pesnicom u predjelu glave,a nakon toga su na njega
nasrnuli R , I i Ć .
Po verziji kazivanja oštećenog kada su zaključili da S S nije dirao I , oni su
se njemu izvinili, uz objašnjenje da je došlo do nesporazuma.Medjutim, S S je
i pored toga počeo da maše rukama i da ih vrijeđa, i nekog je od njegovih
drugova udario pesnicom u predjlu glave, tako da je izmedju F Ć , K Bajazita i
H I s jedne i S S i K S s druge strane došlo do tuče.
Svojim kazivanjem oštećeni nastoji prikazati da on nije učestvovao u tuči.
Po mišljenju suda odbrana maloljetnog u pogledu ovog dijela zbivanja je
neuvjerljiva jer nije logično da nakon što su utvrdili da on tog dana nije
dirao odnosno napadao H I , da njega napdnu oštećeni i njegovo društvo sa
kojim od ranije nije bio u lošim odnosima.Čini se lolgičnije da je on
izrevoltiran što su ga lažno optužili odreagovao na način kako je to u svom
iskazu predstavio oštećeni, tako da je sud prihvatio iskaz oštećenog,kao jasan
i uvjerljiv, osim u dijelu kada oštećeni tvrdi da on nije učestvovao u tuči,
smatrajući da je na taj način oštećeni nastojao da minimizira svoju ulogu u
predmetnom dešavanju.
U pogledu daljeg toga zbivanja na mjestu kritičnog dešavanja nespono je
utvrdjeno, da je nakon svađe došlo do tuče izmedju maloljetnih S S i K S s
jedne i F Ć , K B , H I i H R sa druge strane, kojom prilikom su međusobno
razmenjivali udarce, posrtali i padali i neko od učesnika tuče je povrijedio
maloljetnog S nanijevši mu povredu u vidu posjekotine u predjelu unutrašnje
strane desne butine, nakon čega je maloljetni potegao nož, koji mu se nalazio
u džepu od farmerica,u kojem momentu je oštećeni Ramiz sa svojim društvom
krenuo da bježi. Međutim, maloljetni S S je onemogućo oštećenog H R da
pobjegne, na način što ga je sustigao, uhvatio lijevom rukom za lijevo rame i
nije mu dozvolio da se udalji, već je s umišljajem pokušao da liši života
istog, na način što mu je nožem zadao udarac u predjelu ledja,na način što je
držeći nož u desnoj ruci, pod pravim uglom u odnosu na ruku, zamahnuo odozgo
ka dolje i oštricom noža dužine sječiva 9,5 cm,i širine oko 2cm, udario
oštećenog jedan put u predjelu ledja sa lijeve strane, nanoseći mu pri tom
tešku tjelesnu povredu opasnu po život u vidu ubodne rane na lijevoj strani
grudnog koša u skapularnoj liniji u visini sedmog rebra sa prodorom u lijevu
grudnu duplju.
Ovakvo činjenično stanje utvrdjeno je iz iskaza oštećenog i materijalnih
dokaza, koji nijesu učinjeni spornim tokom postupka,a djelimično i iz iskaza
maloljetnog,čiji iskaz je sud prihvatio,osim u dijelu kada nastoji svoje
postupanje u kritičnom događaju predstaviti kao postupanje u nužnoj odbrani .
Prema izvodu iz kaznene evidencije i socijalnoj anamnezi maloljetni S  S ,
prije kritičnog dogadjaja nije evidentiran kao počinilac krivičnih djela ili
drugih nedozvoljenih radnji. Ovim a i dovodjenjem u vezu sa drugin dokazima,
te odbranom nije dovedena u sumnju, već je naprotiv ptovrdjena opšta
pretpostavka uračunljivosti maloljetnika kao učinioca.
Po mišljenju ovog suda, u konkretnom slujčaju maloljetni S S je s umišljajem u
direktnim obliku započeo radnju lišenja života oštećenog, s obzirom da je bio
svjestan da radnjom koju je preduzeo - zamahivanjem i udranjem nožem čija
dužina sječiva je 9,5 cm a širina 2,0 cm, u tijelo oštećenog može istog lišiti
života, a ta radnja ostala je na nivou pokušaja izostankom nastupanja smrti
oštećeog zbog okolnosti van domena njegovog djelovanja.
Pravno kvalifikujući radnju maloljetnog u krivično-pravnom dogadjaju, sud je
ocijenio da je osnovana pravna ocjena krivičnog djela iz predloga za
kažnjavanje, odnosno da su u radnjama maloljetnog S S sadržani svi elementi
bića krivičnog djela ubistvo u pokušaju iz čl.143. st. 1. u vezi čl. 20
Krivičnog zakonika.
Sud nije prihvatio odbranu maloljetnog S S u dijelu navoda da on nije imao
namjeru da povrijedi oštećenog H R već da je htio samo da se odbrani od njega
i njegovog društva koje ga je napalo, odnosno nije prihvatio da je u
konkretnom slučaju maloljetni postupao u nužnoj odbrani. Naime, nužna odbrana
je ona odbrana koja je neophodna da učinilac od svog dobra ili dobra drugog
odbije istovremen ili neophodno prestojeći napd. U konkretnom slučaju nije
postojala istovremenost, napad je bio prekinut i nije bilo izvjesno da će se
nastaviti. Ovo s obzirom da iz iskaza oštećenog i iskaza maloljetnog, koji su
saglasni u ovom dijelu, proizilazi da je oštećeni sa svojim društvom krenuo da
bježi kada su vidjeli nož u rukama maloljetnog,međutim maloljetni je onemogućo
oštećenog da pobjegne, na način što ga je sustigao, prišao mu s leđa i udario
oštricom noža u predjelu leđa, pri tom nesporno je da oštećeni nije imao
nikakav predmet u rukama, a da su druga lica koja su kritičnom prilikom bila u
društvu sa oštećenim već pobjegla sa mjesta predmetnog dešavanja, tako da nema
činjenica iz kojih bi se moglo zaključiti da će oštećeni nastaviti sa radnjom
napada.
Imajući u vidu naznačene činjenice, po mišljenju ovog suda irelevantno je da
li je maloljetnik napravio jedan korak ili više koraka do oštećenog, pri
činjenici da je upravo on spriječio oštćenog da se udalji, na način što mu je
prišao s leđa, uhvatio ga lijevom rukom za lijevo rame i nije mu dozvolio da
se udlji, već mu je nožem zadao udarac u predjelu ledja-lijeve lopatice, a sve
se to dešavalo u momentu kada je napad već bio prestao.
Odlučujući u skladu sa propisima krivičnog prava primijenjeni su zakoni
označeni u izreci. Naime, krivično djelo kao predmetno je, protivpravno i
skrivljeno djelo odredjeno u čl. 143 st.1 u vezi čl. 20 Krivičnog zakonika.
Maloljetni S S je odgovoran za isto jer je započeo radnju sa umišljajem u
direktnom obliku i u stanju potpune uračunljivosti a bio je svjestan svog
djela i hito njegovo izvršenje. U vrijeme izvršenja djela bio je stariji
maloljetnik, a za vrijeme trajanja krivičnog postupka psotao je punoljetan,
tako da sada ima 20. godina i 2 mjeseca.
Prilikom odlučivanja o krivičnoj sankciji sud je imao u vidu da je poslije
izvršenja krivičnog djela izmijenjen zakon, te odredbe čl. 133 Krivičnog
zakonika, koje se odnose na isto. Međutim, kako je čl.133 st. 5 Kz. propisano
da “mjere bezbjednosti i vaspitne mjere propisane novim zakonom mogu se
primijeniti na učinioca, ako nijesu za njega nepovoljnije od onih koje su se
mogle primijeniti prema zakonu koji je važio u vrijeme izvršenja krivičnog
djela'', sud je maloljetnom, a sada punoljetnom S S izrekao mjeru pojačanog
nadzora od strane organa starateljstva, a koja mjera je predvidjena zakonom
koji je važio u vrijeme izvršenja krivičnog djela.
Naime, članom 110 st. 3 Krivičnog zakonika propisano je da punoljetnom licu za
krivično djelo koje je učinilo kao stariji maloljetnik sud može izreći
vaspitnu mjeru pojačanog nadzora od strane organa starateljstva ili
odgovarajuću zavodsku vaspitnu mjeru, a pod uslovima iz čl.100 istog zakona i
kaznu maljetničkog zatvora.
Zakon o postupanju prema maloljetnicima u krivičnom postupku čl.40 st.3
propisuje da punoljetnom licu koje u vrijeme sudjenja nije navršilo 23 godine
života, za krivično djelo koje je učinilo kao stariji maloljetnik sud može
izreći vaspitnu mjeru posebne obaveze, institucionalnu mjeru i kaznu
maloljetničkog zatvora, pod odredjenim uslovima.
Ocjenjujući koja je od krivičnih sankcija u momentu njenog izricanja najbolja
i najcjelishodnija za ostvarenje osnovne svrhe njihve primjene ovaj sud je
vodio računa o prirodi sankcije, slobodama i pravima učinioca koja bi bila
ograničena ili kojih bi učinilac bio lišen i dr. pa je ubjedjenja da je u
konkretnom slučaju najcjelishodnija vaspitna mjera pojačan nadzor od strane
organa starateljstva i da će se primjenom iste najbolje pomoći učiniocu.
Prilikom  izbora sancije sud je uzeo u obzir sve okolnosti konkretnog slučaja,
kao i svrhu izricanja krivičnih sankcija,činjenicu da je i maloljetnk u tuči
zadobio povredu, posebno cijeneći protek vremena od skoro četiri godine od
izvršenja krivičnog djela i ponašanje maloljetnog u tom periodu,kao i njegovo
ponašanje pred sudom, pri tom cijeneći kao olakšavajuće okolnosti da je djelo
ostalo u pokušaju, da isti do sada nije osudjivan niti su mu izricane vaspitne
mjere, da je izrazio kajanje zbog dogodjaja koji se desio, koje je po ocjeni
suda iskreno, te cijeneći mišljenje tima stručnjaka Centra za socijalni rad
opštine Rožaje, sud je ubjeđenja da ne popostoji veća zapuštenost maloljetnog
i da nije potreban intezivniji vaspitni tretman u pravcu njegovog
prevaspitavanja, pa je istom izrekao vaspitnu mjeru pojačanog nadzora od
strane organa starateljstva, cijeneći da će sa sa istom postići svrha
izricanja vaspitnih mjera u okviru opšte svrhe izricanja krivičnih sankcija.
Odluka o troškovima postupka donijeta je na osnovu čl. 500 st. 1. ZKP-a, a o
visini istih sud će odlučiti posebnim rješenjem. Na osnovu istog člana
oštećeni Hu R je radi ostvarivanja imovinsko-pravnog zahtjeva upućen na
parnični postupak.
Sa iznijetih razloga odlučeno je kao u izreci ovog rješenja na osnovu čl. 499
st. 3. ZKP-a
VIŠI SUD U BIJELOM POLJU
Dana 14.06.2013.godine.
Zapisničar,  Predsjednik vijeća-sudija za maloljetnike
Miljojka Miladinović Vanja Rakonjac
DN-a
Po primjerak rješenja dostaviti i to:
1.Višem državnom tužilaštvu Bijelo Polje
2.maloljetnom Skenderović Suadu iz Rožaja ul. Rifata Burdževića bb
3.adv. Medjedović Seferu iz Berana i po pravnosnažnosti rješenja
4. oštećenom Husić Ramizu ul. Omladinska Rožaje
5. Centru za socijalni rad Rožaje i
6. Ministarstvu pravde Crne Gore.
Predsjednik vijeća- sudija za maloljetnike
Vanja Rakonjac