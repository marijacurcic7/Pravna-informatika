K.br..117/13
U IME CRNE GORE
Osnovni sud u Pljevljima, kao prvostepeni krivični sud po sudiji Branku
Pejoviću uz sudjelovanje zapisničara Djondović Milenke u krivičnom predmetu
protiv okrivljenog K. Ž. iz N., zbog krivičnog djela ugrožavanje javnog
saobraćaja iz čl.339.st.3. u vezi st. 1. Krivičnog zakonika CG, po optužnom
predlogu ODT Pljevlja Kt.br.265/13 od 13.08.2013. godine, nakon održanog
glavnog i javnog pretresa u prisustvu zamjenika ODT Pljevlja Djurvić Veljka i
okrivljenog K. Ž., a u odsutnosti oštećenih, dana 01.10.2013. godine, donio je
i javno objavio
P R E S U D U
Okrivljeni K. Ž., JMBG ...., od oca B. i majke R. rodjena J., rodjen ....
godine u N. gdje i živi, ulica P. p. B. bb, državljanin CG govori crnogoskim
jezikom, završio školu za mašinskog tehničara IV stepen, ne zaposlen,
razveden, otac jednog maloljetnog djeteta, srednjeg imovnog stanja, ranije
osudjivan.
K r i v j e
Što je:
dana 21.07.2013. godine oko 14,00 časova u saobraćaju upravljajući PMV marke
"Audi A6" reg.br. KO .... na regionalnom putu od Dj. T. prema P. ne
pridržavajući se saobraćajnih propisa ugrozio saobraćaj i doveo u opasnost
život ili tijelo ljudi na način što suprotno odredbama čl.29. ZOBS-a na
putevima, vozilom se nije kretao uz desnu ivicu kolovoza, već je ulaskom u
blagu desnu krivinu vozilom prešao sa desne na lijevu kolovoznu traku, iako je
bio svjestan da usled takve vožnje može nastupiti posledica, ali je olako
držao da do toga neće doći ili da će to moći spriječiti, te je prednjim
lijevim dijelom vozila udario u lijevu stranu PMV marke "Golf IV" reg.br.
CJ... kojim je propisano iz suprotnog smjera upravljao C. R. M., pri čemu je
oštećeni C. R. M. zadobio lake tjelesne povrede kontuziju glave, vrata i
grudnog koša, razderotinu u predjelu desnog ramena, površnu oguljotinu kože na
lijevoj strani grudnog koša sa zadnje strane i površne oguljotine kože lijeve
šake, dok je saputnik u vozilu K. B. zadobila laku tjelesnu povredu kontuziju
grudnog koša, dok je na PMV marke "Golf IV" pričinjena materijalna šteta,
čime je izvršio krivično djelo ugrožavanje javnog saobraćaja iz čl.339.st.3. u
vezi st. 1. Krivičnog zakonika CG,
pa mu sud na osnovu već citiranog zakonskog propisa, a primjenom članova 4, 5,
13, 16, 32, 33, 39. i 42. Krivičnog zakonika CG, te članova 226. i 229. ZKP CG
O S U D J U J E
Na novčanu kaznu u iznosu od 600,00 eura (šestotina eura) koju će okrivljeni
platiti ovom sudu u roku od 6 mjeseci u šest jednakih mjesečnih rata.
Ako okrivljeni u odredjenom roku ne plati novčanu kaznu sud će istu zamijeniti
kaznom zatvora tako što će za svakih započetih 25,00 eura novčane kazne
odrediti po 1 dan kazne zatvora.
Okrivljeni se obavezuje da na ime troškova vodjenja krivičnog postupka plati
Budžetu RCG iznos od 334,00 eura, a na ime paušala iznos od 27,50 eura.
Troškove krivičnog postupka i paušal okrivljeni je dužan platiti ovom sudu u
roku od 15 dana po pravnosnažnosti presude pod prijetnjom prinudnog izvršenja.
O b r a z l o ž e n j e
Osnovno državno tužilaštvo u Pljevljima optužnim predlogom Kt.br.256/13 od
13.08.2013. godine optužilo je okrivljenog K. Ž. iz N. zbog krivičnog djela
ugrožavanje javnog saobraćaja iz čl.339.st.3. u vezi st.1. Krivičnog zakonika
navodeći da je okrivljeni krivično djelo izvršio na način mjesto i vrijeme
kako je to bliže opisano u izreci ove presude.
U završnoj riječi zamjenik ODT-a je ostao pri podnesenom optužnom predlogu i
predložiod a sud okrivljenog oglasi krivim i osudi po zakonu.
Današnji glavni pretres je održan u odsutnosti oštećenih.
Okrivljeni K. Ž. u svoju odbranu na zapisniku ODT Pljevlja od dana 21.07.2013.
godine je istakao da se dana 21.07.2013. godine prije podne nalazio na Ž. gdje
je na odmoru, pa je riješio da podje za P., pa je svojim PMV marke "Audi A6"
reg.br. KO .... nešto posle 13,00 časova. Dolaskom na most na T. osjetio je po
znojenju da mu je najvjerovatnije opao šećer u krvi jer je dijabetičar. Nije
zaustavljao vozilo jer je pomislio da mu je teško zbog vrućine jer je dan bio
vrlo sparan, pa je nastavio vožnju i sa mosta na Tari nastavio vožnju put P.
Sjeća se da je upravljao normalnom brzinom i u jednom trenutku u toku voženje
izgubio je svijest i dalje se ne sjeća kako je došlo do kontakta njegovog
vozila sa vozilom koje mu je dolazilo u susret. U jednom trenutku osjetio je
da dolazi sebi i tada su ga neki ljudi izveli iz vozila dali mu vodu da se
umije. Vidio je PMV "Golf IV" stranih registracija da je pored puta sa njegove
lijeve strane i da je to vozilo oštećenog, a on se nalazio pored svog vozila
na nekih 40-50 m iznad tog vozila na putu. Sa ovim nepoznatim ljudima koji su
mu pritekli u pomoć pošao je do tog stranog vozila koje je bilo oštećeno i
pored kola stajali su jedan čovjek i jedna žena za koje je kasnije saznao da
su Rumuni.
-3-
U medjuvremenu neko je pozvao policiju i hitnu pomoć, pa je ubrzio stiglo
vozilo hitne pomoći i sa tim vozilom povrijedjeni gradjani Rumunije su
poveženi, a njega je povezao jedan čovjek sa svojim vozilom do B. u P. gdje mu
je ukazana pomoć i imao je povredu desne butine. Posebno ističe da mu jemnogo
žao što se ovo dogodilo i sada je svjestan svoje krivice jer je trebao na
mostu na Tari zaustaviti vozilo kada mu je došlo teško, odmoriti se ili
pojesti nešto slatko. Ovim rumunskim državljaninma kojis u povrijedjeni u ovoj
saobraćjanoj nezgodi se izvinio, ponudio im pomoć pošto im je vozilo
havarisano i nije više za vožnju da im plati prevoz do Ulcinja gdje su trebali
ići na odmor, ali su oni to odbili jer su u medjuvremenu promijenili plan
koliko je shvatio da su se vratili za Beograd. Posebno ističe da alkohol ne
konzumira nikad jer je dijabetičar.
U završnoj riječi na glavnom pretresu je istakao da se osjeća krivim da
priznaje krivicu, da se kaje što ovako uradio, pa je na kraju svoju odgvornost
ostavio sudu na slobodnu procjenu.
U dokaznom postupku sud je pročitao iskaze svjedoka - oštećenih C. R. M. i i
oštećena K. B. sa zapisnika ODT Pljevlja od dana 21.07.2013. godine saslušao
vještaka saobraćajne struke dr. R. M., pročitao nalaz i mišljenje vještaka
hirurga dr. P. M. sa zapisnika ODT Pljevlja, pročitao zapisnik o uvidjaju
saobraćajne nezgode od 21.07.2013. godine, izvršio uvid u izvjetšaj ljekara
specijaliste ortopeda O. bolnice P. br. 3646 od 21.07.2013. godine o povredama
za oštećenog C. R. M., pročitao izvještaj ljekara speicijaliste ortopeda O.
bolnice P. br. 3645 od 21.07.2013. godine o povredama za oštećenu K. B.,
pročitao izvještaje KC CG br. 759 i 760 o stanju alkohola u krvi za
okrivljenog i za oštećenog C. R. M., izvršio uvid u fotoelaborat UP PJ
Pljevlja br. 340/13 od 21.07.2013. godine i pročitao izvještaj iz KE za
okrivljenog izdat od strane UP CB Nikšić br. 1315 od 29.07.2013. godine.
Nakon provedenog dokaznog postupka i nakon ocjene svih izvedenih dokaza, kako
pojedinačno tako i skupa u njihovoj medjusobnoj pvoezanosti jednog sa drugim,
a imajući u vidu i odbranu okrivljenog sud je utvrdio da je okrivljeni K. Ž.
iz N. izvršio krivičnod jelo koje mu je optužnim predlogom ODT-a stavljeno na
teret, a na način mjesto i vrijeme kako je to bliže opisano u izreci ove
presude. Ovakvu svoju odluku sud je zasnovao na činjenicama koje slijede iz
dokaza izvedenih na glavnom pretresu kao i na potpunom priznanju okrivljenog.
Naime, svjedok - oštećeni C. R. M. iz R. je na zapisniku ODT Pljevlja istakao
da je dana 20.07.2013. godine sa svojom djevojkom B. K. pošao iz Rumunije u
Crnu Goru pa su prethodne noći noćili u K. i izjutra rano krenuli za Crnu Goru
i kritičnog dana oko 13,00 časova ušli u Crnu Goru na graničnom prelazu R. i
nakon prolaska kroz P. krenuli prema Ž. Dalje dodaje da je urpavljao PMV marke
"Golf IV" rumunskih tablica, a sa njim je u vozilu bila i njegova djevojka B.
Sjeća se da su nakon prolaska mjesto zv. K. spuštali se prema mostu na Dj. T.
i u toku vožnje ulaskom u blagu lijevu krivinu kretao se svojom kolovoznom
trakom i primijetio da mu u susret velikom brzinom i njegovom kolovoznom
trakom dolazi jedno PMV. U sekundi je pokušao da bježi desno, ali zbog velike
brzine vozila koje mu je dolazilo u susret i koje se zanijelo isto vozilo je
udarilo u njegovo PMV i to u lijevu stranu skoro čitavom dužinom vozila. Došlo
je do pucanja stakala na vratima vozila do njega i staklo ga čitavog zasulo po
glavi i tijelu. Od ovog udara njegovo vozilo se zausavilo i osjetio je da je
to vozilo koje ih je udarilo nastavilo vožnju nekih 20-30 m i isto se
zaustavilo na sredini kolovoza. Nakon ove saobraćajne nezgode on i njegova
djevojka su izašli iz vozila pa su malo kasnije ugledali i vozača koji je
došao do njih. U medjuvremenu je naišao veći broj vozila i svi su izašli
nudili im pomoć pa mu je jedna žena ukazala prvu pomoć, a nakon kraćeg vremena
na licu mjesta je došla i policija i bolnička kola te su prevezeni u bolnicu
radi ukazivanja ljekarske pomoći. U ovoj saobraćajnoj nezgodi on je
-4-
zadobio veći broj tjelesnih povreda. Posebno ističe da je njegovo vozilo kao i
stvari koje su se nalazile u vozilu ošlepano do porodične kuće nekog Ostojića
koji se ponudio da pomogne, a nakon nezgode saznao je da se vozač tog vozila
preziva K. i bio je vrlo ljubazan prema njima nudio im pomoć i imao puno
razumijevanja prema njima pošto su oni stranci jer su bili pošli na godišnji
odmor u Crnu Goru. Istakao je da se okrivljeni kretao većom brzinom od 70
km/h. Na kraju je istakao da želi samo da naplati štetu na svom vozilu, a ne
pridružuje se krivičnom gonjenju protiv okrivljenog.
Svjedok - oštećena K. B. je na zapisniku ODT Pljevlja dana 21.07.2013. godine
istakla da je dana 20.07.2013. godine sa svojim mladićem M. C. R. pošla iz
Rumunije u Crnu Goru na odmor. Dana 21.07.2013. godine oko 13,00 časova su na
graničnom prelazu Ranče ušli u Crnu Goru i nakon prolaska kroz Pljevlja
krenuli su prema Ž. PMV marke "Golf" kojim je upravljao M. Na mjestu K. malo
su odmorili, razgledali okolinu, a zatim krenuli prema Dj. Tari. U toku vožnje
ulaskom u blagu lijevu krivinu primijetila je da im u susret i to njihovom
kolovoznom trakom dolazi PMV. M. je pokušao da bježi vozilom u desno, ali zbog
velike brine vozila koje im je dolazilo u susret i koje se zanijelo isto je
udarilo u njihovo vozilo. Od siline udara vozilo se zaustavilo, a vozilo koje
je njih udarilo nastavilo je kretanje nekih 20-30 m i zaustavilo se. Izašli su
iz vozila i imali su više povreda po tijelu, a M. više povreda pogotovu od
stakla. Kasnije su vidjeli i vozača vozila koje je udarilo u njihovo vozilo,
pa je taj vozač došao do njih. U medjuvremenu je naišao veći broj vozila i svi
vozači su izašli i nudili im pomoć. Nakon kraćeg vremena na lice mjesta je
došla i policija i bolnička kola pa su prevezeni u bolnicu radi ukazivanja
ljekarske pomoći. U ovoj saobraćajnoj nezgodi ona zadobila lake tjelesne
povrede. Posebno je istakla da se krivičnom gonjenju protiv okrivljenog ne
pridružuje.
Sud je u cjelosti prihvatio iskaze oboje saslušanih oštećenih smatrajući da su
oštećeni veoma objektivno svjedočili.
Iz zapisnika o uvidjaju sačinjen od strane UP CB Pljevlja se zaključuje da su
OPS CB Pljevlja izvršili uvidjaj na licu mjesta nakon saobraćajne nezgode te
da su konstatovali sve šta su zatekli na licu mjesta kao i tragove fiksirane
na licu mjesta.
Vještak hirurg dr. P. M. je u svom nalazu i mišljenju istakao da su oboje
oštećenih pretrpljeli lake tjelesne povrede, a povrede su nastale udarom
tijela i povrijedjenih djelova od tvrde djelove vozila.
Vještak saobraćajne struke dr. R. M. je u svom nalazu i mišljenju zaključio da
je do saobraćajne nezgode došlo usled prelaska vozila "Audi" kojim je
upravljao okrivljeni na lijevu saobraćajnu traku, traku kojom se kretalo
vozilo "Golf". Prelaskom na lijevu saobraćajnu traku vozač vozila "Audi" -
okrivljeni je stvorio blisku i neočekivanu prepreku na putanji vozila "Golf",
odnosno direktno je stvorio opasnu saobraćajnu situaciju. Razlog skretanja
vozača sa
vozilom "Audi" na lijevu saobraćajnu traku na osnovu sveobuhvatne analize
treba tražiti u subjektivnoj sveri vozača "Audi", jer su postojali tehnički
uslovi da vozač vozila "Audi" isto zadrži na svojoj polovini kolovoza. Ističe
i to da na strani vozača "Golf" nije našao propuste vezane za nastanak ove
saobraćajne nezgode.
Sud je u cjelosti prihvatio nalaze i mišljenja oba vještaka smatrajući da su
vještaci objektivno vještačili u skladu sa strukom i naukom, da su svoje
nalaze dali stručno, a inače radi se o stalnim sudskim vještacima. Dakle, iz
nalaza i mišljenja vještaka saobraćajne struke utvrdjuje se da je okrivljeni
nepridržavajući se saobraćajnih propisa ugrozio saobraćaj i doveo u opasnost
život ili tijelo ljudi jer se vozilom marke "Audi A6" kretao suprotno
odredbama člana 29. ZOBS-a na putevima, što znači da se nije kretao uz desnu
ivicu kolovoza već je ulaskomu
-5-
blagu desnu krivinu vozilom prešao sa svoje na suprotnu kolovoznu traku iako
je bio svjestan da usled takve vožnje može nastupiti posledica, ali je olako
držao da do toga neće doći ili da će to moći spriječiti.
Iz izvještaja ljekara ortopeda za oboje oštećenih sud je zaključio da su oboje
oštećenih pretrpljeli lake tjelesne povrede.
Iz dva izvještaja KC CG br. 759 i 760 sud je zaključio da ni okrivljeni ni
vozač oštećeni C. M. prilikom vožnje nisu bili pod uticajem alkohola.
Uvidom u fotoelaborat se zaključuje da su OPS CB Pljevlja prilikom uvidjaja na
licu mjesta sačinili fotoelaborat gdje se iz istog vidi bliži izgled lica
mjesta, pozicija vozila kao i fiksiranih tragova na licu mjesta.
Iz izvještaja iz KE za okrivljenog se zaključuje da je okrivljeni do sada
osudjivan više puta i to dva puta na uslovnu osudu i tri puta na kaznu
zatvora.
Kod ovakvog činjeničnog stanja na osnovu svih izvedenih dokaza sud je utvrdio
da je okrivljeni izvršio krivično djelo koje mu se stavlja na teret jer je na
osnovu potpunog priznanja okrivljenog, iskaza svjedoka - oštećenih i na osnovu
nalaza i mišljenja vještaka saobraćajne struke utvrdio da je okrivljeni
nepridržavajući se saobraćajnih propisa ugrozio saobraćaj i doveo u opasnost
život ili tijelo ljudi jer je svojim vozilom upravljao suprotno odredbama
člana 29. ZOBS-a na putevima, jer nije držao vozilo uz desnu ivicu kolovoza
već je naprotiv istim prešao na suprotnu kolovoznu traku i ostvario kontakt sa
vozilom oštećenih kojom prilikom su oboje oštećenih zadobili lake tjelesne
povrede. Dakle, ne dvosmisleno je utvrdjeno da je okrivljeni izvršio krivično
djelo koje mu se stavlja na teret.
Prilikom odredjivanja vrste kazne i prilikom odmjeravanja njene visine sud je
u okviru opšte svrhe krivičnih sankcija cijenio i svrhu novčane kazne, pa je
sud mišljenja da radi krivično-pravne zaštite protiv okrivljenog nije bilo
neophodno izricati težu vrstu krivične sankcije osim novčane kazne smatrajući
da će novčana kazna u dovoljnoj mjeri uticati na okrivljenog da u buduće ne
vrši ista ili slična krivična djela, kao i da će se istom kaznom u potpunosti
ostvariti svrha kažnjavanja prema okrivljenom predvidjena u članu 32.
Krivičnog zakonika CG. Pri tome sud je kao olakšavajuće okolnosti okrivljenom
uzeo u obzir njegovo potpuno priznanje, dobro držanje na sudu, da se oštećeni
nisu pridružili krivičnom gonjenju protiv njega kao i da je izrazio na
pretresu krajnje kajanje za učinjeno krivično djelo pa je na kraju sud
mišljenja da je izrečena krivična sankcija okrivljenom adekvatna i primjerena
stepenu društvene opasnosti, težini učinjenog djela kao i nastalim
posledicama.
U smislu člana 226. i 229. ZKP CG sud je obavezao okrivljenog da na ime
troškova vodjenja krivičnog postupka plati Budžetu RCG iznos od 334,00 eura, a
isti iznos predstavlja naknada i nagrada dvojici vještaka za izvršeno
vještačenje kao i troškovi za dvije analize
alkohola u krvi od strane KC CG, a iznos paušala od 27,50 eura sud je odredio
imajući u vidu dužinu trajanja i složenost krivičnog postupka kao i imovno
stanje okrivljenog.
Sa iznijetih razloga odlučeno je kao u izreci presude.
OSNOVNI SUD U PLJEVLJIMA
dana 01.10.2013. godine
Zapisničar,S u d i j a,
Djondović Milenka s.r.Branko Pejović s.r.
-6-
PRAVNA POUKA: protiv ove presude dozvoljena je žalba u roku od 8 dana po
prijemu
iste Višem sudu u Bijelom Polju, a preko ovog suda.
DOSTAVLJENO:
1x ODT Pljevlja
1x okrivljenom
4x u predmet