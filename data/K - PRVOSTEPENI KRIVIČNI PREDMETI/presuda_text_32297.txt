K.br.119/13
U IME CRNE GORE
Osnovni sud u Pljevljima kao prvostepeni krivični sud po sudiji Branku
Pejoviću uz sudjelovanje zapisničara Djondović Milenke u krivičnom predmetu
protiv okrivljenog G. V. iz P., zbog krivičnog djela nedozvoljeno držanje
oružja i ekspolozivnih materija iz čl.403.st.1. Krivičnog zakonika, po
optužnom predlogu ODT Pljevlja Kt.br.257/13 od 15.08.2013. godine, nakon
održanog glavnog i javnog pretresa u prisustvu zamjenika ODT Pljevlja Gačević
Božidarke, a u odsutnosti uredno pozvanog okrivljenog dana 30.09.2013. godine,
donio je i javno objavio
P R E S U D U
Okrivljeni G. V., od oca M. i majke I. rodjena G., rodjen .... godine u selu
K. opština P. gdje i živi, državljanin CG, ranije osudjivan presudom ovog suda
K.br.565/73 od 21.02.1975. godine zbog krivičnog djela iz čl.144. KZ SRCG
izrčena mu novčana kazna i presudom ovog suda K.br.236/91 od 21.02.1992.
godine zbog krivičnog djela iz čl.143. KZ CG izrečena mu uslovna osuda.
K r i v j e
Što je:
dana 18.06.2013. godine u svojoj porodičnoj kući u selu K. opština P.
neovlašćeno držao municiju i 38 metaka kalibra 8x57 mm suprotno odredbi člana
10a. Zakona o izmjenama i dopuna Zakona o oružju ("Sl. list CG" br. 20/2011),
čime je izvršio krivično djelo nedozvoljeno držanje oružja i eksplozivnih
materija iz čl.403. st.1. Krivičnog zakonika CG,
pa mu sud na osnovu već citiranog zakonskog propisa, a primjenom članova 4, 5,
13, 15, 32, 33, 36, 42, 53. i 54. Krivičnog zakonika CG te članova 226. i 229.
ZKP CG i z r i č e
USLOVNU OSUDU
-2-
S tim da mu utvrdjuje kaznu zatvora u trajanju od 3 mjeseca (tri mjeseca) i
istvremeno odredjuje da se ista neće izvršiti ukoliko okrivljeni u roku od 1
godine ne izvrši novo krivično djelo.
Okrivljeni se obavezuje da na ime paušala plati ovom sudu iznos od 27,50 eura,
a ovo u roku od 15 dana po pravnosnažnosti presude pod prijetnjom prinudnog
izvršenja.
O b r a z l o ž e n j e
Osnovno državno tužilaštvo u Pljevljima optužnim predlogom Kt.br.257/13 od
15.08.2013. godine optužilo je okrivljenog G. V. iz sela K. opština P. zbog
krivičnog djela nedozvoljeno držanje oružaja i eksplozivnih materija iz
čl.403.st.1. Krivičnog zakonika CG navodeći da je okrivljeni krivično djelo
izvršio na način mjesto i vrijeme kako je to bliže opisano u izreci ove
presude.
U završnoj riječi zamjenik ODT je u cjelosti ostao pri podnesenom optužnom
predlogu i predložio da sud okrivljenog oglasi krivim i osudi po zakonu.
Današnji glavni pretres je održan u odstunosti uredno pozvanog okrivljenog.
Okrivljeni u svoju odbranu na zapisniku ODT Pljevlja je istakao da je dana
18.06.2013. godine oko 16,00 časova se nalazio u šumi gdje je iskresivao drva.
Po njega u šumu je došao njegov unuk i rekao mu da ide kući da je došla
policija i da ga traži da dodje. Došao je kući i bio se zaprepastio zbog čega
mu pretresaju kuću kada nije ništa skrivio. Posle svega toga njegov sin V. mu
je rekao da ga je prethodni dan telefonom pozvao Lj. G. da dodje u mjesto C.
V. i da razgraniče njihove dvije privatne šume. On je rekao V. da ne ide tamo
da je tamo bilo i avionsko snimanje i da je to sud već razgraničko tako da V.
nije išao i na tome se sve završilo. Smatra da je povodom toga dogajaja došla
policija da mu pretresu porodičnu kuću koja ima dvije spomenice i da nije
nikakav kriminalac jer pošteno živi. Prilikom pretresa njegove porodične kuće
čiji je on vlasnik poridica je pronašla njegov pištolj marke "TT M-57" kalibra
7,62 mm za koji je posjedovao dozvolu i 4 mjetka za isti pištolj kalibra 7,62
mm kao i oružni list za isti pištolj. Pronašli su jedan lovački karabin bez
zatvarača marke "TRZ" Čačak kalibra 8x57 JS bez oružnog lista i 38 metaka
kalibra 8x57 vlasništvo njegovog sina G. G. koji živi u P. i koji je bio vojni
policajac za vrijeme zajednice Srbije i Crne Gore i koji je imao dozvolu za
navedeni karabin. Tvrdi da pomenutim oružjem nkome nije prijetio niti ga je
upotrebljavao jedino ga je držao zbog vukova pošto drži dosta životinje, a
svima je poznato da vukova ima i previše, a lovaca nemaju da ih love. Na kraju
dodaje da je ovo oružje koje je kritične prilike nadjeno pretresom pronadjeno
u njegovoj porodičnoj kući čiji je on vlasnik. Nije mu bilo poznato da je
trebalo za lovački karabin koji je imao dozvolu da treba da ima i oružni list
i da oružje kome istekne oružni list se prestavlja kao krivično djelo.
Sud je u cjelosti prihvatio odbranu okrivljenog smatrajući da je okrivljeni
pošteno priznao izvršenje krivičnog djela ističući da je navedeno oružje i
municija pronadjena u njegovoj porodičnoj kući.
Uvidom u zapisnik UP CB Pljevlja o pretresanju stana i drugih prostorija se
zaključuje da su OPS policije izvršili pretresanje dana 18.06.2013. godine
porodičnu kuću i druge prostrije okrivljenog te da su izmedju ostalog u kući
pronašli i 38 metaka kalibra 8x57 mm, kao i pištolj okrivljenog koji je bio
pod dozvolom i jedan lovački karabin bez zatvratača.
Iz potvrde UP CB Pljevlja br. 03-240/13-2483/5 od 18.06.2013. godine se
zaključuje da je od okrivljenog kritičnog dana oduzet pištolj marke "TT M-57"
kalibra 7,62 mm, 4 metka od istog
-3-
pištolja, lovačka puška - karabin bez zatvarača i 38 metaka kalibra 8x57 mm
kao i oružni list za pištolj "TT M-57".
Uvidom u fotoelaborat UP Pljeva se na fotografijama vidi šta je sve oduzeto i
šta je sve pronadjeno u kući okrivljenog, a jasno se vidi da je u kući
okrivljenog pored oružja pronadjeno 38 metaka kalibra 8x57 mm.
Iz izvještaja iz KE za okrivljenog se zaključuje da je okrivljeni jedan put
osudjen u 1975. godini zbog krivičnog djela iz čl.144. KZ SRCG te da mu je
izrečena novčana kazna i drugi put tokom 1992. godine zbog krivičnog djela iz
čl.143. KZ SRCG te da mu je izrečena uslovna osuda.
Kod ovakvog činjeničnog stanja na osnovu svih izvedenih dokaza kao i na osnovu
potpunog priznanja okrivljenog sud je utvrdio da je okrivljeni postupao
suprotno odredbama člana 10a. Zakona o izmjenama i dopunama Zako o oružju
("Sl.list CG, br. 20/2011) te da je time izvršio krivično koje mu se stavlja
na teret.
Prilikom odredjivanja vrste kazne i prilikom odmjeravanja njene visine sud je
u okviru opšte svrhe krivičnih snakcija cijenio i svrhu uslovne osude pa je
sud mišljenja da radi krivično-pravne zaštite protiv okrivljenog nije nužno
izricati drugu vrstu krivične sankcije osim uslovne osude, jer je sud
ubijedjen da će samo upozorenje uz prijetnju kaznom dovoljno uticati na
okrivljenog da više ne vrši krivična djela. Sud je posebno cijenio činjenicu
da se radi o porodičnom čovjeku koji je ranije osudjivan, a poslednji put
prije 20 i više godina i očigledno isti nije sklon vršenju krivičnih djela, a
sud je mišljenja da je izrečena krivična snakcija prema okrivljenom adekvatna
i primjerena težini krivičnog djela, društvenoj opasnosti kao i nastalim
posledicama te da će se ovom krivičnom sankcijom prema okrivljenom u
potpunosti ostvariti svrha kažnjavanja predvidjena u članu 32. Krivičnog
zakonika CG.
U smislu člana 226. i 229. ZKP CG sud je obavezao okrivljenog da na ime
paušala plati ovom sudu iznos od 27,50 eura, a isti iznos sud je odredio
imajući u vidu dužinu trajanja i složenost krivičnog postupka kao i imovno
stanje okrivljenog.
Sa iznijetih razloga odlučeno je kao u izreci presude.
OSNOVNI SUD U PLJEVLJIMA
dana 30.09.2013. godine
Zapisničar,S u d i j a,
Djondović MilenkaBranko Pejović
PRAVNA POUKA: protiv ove presude dozvoljena je žalba u roku od 8 dana po
prijemu iste
Višem sudu u Bijelom Polju, a preko ovog suda.
DOSTAVLJENO:
1x ODT Pljevlja
1x okrivljenom
4x u predmet