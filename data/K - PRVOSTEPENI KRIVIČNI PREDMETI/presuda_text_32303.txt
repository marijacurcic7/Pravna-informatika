K.br.88/13
U IME CRNE GORE
Osnovni sud u Pljevljima, kao prvostepni krivični sud po sudiji Branku
Pejoviću uz sudjelovanje zapisničara Djondović Milenke u krivičnom predmetu
protiv okrivljenog B. A. iz P., zbog krivičnog djela ugrožavanje javnog
saobraćaja iz čl.339.st.3. u vezi st. 1. Krivičnog zakonika po optužnom
predlogu ODT Pljevlja Kt.br.138/13 od 17.06.2013. godine, nakon održanog
glavnog i javnog pretresa u prisustvu zamjenika ODT Pljevlja Tomčić Milivoja,
okrivljenog i oštećene B. E. dana 02.09.2013. godine, donio je i javno objavio
P R E S U D U
Okrivljeni B. A., JMBG .... od oca S. i majke K. rodjena K., rodjen ....
godine u P. gdje i živi ul. Durmitorska bb, pismen, automehaničar, završio
školu za KV ranike, oženjen, otac jednog maloljetnog djeteta, lošeg imovnog
stanja, živi od socijalne pomoći, ranije ne osudjivan
K r i v j e
Što je:
dana 01.01.2013. godine oko 20,00 časova u ul. P. - P. L. u P., upravljajući
PMV marke "VW golf" reg.br.PV ...., ne pridržavajući se saobraćajnih propisa
ugrozio saobraćaj i doveo u opasnost život i tijelo ljudi na način što
suprotno odredbama članova 76. i 49. ZOBS-a krećući se iz pravca naselja G. u
upravcu ulice H. Š., nije održavao bezbjedan smjere kretanja vozila prema
liniji prostiranja puta te nije prije započete radnje preticanja PV marke "VW
pasat" reg.br. PV ...., ptrethodno provjerio da ovu radnju može bezbjedno
obaviti, pa je nakon prolaska pored vozila "Pasat" izvršio naglu korekciju
putanje kretanja svog vozila na lijevo, što je izazvalo zanošenje i
destabilizaciju njegovog vozila usled čega je isto nastavilo nekontrolisano
kretanje, gubljenje ravnoteže, a zatim i prevrtanje i udar vozila u vertikalni
stub lociran po lijevoj strani puta u smjeru kretanja, iako je bio svjestan da
svojom radnjom može učiniti krivično djelo, ali je olako držao da do toga neće
doći ili da će to moći spriječiti, kojom prilikom su saputnici u njegovom
vozilu - supruga Bahor Emina zadobila lake tjelesne povrede u vidu kontuzije
glave sa hematom u desnoj čeonoj regiji i površne
-2-
oguljotine kože u predjelu korijena nosa, a dijete B. M. lake tjelesne povrede
u vidu kontuzije glave, površne oguljotine kože ispod oka i na čelu desno,
čime je izvršio krivično djelo ugoržavanje javnog saobraćaja iz čl.339.st.3. u
vezis t. 1. Krivičnog zakonika CG,
pa mu sud na osnovu već citiranog zakonskog propisa, a primjenom članova 4, 5,
13, 16, 32, 33, 36,42, 53. i 54. Krivičnog zakonika CG te članova 226. i 229.
ZKP CG i z r i č e
USLOVNU OSUDU
S tim da mu utvrdjuje kaznu zatvora u trajanju od 3 mjeseca i istovremeno
odredjuje da se ista neće izvršiti ukoliko okrivljeni u roku od 1 godine ne
izvrši novo krivično djelo.
Okrivljeni se obavezuje da na ime troškova vodjenja krivičnog postupka plati
ovom sudu iznos od 222,00 eura, a na ime paušala iznos od 27,50 eura.
Troškove krivičnog postupka i paušal okrivljeni će platiti na račun Budžeta
RCG u roku od 15 dana po pravnosnažnosti presude pod prijetnjom prinudnog
izvršenja.
O b r a z l o ž e n j e
Osnovno državno tužilaštvo u Pljevljima optužnim prdlogom Kt.br.138/13 od
17.06.2013. godine optužilo je okrivljenog B. A. iz P. zbog krivičnog djela
ugrožavanje javnog saobraćaja iz čl.339.st.3. u vezi st.1. Krivičnog zakonika
navodeći da je okrivljeni krivično djelo izvršio na način mjesto i vrijeme
kako je to bliže opisano u izreci ove presude.
U završnoj riječi zamjenik ODT je u cjelosti ostao pri podnesenom optužnom
predlogu i predložio da sud okrivljenog oglasi krivim i osudi po zakonu.
Svjedok - oštećena B. E. u završnoj riječi je istakla da se ne pridružuje
krivičnom gonjenju protiv okrivljenog niti ističe imovinsko-pravni zahtjev.
Okrivljeni B. A. u svoju odbranu na glavnom pretresu je istakao da živi u
Pljevljima te da je dana 01.01.2013. godine oko 20,00 časova upravljao svojim
PMV marke "Golf" reg.br. PV .... ulicom P. - P. L. i kretao se veoma lagano, a
ispred njega se kretalo vozilo marke "Pasat" reg.br. PV .... kojim je
upravoljao K. D. iz P. Takodje, ističe da se i ovo vozilo kojim je upravljao
Kotlaja veoma sporo kretalo. Na putu nije bilo snijega niti leda, ali je bilo
kao nekakva sumaglica. Kolovoz je bio suv pa je jednog momenta odlučio da
pretekene ovo vozilo gdje je bio prav put i isprekidana linija i kada se
uvjerio da iz suprotnog pravca nema nijedno nailazeće vozilo otpočeo je radnju
preticanja tog vozila. Kada je došao na poziciju da sa svojim vozilom bude
pored vozila kojim je upravljao K., taj vozač je naglo počeo skretanje na
lijevu stranu pa kada je on to primijetio i da nebi udario u to vozilo pokušao
je takodje da izbjegne udar naglim skretanjem ulijevo. Nakon toga on je sa
svojim vozilom udario u trotoar od koga se odbio, a zatim je otišao u medju
gdje se njegovo vozilo prevrnulo uz medju i naslonilo se uz jedan metalni stub
od rasvete. Posebno ističe da on nije imao nikakve tjelesne povrede, ali je
lake tjelesne povrede u tom udesu zadobila njegova supruga emina, a takodje i
njihova kćerka koja je imala manje ogrebotine. Posebno ističe da kada je
izvodio radnju preticanja da se nije mogao kretati brzinom većom od 50 km/h.
U završnoj riječi je istakao da se ne osjeća krivim da ne priznaje krivicu pa
je na kraju svoju odgovornost ostavio sudu na slobodnu procjenu.
-3-
U dokaznom postupkus ud je saslušao svjedoka - oštećenu B. E., kao i svjedoka
K. D., pročitao nalaze i mišljenja vještaka saobraćajne struke Š. M. iz P. i
vještaka hirurga dr. P. M. iz P., pročitao zapisnik o uvidjaju saobraćajne
nezgode sačinjen od strane UP PJ Pljevlja br. 3/2013 od 10.01.2013. godine,
pročitao izvještaje ljekara specijaliste O. bolnice P. za oštećene B. E. i B.
M., izvršio uvid u fotoelaborat sa skicom lica mjesta br. 3/2013 od
01.01.2013. godine i pročitao izvještaj iz KE za okrivljenog izdat od strane
UP PJ Pljevlja br. 03-245/13-6994/2 od 31.05.2013. godine.
Nakon provedenog dokaznog postupka i nakon ocjene izvedenih dokaza kako
pojedinačno tako i skupa i u njihovoj medjusobnoj povezanosti jednog sa
drugim, a imajući u vidu i odbranu okrivljenog sud je utvrdio da je okrivljeni
B. A. iz P. izvršio krivično djelo koje mu jeoptužnim prdlogom stavljeno na
teret, a na način mjesto i vrijeme kako je to bliže opisano u izreci ove
presude. Ovakvu svoju odluku sud je zasnovao na svim izvedenim dokazima kao i
na djelimičnom priznanju okrivljenog.
Naime, svjedok - oštećena B. E. je istakla da je supruga okrivljenog te da su
dana 01.01.2013. godine oko 20,00 časova ona i njihova maloljetna kćerka se
nalazile u vozilu kojim je upravljao okrivljeni i išli pored A. š. "M.", a
zatim su na raskrsnici kod V. pumpe skrenuli ulijevo prema naselju B. ulicom
P. - P. L. pored kafića "M.". Napominjem da je još poreda A. š. "M." iško
jedno vozilo marke "Pasat" i dok se kretalo ispred njih išlo je lijevo desno
mijenjajući pravac kretanja. Kada su došli na raskrsnicu ovo vozilo je takodje
skrenulo ulijevo i kada su oni krećući se iza svog vozila prošli kafić
"Monako" okrivljeni je na pravom putu dao lijevi žmigavac da pretekene ovo
vozilo ispred, medjutim, isto vozilo je naglo skrenulo ulijevo pa okrivljeni
da nebi udario u to vozilo je takodje mahinalno vršio korekciju skretanja
ulijevo, ali je tom prilikom izgubio kontrolu nad vozilom, udario u ivičnjak,
a zatim se odbio i popeo se uz jednu medju gdje se prevrnuo i vozilom naslonio
na stub od rasvjete. U tom udesu ona je imala lake tjelesne povrede, a takodje
i njihova kćerka u vidu ogrebotina. Posebno napominje da se sva ta situacija
dešavala jer je mišljenja da je vozač ispred njih imao namjeru da skrene
ulijevo. Okrivljeni se nije brzo kretao sa vozilom i misli da se najviše
kretao 50 km/h.
Sud je djelimično prihvatio iskaz ove svjedokinje koja je po mišljenju suda
dobrim dijelom svog izlaganja željela da pomogne okrivljenom pošto joj je muž
radi izbjegavanja krivično pravne odgovornosti.
Svjedok K. D. je istakao da živi u naselju B. u P. te je dana 01.01.2013.
godine se kretao sa svojim PMV marke "Pasat" reg.br. PV .... pored restorana
A. u namjeri da ide svojoj kući u naselje B., a kada je došao na raskrsnicu
pord vojne pumpe skrenuo je lijevo i uključio se u ul. P. - P. L. Kretao se
brzinom od oko najviše 40 km/h, a možda maksimalno 40 km/j. Sa njim u vozilu
je bio kao saputnik M. D. iz P. Jednog momenta je primijetio da ga vozilo
marke "Golf" pretiče i isto ga je preteklo i prošlo jedno tridesetak metara
njegovo vozilo i odjedanput je to vozilo počelo da se zanosi čas u desnu čas u
lijevu stranu i jednog momenta je isto udarilo u stub rasvete i prevrnulo se.
On je sa svojim vozilom nastavio kretanje desetak metara, pa se zaustavio iza
tog prevrnutog vozila. Istog momenta iz kuća su izašli mještani u namjeri da
pomognu okrivljenom i njegovoj porodici pošto je vidio da je u vozilu bila
jedna žena koja je povrijedjena kao i malo dijete. On i Dejan su imali namjeru
takodje da pomognu okrivljenom, pa je neko od mještana pomogao okrivljenom i
oštećenim da izadju iz vozila, pa je neko od mještana takodje savjetao
okrivljenog da ukloni vozilo sa lica mjesta i da ne zove pokiciju, medjutim,
okrivljeni je bio uporan i pozvao je policiju koja je došla na licu mjesta.
Došao je i krim. tehničar izvršili su uvidjaj na licu mjesta i sačinili
fotoelaborat. Posebno napominje da je to bio zimski period i da je snbijeg sa
kolovoza bio očišćen i sklonjen, a djelimično je bilo leda koliko se on sjeća,
uglavno
-4-
zna da se radilo o zimskim uslovima vožnje. Posebno napominje da se sa svojim
vozilom kretao, da nije nikud išao ulijevo već se kretao svojom desnom stranom
i da mu nije poznat razlog zbog čega je okrivljeni izgubio kontrolu nad
vozilom. Ističe i to da po njegovoj procjeni okrivljeni se kretao sa svojim
vozilom u momentu preticanja najmanje 60-70 km/h.
Sud je u cjelosti prihvatio iskaz ovog svjedoka smatrajući da je ovaj svjedok
veoma objektivno svjedočio, a njegovo svjedočenje se uklapa u sve ostale
izvedene dokaze.
Vještak saobraćajne struke Š. M. u svom nalazu i mišljenju je istakao da se
okrivljeni nije pravilno kretao sa svojim vozilom na način što nije odžravao
bezbjedni smjer kretanja prema liniji prostiranja puta te nije prije započete
radnje preticanja PMV marke "Pasat" se prethodno uvjerio da ovu radnju može
bezbedno obaviti bez opasnosti za druge učesnike u saobraćaju pa je nakon
prolaska pored PV marke "Pasat" izvršio naglu korekciju putanje kretanja
vozila na lijevo što je izazvalo zanošenje i destabilizaciju ovog vozila pa je
isto nekontrolisano nastavilo kretanje putanjom prema lijevoj ivici puta preko
koje je vozilo prešlo, što je intezviralo proces destabilizacije, gubljenja
ravnoteže, a zatim prevrtanje i udar ovog vozila u vertikalni stub lociran po
lijevoj strani puta u smjeru kretanja kojom prilikom su B. E. i B. M.a
zadobile lake tjelesne povrede.
Vještak hirurg dr. P. M. u svom nalazu i mišljenju je istakao da je oštećena
B. E. u predmetnom udesu zadobila lake tjelesne povrede i to kontuziju glave
sa hematom u desnoj čeonoj regiji i površnu oguljotinu kože u predjelu
korijena nosa. Iste povrede su zadobijene udarom glave o tupe i tvrde djelove
u vozilu prilikom prevrtanja, a mogle su nastati i udarom tupe tvrde sile u
povrijedjene djelove. Što se tiče oštećene B. M. ista je zadobila takodje lake
tjelesne povrede i to kontuziju glave površnu oguljotinu kože ispod oka i na
čelu desno, a iste povrede su najvjerovatnije nastale udarom glave o tupe
tvrde predmet u vozilo ili udarom tvrdim predmetima po glavi.
Sud je u cjelosti prihvatio nalaze i mišljenja oba ova vještaka smatrajući da
su vještaci stručno i objektivno vještačilou skladu sa strukom i naukom, a
radi se o stalnim sudskim vještacima i njihovi nalazi i mišljenja se u
potpunosti uklapaju u sve ostale izvedene dokaze.
Uvidom u zapisnik o uvidjaju saobraćajne nezgode sačinjen od strane UP PJ
Pljevlja br. 02-229/13-168/3 od 10.01.2013. godine se zaključuje da su OSL
policije izvršili uvidjaj lica mjesta te da su locirali nadjene tragove na
licu mjesta nakon nezgode, a zatim utvrdili sve parametre na licu mjesta i na
kraju sačinili skicu lica mjesta i fotoelaborat. Dalje se u zapisniku
konstatuje da je put bio suv ravan te da na licu mjesta nije nadjeno nikakvih
tragova kontakta kao ni tragova kočenja bilo kojeg vozila.
Uvidom u skicu lica mjesta i fotoelaborat se zaključuje da je krim. tehničar
UP PJ Pljevlja izašao na lice mjesta sa OSL policije te da je na licu mjesta
fikasirao sve tragove zatim nakon toga izradio skicu lica mjesta i
fotoelaborat.
Iz izvještaja ljekara specijaliste za obje oštećene sud je zaključio da su
oštećena B. E. i B. M. zadobile lake tjelesne povrede.
Iz izvještaja iz KE za okrivljenog izdat od strane UP PJ Pljevlja br.
03-245/13-6994/2 od 31.05.2013. godine se zaključuje da okrivljeni ranije
osudjivan.
Kod ovakvog činjeničnog stanja na osnovu svih izvedenih dokaza kao i na osnovu
djelimičnog priznanja okrivljenog sud je utvrdio da je okrivljeni B. A. iz P.
izvršio krivično djelo koje mu je optužnim predlogom ODT-a stavljeno na teret.
Naime, vještak saobraćajne struke se decidno izjasnio da se krivica
okrivljenog bazira na tome što se okrivljeni krećući se iza vozila marke
"Pasat" kojim je upravljao svjedok K. D., nije uvjerio da može bezbjedno
izvesti radnju
-5-
preticanja PMV marke "Pasat" već je tu radnju započeo i vršio naglu korekciju
kretanja vozila skretanjem ulijevo kojom prilikom je izgubio kontrolu nad
vozilom i otišao u lijevu stranu puta u pravcu kojim se kretao gdje je
ostvario kontakt sa ivičanjakom gdje se vozilo još više destabilizovalo, kojom
prilikom je izletio s puta prevrnuo se i naslonio na metalni stub rasvjete,
kojom prilikom su oštećene B. E. i B. M. zadobile lake tjelesne povrede.
Dakle, okrivljeni je prilikom voženje upravljao svojim vozilom suprotno
odredbama članova 76. i 49. ZOBS-a na putevima.
Prlikom odredjivanja vrste kazne i prilikom odmjeravanje njene visine sud je u
okviru opšte svrhe krivičnih sankcija cijenio i svrhu uslovne osude, pa je sud
mišljenja da u konkretnom slučaju radi krivično-pravne zaštite protiv
okrivljenog nije bilo neophodno izricati drugu vrstu krivične sankcije osim
uslovne osude jer je sud ubijedjen da će i sama uslovna osuda dovoljno uticati
na okrivljenog da u buduće više ne vrši ista ili slična krivična djela. Pri
tome sud je imao u vidu više olakšavajućih okolnosti koje stoje na strani
okrivljenog, a to su da se radi o mladom porodičnom čovjeku, koji do sada nije
dolazio u sukob sa zakonom, pa je sud na kraju mišljenja da je izrečena
krivična sankcija okrivljenom adekvatna i primjerena društvenoj opasnosti,
težini izvršenog krivičnog djela kao i nastalim posledicama te da upravo ova
vrsta sankcije prema okrivljenom predstavlja onu mjeru koja je neophodna da bi
se prema istom ostvarila svhra kažnjavanja predvidjena u članu 32. Krivičnog
zakonika CG.
U smislu člana 226. i 229. ZKP CG sud je obaveza okrivljenog da na ime
troškova vodjenja krivičnog postupka plati ovom sudu iznos od 222,00 eura, a
isti iznos predstavlja naknadu i nagradu dvojici vještaka za izvršeno
vještačenje u iznosu od 165,00 eura kao i iznos od 57,00 eura za uradjeni alko
test, a iznos paušala od 27,50 eura sud je odredio okrivljenom imajući u vidu
dužinu trajanja i složenost krivičnog postupka kao i imovno stanje
okrivljenog.
Sa iznijetih razloga odlučeno je kao u izreci presude.
OSNOVNI SUD U PLJEVLJIMA
dana 02.09.2013. godine
Zapisničar, S u d i j a,
Djondović Milenka s.r. Branko Pejović s.r.
PRAVNA POUKA: protiv ove presude dozvoljena je žalba u roku od 8 dana po
prijemu
iste Višem sudu u Bijelom Polju, a preko ovog suda.
DOSTAVLJENO:
1x ODT Pljevlja
1x okrivljenom
4x u predmet