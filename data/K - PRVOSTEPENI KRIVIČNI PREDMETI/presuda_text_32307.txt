K.br.103/13
U IME CRNE GORE
Osnovni sud u Pljevljima, kao prvostepeni krivični sud po sudiji Branku
Pejoviću uz sudjelovanje zapisničara Djondović Milenke u krivičnom prdmetu
protiv okrivljenog D. D. iz P. koga brani advokat Joksović Radmilo iz
Pljevalja, zbog krivičnog djela nasilje u porodici ili u porodičnoj zajednici
iz čl.220.st.1. Krivičnog zakonika CG, po optužnom predlogu ODT Pljevlja
Kt.br.263/13 od 22.07.2013. godine, nakon održanog glavnog i javnog pretresa u
prisustvu zamjenika ODT Pljevlja Tomčić Milivoja, okrivljenog, njegovog
branioca i oštećene K. S., dana 11.10.2013. godine, donio je i javno objavio
P R E S U D U
Okrivljeni D. D., JMBG ...., od oca V. i majke M. rodjena V., rodjen ....
godine u P.gdje i živi selo K., ne oženjen, otac dvoje djece, ne zaposlen,
lošeg imovnog stanja, pismen završio za KV vozača III stepen, govori srpskim
jezikom, razumije crnogoski jezik, ranije osudjivan presudom K.br.36/90 od
15.10.1990. godine, zbog krivičnog djela iz čl.153.st.1. KZ RCG, izrečena mu
kazna zatvora u trajanju od 3 mjeseca, presudom ovog Suda K.br.4/94 od
15.08.1994. godine zbog krivičnog djela iz čl.195.st.3. KZ RCG, izrečena mu
uslovna osuda, presudom ovog Suda K.br.118/01 od 27.07.2001. godine zbog
krivičnog djela iz čl.136.st.1. KZ RCG, izrečena mu novčana kazna, presudom
ovog Suda K.br.70/02 od 01.07.2002. godine, zbog krivičnog djela iz
čl.36.st.1. KZ RCG, izrečena mu uslovna osuda, presudom ovog Suda K.br.47/03
od 14.11.2003. godine, zbog krivičnog djela iz čl.177.st.1. i čl.172.st.1. KZ
CG, izrečena mu kazna zatvora u trajanju od 4 mjeseca, presudom ovog Suda
K.br.9/08 od 06.05.2008. godine, zbog krivičnog djela iz čl.403. KZ CG,
izrečena mu uslovna osuda i presudom ovog Suda K.br.6/13 od 27.05.2013. godine
zbog krivičnog djela iz čl.376.t.3. KZ CG, izrečena mu kazna zatvora u
trajanju od 4 mjeseca, gdje se sada nalazi na izdržavanju te kazne.
K r i v j e
-2-
Što je:
u vremenskom periodu od 05.07.2013. godine pa do 11.07.2013. godine u P.
primjenom grubog nasilja, narušio duševni integritet članu svoje porodice,
oštećenoj K. S., bivšoj nevjenčanoj supruzi, na način što je više puta sa svog
mobilnog telefona broja .... pozivao oštećenu na njen broj mobilnog telefona
...., vrijedjajući je i upućujući joj prijeteće riječi sledeće sadržine:
"ubiću tebe pa sebe, ja ću te rasporiti, zadnje će ti biti dok dodjem u P.",
što je izazvalo ozbiljan strah kod oštećene da će prijetnje i realizovati,
čime je izvršio krivično djelo nasilje u porodici ili u porodičnoj zajednici
iz čl.220.st.1. Krivičnog zakonika CG,
pa ga sud na osnovu već citiranog zakonskog propisa, a primjenom članova 4, 5,
13, 15, 32, 36. i 42. Krivičnog zakonika CG te članova 226. i 299. ZKP CG
O S U D J U J E
Na kaznu zatvora u trajanju od 30 dana (trideset dana).
Okrivljeni se obavezuje da na ime troškova vodjenja krivičnog postupka plati
ovom sudu iznos od 57,00 eura, a na ime paušala iznos od 27,50 eura.
Troškove krivičnog postupka i paušal okrivljeni će platiti na račun budžetskih
sredstava u roku od 15 dana po pravnosnažnosti presude, pod prijetnjom
prinudnog izvršenja.
O b r a z l o ž e n j e
Osnovno državno tužilaštvo u Pljevljima optužnim predlogom Kt.br.263/13 od
22.07.2013. godine optužilo je okrivljenog D. D. iz P. zbog krivičnog djela
nasilje u porodici ili u porodičnoj zajednici iz čl.220.st.1. Krivičnog
zakonika CG navodeći da je okrivljeni krivično djelo izvršio na način mjesto i
vrijeme kako je to bliže opisano u izreci ove presude.
U završnoj riječi zamjenik ODT Pljevlja je u cjelosti ostao pri podnesenom
optužnom predlogu i predložio da sud okrivljenog oglasi krivim i osudi po
zakonu.
Svjedok - oštećena K. S. u završnoj riječi je istakla da se pridružuje
krivičnom gonjenju protiv okrivljenog i ne ističe imovinsko - pravni zahtjev.
Okrivljeni D. D. u svoju odbranu na glavnom pretresu je istakao da živi u P.
te da se trenutno nalazi na izdržavanju kazne zatvora u trajanju od 4 mjeseca
u zatvoru Bijelo Polje. Dalje dodaje da je sa oštećenom bio u vambračnoj
zajednici sve do prije 2,5 godine kada su nastali problemi izmedju njih i iz
te vambračne zajednice imaju dvoje djece. Posebno napominje da oštećenu nikada
nije maltretirao niti kad tuka, a posebno ističe da u periodu od 05.07.20013.
godine pa do 11.07.2013. godine u više navrata je telefonom razgovarao sa
oštećenom jer se stalno čuju i razgovaraju oko djece, medjutim tvrdi da
prilikom tog razgovora oštećenoj nije uputio nijednu prijeteću riječ. Istina u
tom razgovoru su se i svadjali, ali opet ponavlja da te prilike nije upućivao
oštećenoj prijeteće riječi. Posebno napominje da su najveći
-3-
problemi izmedju njih dvoje nastupili početkom ove godine pa do današnjeg
dana, a sada je na izdržavanju kazne zatvora zbog oštećene.
U završnoj riječi branilac okrivljenog je istakao da predlaže da sud u
nedostatku dokaza oslobodi okrivljenog od krivične odgovornosti jer izvedenim
dokazima nije utvrdjeno da je okrivljeni izvršio krivično djelo koje mu se
stavlja na teret, a posebno nije utvrdjeno da je oštećena pretrpljela strah
kako se izjašnjava.
Okrivljeni je u potpunosti u završnoj riječi prihvatio odbranu svog branioca.
U dokaznom postupku sud je saslušao svjedoka - oštećenu K. S. i pročitao
izvještaj iz KE za okrivljenog izdat od strane CB Pljevlja - OB Žabljak br.
245/13-573/1 od 24.07.2013. godine.
Nakon provedenog dokaznog postupka i nakon ocjene svih izvedenih dokaza kako
pojedinačno tako i skupa, a imajući u vidu i odbranu okrivljenog sud je u
potpunosti utvrdio da je okrivljeni D. D. iz P. izvršio krivično djelo koje mu
je optužnim predlogom ODT Pljevlja stavljeno na teret, a na način mjesto i
vrijeme kako je to bliže opisano u izreci ove presude. Ovakvu svoju odluku sud
je donio isključivo na iskazu svjedoka - oštećene, kao i na osnovu odbrane
okrivljenog.
Naime, svjedok - oštećena K. S. je u svom iskazu na zapisniku pred ovim sudom
istakla da živi u P. i sa okrivljenim je bila u vambračnoj zajednici
petnaestak godina sve do prije 2,5 godine kada više nisu zajedno. Za cijelo
vrijeme trajanja njihove vambračne zajednice u toj zajednici su imali raznih
trzavica, a isključivi razlog svemu tome je prekomjerno uživanje alkohola od
strane okrivljenog. U poslednje vrijeme tačnije u julu mjesecu i to od 05.jula
2013. godine pa do 11.jula 2013. godine je otišla sa djecom na more, a
okrivljeni je u tom periodu na desitne puta pozivao oštećenu na mobilni
telefonom i pitao gdje se nalazi, ali mu je ona samo rekla da se nalazi na
moru, ali nije pominjala mjesto iz bezbedonosnih razloga jer okrivljeni kada
je pripit veoma je agresivan i može svašta da učini. Posebno napominje da je u
tim pozivima njoj prijetio govoreći joj sledeće: "ubiću tebe pa sebe, ja ću te
rasporiti, zadnje će ti biti dok dodjem u P." kao i još na desitine drugih
prijetnje gdje se osjetila ugroženom jer to nije prvi put da on to radi, a i
nakon ovog perioda je nastavio i dalje sa prijetnjama. Posebno napominje da
kada je okrivljeni malo pripit spreman je svašta da učini. Takodje je istakla
da je tačna tvrdnja okrivljenog kada je odgovorila na njegova pitanja da se
kada se vratila s mora u jednoj uskoj uličici srela sa okrivljenim u naselju
G. i da se uplašila i "streknula", a okrivljeni joj je tada predložio da
sjednu zajedno i popiju kafu što je ona odbila. Dalje je istakla da je sa
djecom na moru bila u B. i B. Dalje je dodala da je svo vrijeme dok je bila na
moru sa djecom osjećala veliki strah da okrivljeni ne dodje, a ona nezna da li
je okrivljeni mogao pretpostaviti gdje se nalazi, a posebno ističe da je imala
namjeru da sa djecom ostane na moru 10 dana, medjutim vratila se peti - šesti
dan, a upravo zbog straha da okrivljeni ne dodje i da ih ne nadje. Dalje
dodaje da je zvala policiju u B. da prijavi da joj okrivljeni prijeti,
medjutim zvala je na pogrešan broj pa je nakon toga dobila policiju u P., ali
joj se niko nije javljao na telefon. Dalje dodaje da nije otišla u policiju u
B. jer je odlučila da se odmah vrati u P. jer je bila sigurna da joj je
bezbijednije da dodje u P. nego da dalje ostaje u B., a kada se vratila sa
mora u P. prijavila je okrivljenog, ali nezna kog datuma, medjutim u
medjuvremenu okrivljeni je nju stalno pozivao i prijetio. Posebno ističe da se
nerado odlučuje da prijavi okrivljenog, a imala je razloga za to hiljadu puta,
a prijavi ga samo tada kada se djeca jako uznemire i kada se praktično "počnu
da tresu od straha". Posebno ističe da je bivala na raznim mjestima kada ju je
okrivljeni pozivao, a bivala je u sobi, na plaži i sl. i niko drugi sa strane
to nije čuo niti je kome poznato osim njihove djece, a posebno
-4-
objašnjava da je kćerka starija i da je oštećena kćerki objašnjavala da joj
okrivljeni prijeti pa joj je na kraju i kćerka predložila da prijavi
okrivljenog policiji.
Sud je u cjelosti prihvatio iskaz oštećene smatrajući da je oštećena veoma
objektivno svjedočila, a iz njenog kazivanja se zaključuje da je okrivljeni u
više navrata u naznačenom vremenskom periodu pozivao oštećenu na mobilni
telefon i prijetio joj, te da je oštećena osjećala jak strah plašeći se da
okrivljeni ne dodje, pa je iz tog razloga na nekoliko dana ranije otišla sa
mora i vratila se za P.
Iz izvještaja iz kaznene evidencije za okrivljenog izdat od strane CB Pljevlja
OB Žabljak br. 245/13-573/1 od 24.07.2013. godine sud zaključuje da je
okrivljeni do sada osudjivan 6 puta i to 2 puta na kaznu zatvora, 3 puta mu je
izricana uslovna osuda i jedanput novčana kazna, za razna krivična djela.
Kod ovakvog činjeničnog stanja na osnovu svih izvedenih dokaza, prevashodno na
osnovu iskaza oštećene, a djelimično i na osnovu odbrane okrivljenog sud je
utvrdio da je okrivljeni izvršio krivično djelo koje mu se stavlja na teret pa
ga je i oglasio krivim i osudio po zakonu. Naime, okrivljeni u svojoj odbrani
priznaje da je u periodu od 05.07.-11.07.2013. godine sa svog mobilnog
telefona, na mobilni telefon oštećene više puta pozivao oštećenu, da su se u
razgovoru svadjali, ali ističe da joj nije prijetio. Oštećena ističe da je
okrivljeni u tim razgovorima njoj prijetio što je i logično, čim dodje do
svadje da skoro redovno dodje i do prijetnje, posebno ako se uzme u obzir da
su njihovi odnosi trajno poremećeni već 2,5 godine, a kako ističe okrivljeni u
većem stepenu poremećeni od početka 2013. godine. Takodje, okrivljeni
postavljajući pitanje oštećenoj da li je tačna činjenica da je nakon povratka
sa mora oštećene i djece on sreo oštećenu u naselju G. u jednoj uskoj ulici i
da li je tačno da je ona kada je vidjela okrivljenog "streknula" i uplašila
se, a oštećena je to i potvrdila, pa sud iz toga izvodi zaključak zbog čega bi
se oštećena pri susretu sa okrivljenim uplašila i "streknula", ako joj
prethodno okrivljeni nije prijetio. Dakle, sud je u potpunosti siguran da je
oštećena istinu govorila te da je njoj okrivljeni prijetio da će je ubiti, da
će je rasporiti i da će joj zadnje biti kada dodje u P. Takav zaključak je sud
izveo iz kazivanja oštećene, a djelimično i iz odbrane okrivljenog kako je već
i navedeno. Sud je takodje siguran da je oštećena na te prijetnje okrivljenog
bila jako uplašena i uznemirena, da su se i djeca uznemirila, te da je iz tog
razloga i prijavljivala okrivljenog najprije u policiji u B, a kasnije kada se
vratila i policiji u P.
Oštećena se u konkretnom slučaju smatra članom porodice - porodičnog
domaćinstva okrivljenog iako je živjela u vambračnoj zajednici sa okrivljenim,
jer iz te vambračne zajednice imaju djecu, a sve to propisuje član 142.st.28.
Zakona o zaštiti od nasilja u porodici.
Prilikom odredjivanja vrste kazne i prilikom odmjeravanja njene visine sud je
u okviru opšte svrhe krivičnih sankcija cijenio i svrhu kazne zatvora, pa je
sud mišljenja da je u konkretnom slučaju jedino opravdano okrivljenom izreći
kaznu zatvora jer je sud ubijedjen da će se jedino tom krivičnom sankcijom
prema okrivljenom postići svrha kažnjavanja, te da je takva krivična snakcija
adekvatna i primjerena težini učinjengo djela, stepenu društvene opasnosti kao
i nastalim posledicama. Takodje, sud smatra da je kazna zatvora upravo ona
mjera koja je neophodna da bi se prema okrivljenom postigla svrha kažnjavanja
predvidjena u članu 32. Krivičnog zakonika CG. Pri tome na strani okrivljenog
sud nije našao nijednu olakšavajuću okolnost, dok je naprotiv na strani
okrivljenog našao više otežavajućih okolnosti, a izmedju ostalih je višestruka
osudjivanost okrivljenog.
-5-
U smislu člana 226. i 229. ZKP CG sud je obavezao okrivljenog da na ime
troškova vodjenja krivičnog postupka plati ovom sudu iznos od 57,00 eura, a
isti iznos predstavja troškove dovodjenja okrivljenog iz zatvora Bijelo Polje
gdje se nalazi na izdržavanju ranije kazne zatvora od 4 mjeseca, a iznos
paušala od 27,50 eura sud je odredio imajući u vidu dužinu trajanja i
složenost krivičnog postupka, kao i imovno stanje okrivljenog.
Sa iznijetih razloga odlučeno je kao u izreci presude.
OSNOVNI SUD U PLJEVLJIMA
dana 11.10.2013. godine
Zapisničar,S u d i j a,
Djondović MilenkaBranko Pejović
PRAVNA POUKA: protiv ove presude dovzoljena je žalba u roku od 8 dana po
prijemu
iste Višem sudu u Bijelom Polju, a preko ovog suda.
DOSTAVLJENO:
1x ODT Pljevlja
1x okrivljenom
1x braniocu okrivljenog
6x u predmet