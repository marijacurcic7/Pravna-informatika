K.br.120/13
U IME CRNE GORE
Osnovni sud u Pljevljima, kao prvostepeni krivični sud po sudiji Branku
Pejoviću uz sudjelovanje zapisničara Djondović Milenke u krivičnom predmetu
protiv okrivljenih S. D. iz sela P. opština P. i S. M. iz P. koga brani
advokat N. Z. iz istog mjesta zbog krivičnog djela ugrožavanje sigurnosti iz
čl.168. st.1. Krivičnog zakonika CG, po optužnom predlogu ODT Pljevlja
Kt.br.243/13 od 20.08.2013. godine, nakon održanog glavnog i javnog pretresa u
prisustvu zamjenika ODT Pljevlja Gačević Božidarke, okrivljenih i branioca
okrivljenog S. M., dana 25.10.2013. godine, donio je i javno objavio
P R E S U D U
Okrivljeni S. D., JMBG ..... od oca Ž. i majke R. rodjena M., rodjen ......
godine u selu P. opština P. gdje i živi, državljanin CG, govori srpskim
jezikom, razumije cnogorski jezik, završio srednju školu za rukovaoca
rudarskih mašina, ne zaposlen, ne oženjen, bez djece, srednjeg imovnog stanja,
ranije ne osudjivan.
Okrivljeni S. M., JMBG ..... od oca M. i majke D. rodjena G., rodjen .......
godine u P. gdje i živi ul. ........., državljanin CG, oženjen, otac dvoje
djece, pismen završio višu pedagošku školu, zaposlen u MUP-u Srbije kao
policajac, ostvaruje prihod od zarade od oko 450,00 eura, ranije osudjen
presudom ovog suda K.br.43/12 od 15.11.2012. godine, zbog krivičnog djela iz
čl.403. st.1. Krivičnog zakonika CG, izrečena mu uslovna osuda.
K r i v i s u
Što su:
a) Okrivljeni S. D. dana 15.06.2013. godine oko 10,00 časova u selu P. opština
P. ugrozio sigurnost oštećenom S. M. prijetnjom da će napasti na njegov život
i tijelo na način što je prišao oštećenom sa zamahnutim gvozdenim vilama u
rukama i uputio mu riječi prijetnje "jebaću ti majku, ubiću te" koje prijetnje
su kod oštećenog izazvale osjećaj straha,
-2-
čime je izvršio krivično djelo ugrožavanje sigurnosti iz čl.168.st.1.
Krivičnog zakonika CG.
b) Okrivljeni S. M.dana 15.06.2013. godine oko 10,00 časova u selu P. opština
P. ugrozio sigurnost oštećenom S. D. prijetnjom da će napasti na njegov život
i tijelo, na način što je iza pojasa izvadio pištolj NN marke, repetirao i
oštećenom uputio riječi prijetnje "čekaj, čekaj, jebaću ti majku", koje
prijetnje su kod oštećenog izazvale osjećaj straha,
čime je izvršio krivično djelo ugrožavanje sigurnosti iz čl.168.st.1.
Krivičnog zakonika,
pa ih sud primjenom već citiranog zakonskog propisa kao i članova 4, 5, 13,
15, 32, 33, 39. i 42. Krivičnog zakonika CG, te članova 226. i 229. ZKP CG.
O S U D J U J E
Na pojedinačne novčane kazne u iznosu od po 600,00 eura (šestotina eura) koje
će okrivljeni platiti ovom sudu u roku od 6 mjeseci u 6 jednakih mjesečnih
rata.
Ako okrivljeni u odredjenom roku ne plate novčane kazne sud će im iste
zamijeniti u kaznu zatvora tako što će se za svakih započetih 25,00 eura
novčane kazne odrediti po jedan dan kazne zatvora.
Okrivljeni se obavezuju da budžetu RCG plate paušal u iznosu od po 27,50 eura,
koje će okrivljeni platiti u roku od 15 dana po pravnosnažnosti presude pod
prijetnjom prinudnog izvršenja.
O b r a z l o ž e n j e
Osnovno državno tužilaštvo u Pljevljima optužnim predlogom Kt.br.243/13 od
20.08.2013. godine optužilo je okrivljene S. D.iz sela P. opština P. i S. M.
iz P. zbog krivičnog djela ugrožavanje sigurnosti iz čl.168.st.1. Krivičnog
zakonika navodeći da su okrivljeni krivično djelo izvršili na način mjesto i
vrijeme kako je to bliže opisano u izreci ove presude.
U završnoj riječi zamjenik ODT Pljevlja je ostao pri podnesenom optužnom
predlogu i predložio da sud okrivljene oglasi krivim i osudi po zakonu.
Okrivljeni S. D. u svoju odbranu na zapisniku ODT Pljevlja od dana 06.08.2013.
godine je istakao da je dana 15.06.2013. godine oko 08,00 časova pošao sa
svojim bratom Nj. da postave ogradu oko livade. Tu su radili sve do 10,00
časova kada su se vratili kući. Kada je došao kući primijetio je da je njegov
komšija S. M. pokosio zajednički pašnjak koji se nalazi oko njegove kuće.
Vidio je takodje da je bio prešao sa košenjem i u njegovu parcelu koja nije
ogradjena, a ista se nalazi iznad M. kuće. Kada je vidio da M. kosi njegovu
parcelu prišao je do ograde od svog dvorišta i rekao M. "šta to radiš tu". M.
je od njega bio udaljen nekih 4-5 m. Tada je M. bacio kosu iz ruke skočio
prema ćošku
svoje kuće i u tom momentu izvadio pištolj iza pojasa i iza ćoška repetirao
pištolj govoreći "čekaj, čekaj jebaću ti majku", a on kada je M. izvadio
pištolj iza pojasa je počeo da bježi prema svojoj kući, ali je čuo kada je M.
govorio naprijed navedene riječi. Ističe da je kritične prilike
-3-
imao u rukama drvo dužine 1,5 m i debljine oko 2-3 sm koje je ponio sa sobom
iz livade. Kada je ušao u svoju kuću pozvao je policiju, ali pošto je bio
zauzet broj posle nekih 7-8 minuta ponovo je pozvao policiju i prijavio
slučaj, a iz policije su mu rekli da je slučaj već prijavio M. Ovaj dogadjaj
je posmatrao njegov brat Nj. jer su se njih dvojica zajedno vratili iz livade,
pa je Nj. samo svratio do štale da nešto uzme, a on je pravo otišao kući gdje
je zatekao M. kako kosi njegovu parcelu. Posebno ističe da nije tačna
činjenica da je imao i držao u rukama metalne viljuške niti da je kretao prema
S. M. govoreći mu "jebaću ti majku ubiću te", a ponavlja da je u rukama imao
samo drveni kolac dužine 1-1,5m. Dalje dodaje da kritične prilike nigdje nije
vidio M. ženu I. niti je čuo riječi da je I. govorila "joj M. bježi ubite".
Posebno ističe da je vidio pištolj kod M. da je bio crne boje i bio je pravi
pištolj, to može da potvrdi jer je 4 godine radio u policiji i zna kako
izgleda bojevo oružje i kako se čuje zvuk kada se repetira pištolj.
Na pretresu je istakao da posjeduje posjedovni list koji prilaže u spise
predmeta kao dokaz da je parcela na kojoj je on bio i okrivljeni S. M. istu
kosio da je to zajednička parcela čitavog sela takozvana seoska utrina te da
je okrivljeni M. prvo kosio na toj parceli, a zatim je prešao na parcelu
okrivljenog S. D. da i tu kosi. Istakao je da je upravo toga dana to bio i
razlog da dodje do svadje izmedju njih dvojice.
U završnoj riječi je istakao u svojstvu oštećenog da se pridružuje krivičnom
gonjenju protiv okrivljenog S. M. i predlaže da sud M. oglasi krivim i osudi
po zakonu, a da se kao okrivljeni ne osjeća krivim, da ne priznaje krivicu, pa
je svoju odgovornost ostavio sudu na slobodnu procjenu.
Okrivljeni S. M. na zapisniku glavnog pretresa je istakao da živi u P. te da
je zaposlen u MUP-u Srbije kao policajac i često dolazi u P. gdje mu živi
porodica. U selu P. posjeduje poljoprivredno imanje i samo povremeno odlazi na
to imanje. Dana 15.06.2013. godine je došao u selo sa svojom suprugom I. i sa
svoje dvoje maloljetno djece. Pošto je bio jun mjesec i bila je velika trava
pa je uzeo kosu s namjerom da pokosi oko svoje kuće nekoliko metara i u dva -
tri navrata je vidio majku okrivljenog S. D. da je prilazila do ograde i da je
gledala ko kosi. Dalje ističe da je njegova supruga I. otišla kod njihovih
rodjaka u kuću S. R. i B.udaljenu nekih petnaestak metara od njihove kuće s
namjerom da sa njima popije kafu. Dok je kosio njegova supruga I. se već
vraćala iz R. kuće i čuo je u jednom momentu kako je povikala "bježi M.
ubite". Okrenuo se i vidio okrivljenog S. D. da je potrčao prema njemu i da
nosi metalne viljuške u rukama i govori "jebaću ti majku ubiću te". Istog
momenta kada je čuo te riječi počeo je da bježi i pobjegao je put R. kuće, a
kosu je bacio na licu mjesta gdje je i kosio. Kada je došao u R. kuću okrenuo
je policiju i prijavio je slučaj. Dalje ističe da odgovorno tvrdi da kod sebe
toga dana nije imao nikakav pištolj niti je isti potezao na okrivljenog S. D.
niti mu je upućivao bilo kakve prijeteće riječi. Nigdje u blizini nije vidio
da je bio S. Nj.. Takodje, ističe da je okrivljenog S. D. primijetio od sebe
na udaljenosti nekih 5-6 m, a D. je držao viljuške za drvenu držalicu, a
metalni dio viljuški je držao u pravcu njega okrenutu prema njemu. I njegova
supruga . se takodje odmah vratila u kuću R. S. i B.. Takodje, dodaje da je
vidio i okrivljenog S. D. da se vratio svojoj kući. Takodje, je istakao da
policija nije vršila pretres niti njega niti kuće ni objekata, ali je izvršila
pretres njegovog stana u P. nakon dogadjaja, a nakon što je okrivljeni dao
izjavu u policiji. Dalje objašnjava da su njegova djeca svo vrijeme dok se
dogadjaj dešavao bila u kući S. R. odnosno njegovog oca B. B. porodica je bila
u kući i tada su doručkovali, tako da nisu ništa mogli vidjeti od ovog
dogadjaja. Objašnjava da su njegova djeca nakon ovog dogadjaja bila uznemirena
i da su plakala. Dodao je da je za pojasom jedino imao vodijer i beledjiju
kada je došla policija.
-4-
U završnoj riječi se kao oštećeni pridružio krivičnom gonjenju protiv
okrivljenog S. D. i predložio da sud okrivljenog S. D. oglasi krivim i osudi
po zakonu, a njegov branilac u završnoj riječi je predložio da ga sud oslobodi
od krivične odgovornosti u nedostatku dokaza.
U dokaznom postupku sud je saslušao svjedoke S. I.i S. Nj., izvršio uvid u
fotoelaborat UP PJ Pljevlja br. 265/13 od 15.06.2013. godine i pročitao
izvještaj iz KE za oba okrivljena.
Nakon provedenog dokaznog postupka i nakon ocjene svih izvedenih dokaza kako
skupa tako i pojedinačno i u njihovoj medjusobnoj povezanosti jednog sa
drugim, sud je utvrdio da su oba okrivljena izvršili krivično djelo koje im se
stavlja na teret, pa ih je iz tog razloga i oglasio krivim i osudio po zakonu.
Ovakvu svoju odluku sud je zasnovao na činjenicama koje slijede iz dokaza
izvedenih na glavnom pretresu.
Naime, svjedokinja S.I. je istakla da je dana 15.06.2013. godine u jutarnjim
časovima sa svojim mužem M. i djecom otišla u selo P. jer je njen muž M. imao
namjeru da pokosi dvorište oko porodične kuće u selu i da obavi neke radove
oko vrta. Vrlo kratko se zadržala sa djecom u kući pa je M. počeo da kosi, a
ona je otišla sa djecom kod rodjake D. S. da popije kafu, a onda da se vrati i
da oplijevi vrt. Kada je popila kafu krenula je u kačaru da uzme čizme i kada
je bila na samom ćošku od D. kuće vidjela je na
2-3 koraka od okrivljenog M. vidjela okrivljenog S. D. koji je sa zamahnutim
gvozdenim viljuškama iznad glave govorio M. jebaću ti majku. Ona je u tom
trenutku vrisnula govoreći "joj M. bježi ubiće te". Tada je M. bacio kosu, a
ona se odmah okrenula i pobjegla prema D. kući misleći na djecu da li će ona
biti bezbjedna. Nezna gdje je u tom trenutku otišao M. i dok je u kući pričala
D. i njenom sinu R. šta se dogodilo nakon 2 minuta u D. kuću se pojavio i M. i
uzeo je od R. telefon i odmah pozvao policiju. Sve se to dešavalo na ćošku
njihove kuće koja gleda put kuće D. S. Kritične prilike nije vidjela D. brata
Nj. niti bilo koga drugo. M. je toga dana na sebi imao radničko odijelo -
kombinezon i maskirnu majicu, a za pojasom nije imao nikakvo oružje, a da je
ona vidjela. Kada je M. ušao u D. kuću ispričao je da je i D. pobjegao svojoj
kući. Niko od ukućana nije izlazio iz kuće izvjesno vrijeme osim kada je došla
policija otišli su u svoju kuću uzeli stvari, zaključali kuću i otišli u P., a
onda u stanicu policije da daju izjave. Policija na licu mjesta nije
pretresala kuću niti je pretresala M. a tvrdi da kritične prilike M. kod sebe
nije imao pištolj niti je ona to vidjela.
Sud je samo djelimično prihvatio iskaz ove svjedokinje i to samo u dijelu u
kojem ističe da je vidjela okrivljenog S. D. kako drži gvozdene viljuške i
zamahuje istim u pravcu okrivljenog S. M. i kako D. govori M. "jebaću ti
majku", dok je sud mišljenja da je svjedokinja davajući svoj iskaz prećutala
činjenicu da je njen muž okrivljeni S. M. imao kod sebe pištolj i isti
repetirao i potezao put okrivljenog S. D. Ova svjedokinja je u svom izlaganju
istakla jednu značajnu činjenicu, a to je da je istakla da kada je M. došao u
kuću kod D. - B. S. da je ispričao da je i okrivljeni S. D. pobjegao u pravcu
svoje kuće. Jasno je da je upravo D. pobjegao put svoje kuće iz razloga što se
uplašio jer je prethodno na njega okrivljeni S. M. potegao pištolj i isti
repetirao i izgovorio mu riječi "čekaj, čekaj jebaću ti majku".
Svjedok S. Nj. je na zapisniku ODT Pljevlja istakao da je dana 15.06.2013.
godine bio sa svojim bratom D. te da su pošli da zagrade neku livadu negdje
oko 08,00 časova. Na livadi su bili do 10,00 časova, a zatim su se vratili
kući. Kada su bili blizu kuće on je krenuo prema štali da nešto uzme, a D. je
produžio kući. Nakon toga je čuo neku galamu i potrčao prema kući shvatio da
se nešto prepiru njegov brat D. i S. M.. Kada je bio blizu M. vode ugledao je
D. koji je bio udaljen od njega nekih 20 m, a M. možda nekih 25-30 m, a njih
dvojica su bili na odstojanju od nekih dvadesetak metara. Tada je vidio da
njegov brat D.bježi prema njihovoj kući, a
-5-
istovremeno M. baca kosu od sebe hvata se rukom za pojas i kada je bio iza
ćoška svoje kuće čuo je kako repetira pištolj. Tada se uplašio i počeo da
bježi nazad prema gaju i kada je sišao ispod vode u tom momentu i M. je
protrčao iza svoje kuće i sišao na put tako da su njih dvojica bili paralelno
jedan prema drugom na udaljenosti oko tridesetak metara. U tom trenutku je
vidio da M. u desnoj ruci drži pištolj, a on je pobjegao u gaj tako da nezna
gdje je M. otišao. U gaju je malo sjedio ispalio cigaretu da dodje sebi jer se
bio mnogo uplašio, a znajući za dogadjaj koji se prošle godine desio isto sa
M. i njegovim bratom. Nakon toga telefonom ga je pozvala sestra koja ga je
pitala gdje se nalazi, a onda mu je rekla da odma ide kući pošto je M. ponovo
potezao pištolj na D.. Nakon pola sata je otišao kući, zatim je stigla i
policija i svi su išli u stanicu da daju izjave. Objašnjava da je kod M. vidio
pištolj crne boje i vidio je cijev i gornji dio pištolja koji je M. držao u
ruci, a M. je na sebi imao maskirnu majicu. Nije vidio da je D. u rukama imao
gvozdene viljuške i da je sa istim zamahivao prema M., a kada su se vraćali
izlivade D. nije u rukama imao ništa. Takodje, ističe da krtične prilike na
licu mjesta nije vidio S. I. niti bilo koga drugog, a tek kasnije kada je
stigla policija vidio je M. sina, a nije vidio da je M. za pojasom imao
vodijer i beledjiju.
Posebno na pitanje drugookrivljenog je istakao da se nije dobro izrazio kada
je rekao da je vidio cijev pištolja već je mislio da je vidio gornji dio
pištolja sa cijevi i navlakom iznad rukohvata. Kada je došao kod vode vidio je
D. da je bio kod vratnice njihove parcele, a drugookrivljeni iznad ugla svoje
kuće, a taj dio kuće gleda prema kući S. B. i R.
Sud je prihvatio iskaz ovog svjedoka samo u dijelu u kojem svjedok ističe da
je vidio da je okrivljeni S. M. na okrivljenog S. D. potegao pištolj i da je
isti repetirao te da je tom prilikom vidio da okrivljeni S. D. bježi u pravcu
svoje kuće.
Iskazom ovog svjedoka se utvrdjuje da je okrivljeni S. M. potegao pištolj na
okrivljenog S. D. isti repetirao te da je nakon toga S. D. pobjegao u pravcu
svoje kuće. Kada se iskaz ovog svjedoka dovede u vezu sa svjedočenjem
svjedokinje S. I. koja je istakla da je okrivljeni S. M. rekao u kući S. B. i
D. da je okrivljeni S. D. pobjegao u pravcu svoje kuće, tu se nameće logičan
zaključak zašto je pobjegao u pravcu svoje kuće - upravo što je tačna
činjenica da je na njega potegao pištoolj S. M. i isti repetirao, pa je D. iz
straha pobjegao svojoj kući.
Sud je prihvatio odbranu okrivljenog S. D. samo u dijelu u kojem okrivljeni
ističe da je na njega okrivljeni S. M. potegao pištolj isti repetirao i
izgovorio mu riječi "čekaj, čekaj jebaću ti majku", kao i u dijelu gdje
okrivljeni kaže da je odmah nakon toga pobjegao u pravcu svoje kuće, dok je u
ostalom dijelu odbranu okrivljenog sud odbacio jer je ista u tom dijelu data
tendenciozno i sračunata na izbjegavanje krivične odgovornosti.
Sud je takodje prihvatio odbranu okrivljenog S. M. u dijelu u kojem okrivljeni
S. M. ističe da je na njega okrivljeni S. D. zamahnuo gvozdenim vilama držeći
ih u rukama i uputio mu riječi prijetnje "jebaću ti majku, ubiću te", a zatim
je takodje prihvatio i dio odbrane gdje okrivljeni S. M. ističe da čim je čuo
riječi okrivljenog S. D. bacio kosu i počeo da bježi i pobjegao je u kuću S.
R. i B., a u ostalom dijelu sud je odbranu ovog okrivljenog odbacio jer je
ista u tom dijelu data tendenciozno i sračunato na izbjegavanje krivične
odgovornosti.
Iz fotoelaborata UP CB Pljevlja se zaključuje da su na istom vidni detalji
kuće okrivljenog S.M. kao i detalji kuće S. B. i R. gdje se vide tragovi
košenja.
Iz izvještaja iz KE za okrivljenog S. D. utvrdjeno je da isti do sada nije
osudjivan, a iz izvještaja iz KE izdat od strane CB Pljevlja se zaključuje da
je okrivljeni S. M. jedanput osudjivan presudom ovog suda K.br.43/12 od
15.11.2012. godine zbog krivičnog djela iz čl.403.st.1. Krivičnog zakonika CG,
te da mu je izrečena uslovna osuda.
-6-
Kod ovakvog činjeničnog stanja na osnovu svih izvedenih dokaza kako skupa tako
i pojedinačno, sud je utvrdio da su oba okrivljena izvršili po jedno krivično
djelo ugrožavanje sigurnosti iz čl.168.st.1. Krivičnog zakonika CG, pa ih je
sud i oglasio krivim i osudio po zakonu.
Naime, sud je utvrdio da je okrivljeni S. D. ugrozio sigurnost oštećenom S. M.
prijetnjom da će napasti na njegov život i tijelo na način što je prišao
oštećenom S. M. i put njega zamahnuo gvozdenim vilama i uputio mu riječi
prijetnje "jebaću ti majku, ubiću te" i iste prijetnje su kod oštećenog S. M.
izazvale osjećaj straha jer se dao u bjegstvo u pravcu kuće S. R. i B., a
takodje dokaznim postupkom je utvrdjeno da je okrivljeni S. M. istog dana i u
isto vrijeme i na istom mjestu ugrozio sigurnost oštećenom S. D. prijetnjom da
će napasti na njegov život i tijelo na način što je iza pojasa izvadio pištolj
NN marke i isti repetirao i oštećenom uputio riječi prijetnje "čekaj, čekaj,
jebaću ti majku" koje prijetnje su kod oštećenog izazvale osjećaj straha i iz
tog razloga se oštećeni S. D. dao u bjegstvo u pravcu svoje kuće.
Dakle, u radnjama okrivljenih stekli su se svi bitni elementi bića utuženog
krivičnog djela koje se okrivljenim stavlja na teret, a pri tome oba
okrivljena kao oštećeni su imali osjećaj straha i isti su se uplašili za svoju
ličnu bezbijednost i pobjegli i to oštećeni S. M. u pravcu kuće S. B. i R., a
oštećeni S. D. u pravcu svoje kuće.
Prilikom odredjivanja vrste kazne i prilikom odmjeravanja njene visine sud je
u okviru opšte svrhe krivičnih sankcija cijenio i svrhu novčane kazne pa je
sud mišljenja da radi krivično-pravne zaštite protiv okrivljenih nije bilo
neophodno izricati drugu vrstu krivične sankcije osim novčane kazne jer je sud
ubijedjen da će se prema okrivljenim istom kaznom u potpunosti ostvariti kako
generalna tako i specijalna prevencija tako da okrivljeni u buduće neće vršiti
ista ili slična krivična djela. Pri tome je sud imao u vidu činjenicu da su
okrivljeni rodjaci te da su bliže komšije na selu, te da su i ranije imali
medju sobom razmirice, pa je sud mišljenja da su novčane kazne prema njima
neophodne i opravdane te da će se istim postići svrha kažnjavanja predvidjena
u članu 32. Krivičnog zakonika. Sud je takodje mišljenja da su izrečene kazne
prema okrivljenim
adekvatne i primjerene stepenu društvene opasnosti, težini učinjenog djela kao
i nastalim posledicama.
U smislu člana 226. i 229. ZKP CG sud je obavezao okrivljene da na ime paušala
plate budžetu RCG iznos od po 27,50 eura, a iste iznose sud je odredio imajući
u vidu dužinu trajanja i složenost krivičnog postupka kao i imovno stanje
okrivljenih.
Sa iznijetih razloga odlučeno je kao u izreci presude.
OSNOVNI SUD U PLJEVLJIMA
dana 25.10.2013. godine
Zapisničar,S u d i j a,
Djondović MilenkaBranko Pejović
PRAVNA POUKA: protiv ove presude dozvoljena je žalaba u roku od 8 dana po
prijemu
iste Višem sudu u Bijelom Polju, a preko ovog suda.
-7-
DOSTAVLJENO:
1x ODT Pljevlja
2x okrivljenim
1x braniocu
4x u predmet