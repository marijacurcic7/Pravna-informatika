K.br.122/13
U IME CRNE GORE
Osnovni sud u Pljevljima, kao prvostepeni krivični sud po sudiji Branku
Pejoviću uz sudjelovanje zapisničara Djondović Milenke u krivičnom predmetu
protiv okrivljenog T. V. iz P., zbog krivičnog djela laka tjelesna povreda iz
čl.152.st.2. u vezi st. 1. Krivičnog zakonika CG, po optužnom predlogu ODT
Pljevlja Kt.br.285/13 od 02.09.2013. godine, nakon održanog glavnog i javnog
pretresa u prisustvu zamjenika ODT Tomčić Milivoja, okrivljenog i oštećenog,
dana 22.10.2013. godine, donio je i javno objavio
P R E S U D U
Okrivljeni T. V., JMBG .... od oca D. i majke K. rodjena M., rodjen
02.02.1957. godine u P., živi u P. ul. A. P. br.20, državljanin CG, oženjen,
otac dvoje djece, ne zaposlen, lošeg imovnog stanja, nalazi se sa suprugom na
Birou za zapošljavanje, govori srpskim jezikom, razumije crnogorski jezik,
ranije ne osudjivan,
K r i v j e
Što je:
dana 27.07.2013. godine oko 17,30 časova u selu P. opština P. lako tjelesno
povrijedio oštećenog T. V., na način što ga je udario jedanput držalicom
motike u predjelu natkoljenice lijeve noge, dakle sredstvom podobonim da
tijelo teško povrijedi ili zdravlje teško naruši, nanijevši mu laku tjelesnu
povredu u vidu kontuzije i krvnog podliva na zadnjoj strani lijeve butne
regije,
čime je izvršio krivično djelo laka tjelsna povreda iz čl.152.st.2. u vezi
st.1. Krivičnog zakonika CG,
pa mu sud na osnovu već citiranog zakonskog propisa, a primjenom članova 4, 5,
13, 15, 32, 33, 36, 42, 53. i 54. Krivičnog zakonika CG, te članova 226. i
229. ZKP CG i z r i č e
-2-
USLOVNU OSUDU
S tim da mu utvrdjuje kaznu zatvora u trajanju od 3 mjeseca (tri mjeseca) i
istovremeno odredjuje da se ista neće izvršiti ukoliko okrivljeni u roku od
godinu dana ne izvrši novo krivično djelo.
Okrivljeni se obavezuje da na ime troškova vodjenja krivičnog postupka plati
ovom sudu iznos od 60,50 eura, a na ime paušala iznos od 27,50 eura.
Troškove krivičnog postupka i paušal okrivljeni će platiti ovom sudu u roku od
15 dana po pravnosnažnosti presude pod prijetnjom prinudnog izvršenja.
O b r a z l o ž e n j e
Osnovno državno tužilaštvo u Pljevljima optužnim predlogom Kt.br.285/13 od
02.09.2013. godine optužilo je okrivljenog T. V. iz P. zbog krivičnog djela
laka tjelesna povreda iz čl.152.st.2. u vezi st. 1. Krivičnog zakonika CG
navodeći da je okrivljeni krivično djelo izvršio na način mjesto i vrijeme
kako je to bliže opisano u izreci ove presude.
U završnoj riječi zamjenik ODT-a je u cjelosti ostao pri podnesenom optužnom
predlogu i predložio da sud okrivljenog oglasi krivim i osudi po zakonu.
Svjedok - oštećeni T. V. u završnoj riječi je istakao da se pridružuje
krivičnom gonjenju protiv okrivljenog i predlaže da sud okrivljenog oglasi
krivim i osudi po zakonu.
Okrivljeni T. V. u svoju odbranu na glavnom pretresu od dana 04.10.2013.
godine je istakao da živi u Podgorici, a da posjeduje poljoprivrdno imanje u
selu Podborova. Jedan dio imanja je vlasništvo i oštećenog T. V. koji mu je
brat. Već nekoliko godina on i oštećeni nisu u dobrim odnosima, a razlog je
što imaju spor oko zaostavštine i imovine. Dalje ističe da je dana 27.07.2013.
godine bio u selu i imao namjeru da renovira jedan pomoćni objekat za svoje
potrebe i jednog momenta je prema njemu išao oštećeni i počeli su se
prepirati, pa je došlo do guranja izmedju njih dvojice. Na zemlji pored njega
je bila jedna motika, ali nijednog momenta on tu motiku nije uzimao u ruke
niti je bilo čime udario oštećenog. Dalje ističe da on nezna na koji način se
oštećeni povrijedio, uglavno tvrdi da on ničim nije udario oštećenog. Posebno
ističe da tu niko nije bio na licu mjesta osim njih dvojice niti je ko
posmatrao taj dogadjaj.
U završnoj riječi je istakao da se osjeća krivim što je dozvolio da do
konflikta dodje izmedju njega i oštećenog pošto su braća, pa je svoju
odgovornost ostavio sudu na slobodnu procjenu.
U dokaznom postupku sud je saslušao svjedoka - oštećenog T. V. saslušao
svjedokinju T. D., saslušao vještaka hirurga dr. P. M., pročitao izvještaj
ljekara J. za HMP u P. od 02.08.2013. godine, pročitao izvještaj ljekara
specijaliste ortopeda od 02.08.2013. godine i pročitao izvještaj iz KE za
okrivljenog br. 03-245/13-5809/2 od 15.08.2013. godine.
Nakon provedenog dokaznog postupka i nakon ocjene svih izvedenih dokaza kako
skupa tako i pojedinačno i u njihovoj medjusobnoj povezanosti jednog sa drugim
sud je utvrdio da je okrivljeni T. V. iz P. izvršio krivično djelo koje mu je
optužnim predlogom ODT-a stavljeno na teret, a na način mjesto i vrijeme kako
je to bliže opisano u izreci ove presude. Ovakvu svoju odluku sud je zasnovao
na činjenicama koje slijede iz dokaza izvedenih na glavnom pretresu.
-3-
Naime, svjedok - oštećeni T. V. je na zapisniku ODT Pljevlja istakao da je
penzioner i da sa svojom suprugom živi u svom selu P. oko 2 godine, a inače je
radio u Srbiji. Njegov brat - osumnjičeni V. živi sa svojom porodicom u P. i
poslednjih godina su u negovoru i u veoma lošim odnosima zbog neriješene
zaostavštine i nepodijeljene imovine koja je ostala iza smrti njihovih
roditelja. Zemlju su podijelili, a objekti su im zajednički. Dana 27.07.2013.
godine u popodnevnim časovima negdje oko 17,30 časova nalazio se u svom vrtu
gdje je nešto radio sa motikom koja ima drveni nasad i vadio je bijeli luk. Na
dva dana prije tog dogadjaja u selo je došao i okrivljeni sa svojom suprugom.
Dok je radio u vrtu primijetio je okrivljenog i njegovu suprugu da su došli u
neposrednu blizinu njega i vidio je da okrivljeni drži kosu u rukama jer je
najvjerovatnije imao namjeru da nešto kosi. Na rastojanju od oko 3-4 m od
njega okrivljeni se zaustavio vidno uzbudjen iako ne govore počeo je da ga
pita zašto je koliba zaključana, pa mu je on odgovorio da je on istu zaključao
jer u njoj drži neke svoj stvari. Dok je razgovarao sa okrivljeni spustio je
motiku i na korak dva prišao okrivljenom i rekao mu "šta hoćeš, ajede da
riješimo problem" i rekao okrivljenom da će skinuti krov sa kolibe pošto je
krov njegov. Tu su se počeli da prepiru nešto oko vode koju su doveli njihovi
roditelji i jednog momenta se okrivljeni sageo uzeo motiku kojom je oštećeni
kopao luk i sa objema rukama je držao metalni dio motike, a sa držalicom
zamahnu o i jako ga udario u predjelu butine lijeve noge. U tom trenutku na
licu mjesta se našla i njegova supruga V. koja je prišla izmedju njih da ih
razvadi, a takodje je prišla i njegova supruga D. uzela kosu koju je
okrivljeni ranije spustio na zemlju i bez ijedne riječi zamahnula istom da
udari oštećenog, pa je oštećeni izbjegao taj udarac. Posebno ističe da kada je
okrivljeni ga udario motikom da je osjetio jak bol, ali tome nije pridavao
veliku pažnju, ali sjutri dan kada je ustao iz kreveta primijetio je da mu je
sva noga pomodrela. Ističe da se nije istoga dana odmah javio ljekaru iako ga
je supruga nagovarala da odmah ide kod ljekara, ali zbog nekih svojih obaveza
nije tražio ljekarsku pomoć već je tek šesti dan nakon povredjivanja se javio
ljekaru u bolnici P. gdje mu je izdato ljekarsko uvjerenje. I toga dana kada
se javio ljekaru na butini lijeve noge bio mu je vidljiv krvni podliv koji se
znatno proširio u odnosu na početak povredjivanja. Takodje, lijeva noga ga je
iz dana u dan sve više boljela što ga je i opredijelilo i natjeralo da ode kod
ljekara.
U završnoj riječi je istakao da se pridružuje krivičnom gonjenju protiv
okrivljenog.
Sud je u cjelosti privhatio iskaz svjedoka - oštećenog koji je po mišljenju
suda veoma objektivno svjedočio, a njegovo kazivanje je potvrdjeno
materijalnim dokazom - ljekarskim uvjerenjima kao i nalazom i mišljenjem
vještaka hirurga dr. P. M.
Svjedokinja T. D. je na glavnom pretresu istakla da živi u P. te da joj je
okrivljeni suprug, a oštećeni djever i da izmedju okrivljenog i oštećenog je
izbio sukob već nekoliko godina zbog neračišćenih imovinskih odnosa. Dana
27.07.2013. godine oko 17,30 časova bila je u potkrovlju porodične kuće kada
je čula neku viku i galamu jer je njena zaova koja je bolesna vikala i
zapomagala. Sišla je niza stepenice i izašla iz kuće i vidjela je okrivljenog
i oštećenog u dvorištu u blizini česme da nešto raspravljaju, a izmedju njih
je bila supruga oštećenog V. Vidjela je odmah da oštećeni drži u jednoj ruci
jednu motiku dugačke drške sa dva šiljka sa jedne strane, a sa druge strane
dio koji služi za kopanje zemlje. Tu su se njih dvojica svadjali izmedju sebe
i raspravljali, pa je došla iza ledja oštećenom i otela mu iz ruke tu motiku,
pa ju je on odgurnuo i ona je posrnula i pala. Nakon toga ističe da je sigurna
da okrivljeni ničim nije udario oštećenog niti oštećeni okrivljenog, a posebno
ističe da okrivljeni nije kod sebe imao nikakvo sredstvo niti motiku niti
letvu niti bilo koji drugi predmet, a jedino šta je vidjela vidjela je da je
na udaljenosti 5-6 m bačena kosa koju je okrivljeni odbacio od sebe kada se
sukobio sa oštećenim. Nakon toga
-4-
okrivljeni je sa njom otišao u kuću, a oštećeni je otišao preko ograde u vrt
da kopa. Ona je sa sobom ponijela u kuću i kosu i tu motiku koju je otela od
oštećenog. Ističe da nezna šta se dešavalo izmedju okrivljenog i oštećenog
nego što je ona došla na lice mjesta i ona nezna na koji način je oštećeni
zadobio povredu, uglavnom u njenom prisustvu niko nikoga nije udarao, a šta se
dešavalo ranije ona nezna jer nije vidjela.
Sud je u cjelosti odbacio iskaz ove svjedokinje jer je očigledno ova
svjedokinja svojim svjedočenjem htjela da pomogne okrivljenom pošto mu je
supruga, a njeno svjedočenje je u potpunosti drugačije od iskaza i okrivljenog
i oštećenog.
Vještak hirurg dr. P. M. je na glavnom pretresu istakao da je ranije u
predmetu tužilatšva dao svoj nalaz i mišljenje u ovom predmetu i da u cjelosti
ostaje pri svom ranije datom nalazu i mišljenju. Posebno ističe da su i ljekar
H. službe i specijalsita ortoped opisali povrede jedino što im je različit
promjer - dimenzija, medjutim ljekari ne mjere te povrede santimetrom već od
oka pišu, tako da se može raditi o toj istoj povredi koju su ljekari različito
opisali u pogledu veličine hematoma. Što se tiče boje hematoma ističe da
hematom ovako kako je opisan u medicinskoj dokumentaciji 02.08.2013. godine
odgovara da se mogao zadobiti 27.07.2013. godine. Napominje da su hematomi u
ovoj regiji neposredno iza povrede odmah nevidljivi već se vidi samo oteklina,
potom prvih dana dobijaju plavu boju, zatim postaju purpurne boje, pa
zelenkaste i na kraju žute boje. Ovako kako je hematom opisan i od strane
ljekara H. pomoći i od strane ortopeda odgovara da je zadobijen onda kada se
desio sporni dogadjaj. Na zapisniku ODT Pljevlja vještak je dao mišljenje da
se radi o lakoj tjelesnoj povredi, a ista je nanesena udarcem tupe sile, tupog
tvrdog predmeta po zadnjoj strani lijeve butne regije, a povreda je mogla
nastati od jednog udarce, moguće drvenim predmetom oblika držalice.
Sud je u cjelosti prihvatio nalaz i mišljenje ovog vještaka jer je mišljenja
da je vještak veoma stručno i objektivno vještačio u skladu sa strukom i
naukom, a inače radi se o stalnom sudskom vještaku.
Iz izvještaja ljekara J. za HMP P. od 02.08.2013. godine se zaključuje da je
toga dana oštećeni prvi put pregledan, a iz izvještaja ljekara ortopeda se
zaključuje da je nakon pregleda u J. HMP oštećeni pregledan i od strane
specijaliste ortopeda.
Iz izvještaja iz KE za okrivljenog izdat od strane UP CB Pljevlja br.
03-245/13-5809/2 se zaključuje da okrivljeni ranije nije osudjivan.
Kod ovakvog činjeničnog stanja na osnovu svih izvedenih dokaza, prevashodno na
osnovu iskaza svjedoka - oštećenog, koji je potvrdjen nalazom i mišljenjem
vještaka hirurga, sud je utvrdio da je okrivljeni T. V. iz P. izvršio krivično
djelo koje mu je optužnim predlogom ODT-a stavljeno na teret, a na način
mjesto i vrijeme kako je to bliže opisano u izreci ove presude. Naime,
okrivljeni i oštećeni su na glavnom pretresu od dana 22.10.2013. godine
jednoglasno istakli da dogadjaj niko nije posmatrao niti je bilo ko bio
prisutan u blizini kada se dogadjaj desio, a tek kasnije su došle supruge i
okrivljenog i oštećenog kao i njihova sestra.
Prilikom odredjivanja vrste kazne i prilikom odmjervanja njene visine sud je u
okviru opšte svrhe krivičnih sankcija cijenio i svrhu uslovne osude pa je sud
mišljenja da radi krivično-pravne zaštite protiv okrivljenog nije bilo nužno
izricati drugu vrstu krivične sankcije osim uslovne osude jer je sud ubijedjen
da će se i sa uslovnom osudom prema okrivljenom postići
kako specijalna tako i generalna prevencija, te da će se istom krivičnom
sankcijom prema okrivljenom u potpunosti ostvariti svrha kažnjavanja
predvidjenja u čl.32. Krivičnog zakonika. Pri ovome sud je posebno vodio
računa da je okrivljeni u veoma teškoj materijalnoj situaciji, da nije
zaposlen, da mu supruga nije zaposlena, pa je to cijenio kao olakšavajuće
okolnosti i sud je
-5-
mišljenja da bi bilo koja druga krivična sankcija po okrivljenog bila
neadekvatna i bilo koja druga sankcija za okrivljenog bi značila odmazdom za
učinjeno krivično djelo. Takodje, u prilog tome sud navodi i činjenicu da
okrivljeni ranije nije osudjivan i da je imao veoma dobro držanje pred sudom
pa je i to sud uzeo kao olakšavajuće okolnosti, a zatim i činjenicu da bi po
mišljenju suda svaka druga krivična sankcija još više poremetila odnose
izmedju okrivljenog i oštećenog pošto su braća i na kraju sud je ubijedjen da
je ova krivična sankcija okrivljenom adekvatna i primjerena stepenu društvene
opasnosti, težini učinjenog djela kao i nastalim posledicama.
U smislu člana 226. i 229. ZKP CG sud je obavezao okrivljenog da na ime
troškova vodjenja krivičnog postupka plati iznos od 60,50 eura, a isti iznos
predstavlja naknadu i nagradu vještaku za izvršeno vještačenje, a iznos
paušala od 27,50 eura sud je odredio imajući u vidu dužinu trajanja i
složenost krivičnog postupka kao i imovno stanje okrivljenog.
Sa iznijetih razloga odlučeno je kao u izreci presude.
OSNOVNI SUD U PLJEVLJIMA
dana 22.10.2013. godine
Zapisničar,S u d i j a,
Djondović MilenkaBranko Pejović
PRAVNA POUKA: protiv ove presude dozvoljena je žalba u roku od 8 dana po
prijemu
iste Višem sudu u Bijelom Polju, a preko ovog suda.
DOSTAVLJENO:
1x ODT Pljevlja
1x okrivljenom
4x u predmet