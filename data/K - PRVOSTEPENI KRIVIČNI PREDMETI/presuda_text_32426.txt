K.br.126/13
U IME CRNE GORE
Osnovni sud u Pljevljima, kao prvostepeni krivični sud po sudiji Branku
Pejoviću uz sudjelovanje zapisničara Djondović Milenke u krivičnom predmetu
protiv okrivljenog Dj. M. iz sela Ž. opština P. zbog krivičnog djela nasilje u
porodici ili porodičnoj zajednici iz čl.220.st.2. u vezi st. 1. Krivičnog
zakonika CG po optužnom predlogu ODT Pljevlja Kt.br.302/13 od 04.09.2013.
godine, nakon održanog glavnog i javnog pretresa u prisustvu zamjenika ODT
Pljevlja Gačević Božidrke, okrivljenog i svjedoka - oštećenog Dj. D. iz P.,
dana 07.10.2013. godine donio je i javno objavio
P R E S U D U
Okrivljeni DJ. M., JMBG .... od oca M. i majke M. rodjena R., rodjen ....
godine u P., živi u selu Ž. opština P., državljanin CG, govori srpskim
jezikom, razumije crnogoski jezik, pismen, završio osnovnu školu, ne oženjen,
bez djece, lošeg imovnog stanja, ranije ne osudjivan
K r i v j e
Što je:
dana 25.08.2013. godine oko 03,17 časova u porodičnoj kući u selu Ž. opština
P. primjenom grubog nasilja, narušio tjelesni i duševni integritet, članu
svoje porodice, bratu - oštećenom Dj. D., na način što je nakon svadje i
prepirke sa oštećenim iz fijoke radnog kuhinjskog stola uzeo 2 kuhinjska noža
i sa istim krenuo put oštećenog upućujući mu riječi prijetnje "zaklaću te,
ubiću te, odrobijaću te", pri čemu je u daljim radnjma spriječen od strane
sestre Dj. S.,
čime je izvršio krivično djelo nasilje u porodici ili porodičnoj zajednici iz
čl.220. st.2. u vezi st. 1. Krivičnog zakonika,
pa mu sud na osnovu već citiranog zakonskog propisa, a primjenom članova 4, 5,
13, 15, 32, 33, 36, 42, 53. i 54. Krivičnog zakonika CG, te članova 226. i
229. ZKP CG i z r i č e
-2-
USLOVNU OSUDU
S tim da mu utvrdjuje kaznu zatvora u trajanju od 6 mjeseci i istovremeno
odredjuje da se ista neće izvršiti ukoliko okrivljeni u roku od 1 godine ne
izvrši novo krivično djelo.
Okrivljeni se obavezuje da na ime paušala plati ovom sudu iznos od 27,50 eura,
a ovo u roku od 15 dana po pravnosnažnosti presude pod prijetnjom prinudnog
izvršenja.
O b r a z l o ž e n j e
Osnovno državno tužilaštvo u Pljevljima optužnim predlogom Kt.br.302/13 od
04.09.2013. godine optužilo je okrivljenog Dj. M. iz sela Ž. opština P. zbog
krivičnog djela nasilje u porodici ili porodičnoj zajednici iz čl.220. st.2. u
vezi st. 1. Krivičnog zakonika CG navodeći da je okrivljeni krivično djelo
izvršio na način mjesto i vrijeme kako je to bliže opisano u izreci ove
presude.
U završnoj riječi zamjenik ODT je u cjelosti ostao pri podnesenom optužnom
predlogu i predložio da sud okrivljenog oglasi krivim i osudi po zakonu.
Oštećeni Dj. D. u završnoj riječi je istakao da se pridružuje krivičnom
gonjenju protiv okrivljenog i predložio je da ga sud oglasi krivim i osudi po
zakonu, a imovinsko-pravni zahtjev ne ističe.
Okrivljeni Dj. M. u svoju odbranu na zapisnik ODT Pljevlja od dana 04.09.2013.
godine je istakao da živi u porodičnom domaćinstvu sa ocem, majkom, bratom i
sestrom u selu Ž. Dana 24.08.2013. godine bio je u gradu i popio 3-4 piva, a
kući je došao oko 22,30 časova. Tom prilikom u dnevnoj sobi nije našao nikoga
jer su svi bili otišli na spavanje, pa je uključio muziku i to po prilično
glasno. Njegova sestra S. je spavala na gornjem spratu i poslala mu je poruku
na telefon da smanji muziku, a on joj je uzvratio porukom da neće. Nakon više
od jednog sata u djevnu sobu je došao njegov brat - oštećeni D. i rekao mu
"smanji muziku" ili ću ti zvati policiju, pa je nakon toga izašao napolje i
ispred vrata kuće pozvao policiju, a zatim ušao u sobu uhvatio ga rukom u
predjelu grudi za košulju i počupao mu je 3 dugmeta. Pošto je on bio
izrevoltiran ponašanjem oštećenog uzeo je iz radnog stola 2 noža i krenuo put
oštećenog i tom prilikom mu je uputio riječi prijetnje "zaklaću te, ubiću te i
odrobijaću te". Dalje ističe da čim je oštećeni pozvao policiju da je u sobu
došla i njihova sestra S., kada je on bio krenuo sa noževima put oštećenog sa
namjerom da ga zastraši S. je počela da plače i uhvatila ga za ruke braneći mu
da ne ide prema oštećenom. Tu su se on i Slavica pogurali i otimali oko noževa
i najvjerovatnije je u tom guranju i čupanju povrijedio S. nanijevši joj
ogrebotinu na 2 prsta od ruke. Kada je vidio da je nehotično povrijedio S.
vratio je noževe u fijoku od radnog stola i nastavio prepirku sa oštećenim.
Nakon toga je stigla i policija i privela ga u stanicu. Ističe na glavnom
pretresu da se kaje što je ovo uradio da je bio pod uticajem alkohola i tvrdi
da ovako više nikada neće ponoviti. U završnoj riječi je istakao da se osjeća
krivim, da priznaje krivicu da se kaje što je ovo uradio pa je na kraju svoju
odgovornost ostavio sudu na slobodnu procjenu.
U dokaznom postupku sud je saslušao svjedoka - oštećenog Dj. D. i pročitao
izvještaj iz KE za okrivljenog od dana 09.09.2013. godine izdat od strane CB
Pljevlja.
-3-
Nakon provedenog dokaznog postupka i nakon ocjene svih izvedenih dokaza kako
skupa tako i pojedinačno, a imajući u vidu i odbranu okrivljenog sud je
utvrdio da je okrivljeni Dj. M. izvršio krivično djelo koje mu je optužnim
predlogom ODT-a stavljeno na teret, a na način mjesto i vrijeme kako je to
bliže opisano u izreci ove presude. Ovakvu svoju odluku sud je zasnovao na
činjenicama koje slijede iz dokaza izvedenih na glavnom pretresu kao i na
osnovu potpunog priznanja okrivljenog.
Naime, svjedok - oštećeni Dj. D. je u svom iskazu uglavno ponovio odbranu
okrivljenog ističući da je okrivljeni kritičnog dana došao kasno uveče iz
kafane puštajući glasno muziku pa je ustao i u dnevnoj sobi našao okrivljenog
kako sjedi na krevetu, a ispred njega na stolu se nalazila flaša sa rakijom i
čaša jer je najvjerovatnije bio u pijanom stanju. Tom prilikom je okrivljenom
rekao da smanji muziku, pa isti to nije uradio pa je izmedju njih nastala
prepirka. Nakon toga je došla i njihova sestra S. pa je u jednom momentu
okrivljeni iz ladice radnog stola uzeo dva kuhinjska noža i krenuo put njega
govoreći mu "ubiću te, zaklaću te, odrobijaću te", pa je tada njihova sestra
S. počela da plače pa je okrivljenog uhvatila za ruke braneći mu da ide prema
oštećenom, pa je tom prilikom okrivljeni Slavici nanio manju ogrebotinu na 2
prsta od ruke. Nakon toga okrivljeni je vratio noževe u radni sto dok je
oštećeni ispred kuće pozvao policiju. Nakon toga je policija došla i privela
okrivljenog, a pošli su i on i njihova sestra S. da daju izjave.
Sud je u cjelosti prihvatio iskaz svjedoka - oštećenog jer je sud mišljenja da
je oštećeni objektivno svjedočio, a njegovo svjedočenje se u potpunosti
poklapa sa odbranom - priznanjem okrivljenog.
Iz izvještaja iz KE za okrivljenog od dana 09.09.2013. godine sud je utvrdio
da okrivljeni ranije nije osudjivan.
Kod ovakvog činjeničnog stanja na osnovu potpunog priznanja okrivljenog i na
osnovu iskaza svjedoka - oštećenog sud je prevashodno utvrdio da okrivljeni i
oštećeni žive u jednom porodičnom domaćinstvu zajedno sa sestrom S. i sa
roditeljima, a zatim je utvrdio da je okrivljeni kritičnog dana došao pijan
kući te da je pustio glasno muziku, da ga je oštećeni opominjao, a na kraju da
je okrivljeni iz radnog stola uzeo 2 kuhinjska noža i pošao prema oštećenom
upućujući mu riječi prijetnje "zaklaću te, ubiću te, odrobijaću te". Te
prijetnje su bile ozbiljene i okrivljeni je dalje spriječen da nebi povrijedio
oštećenog noževima od strane njihove sestre S. koja je takodje u guranju i
čupanju sa okrivljenim povrijedila 2 prsta na noževe koje je držao u rukama
okrivljeni. Dakle, u radnjama okrivljenog stiču se svi bitni elementi bića
krivičnog djela koje se okrivljenom stavlja na teret, da je okrivljeni
primijenio grubo nasilje narušivši tjelesni i duševni integritet članu svoje
porodice - bratu oštećenom Dj. D. Prilikom odredjigvanja vrste kazne i
prilikom odmjeravanja njene visine sud je u okviru opšte svrhe krivičnih
sankcija cijenio i svrhu uslovne osude pa je sud mišljenja da radi krivično
pravne zaštite protiv okrivljenog nije neophodno izricati drugu vrstu krivične
sankcije osim uslovne osude jer je sud ubijedjen da okrivljeni ubuduće neće
vršiti ista ili slična krivična djela te da će se ovakom mjerom postići svrha
kažnjavanja prema okrivljenom predvidjena u članu 32. Krivičnog zakonika. Sud
je posebno kao olakšavajuće okolnosti okrivljenom cijenio i činjenicu da se
radi o mladom čovjeku, da je djelo izvršio u pijanom stanju, da je izrazio
žaljenje i kajanje na glavnom pretresu i na zapisniku pred ODT Pljevlja i
obećao da u buduće neće vršiti ista ili slična krivična djela, pa je sud na
kraju mišljenja da je ovakva krivična sankcija primjerena stepenu društvene
opasnosti i težini učinjenog djela te da upravo ista prema okrivljenom
predstavlja onu mjeru koja je
-4-
neophodna da se postigne prema okrivljenom svrha kažnjavanja predvidjena u
članu 32. Krivičnog zakonika CG. Sud je takodje mišljenja da bi u konkretnom
slučaju svaka strožija
krivična sankcija prema okrivljenom bila kontraproduktivna, te da se prema
okrivljenom u takvom slučaju nebi postigla svrha kažnjavanja.
U smislu člana 226. i 229. ZKP CG sud je odlučio da okrivljeni na ime paušala
plati ovom sudu iznos od 27,50 eura, a isti iznos sud je odredio imajući u
vidu dužinu trajanja i složenost krivičnog postupka kao i imovno stanje
okrivljenog.
Sa iznijetih razloga odlučeno je kao u izreci presude.
OSNOVNI SUD U PLJEVLJIMA
dana 07.10.2013. godine
Zapisničar,S u d i j a,
Djondović Milenka s.r.Branko Pejović s.r.
PRAVNA POUKA: protiv ove presude dozvoljena je žalba u roku od 8 dana po
prijemu
iste Višem sudu u Bijelom Polju, a preko ovog suda.