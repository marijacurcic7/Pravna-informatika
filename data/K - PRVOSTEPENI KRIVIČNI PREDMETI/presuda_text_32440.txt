K.br.130/13
U IME CRNE GORE
Osnovni sud u Pljevljima kao prvostepeni krivični sud po sudiji Branku
Pejoviću uz sudjelovanje zapisničara Djondović Milenke u krivičnom predmetu
protiv okrivljenog B. M.iz P., zbog krivičnog djela produženo krivično djelo
ugrožavanje sigurnosti iz čl.168.st.1. Krivičnog zakonika CG u vezi čl.49.
Krivičnog zakonika CG, po optužnom predlogu ODT Pljevlja Kt.br.313/13 od
27.09.2013. godine, nakon održanog glavnog i javnog pretresa ua prisustvu
zamjenika ODT Tomčić Milivoja, okrivljenog, kao i svjedoka - oštećenog K. Lj.
dana 19.11.2013. godine, donio je i javno objavio
P R E S U D U
Okrivljeni B. M., JMBG.... od oca S.i majke O. rodjena Č., rodjen .... godine
u P. gdje i živi selo Grevo, ne zaposlen, pismen završio 8 razreda osnovne
škole, oženjen, otac dvoje djece, lošeg imovnog stanja, govori srpskim
jezikom, razumije crnogski jezik, ranije osudjivan presudom Osnovnog suda
Pljevlja K.br.136/2000 od 29.01.2001. godine zbog krivičnog djela iz
čl.37.st.2. KZ RCG, izrečena mu uslovna osuda, presudom ovog Suda K.br.131/01
od 16.10.2002. godine, zbog krivičnog djela iz čl.144. st.1. KZ RCG izrečena
mu kazna zatvora u trajanju od 30 dana, presudom ovog Suda K.br.133/06 od
07.02.2006. godine zbog krivičnog djela iz čl.152.st.2. KZ CG izrečena mu
novčana kazna, presudom ovog Suda K.br.50/08 od 08.04.2008. godine, zbog
krivičnog djela iz čl.152.st.2. KZ CG, izrečena mu novčana kazna, presudom
ovog Suda K.br.234/09 od 20.04.2010. godine, zbog krivičnog djela iz
čl.168.st.1. KZ CG, izrečena mu novčana kazna koja je pretvorena u kaznu
zatvora, kaznu izdržao i presudom ovog Suda K.br.147/10 od 15.09.2010. godine,
zbog krivičnog djela iz čl.339.st.1. KZ CG, izrečena mu kazna zatvora od 30
dana, kaznu izdržao.
K r i v j e
Što je:
a) dana 05.09.2013. godine, u popodnevnim časovima u selu G. opština P.,
ugrozio sigurnost oštećenom K. Lj., prijetnjom da će napasti na njegov život
ili tijelo, na način što mu je uputio riječi prijeteće sadržine, govoreći mu:
"ubiću te, bolje da si me ubijo nego što si me ostavio živog, pobiću vas noćas
obadvojicu", misleći na oštećenog i njegovog brata M.,
-2-
b) Istoga dana kao pod tačkom a) oko 23,00 časa u selu G. Opština P. ugrozio
sigurnost oštećenom K. Lj., prijetnjom da će napasti na njegov život i tijelo,
na način što je odvalio ulazna vrata kuće oštećenog i ulaskom u spavaću sobu
gdje je isti spavao sa porodicom, držeći dužu metalnu kašiku u rukama uputio
mu riječi prijetnje "došao sam noćas da te ubijem",
čime je izvršio produženo krivično djelo ugrožavanje sigurnosti iz
čl.168.st.1. Kriivčnog zakonika Crne Gore u vezi čl.49. Krivičnog zakonika
Crne Gore,
pa ga sud na osnovu već citiranog zakonskog propisa, a primjenom članova 4, 5,
13, 15, 32, 33, 39. i 42. Krivičnog zakonika Crne Gore, te članova 226. i 229.
ZKP CG
O S U D J U J E
Na novčanu kaznu u iznsou od 800,00 eura (osamstotina eura), koju će
okrivljeni platiti Budžetu RCG u roku od godinu dana po pravnosnažnosti ove
presude, u 12 jednakih mjesečnih rata.
Ako okrivljeni u odredjenom roku ne plati novčanu kaznu sud će istu zamijeniti
kaznom zatvora tako što će za svakih započetih 25,00 eura novčane kazne
odrediti po 1 dan kazne zatvora.
Okrivljeni se obavezuje da na ime paušala plati ovom sudu iznos od 27,50 eura,
a ovo u roku od 15 dana po pravnosnažnosti presude pod prijetnjom prinudnog
izvršenja.
O b r a z l o ž e n j e
Osnovno državno tužilaštvo u Pljevljima optužnim prdlogom Kt.br.313/13 od
27.09.2013. godine optužilo je okrivljenog B. M. iz P. zbog krivičnog djela
produženo krivično djelo ugrožavanje sigurnosti iz čl.168.st.1. Krivičnog
zakonika CG u vezi čl.49. Krivičnog zakonika CG, navodeći da je okrivljeni
krivično djelo izvršo na način mjesto i vrijeme kako je to bliže opisano u
izreci ove presude.
U završnoj riječi zamjenik ODT-a je u cjelosti ostao pri podnesenom optužnom
predlogu i predložio da sud okrivljenog oglasi krvim i osudi po zakonu.
Svjedok - oštećeni K. Lj. u završnoj riječi je istakao da se pridružuje
krivičnom gonjenju protiv okrivljenog i ne ističe imovinsko-pravni zahtjev.
Okrivljeni B. M. u svoju odbranu na glavnom pretresu je istakao da živi u selu
G. opština P. sa svojom porodicom i često konzumira alkohol, medjutim zadnjih
nekoliko dana je ostavio alkohol i siguran je da više nikada neće počinjati da
pije alkohol. Sa porodicom oštećenog je bio u zavadjenim odnosima punih 5
godina, pa se sa oštećenim pomirio u zadnje vrijeme, medjutim dana 05.09.2013.
godine u popodnevnim časovima bio je u jako pijanom stanju, ali se sjeća sve
šta je radio toga dana. Na putu u selu G. došao je oštećeni sa svojom dvojicom
braće pa mu je oštećeni tada uputio riječi "jesamli ti rekao da ću vratiti kad
tad" i udario ga pesnicom u predjelu lica od kog udarca se zateturao, a jedan
od braće i to mladji brat oštećenog ga je sa ledja udario u predjelu vrata i
glave nekoliko puta. Tu je bio prisutan i jedan P. kao i dvije žene. Nakon
toga oštećeni je otišao preko mosta u pravcu svoje kuće dok je on otišao u
istom pravcu. On je tada kada je sustigao oštećenog rekao mu "što me ovako
prebiste". Nakon toga oni su ga opet počeli udarati i to oštećeni i njegova
braća tako da su mu nanijeli niz povreda po tijelu, a P. koji je bio prisutan
ih je razvadjao. Tu je jedno vrijeme ležao na mjestu gdje su ga pretukli, a
kada je došao
-3-
svijesti otišao je svojoj kući. Ističe da se ne sjeća da je upućivao prijeteće
riječi oštećenom te prilike.
Takodje, ističe da je negdje u večernjim časovima, a možda je bilo oko 23,00
časa pzvao taksi da ga voze u bolnicu da bi se pregledao i da bi mu ljekar
konstatovao povrede, od toga dana koje su mu nanijeli oštećeni i njegova
braća. Kada je došao na mjesto gdje je glavni put tu je bio razbacan nekakav
ugalj i taksi vozilo nije moglo da prodje putem i sva trojica braće
Kapetanovića bili su opet na putu pa mu je tada oštećeni rekao "ajde dodji
mojoj kući", on je pošao prema kući oštećenog zajedno sa braćom oštećenog, ali
nije ulazio u kući, a siguran da tu nikave priejteće riječi nije uputio
oštećenom pa nezna razlog zbog čega je pošao prema kući oštećenog jer je bio
od udaraca i od alkohola totalno poremećen, tako da ni danas nezna razlog
zašto je otišao prema kući oštećenog. Opet ističe i tvrdi da nije izgovori
oštećenom prijeteće riječi "došao sam noćas da te ubijem" niti je u rukama
imao bilo kakav predmet pa ni metalnu kašiku.
U završnoj riječi je istakao da se ne osjeća krivim da ne priznaje krivicu pa
je na kraju predložio da ga sud oslobodi od krivične odgovornosti.
U dokaznom postupku sud je saslušao svjedoka - oštećenog K. Lj., svjedokinju
K. J., kao i svjedoka P. D. i pročitao izvještaj iz KE za okrivljenog.
Nakon provedenog dokaznog postupka i na osnovu svih izvedenih dokaza kako
pojedinačno tako i skupa i u njihovoj medjusobnoj povezanosti jednog sa
drugim, sud je utvrdio da je okrivljeni B. M. iz P. izvršio krivično djelo
koje mu je optužnim prdlogom stavljeno na teret, a na način mjesto i vrijeme
kako je to bliže opisano u izreci ove presude. Ovakvu svoju odluku sud je
zasnovao na svim izvedenim dokazima koji su izvedeni na glavnom pretresu, a
prevashodno na osnovu iskaza svjedoka - oštećenog.
Naime, svjedok - oštećeni K. Lj. je na glavnom pretresu istakao da živi u selu
Kalušići i da je u zadnje vrijeme sa okrivljenim bio u dobrim odnosima koji
živi u selu G. Dalje ističe da skuplja ugalj na Kopu rudnika uglja i od toga
živi jer nema drugih primanja, a često se i okrivljeni bavi skupljanjem uglja,
medjutim kritičnog dana nije skupljao ugalj. Dalje dodaje da je on toga dana
skupljao ugalj na mjestu gdje prolaze kamioni pa sa kamiona padaju grumenovi
uglja. Tu pored njih je bio jedan P. kao i dvije žene. Okrivljeni je jednog
momenta prišao i molio oštećenog da ga odveze njegovim vozilo kod R. L. s
anmjerom da uzme rakije pa je on odbio, medjutim ipak je rekao svom bratu M.
da njegovim vozilom odveze okrivljenog kod R. L. što je on i učinio. Nakon 10
minuta njegov brat je vratio okrivljenog na lice mjesta i okrivljeni je u ruci
držao jednu flašu rakije od pola litra. Tu je počeo da pije i nezna tačno
koliko je popio. Ponovo je tražio da ga odveze kući kod R. L., medjutim on je
to odbio i rekao mu da ne dolazi u obzir da ga ponovo vozi. Nakon toga
okrivljeni ga je gadjao jednim kamenom pa ga je promašio, a zatim se zaletio
udario ga nogom u predjelu kuka. Ove dvije žene koje su bile prisutne su se
uplašile i pobjegle. Tu je bio prisutan njegov brat M. kao i P. D. Tu su se
potukli, razvadili su ih P. i njegov brat M., pa je on otišao kolima sa lica
mjesta svojoj kući. Nakon toga okrivljeni je pošao pješke u pravcu kuće
oštećenog, a sa njim su krenuli P. i M. Bio je ispred kuće pored garaže, pa je
iz prikolice istovarao ugalj, a okrivljeni mu se obratio prijetećim riječima
"ubiću te, bolje da si me ubijo nego što si me ostavio živog, pobiću vas noćas
obojicu", prethodno se zalijećući da udari oštećenog pa su se tu i potukli i
te riječi prijetnje mu je izgovorio na samom kućnom pragu. Nakon toga
okrivljeni je otišao preko sela, a oštećeni je pozvao policiju koja je kasno
došla. Mislio je da se sve na tome završilo, medjutim uveče nešto iza 23,00
časa, a možda je bilo i kasnije okrivljeni je došao kod njega kući i bez
ikakve najave odvalio ulazna vrata
-4-
na kući i uletio u njegovu kuću, tu su se potukli, pa ih je njegova supruga
Jelena razvadjala. Kada su se razdvojili okrivljeni je iz džepa izvadio jednu
dužu metalnu kašiku koja je bila kafanska kašika i uputio mu prijeteće riječi
"došao sam noćas da te ubijem". Čupajući se sa njim uspio je da mu otme
metalnu kašiku, pa je oštećeni istu bacio, a nakon toga okrivljeni je tražio u
spuruge oštećenog da mu naspe rakiju, pa je ona odbila. Posebno ističe da se u
oba slučaja osjetio uplašenim i nesigurnim jer je mišjenja da okrivljeni sve
te svoje prijetnje može i da ostvari jer smatra da kada popije da je veoma
opasna osoba i ne bira sredstva, jer kada je došao u ovo doba i odvalio vrata
na kući onda je jasno da je takva osoba spremna na sve. Kritične večeri se
osjećao mnogo ugroženim jer se bojao za sebe i svoju porodicu, jer mu je
porodica najpreča.
Sud je u cjelosti prihvatio iskaz oštećenog smatrajući da je oštećeni
objektivno svjedočio.
Svjedokinja K. J. je istakla da joj je oštećeni muž, a poznaje i okrivljenog
koji živi u selu G. Kritičnog dana u toku dana nije bila kući jer je otišla u
školu po dijete, medjutim uveče je bila u kući sa svojom porodicom i legli su
nešto oko 23,00 časa i odmah nakon toga su čuli lupanje na vratima i čuli su
da su vrata odvaljena. U kuću je ušao okrivljeni koji je nakon što je oštećeni
upalio svijetlo, odmah nasrnuo na njega da se tuče, a nakon toga je izvadio iz
džepa jednu dužu metalnu kašiku i uputio oštećenom riječi prijetnje "došao sam
noćas da te ubijem". Posebno ističe da su se kritične večeri svi uplašili i
oštećeni i djeca i ona, a djeca nisu smjela da izadju iz sobe sve dok
okrivljeni nije otišao. Okrivljeni je jednog momenta tražio rakiju, ali mu
nisu istu dali pa je on otišao. Prije ovog dogadjaja njoj je oštećen ispričao
da je preko dana njega okrivljeni napadao i da mu je prijetio, ali nije
zapamtila šta mu je sve rekao.
Sud je prihvatio iskaz ove svjedokinje koja je svjedočila u skladu sa
svjedočenjem oštećenog i njihovi iskazi nijednim dokazom nijesu devalvirani.
Svjedok P. D. je istakao da je dana 05.09.2013. godine bio u selu sa K. R. -
bratom od strica oštećenog i šetao u blizini kuće oštećenog i čuo da se
okrivljeni i oštećeni nešto prepiru. Tada je okrivljenom rekao da ide kući i
nezna da li je otišao kući uglavnom svjedok je produžio dalje i drugo mu ništa
nije poznato vezano za ovaj dogadjaj, a to se dešavalo u popodnevnim časovima.
Šta se uveče dešavalo njemu nije poznato.
Sud je odbacio iskaz ovog svjedoka smatrajući da ovaj svjedoknije htio da
svjedoči niti da se svrsta na stranu okrivljenog niti na stranu oštećenog.
Sud je u cjelosti odbacio odbranu okrivljenog koja je u potpunosti devalvirana
iskazima svjedoka - oštećenog kao i svjedokinje K. J., a i sam okrivljeni
ističe da se ne sjeća da li je izgovorio prijeteće riječi oštećenom po podne
istoga dana.
Iz izvještaja iz kaznene evidencije za okrivljenog sud je utvrdio da je
okrivljeni do sada osudjivan 6 puta za razna krivična djela te da mu je u 3
navrata izrečena kazna zatvora 2 puta novčana kazna i jedan put uslovna osuda.
Kod ovakovog činjeničnog stanja na osnovu svih izvedenih dokaza, a posebno na
osnovu iskaza svjedoka - oštećenog sud je utvrdio da je okrivljeni izvršio
krivično djelo koje mu se stavlja na teret na način mjesto i vrijeme kako je
to bliže opisano u izreci ove presude. Dakle, utvrdjeno je da je okrivljeni
kritičnog dana 05.09.2013. godine u popodnevnim časovima uputio prijeteće
riječi oštećenom "ubiću te, bolje da si me ubijo nego što si me ostavio živog,
pobiću vas noćas obojicu" misleći na oštećenog i njegovog brata M. Takodje, je
utvrdjeno da je istoga dana nešto iza 23,00 časa okirvljeni provalio u kuću
oštećenog zatim iz džepa izvadio jednu dužu metalnu kašiku i zaprijetio
oštećenom upućujući mu prijeteće riječi "došao sam noćas da te ubijem". U oba
slučaja okrivljeni je uputio oštećenom takve riječi koje su kod oštećenog
mogle da izazovu strah i nesigurnost, odnosno sam oštećeni kaže da su u oba
slučaja ove riječi kod njega izazvale strah i ne sigurnost po njega i i
njegovu porodicu, a posebno oštećeni ističe da je
-5-
okrivljeni kada popije opasna osoba i da se nikada ne zna našta je sve spreman
i šta je spreman da uradi, a posebno ako se ima u vidu činjenica da je došao u
kasne sate dakle, posle 23,00 časa, provalio u kuću oštećenog i uputiomu
prijeteće riječi "došao sam noćas da te ubijem". Dakle, sud je sa sigurnošuću
utvrdio da je i u jednom i u drugom slučaju okrivljeni uputio navedene
prijeteće riječi, a takodje utvrdio i činjenicu da su te riječi kod oštećenog
izazvale strah i nesigurnost s obzirom na ličnost okrivljenog, i na njegovo
permanentno alkoholisano stanje.
Prilikom odredjivanja vrste kazne i prilikom odmjeravanja njene visine sud je
u okviru opšte svrhe krivičnih sankcija cijenio i svrhu novčane kazne pa je
sud mišljenja da radi krivično pravne zaštite protiv okrivljenog nije bilo
nužno izricati strožiju krivičnu sankciju, jer je sud ubijedjen da će i sama
novčana kazna na okrivljenog dovoljno uticati da u buduće više ne vrši ista
ili slična krivična djela te da će se istom krivičnom sankcijom postići kako
generalna tako i specijalna prevencija kao i svrha kažnjavanja predvidjena u
članu 32. Krivičnog zakonika CG. Dakle, sud je mišljenja da je ova krivična
sankcija okrivljenom adekvatna i primjerena težini učinjenog djela, stepenu
društvene opasnosti kao i nastalim posledicama. Pri tome sud na strani
okrivljenog nije našao ni jednu olakšavajuću okolnost, a kao otežavajuću
okolnost sud je našao okrivljenom da je više puta osudjivan, pa je iz tog
razloga sud okrivljenom izrekao novčanu kaznu višu od minimalne novčane kazne
predvidjene za ovo krivično djelo.
U smislu člana 226. i 229. ZKP CG sud je obavezao okrivljenog da na ime
paušala plati ovom sudu iznos od 27,50 eura, a isti iznos sud je odredio
imajući u vidu dužinu trajanja i složenost krivičnog postupka kao i imovno
stanje okrivljenog.
Sa iznijetih razloga odlučeno je kao u izreci presude.
OSNOVNI SUD U PLJEVLJIMA
dana 19.11.2013. godine
Zapisničar,S u d i j a,
Djondović Milenka s.r.Branko Pejović s.r.
PRAVNA POUKA: protiv ove presude dozvoljena je žalba u roku od 8 dana po
prijemu
iste Višem sudu u Bijelom Polju, a preko ovog suda.
DOSTAVLJENO:
1x ODT Pljevlja
1x okrivljenom
4x u predmet