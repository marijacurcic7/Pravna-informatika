Posl.br.K. 65/13/13
U IME CRNE GORE
Osnovni sud u Kotoru kao nadležni prvostepeni krivični, po sudiji Danijeli
Samardžić, uz učešće zapisničara Tamare Počanić, u krivičnom predmetu protiv
okrivljenog K N zbog krivičnog djela falsifikovanja isprave iz čl.412 st.2 u
vezi st.1 Krivičnog zakonika, koji se vodi po optužnom predlogu ODT-a Kotor
Kt.br.758/12 od 14.02.2013. godine, nakon održanog glavnog i javnog pretresa
održanog dana 04.04.2013. godine u prisustvu zamjenika ODT-a Kotor Danke
Živković i optuženog, donio je i javno objavio sljedeću
PRESUDU
Okrivljeni K N JMBG od oca M i majke S, rođene B, rođen godine u Pljevljima,
stalno nastanjen u N, V bb, državljanin Crne Gore, po zanimanju tehničar
drumskog saobraćaja, sa završenom SSS, neoženjen, bez djece, dobrog imovnog
stanja, ranije neosuđivan, protiv kojeg se ne vodi postupak za drugo krivično
djelo,
K r i v j e
Što je,
U periodu od neutvrđenog dana u junu 2012. g. do 29.07.2012.g. u B, kao vozač
taxi vozila koji posluje u okviru udruženja "S T" Doo "M BD" B, kao pravu
upotrebljavao lažnu javnu ispravu-taxi legitimaciju Ev br. 293. navodno izdatu
od strane Sekretarijata za privredu i finansije O B na njegovo ime dana
10.11.2010.g. , tokom obavljanja djelatnosti u vozilu marke "O V" reg.oznake
BD , vlasništvo pomenutog taxi udruženja, u kome je predmetna legitimacija
pronađena prilikom kontrole saobraćaja od strane OPS PJ B J Z dana
29.07.2012.g., a koju je legitimaciju prethodno neutvrđenog dana od NN lica
nabavio radi upotrebe, pri čemu je bio uračunljiv i svjestan svog djela i
njegove zabranjenosti, a čije je izvršenje htio,
-čime je učinio krivično djelo falsifikovanje isprave iz čl.412 st.2 u vezi st.1 Krivičnog zakonika. 
Pa mu sud na osnovu naprijed navedene krivičnopravne odredbe i čl. 2, 4, 5, 8,
13, 15, 36, 42, 52, 53 i 54 Krivičnog zakonika i čl.226, 227, 229, 368 i 374
ZKP-a izriče
USLOVNU OSUDU
Kojom utvrđuje kaznu zatvora u trajanju od 3 /tri/ mjeseca i istovremeno
određuje da se kazna neće izvršiti ukoliko okrivljeni za vrijeme od jedne
godine od dana pravosnažnosti presude ne učini novo krivično djelo.
Dužan je okrivljeni na ime sudskog paušala uplatiti iznos od 55,00 eura, u
roku od mjesec dana od dana pravosnažnosti presude u korist Budžeta Crne Gore
na žiro račun br. 832-16-52.
Na osnovu čl.75 Krivičnog zakonika izriče se
MJERA BEZBJEDNOSTI
Oduzimanja predmeta i to: taxi legitimacije na ime K N Ev.br.293 od
10.11.2010. godine.
O b r a z l o ž e nj e
ODT iz Kotora podnio je ovom sudu optužni predlog Kt.br.758/12 od 14.02.2013.
godine protiv K M stavljajući mu na teret izvršenje krivičnog djela
falsifikovanje isprave iz čl.412 st.2 u vezi st.1 KZ.
U svojoj odbrani okrivljeni K N je izjavio da je kod "M BD" doo B u okviru
kojeg posluje "S T" započeo radni odnos 11.05.2012. godine kao taxi vozač, a
ugovor o radu su zaključili 01.06.2012. godine. Kada je započeo radni odnos, M
S, vlasnik "M BD" doo mu je samo tražio vozačku dozvolu kao uslov za
zaključenje ugovora, a kako je istu imao to nije bilo smetnji za njegov rad.
Na osnovu tog ugovora on je radio tokom juna 2012. godine kada su počele
pojačane kontrole i od tada je bila obaveza da svi taxi vozači imaju
legitimacije, a dobijanje te legitimacije je podrazumijevalo polaganje testa
iz poznavanja grada i uplatu iznosa od 120,00 eura. On je znao za sve te
uslove, međutim, vlasnik taxi udruženja M im je rekao da će on ubrzati čitavu
proceduru, jer poznaje dosta ljudi u Opštini, pa im je tražio da mu daju
fotografiju i 50,00 eura, što je on i učinio i nakon par dana mu je donio
legitimaciju. Objasnio je da na datum izdavanja iste - 10.11.2010. godine - on
uopšte nije obratio pažnju, legitimaciju je odmah stavio u auto na vidno
mjesto, kako je to i predviđeno, u futroli koja je visila o retrovizor, a gdje
je stajala i legitimacija K M sa kojim je radio u smjenama u istom vozilu. On
je ovu legitimaciju koristio u narednom periodu i više puta mu je tražena od
strane policije, prilikom kontrola, kada je davao na uvid i policija mu je
istu uredno vraćala. To je sve funkcionisalo do 29.07.2012. godine kada ga je
pozvao kolega K i rekao mu da je tokom vožnje bio zaustavljen od strane
policije u centru B i prilikom uvida u legitimaciju rekli su mu da se radi o
falsifikatu. Tada su mu tražili i njegovu legitimaciju koju im je on dao i za
koju su takođe utvrdili da se radi o falsifikatu. Nakon što je legitimacija
oduzeta od K, on je napravio pauzu od par dana, a onda nastavio da taksira,
ali su mu prilikom prve kontrole policije oduzeli vozačku dozvolu i auto, jer
nije imao legitimaciju. Nakon nekoliko dana gazdi M je vraćeno vozilo, a njemu
vozačka dozvola. Potvrđuje da je koristio predmetnu legitimaciju, ali navodi
da nije znao da je ista falsifikovana.
U dokaznom postupku koji je proveden radi rasvjetljenja činjeničnog stanje i
krivice okrivljenog sud je u dokaznom postupku proveo sljedeće dokaze,
pročitao: službenu zabilješku OPS UP PJ B JZ od 29.07.2012. godine, potvrdu o
privremeno oduzetim predmetima UP PJ Budva br. 03-240/12-8093 izdata na ime K
M dana 29.07.2012.g., akt Sekretarijata za privredu i finansije Opštine B br.
od 09.08.2012.g. sa kopijom lične karte i vozačke dozvole na ime M S i kopijom
legitimacije br. 293 na ime M S od 10.11.2012.g., ugovor o radu zaključen
između "M BD" Doo i K M od 01.06.2012.g., izvršen je uvid u taxi legitimaciju
Ev br. na ime K N od 10.11.2012.g., na saglasnost stranaka pročitan je iskaz
svjedoka M S sa zapisnika pred ODT-om Kotor od 08.02.2013.g., pročitan je
izvod iz kaznene evidencije za okrivljenog UP Pljevlja od 22.02.2013.g.
Iz službene zabilješke OPS UP PJ B J Z od 29.07.2012. godine proizilazi da je
ista sačinjena od strane imenovanog ovlašćenog službenika UP PJ B, u kojoj
isti navodi da je dana 29.07.2012. godine oko 19,30h, u Ulici M kod NLB Banke
zaustavio putničko motorno vozilo marke O V reg. oznaka BD , vlasništvo S -
taksija, sa kojim je upravljao K M, koji je zaposlen u "S" taksiju kao taxi
vozač. Od vozača je zatražio da mu pokaže na uvid vozačku dozvolu i taksi
legitimaciju, i isti je pokazao navedena dokumenta. Izvršenim uvidom u taksi
legitimaciju posumnjao je da je ista falsifikat, a takođe uvidom u taksi
legitimaciju njegovog kolege na ime K N za istu je takođe posumnjao da je
falsifikat, a obje legitimacije su bile rednog broja 293.
Iz potvrde o privremeno oduzetim predmetima UP PJ N izdata na ime K M dana
29.07.2012.g. proizilazi da je od K M ovlašćeni službenik policije oduzeo
sljedeće predmete: taksi legitimaciju Ev.br.293 na ime K M od 10.02.2012.
godine i taksi legitimaciju Ev.br.293 na ime K Nod 10.11.2010. godine.
Iz akta Sekretarijata za privredu i finansije Opštine B br. od 09.08.2012.g.
sa kopijom lične karte i vozačke dozvole na ime M S i kopijom legitimacije br.
293 na ime M S od 10.11.2012.g. konstatuje se da je vozačka dozvola za M S
izdata od PJ Nikšić dana 22.07.2008. godine, a da je taksi legitimacija od
10.11.2010. godine.
Iz ugovora o radu zaključenog između "M BD" Doo i K N od 01.06.2012.g.
proizilazi da je "M BD" doo kao poslodavac zasnovao radni odnos sa K Nemanjom
na poslovima taxi vozača u B, a isti stupa na rad 01.06.2012. godine.
Uvidom u taxi legitimaciju Ev br. 293 na ime K N od 10.11.2012.g. koja je
priložena spisima predmeta konstatuje se da se na istoj nalazi fotografija
okrivljenog, da je ista gore navedenog Ev. broja i kao datum izadavanja
naveden je 10.11.2010. godine, a navodno je izdata od strane Opštine B,
Sekretarijata za privredu i finansije.
Svjedok Miljanić Slobodan je izjavio da je on vlasnik "M BD" doo iz B u okviru
kojeg posluje taxi udruženje "S" koje je registrovano od kraja 2010. godine.
Kao vlasnik i jedan od vozača on je krajem 2010. godine izvadio licencu čija
se kopija nalazi u spisima i ta licenca stalno stoji u nekom od vozila, a ima
ih pet tako da je praktično dostupna svim njegovim vozačima. Okr. K N je kod
njega došao po preporuci njihovog limara iz N prije ljeta 2012. godine i kako
je isti imao vozačku dozvolu, on je sa njim zaključio ugovor o radu
01.06.2012. godine. Početkom ljeta niko nije tražio licence za vozače, ali su
onda počele kontole, tako da su vozači bili upoznati da moraju izvaditi
licencu. Sjeća se da ga je okrivljeni K pitao da li on, s obzirom da je
završio srednju saobraćajnu školu, treba da ima tu licencu i da polaže test,
pa je on o tome pitao komunalnog inspektora Vlačića, koji je to trebao da
provjeri u O. Međutim, ubrzo nakon toga, dok je on jedan dan bio u Podgorici,
zvao ga je policajac J i obavijestio ga da su kod vozača K pronašli
falsifikovanu legitimaciju i on je saznao da su K i K u radu koristili
falsifikovane legitimacije. Nije tačno da im je on obećao da će im ubrzati
proceduru vađenja legitimacije i da su mu u tom pravcu davali slike i 50,00
eura. Nakon kritičnog događaja on je pričao sa K koji mu je tada rekao da je
legitimaciju pribavio od nekog momka po imenu Ž koji je kod njega radio kao
taksista 2010. godine kada je on bio u H, a sa okr. K o tome uopšte nije
razgovarao.
Iz izvoda iz kaznene evidencije za okrivljenog UP Pljevlja od 22.02.2013.g.
proizilazi da isti nije evidentiran u navedenoj evidenciji.
Cijeneći sve izvedene dokaze pojedinačno, kao i u njihovoj međusobnoj
povezanosti, kao i u odnosu na odbranu okrivljenog sud je utvrdio činjenično
stanje navedeno u izreci presude.
Ovakvo činjenično stanje sud je utvrdio na osnovu iskaza svjedoka Miljanić
Slobodana, pismenih dokaza, kao i iz samih navoda odbrane okrivljenog. Naime,
nesporno je da je ovlašćeni službenik policije B J Z dana 29.07.2012. godine
zaustavio taxi vozilo kojim je upravljao KM , te da je zatražio uvid u njegovu
taxi legitimaciju i taxi legitimaciju njegovog kolege, ovdje okr. K N, kada je
posumnjao da su iste falsifikovane, kako je to utvrđeno iz službene zabiljške
sačinjene od strane navedenog policijskog službenika. Sam okr. K N je u svojoj
odbrani potvrdio da je njegovog kolegu K M zaustavila policija i da su tražili
i njegovu taxi legitimaciju, nakon čega su mu uvidom u iste rekli da su
falsifikat. Međutim, okrivljeni u svojoj odbrani navodi da je njemu vlasnik
taxi udruženja "S" M S (čije je taxi vozilo vozio K i on) obećao da će mu
čitavu proceduru ubrzati, jer poznaje dosta ljudi u Opštini, pa im je on
tražio da mu daju sliku i 50,00 eura i nakon par dana Miljanić)mu je donio
legitimaciju koju je on koristio u narednom periodu, ne sumnjajući da je ista
falsifikovana.
Međutim, ovakavu odbranu okrivljenog sud nije mogao prihvatiti iz razloga što
je ista opovrgnuta iskazom svjedoka M S, kao i pismenim dokazima. Naime,
svjedok Miljanić Slobodan je u svom svjedočkom, za sud uvjerljivom iskazu
objansio da je on vlasnik taxi udruženja "S" iz B, te da ima 5 vozila, a
njegova licenca uvijek stoji u nekom od vozila, tako da je bila dostupna
svakom vozaču, a on je okr. K N zasposlio po preporuci i isti je počeo da radi
01.06.2012. godine. Objasnio je da on nije od okrivljenog uzeo niti sliku,
niti 50,00 eura, za izradu taxi legitimacije, već je njega policajac J Z (koji
je inače i zaustavio taxi vozilo u kojem se nalazila falisfikovana
legitimacija okr. K N) pozvao i saopštio mu da su pronašli falsifikovanu
ispravu. Sud je ovakvom iskazu svjedoka M poklonio vjeru i iz razloga što je
njegov iskaz potkrijepljen pismenim dokazima, odnosno Ugovorom o radu
zaključen između "M BD" Doo i K N od 01.06.2012.g. na osnovu kojeg je utvrđeno
da je okr. K započeo radni odnos u "S" taxij-u dana 01.06.2012. godine, te da
licenca, odnosno taxi legitimacija koja je na njegovo ime se vodi pod
Ev.br.293 i izdata je dana 10.11.2010. godine od strane Sekretarijata za
privredu i finansije Opštine B.
Prema tome, odbrana okrivljenog je sračunata na izbjegavanje krivice, s
obzirom da je očigledno da je isti koristio licencu, odnosno taxi-legitimaciju
koja se nalazila u vozilu "Sablja" taxija i bila dostupna vozačima tih vozila,
te je vidio Ev. broj i datum izdavanja iste, pa je pribavio takvu dozvolu na
svoje ime i istu upotrebljavao u saobraćaju do 29.07.2012. godine kada je
otkriven falsifikat, i koju je J Z prema potvrdi privremeno oduzetim
predmetima UP PJ Budva br. oduzeo od K M, a inače sasvim je sigurno da njegova
taxi legitimacija nije mogla biti izdata na dan 10.11.2010. godine, s obzirom
da je utvrđeno da je okrivljeni kod M S stupio na rad dana 01.06.2012. godine.
Stoga su se u ovakvim radnjama okrivljenog ostvarila sva bitna obilježja bića
krivičnog djela falsifikovanja isprave iz čl. 412 st.2 u vezi st.1 Krivičnog
zakonika, s obzirom da je okr. K lažnu javnu ispravu - taxi legitimaciju
Ev.br.293 navodno izdatu od strane Sekretarijata za privredu i finansije
Opštine B na njegovo ime dana 10.11.2010. godine upotrijebio kao pravu u
javnom saobraćaju, tokom obavljanja djelatnosti u vozilu marke "O V" reg. ozn.
BD , vlasništvo "S T", a znao je da je ista lažna, odnosno falsifikovana.
Optuženi je tako postupao sa direktnim umišljajem, jer je bio svjestan da mu
od strane Sekretarijata za privredu i finansije Opštine B nije izdata navedena
taxi-legitimacija, tačnije bio je svjestan lažnog porijekla navedene javne
isprave, pa je ipak istu upotrijebio kao pravu u javnom saobraćaju, odnosno
bio je svjestan da ovakvim postupanjem čini krivično djelo, a što mu je i bila
namjera, odnosno što je i htio.
Prilikom odluke o vrsti i visini krivične sankcije sud je u smislu čl.42 KZ
cijenio sve okolnosti koje utiču da kazna bude veća ili manja pa je kao
olakšavajuće okolnosti na strani okrivljenog cijenio njegovu mladost, a
otežavajućih okolnosti nije bilo, pa je sud okr. K N utvrdio kaznu zatvora u
trajanju od tri mjeseca i istovremno odredio da se kazna neće izvršiti ukoliko
okrivljeni za vrijeme od jedne godine od dana pravosnažnosti presude ne učini
novo krivično djelo. Sud je mišljenja da će se upozorenjem uz prijetnju kaznom
zatvora dovoljno uticati na okrivljenog da više ne vrši ovakva, ni slična
krivična djela, te da je ovakva krivična sankcija adekvatna ličnosti i težini
krivičnog djela. Upozorenjem uz prijetnju kaznom zatvora po stanovištu suda
ostvariće se svrha iz čl.52 KZ u okviru opšte svrhe krivičnih sankcija iz čl.4
KZ.
Sud je okrilvjenom shodno čl.75 KZ-a izrekao mjeru bezbjednosti oduzimanja
predmeta i to: taxi legitimacije na ime K N Ev.br. od 10.11.2010. godine koju
je prema potvrdi o privremeno oduzetim predmetima UP PJ B br. od K M oduzeo
ovlašćeni policijski službenik UP PJ B, obzirom da ista predstavlja predmet
izvršenja krivičnog djela, pa nije opravdano da se takva falsifikovana isprava
i dalje nalazi u pravnom saobraćaju.
Na osnovu naprijed navedenog, te primjenom čl. 2, 4, 5, 8, 13, 15, 36, 42, 52,
53, 54 i 75 Krivičnog zakonika i čl.227, 229, 368 i 374 ZKP-a riješeno je kao
u izreci presude.
Sud je shodno čl.226, 227 i 229 ZKP-a obavezao okrivljenog da na ime sudskog
paušala uplati iznos od 55,00 eura u roku od mjesec dana od dana
pravosnažnosti presude u korist Budžeta Crne Gore na žiro račun br.832-16-52,
a dokaz o uplati je potrebno da dostavi ovom sudu s pozivom na broj K.
65/13/13.
OSNOVNI SUD U KOTORU
Dana, 04.04.2013.g.
Zapisničar Sudija
Tamara Počanić Danijela Samardžić s.r.
PRAVNA POUKA: Protiv ove presude dozvoljena je žalba Višem sudu Podgorica, u
roku od 8 dana od dana prijema iste, a preko ovog suda.