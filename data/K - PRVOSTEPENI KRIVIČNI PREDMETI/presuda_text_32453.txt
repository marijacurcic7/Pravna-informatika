K.br.138/13
U IME CRNE GORE
Osnovni sud u Pljevljima, kao prvostepeni krivični sud po sudiji Branku
Pejoviću uz sudjelovanje zapisničara Djondović Milenke, u krivičnom predmetu
protiv okrivljenog P. S. iz N., zbog krivičnog djela skidanje i povreda
službenog pečata i znaka iz čl.381.st.1. Krivičnog zakonika CG, po optužnom
predlogu ODT Pljevlja Kt.br.334/13 od 04.10.2013. godine, nakon održanog
glavnog i javnog pretresa u prisustvu zamjenika ODT Djurović Veljka i
okrivljenog, dana 30.10.2013. godine, donio je i javno objavio
P R E S U D U
Okrivljeni P. S., JMBG .... od oca V. i majke K. rodjena V., rodjen ....
godine u N. gdje i živi ulica D. br. 24, državljanin CG, izvršni direktor DOO
"K.", na eoženen, bez djece, završio srednju ekonomsku školu, srednjeg imovnog
stanja, ranije ne osudjvan.
K r i v j e
Što je:
u periodu od 21.08.2013. godine pa do 03.09.2013. godine u P. kao osnivač i
izvršni direktor DOO "K." iz N. sa ulaznih vrata kladionice "K." u ul. A. bb u
P., skinuo službeni pečat koji su postavili ovlašćena službena lica V. R. i S.
M., inspektori U. za inspkcijske poslove - O. za inspekciju za igre na sreću,
radi osiguranja prostorije, po rješenju br. 0209-327/1 od 21.08.2013. godine
kojim se priredjivaču igara na sreću DOO "K." iz N. zabranjuje obavljanje
djelatnosti, priredjivanje kladioničkih igara u kladionici koja se nalazi u
Pljevljima u ul. A. bb, te iz izvršeno pečaćenje objekta stavljanjem voska,
končanika i službenog pečata na ulazna vrata, jer kontrolisano društvo -
naznačena kladionica u ul. A. bb u P. priredjuje igre na sreću bez odobrenja
nadležnog organa Uprave za igre na sreću, odnosno bez potpisanog ugovora o
koncesiji, te je dana 03.09.2013. godine oko 12,30 časova izvršenim
inspekcijskim nadzorom u
kladionici "K." u P. u ul. A. bb, koja je bila kontrolisana 21.08.2013. godine
i koja je bila zapečećena službenim pečatom, konstatovano da je izvršena
povreda službenog pečata odnosno izvršen je ulazak u poslovnu prostoriju
kladionicu bez prethodne saglasnosti inspektora za igre na sreću,
čime je izvršio krivično djelo skidanje i povreda službenog pečata i znaka iz
čl.381.st.1. Krivičnog zakonika CG,
pa mu sud na osnovu već citiranog zakonskog propisa, a primjenom članova 4, 5,
13, 15, 32, 36, 42, 53. i 54. Krivičnog zakonika CG, te članova 226. i 229.
ZKP CG i z r i č e
USLOVNU OSUDU
S tim da mu utvrdjuje kaznu zatvora u trajanju od 5 mjeseci (pet mjeseci) i
istovremeno odredjuje da se ista neće izvršiti ukoliko okrivljeni u roku od 1
godine ne izvrši novo krivično djelo.
Okrivljeni se obavezuje da na ime paušala plati Budžetu RCG iznos od 27,50
eura, a ovo u roku od 15 dana po pravnosnažnosti presude pod prijetnjom
prinudnog izvršenja.
O b r a z l o ž e n j e
Osnovno državno tužilaštvo u Pljevljima optužnim predlogom Kt.br.334/13 od
04.10.2013. godine optužilo je okrivljenog P. S. iz N. zbog krivičnog djela
skidanje i povreda službenog pečata i znaka iz čl.381.st.1. Krivičnog zakonika
CG navodeći da je okrivljeni krivično djelo izvršio na način mjesto i vrijeme
kako je to bliže opisano u izreci ove presude.
U završnoj riječi zamjenik ODT Pljevlja je u cjelosti ostao pri podnesenom
optužnom predlogu i predložio da sud okrivljenog oglasi krivim i osudi po
zakonu.
Okrivljeni P. S. u svoju odbranu na glavnom pretresu je istakao da živi u N.
te da je osnivač i izvršni direktor DOO "K." iz N., gdje ima više kladionica u
Crnoj Gor, a jednu u P. u ul. A. bb. U avgustu mjesecu ove godine objekat gdje
se sada nalazi kladionica njegovo vlasništvo, a koja je prethodno bila
zapečaćena, a zbog nesporazuma sa radnikom koji sada radi u toj kladionici K.
K. jer je ona ušla u taj objekat zbog nesporazuma jer nije znala da je taj
objekat začećen pošto je prethodno neko skinuo službeni pečat. Ona je počela
da radi u tom objektu, medjutim ispao je nesporazum pa je trebala da sačeka
neko vrijeme da se sprovede procedura da dobiju potvrdu da mogu da počnu da
rade, medjutim zbog nesporazuma K. je počela da radi bez odobrenja. Naišla je
republička inspekcija i zatekla K. da radi u tom objektu i tu su napravili
prijavu, a u medjuvremenu su već regulisali dozvolu za rad. Dakle iz čistog
nesporazuma koji je izbio izmedju okrivljenog i radnice K. K. došlo je do
svega ovoga. Dalje ističe da se kaje što je ovo ovako uradjeno i nije imao
nikakvu namjeru da izvrši krivično djelo već je radnica počela da radi, a nije
zatekla pečat - žig jer je neko u medjuvremenu isti najvjerovatnije od
prolaznika skinuo.
U završnoj riječi je istakao da se osjeća krivim da priznaje krivicu, da se
kaje što je ovo uradio jer je ispao nesporazum, pa je na kraju svoju
odgovornost ostavio sudu na slobodnu procjenu.
U dokaznom postupku sud je saslušao svjedoke V. R., V. I., K. K. i V. B.,
pročitao zapisnik Uprave za inspekcijske poslove br. 0209-327 od 21.08.2013.
godine, pročitao dopunu Zapisnika o izvrešenoj inspekcijskoj kontroli objekta
za inspekciju za igre na sreću br. 0209/3 od 03.09.2013. godine, izvršio uvid
u fotokopiju rješenja U. za igre na sreću br. 0209-327/1 od 21.08.2013.
godine, izvršio uvid u fotokopiju rješenja U. za igre na sreću br. 0209-327/4
od 03.09.2013. godine i pročitao izvještaj iz KE za okrivljenog izdat od
strane CB N.
Nakon provedenog dokaznog postupka i nakon ocjene svih izvedenih dokaza kako
skupa tako i pojedinačno i u njihovoj medjusobnoj povezanosti jednog sa
drugim, a imajući u vidu i odbranu okrivljenog sud je utvrdio da je okrivljeni
P. S. iz N. izvršio krivično djelo koje mu se optužnim predlogom ODT-a stavlja
na teret, a na način mjesto i vrijeme kako je to bliže opisano u izreci
presude. Ovakvu svoju odluku sud je zasnovao na činjenicama koje slijede iz
dokaza izvedenih na glavnom pretresu kao i na djelimičnom priznanju
okrivljenog.
Naime, svjedok V. R. je istakao da živi u P. te da je zaposlen u U. za
inspekcijske poslove O. za inspekciju igara na sreću. Dana 21.08.2013. godine
zajedno sa svojim Glavnim inspektorom došao je u P. s namjerom da obidju dvije
kladionice izmedju ostalih i predmetnu koja se nalazi u ul. A. u P. kao i
kladionicu koja se nalazi u istoj ulici preko puta ove kladionice. Ušli su u
kladionicu i vidjeli da u sitoj radi jedna djevojka od koje su tražili ugovor
o koncesiji, a ona nije imala taj ugovor niti je siti bio zaključen, a takodje
su ustanovili da je kladionica radila toga dana jer je bilo nešto malo uplata.
Po proceduri morali su da zapečate objekat što su i učinili pa su na ulazna
vrata stavili jedan kanam koji su osigurali voskom i pečatom - takozvani
končanik. Tu su napravili zapisnik i otišli. Dana 03.09.2013. godine je on sa
kolegom V. I. došao u kontrolu i utvrdili da je službeni pečat koji je
prethodno stavljen skinut tj. končanik je raskinut jer samo kada se otvore
vrata na objektu taj konac je morao pući i skinuti sa pečata - voska. Ponovo
su napravili zapisnik i zapečatili objekat, medjutim u medjuvremenu okrivljeni
je pribavio svu potrebnu dokumentaciju i objekat je pušten u redovnu upotrebu
po proceduri. Priložili su sve te zapisnike i najvjerovatnije svi postoje u
sudskom predmetu.
Svjedok V. I. je istakao da je zaposlen u U. za inspekcijske poslove O. za
inspekciju igara na sreću u P., pa on nije bio sa kolegom V. R. kada je V. sa
njihovim G. inspektorom dana 21.08.2013. godine zapečatio objekat vlasništvo
okrivljenog, ali je dana 03.09.2013. godine došao sa kolegom V. da izvrši
nadzor i utvrdili su da je postojeći pečat kojim je objekat bio zapečaćen
skinut te da je objekat u upotrebi. Tu su sačinili zapisnik konstatovali
nadjeno stanje u objektu i opet zapečatili objekat. Posebno ističe da mu je
poznato da je nakon toga u kratkom vremenskom periodu okrivljeni pribavio svu
potrebnu dokumentaciju i objekat i sada radi po ustaljenoj proceduri.
Sud je u cjelosti privhatio iskaze ovih svjedoka smatrajući da su svjedoci kao
službena lica istinito svjedočili, a o njihovom istinitom svjedočenju govore i
zapisnici koji su sačinjeni na licu mjesta.
Svjedokinja K. K. je na glavnom pretresu istakla da živi u P. te da je
zaposlena u kladionici vlasništvo DOO "K." iz N., a koja se nalazi u ul. A. bb
u P. Dana 21.08.2013. godine radila je u objektu kada je došla inspekcija iz
P. i pošto nije imalo kod sebe ugovor o koncesiji niti je isti bio zaključen
objekat je zatvoren i zapečaćen. Nakon 2-3 dana njoj je njen šef rekao da ona
otvori objekat jer je sva procedura ispoštovana i svi papiri su pribavljeni,
pa je ona dolazeći u objekat vidjela da je kanap skinut i da nema pečata na
objektu, a ona nezna koje skinuo taj pečat uglavno ona nije. Takodje, tvrdi da
to nije uradio ni okrivljeni jer u tom periodu uopšte nije dolazio iz N., a da
li je okrivljeni nekome rekao da to uradi njoj nije poznato. Dana 03.09.2013.
godine nije bila u objektu jer je radio njen kolega V. B. kada je ponovo došla
kontrola i ponovo su zapečatili objekat jer navodno nije bilo urednih papira i
dozvole za rad. Nakon toga okrivljeni je kao vlasnik objekta pribavio sve
papire i nakon kraćeg perioda objekat je pušten u rad, a ona i sada radi u
ovom objektu.
Svjedok V. B. je istakao da je zaposlen u kladionici vlasništvo DOO "K." iz
N., a koja se nalazi u ul. A. bb u P. Poznato mu je da je ovaj objekat zbog
nemanja nekakvih prapira bio zapečaćen, pa je on dana 03.09.2013. godine bio u
objektu kada je ponovo došla kontrola pa su im reklai da je neko bio skinuo
prethodni pečat kojim je objekat bio zapečaćen. On nezna koje skinuo pečat
uglavnom on nije, a siguran je da ton ije uradio ni okrivljeni, a da li je
okrivljeni nekome rekao da to uradi njemu nije poznato. Inspektori koji su
izvršili kontrolu su sačinili zapisnik i konstatovali nadjeno stanje na licu
mjesta.
Sud je djelimično prihvatio iskaze ovih svjedoka.
Iz zapisnika Uprave za inspekcijske poslove br. 0209-327 od 21.08.2013. godine
se zaključuje da su inspektori inspekcije igara na sreću dana 21.08.2013.
godine izvršili nadzor u kladionici vlasništvo DOO "K." iz N. koja je
postojeća u ul. A. bb u P., te da su konstatovali nepravilnosti i konstatovali
su da nema ugovora o koncesiji i toga dana su zapečatili i zatvorili objekat
stavljajući službeni pečat i znak kao i končanik.
Iz dopune Zapisnika o inspekcijskoj kontroli od dana 03.09.2013. godine se
zaključuje da su inspektori V. R. i V. I. izvršili nadzor te da su takodje
konstatovali da je raniji pečat i znak - končanik skinut te da objekat bez
odobrenja radi. Objekat je ponovo zapečaćen.
Iz fotokopija rješenja inspekcije Uprave za igre na sreću od dana 21.08.2013.
godine i 03.09.2013. godine se zaključuje da je zabranjen rad u toj kladionici
vlasništvo DOO "K." iz N. zbog nemanja odgovarajućih papira i dozvole za rad.
Iz izvještaja iz KE za okrivljenog izdat od strane CB Nikšić sud je utvrdiod a
okrivljeni ranije nije osudjivan.
Kod ovakvog činjeničnog stanja na osnovu svih izvedenih dokaza kao i na osnovu
djelimičnog priznanja okrivljenog sud je utvrdio da je okrivljeni P. S. iz N.
u naznačenom periodu skinuo službeni pečat - znak sa ulaznih vrata kladionice
"K." u ul. A. bb u P., koji pečat i znak sa končanikom su postavili inspektori
U. za igre na sreću dana 21.08.2013. godine. To je kosntatovano kontrolom od
dana 03.09.2013. godine. Dakle, pouzdano je utvrdjeno da je okrivljeni izvršio
krivično djelo koje mu se stavlja na teret, jer je u periodu od 21.08.2013.
godine pa do 03.09.2013. godine skinuo predmetni pečat i znak, pa je bez
odobrenja nadležnih organa pomenutu kladionicu stavio u upotrebu, pa su
inspektori U. igara na sreću dana 03.09.2013. godine zatekli radnika u
kladionici V. B. da radi.
Dakle, iz svih izvedenih dokaza se jasno utvrdjuje da je okrivljeni izvršio
krivično djelo koje mu je optužnim predlogom ODT-a stavljeno na teret, a na
način mjesto i vrijeme kako je to bliže opisano u izreci ove presude.
Prilikom odredjivanja vrste kazne i prilikom odmjeravanja njene visine sud je
u okviru opšte svrhe krivičnih sankcija cijenio i svrhu uslovne osude, pa je
sud mišljenja da radi krivično pravne zaštite protiv okrivljenog nije bilo
potrebno izricati drugu vrstu krivične sankcije osim uslovne osude, jer je sud
ubijedjen da će se ovakvom sankcijom prema okrivljenom postići kako generalna
tako i specijalna prevencija te da okrivljeni u buduće neće vršiti ista ili
slična krivična djela. Pri ovome je sud imao u vidu i olakšavajuće okolnosti
koje stoje na strani okrivljenog, a to su da se radi o mladom čovjeku koji
ranije nije dolazio u sukob sa zakonom, pa je sud mišljenja da je izrečena
krivična sankcija prema okrivljenom adekvatna i primjerena stepenu društvene
opasnosti, težini učinjenog djela kao i nastalim posledicama, te da ista
predstavlja prema okrivljenom onu mjeru koja je neophodna da bi se prema istom
ostvarila svrha kažnjavanja propisana u članu 32. Krivičnog zakonika CG.
U smislu člana 226. i 229. ZKP CG sud je obavezao okrivljenog da na ime
paušala plati Budžetu RCG iznos od 27,50 eura, a isti iznos sud je odredio
imajući u vidu dužinu trajanja i složenost krivičnog postupka kao i imovnos
tanje okrivljenog.
Sa iznijetih razloga odlučeno je kao u izreci presude.
OSNOVNI SUD U PLJEVLJIMA
dana 30.10.2013. godine
Zapisničar,S u d i j a,
Djondović Milenka s.r.Branko Pejović s.r.
PRAVNA POUKA: protiv ove presude dozvoljena je žalba u roku od 8 dana po
prijemu
iste Višem sudu u Bijelom Polju, a preko ovog suda.
DOSTAVLJENO:
1x ODT Pljevlja
1x okrivljenom
4x u predmet