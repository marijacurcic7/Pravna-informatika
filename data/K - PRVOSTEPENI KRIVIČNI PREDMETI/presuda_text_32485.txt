K.br.91/13
U IME CRNE GORE
Osnovni sud u Pljevljima, kao prvostepeni krivični sud, po sudiji Ljiljani
Popović, uz sudjelovanje zapisničara Zore Leković, u krivičnom predmetu protiv
optuženog G. Z.iz P. zbog krivičnog djela falsifikovanje službene isprave iz
čl.414 st.3 u vezi st.1 Kz koga brani advokat J. S. iz B. P.a, a po optužnom
predlogu ODT Pljevlja Kt.br.93/11 od 12.06.2012.godine,nakon održanog glavnog
i javnog pretresa u prisustvu zamjenika ODT Pljevlja Tomčić Milivoja,optuženog
G. Z. i njegovog branioca advokata J. S.,dana 03.09.2013. godine donio je i
javno objavio
P R E S U D U
Optuženi G.Z., JMBG ....,  od oca D.a i majke J.rodjene Dj., rodjen u P. dana
.....godine sa prebivalištem u mjestu Kosanica opština Pljevlja, državljanin
CG, oženjen, bez djece, pismen, završio pomorski fakultet, zaposlen- izvršni
direktor preduzeća DOO"G." iz P., govori srpski jezik, razumije crnogorski
jezik, lošeg imovnog stanja, osudjivan.
Na osnovu čl.373 st.1 tačka 2 ZKP-a
OSLOBADJA SE OD OPTUŽBE
Da je:
Dana 25.04.2009.godine u svojstvu odgovornog lica-izvršnog direktora preduzeća
"G." u P. kao ovlašćeni punomoćnik preduzeća MVS "C." DOO iz P. u službenu
ispravu-jedinstvenu carinsku ispravu (JCI) unio neistinite podatke o primaocu
robe kao uvozniku unoseći podatak da je primilac MVS "C." DOO P.iako je račun
inodobavljača "B." iz T. broj 71755-56 od 22.04.2009.godine glasio na primaoca
MVS "C." P. pa je takvu ispravu sa neistinitom sadržinom ovjerio svojim
pečatom i potpisom i istu priložio C.i. P.na carinjenje uvezene robe po
navedenom računu,
čime bi izvršio krivično djelo falsifikovanje službene isprave iz čl.414 st.3
u vezi st.1 Krivičnog zakonika,
2.-
Jer u postupku nije dokazano da je optuženi izvršio krivično djelo koje mu se
stavlja na teret.
Troškovi krivičnog postupka padaju na teret budžetskih sredstava.
Imovinsko pravnog zahtjeva nije bilo.
O b r a z l o ž e nj e
Osnovno državno tužilaštvo u Pljevljima optužnim predlogom Kt.br.93/11 od
12.06.2012.godine optužilo je G.Z. iz P. da je izvršio krivično djelo
zloupotreba položaja u privrednom poslovanju iz čl.272 st.1 Kz a na način,
mjesto i vrijeme bliže opisano izrekom ove presude. Zamjenik ODT Pljevlja na
glavnom pretresu održanom dana 12.07.2013.godine izmijenio je optužbu i
optuženom stavio na teret da je izvršio krivično djelo falsifikovanje službene
isprave iz čl.414 st.3 u vezi st.1 Kz na način, mjesto i vrijeme bliže opisano
izrekom ove presude. U završnoj riječi ostajući pri optužnom predlogu
preciziranom na glavnom pretresu dana 12.07.2013.godine predložio je da sud
optuženog oglasi krivim i osudi po zakonu za krivično djelo falsifikovanje
službene isprave iz čl.414 st.3 u vezi st.1 Kz.
Optuženi G. Z. u svojoj odbrani negirajući izvršenje krivičnog djela i krivicu
navodi da je uvoznik MVS iz P. i njegov ovlašćeni zastupnik V.M. u toku
2009.godine došla u prostorije "G." u P. čiji je on izvršni direktor da bi se
raspitala oko postupka carinjenja robe i najavila uvoz različitih vrsta robe.
V.M. je u nazad dva do tri mjeseca prije ovog njenog dolaska radila u "G." pet
ili šest godina i dato joj je objašnjenje procedure carinjenja i dato joj je
ovlašćenje za špediciju "G." za zastupanje pred organima C. službe i nakon
nekog vremena imali su prvi uvoz na firmu MVS "K.i", radilo se o uvozu voća iz
R. S. i pošto preduzeće MVS "K.i" tek bilo osnovano nije imalo novca na računu
da bi platilo uvozne dažbine već gotovinu, pošto je carinskim Zakonom to
predvidjeno špedicija u konkretnom slučaju "G." može da plati carinsku obavezu
za svog komitenta a u tom slučaju je to MVS "K." a V.M.je ostavila novac u
visini te dažbine o čemu je dobila priznanicu i ta gotovina je uplaćena na
račun "G." na ime V.M. i na taj način su izmirene obaveze uvoznika prema
špediciji jer je špedicija u njeno ime platila carinske obaveze. Od prilike
sat vremena nakon tog uvoza voća iz S. pristigla je roba kamionom turskih
registarskih oznaka sa papirima koji su glasili na ime MVS "K.", radilo se o
raznoj tekstilnoj robi i potrepštinama za domaćinstvo i špedicija "G." je
pristupila carinjenju te robe prema priloženim dokumentima a to su "T." (
dokument kojim se roba upućuje iz zemlje izvoza koji služi kao zamjena za
carinsku dekleraciju na graničnim prelazima zemalja kroz koje roba prolaz),
faktura dobavljača i medjunarodni tovarni list ( CMR). Dalje je kazao da je
carinska deklaracija za ovu robu iz T. podnijeta na carinjenje na carinskom
terminalu u P.- R., provjeru odnosno kontrolu deklaracije vršio je carinik
Dj. R., nakon kontrole deklaracije carinik Dj. je obavijestio špediciju da će
faktura po kojoj je roba stigla biti pslata preko U. c. C.T. radi provjere
vrijednosti jer je posumnjao u vrijednost robe i to zbog cijene robe. Pošto su
vrsta i količina robe provjeravane od strane carine u Pljevljima i nakon
završene kontrole plaćena je carina, kontroli robe se nemože pristupiti na
carini prije nego se plate dažbine i carinski službenik Dj. R. je shodno
3.-
carinskom zakonu pustio robu u slobodan promet i ako je posumnjao u vrijednost
na fakturi jer po carinskom Zakonu carina može da kontroliše količinu i vrstu
robe i nemože da robu zadrži a ako postoji sumnja onda se vrši provjera u
zemlji izvoza i onda se vrši naknadni obračun i plaćanje ako je postojala
razlika u vrijednosti. Za naknadni obračun postoji period koji je 3 godine.
Optuženi G. je dalje u svoju odbranu dodao da plaćanje carinskih obaveza za
ovu robu iz T. je izvršeno isto kao i za voće iz S. gdje je V.M.kao zastupnik
MVS "K." donijela novac u prostorije špedicije "G." i kad je predala novac
dobila je priznanicu na kojoj je stajao pečat i potpis špedicije pa je
špedicija sa svog računa platila carinu za robu iz T. koju je MVS "K." uvezla
toga dana. Plaćanje špedicije u ime komitenta je uobičajna praksa. Nakon
kontrole vrste i količine robe roba je otišla sa carinskog terminala a dan ili
dva poslije toga V. M.a iz MVS "K." je dolazila da se raspita da li znaju za
podatke firme "S." iz P. ili kontakt telefon te firme pa pošto nijesu imali
dodira sa tom firmom nijesu joj mogli dati te podatke a koliko je shvatio M.
su ti podaci trebali u vezi robe koja je uvezena iz T.. Dan poslije toga
V.M.je došla opet u kancelariju sa napravljenim računom i otpremnicom koja je
glasila na "G." i kada je pogledao račun vidio je da se račun i otpremnica
odnose na tu robu iz T., misli da je račun koji je donijela bio ovjeren i
zahtijevala je od njega da primi taj račun i pošto nije imao veze o čemu se
radi nije primio taj račun niti postoji u knjigovodstvu špedicije "G.." taj
račun. Dalje u odbranu navodi da poslije odredjenog vremena a misli da je to
bilo u toku 2010.godine pozvao ga je carinik Dj. R. sa obaveštenjem da je
primio rezultat kontrole ove robe iz T. i da postoje odredjena neslaganja po
carinskom zakonu on je na osnovu kopije izvozne carinske dekleracije iz T.
koja mu je stigla uz akt o provjeri izvršio naknadni obračun carinskog duga i
obračun je glasio na MVS K.. Na osnovu tog obračuna Dj. carinarnica B. P. je
donijela rješenje o naplati carinskog duga od uvoznika MVS "K." P. a par dana
poslije toga isto od carinika Dj. saznao je da se uvoznik javio odnosno da se
V. M. javila kod njega i da mu je rekla da postoje neslaganja oko naziva
uvoznika, bila je greška u nazivu firme, umjesto "Konpani" pisalo je "Komerc"
i Dj. ga je pitao da li je utrenutku carinjenja robe iz T.i podnošenja
deklaracije znao za tu grešku a on mu rekao da nije znao jer nebi podnosio
deklaraciju sa lažnim podacima. U sistemu koji služi za obračun deklaracije
naziv firme pronalazi se kad ukucaju prvih nekoliko slova od naziva, kad se
ukuca MVS pronalazi se samo jedna firma sa sjedištem u Ul.N. u P. i
predpostavlja da se tu desila greška prilikom unošenja podataka u carinsku
deklaraciju i Dj. je postupio po rješenju o prinudnoj naplati C. B.P. tako što
je pristupio prinudnoj naplati preko C. b. protiv MVS "K." iz P. za iznos od
osam hiljada eura i nešto ali je u toku postupka dobio informaciju da je MVS
"K." brisano iz registra preduzeća zbog dobrovoljne likvidacije koju po zakonu
sprovodi vlasnik ili izvršni direktor firme tako da prinudna naplata od
uvoznika MVS "K.." nije bila moguća. Optuženi dalje navodi da je C. B.P.
naložila Dj. postupak prinudne naplate ovog iznosa od preduzeća "G." i taj
postupak je u toku a M. f. je p. rješenje C.B. P.o prinudnoj naplati tog
iznosa od preduzeća "G.". Nije mu bilo poznato ni ko je poručio tu robu iz
T.ni kud je roba otišla nakon carinjenja i on je samo dva uvoza, voće iz S. i
robu iz T. i to istog dana radio za V.M. i nije primijetio na koga glasi
faktura za ovu robu iz T.. V.M. je dala ovlašćenje generalnog tipa preduzeću
"G." za zastupanje MVS "K." pred carinom u svim postupcima i radnjama prilikom
uvoza i carinjenja robe. Račun koji su mu u policiji pokazali bio je ovjeren
od strane MVS "K.", to je isti račun koji je Vraneš donosila u "G." da bi on
primio robu iz T.. U ponovnom postupku dodao je da je tačno da je popunio
jedinstvenu carinsku ispravu i ovjerio je pečatom pošto je bio ovlašćeni
punomoćnik preduzeća MVS "C.", istog dana je bilo carinjenje voća iz S.za
preduzeće MVS "C." tako da kada je stigla roba iz T., pošto je inače pri
carinjenju gužva nije pažnju na drugi naziva primaoca robe iz T. već pretragom
carinskog registra ukucavanje prva tri slova MVS kompjute je izbacio naziv
firme MVS "C." i taj naziv je unije u JCI. Ni jednog momenta nije primijetio
da je mišom konpjutera kliknuo na pogrešan naziv firme pošto je u carinskom
registru jedino firma MVS "C." postojala kao firma sa početnim slovima MVS. I
ranije su se dešavale greške ali je bitno da je tačan PIB preduzeća, adresa i
kao u ovom slučaju da uvoznik nije uložio prigovor da to nije njegova firma i
njegova roba već je vlasnica MVS "C." V. M. upravo za ovu robu izdavala račun
i tek nakon dvije godine kada joj je stiglo za plaćanje odnosno naknadni
obračun carinskog duga prigovorila na naziv firme na JCI i da to nije njena
roba. Optuženi je dalje kazao da je tačno da je on ovaj JCI predao na carinski
terminal gdje čak ni službena lica nijesu primijetila grešku u nazivu jer je
bitan PIB preduzeća i adresa i ako se oni poklapaju onda je i JCI u redu bez
obzira na grešku u nazifu firme. PIB je inače poreski identifikacioni broj
preduzeća, to je isto što i JMBG za fizičko lice. Tvrdio je da jegreškom
unijet sličan naziv firme jer da nije tako morao bi kontaktirati carinu da
vidi kako da se izvrši ispravka i nebi priložio pogrešan JCI da je primijetio
da je u pitanju greška naziva. Sve do momenta dok V.M.i njenom preduzeću nije
došao naknadno obračunati carinski dug V. M. nije istakla da ta roba nije
njena i da je nije preuzela a imala je kod sebe svo vrijeme primjerak JCI i
uvozni račun za isti.
U završnoj riječi branilac optuženog je istakao da je ranijim optužnim aktom
optuženom G. bilo stavljeno na teret krivično djelo zloupotreba ovlašćenja u
privrednom poslovanju iz čl.272 Kz za koje djelo je optuženi oglašen krivim.
Postupajući po žalbi optuženog odnosno njegovog branioca Viši sud u Bijelom
Polju ukinuo je presudu i vratio predmet na ponovni postupak i odluku. U tom
ponovnom postupku tužilac je izmijenio optužbu i u činjeničnom opisu a posebno
u pogledu pravne kvalifikacije pokušavajući da konstituiše krivično djelo
uvidjevši ukidne razloge koje u svojoj odluci dao Viši sud. Kako u konkretnom
nije bilo žalbe tužioca to nije moguće mijenjati optužni akt u smislu kako je
postupljeno jer bi se time tako protivno čl.133 Kz upotrijebljeno pravno
sredstvo žalba okrenula protiv onoga koje je upotrijebio a to je u konkretnom
slučaju optuženi G.. Iznijeti razlozi upućuju na zaključak da se u konkretnom
jedino moglo psotupati po ranijoj optužbi. Što se tiče same sadržine novo
označenog djela vidi se da u konkretnomn slučaju ni ono ne postoji sve kada bi
bilo moguće mijenjati optužbu na predhodan način. Naime, Špedicija nije
državni organ niti ima preneseno vršenje javnih ovlašćenja pa samim tim ne
može ni izdavati ispravu koja bi imala karakter službene isprave. Jedinstvena
carinska isprava je zahtjev za pokretanje carinskog postupka i radi
efikasnosti i ubrzanja postupka sačinjen je obrazac u formi kao u konkretnom
slučaju. Uvoznik može da deklariše svoju robu čak i usmeno na zapisniku kod
carinika, može na zahtjevu koji sam sačini i svojim potpisom ovjeri tako da ta
isprava nema karakter službene izuzev što predstavlja zahtjev za pokretanje
postupka. Dalje je kazao da ni u pogledu materijalne sadržine izmijenjenog
optužnog akta u pogledu istinitosti te sadržine nije dokazano da je optuženi u
JCI unio neistinite podatke. Naporotiv, on je unio pravi matični broj
takozvani PIB broj na osnovu koga je sam sistem izbacio i naziv firme. Vlasnik
te firme V. M. je preuzela robu što je potvrdio svjedok D. a i dokumentaciju
račune i deklaraciju što je posvjedočio svjedok Dj.. Dakle, u konkretnom ni
jedan podatak koji je unijet u JCI nije neistinit naprotiv svi podaci
odražavaju pravo činjenično stanje i u pogledu uvoznika i u pogledu vrste,
količine i vrijednosti robe što je špediter koristiće se tom dokumentacijom
pravilno prenio u JCI. Navodeći da u radnjama optuženog nijesu sadržana
obilježja bića krivičnog djela ni onog iz ranije optuže a ni optužbe koja je
precizirana na glavnom pretresu predložio je da sud optuženog oslobodi od
optužbe i naknadi mu troškove krivičnog postupka vezane za postupanje branioca
u predmetu.
5.-
Optuženi u završnoj riječi ističe da u cjelosti usvaja odbranu svog branioca
kojoj nema šta da doda.
U dokaznom postupku sud je saslušao svjedoke Dj. R. i D. M., pročitao iskaz
svjedoka V.M., pročitao nalaz i mišljenje vještaka M. V., izvršio uvid u
ovlašćenje za zastupanje MVS "C." od 15.04.2009.godine, izvršio uvid u
fotokopiju računa broj 71755-56 "Boran" tekstil za primaoca MVS "C." od
22.04.2009.godine, izvršio uvid u fotokopiju orginalne fakture broj
71755*71756 od 22.04.2009.godine, izvršio uvid u jedinstvenu carinsku ispravu
CI P. pošiljaoca "B." tekstil od 25.04.2009.godine, pročitao dopis Uprave
carina CG broj 01/02 broj D-6205/2-09 od 03.12.2010.godine, izvršio uvid u
fotokopiju izvoda broj 48 za promet i stanje računa DO "G." na dan
25.04.2009.godine, izvršio uvid u zahtjev za provjeru vrijednosti robe po
fakturi broj 71755-56 od 22.04.2009.godine broj 14/03 br.D-553 od
28.04.2009.godine sa aktom Uprave carina PJ C.B.P. broj 14/03 br.D-2165/2 od
30.04.2009.godine, pročitao akt Uprave carina CG od 04.10.2012.godine, izvršio
uvid u rješenje Uprave carina 13/01 broj UP/I-296/18 od 12.10.2012.godine,
pročitao rješenje o rehabilitaciji Osnovnog suda u Pljevljima Kv.br.105/12 od
19.09.2012.godine i pročitao izvod iz KE za optuženog.
Nakon provedenog dokaznog postupka i ocjene izvedenih dokaza i to kako svakog
pojedinačno tako i u medjusobnoj povezanosti a pri tom cijeneći i odbranu
optuženog G.Z. ovaj sud nije na pouzdan način utvrdio da je optuženi G.Z.
izvršio krivično djelo falsifikovanje službene isprave iz čl.414 st.3 u vezi
st.1 Kz kako mu se to javnom optužbom stavlja na teret pa je sud u nedostatku
dokaza a primjenom čl.373 st.1 tačka 2 ZKP-a oslobodio od optužbe optuženog G.
Z..
Ovakvu svoju odluku sud temelji na činjenicama koje proizilaze iz izvedenih
dokaza.
Svjedok V.M.je kazala da je od 2004 do 2008.godine radila kao špediter u
preduzeću "G." iz P. čiji je izvršni direktor G. Z. te da je u 2009.godini
otvorila svoju firmu MVS "C." sa sjedištem u Ul.N. u P., da je bila izvršni
direktor svog preduzeća a radnike nije ni imala. Njeno preduzeće je trebalo da
se bavi poslovima špedicije kao i drugim poslovima izmedju kojih i uvozom i
izvozom robe široke potrošnje. Kada je osnovala firmu dala je opšte ovlašćenje
preduzeću "G." za uvoz i izvoz robe njene firme i preko "G." uvezla samo jedan
kamion voća iz S. za koji uvoz je platila PDV i to na svoje ime preduzeću "G."
a ono tim novcem platilo PDV za taj kamion voća. Tvrdila je da ništa drugo
nije uvozila preko "G." i toga dana kada je otišla da plati PDV za kamion voća
u "G." vidjela da G. Z. kuca fakturu na ime njene firme i da se ta faktura
odnosila na trenerke, patike, farmerice i pitala ga šta je to a on joj rekao
da je to samo papir da se roba proprati do Podgorice i u medjuvremenu su ga
zvali sa carine da dodje da prisustvuje puštanju tog kamiona sa robom i
kamiona sa voćem i lično je "G." platilo carinu i PDV za ovaj kamion robe koja
je uvezena od "B." C. a ona nezna odakle je ta firma jer tog podatka nema na
carinskoj deklaraciji koju je ona posjedovala jer kao uvoznik posle carinjenja
špediter joj dostavlja primjerak carinske deklaracije. Kamion sa tom robom je
već bio prošao carinu pa nije carinu u P. obavijestila da ona nije uvoznik te
robe a kad je preuzela primjerak carinske deklaracije za ovu robu vidjela je
da je račun glasio na potpuno drugu firmu MVS "C.", adresa je bila kao i njene
firme Ul.N. a na računu nije bilo ni PIB njenog preduzeća ni žiro računa. Taj
račun nije bio vezan za njenu firmu a jedina sličnost sa njenom firmom je
adresa. Faktura je bila na turskom jeziku na iznos od sedam hiljada i nešto
eura a koliko se sjeća Ugovor izmedju firmi "B." i MVS "C." je bio na srpskom
jeziku i nigdje na tom Ugovoru nije bilo njenog pečata ni potpisa. Dalje je
kazala da je nakon dva tri dana otišla kod carinika da bi provjerila da li
"G." nije još nešto ocarinio na ime njene firme i tada je bila kod inspektora
Dj. koji joj je rekao da dodje zajedno sa špediterom i pokazao joj
dokumentaciju koja je priložena za tu robu koja je ocarinjena na ime njene
firme kao i da joj je carinik rekao da je roba došla direktno iz T.
tirkarnetom a ona misli da je to dokument koji prati robu od izvoza do mjesta
carinjenja i na ulazu u C.G. nije bio potreban drugi špediter niti se kamion
otvarao. Nije sa G. otišla kod carinika Dj. a nakon što je dobila carinsku
deklaraciju pritiskala je G. da preuzme račun i otpremnicu koju je ona
napisala za ovu robu od B. iz razloga u slučaju da se pojave potraživanja od
firme B. za tu robu ili u slučaju da nešto dodatno mora da se plati pa da G.
preuzme tu obavezu a G. joj je rekao da su sve obaveze prema državi u šta
spada i carina izmirene. Od C. iz B. P. je dobila pismeno obavešenje da na ime
razlike carine za tu robu plati nešto oko 9.000,00 € i to sa računa "G." jer
ni carina ni špediter nijesu znali njen žiro račun. Ona je na to prigovorila,
u to vrijeme je već bila zatvorila firmu i ovu razliku nije platila niti zna
je li plaćena. Tvrdila je da nikad ranije poslovala niti uvozila robu od
preduzeća "B." niti zna ko je tu robu poručio niti ko je platio niti da li je
platio.
Sud je cijenio iskaz svjedokinje V.M. i stekao ubjedjenje da svjedokinja nije
bila istinita i ubjedljiva u svom kazivanju.Ovo pogotovu kad se imaju u vidu
iskazi svjedoka D. i Dj.,službenika C. i. P..
Svjedok D. M. je kazao da je od 2000.godine do 2010.godine kada je otišao u
penziju radio u C.i. P., prvo kao carinski inspektor a onda 5-6 godina prije
odlaska u penziju bio šef C. i. P.. Dj.R. je kao carinski inspektor radio u CI
P.. Kazao je da se sjeća firme "B." iz T. jer je roba iz te firme više puta
dolazila na carinski terminal a sjeća se i sporne robe i da je primalac neka
žena V. koja je bila u njegovoj kancelariji u Ispostavi i preuzela robu. Kazao
je inspektor Dj. R. posumnjao u vrijednost fakturisane robe i upoznao ga stim,
donio mu fakturu za tu robu pa je i on na osnovu dugogodišnjeg iskustva
posunjao u vrfijednost fakturisane robe odnosno da vrijednost fakturisane robe
neodgovara ralnim vrijednostima i to je kazao toj ženi V. rekavši joj da će
izvršiti provjeru fakture. Svjedok D. je dalje kazao da, da inspektor Dj. nije
posumnjao u tu fakturu on kao šef nebi zato ni znao jer nemože da proprati svu
robu koja se carini. Bez obzira što su i on i inspektor Dj. posumnjali u
realne vrijednosti robe C. i. je morala izvršiti carinjenje i u tom slučaju
carina može ako ima valjane dokaze o vrijednosti robe da poveća fakturisane
cijene ili da fakturu preko Uprave carine provjeri. Da je jedan euro bio
označen kao vrijednost na toj fakturi Ispostava je morala izvršiti carinjenje
a onda tražiti provjeru fakture jer je to zakonska obaveza. Svjedok D. je
kazao da je tgražio provjeru fakture ali da do njegovog odlaska u penziju ta
provjera nije stigla a čuo je kao penzioner da je provjera stigla i da
fakturisane vrijednosti neodgovaraju realnim vrijednostima a čitao je o tome i
u štanpi. Objasnio je da je praksa bila da kada se faktura vrati sa provjere
špediter podnosi novu deklaraciju za istu robu i onda se utvrdjuje carinska
obaveza i uvoznik plaća razliku izmedju onog što mu je naplaćeno prilikom
carinjenja do iznosa koji je provjerom utvrdjen. Dodao je da ako se carinik
razumio da je faktura glasila na MVS "C." a ne na MVS "C." čiji je vlasnik i
direktor V.M. onda je trebalo tražiti ispravku fakture odnosno ispravku
primaoca označenog u fakturi kao i da je on gledao jedinstvenu carinsku
ispravu i fakturu u vezi ove robe i potpisao jedinstvenu
.
carinsku ispravu a nije se razumio toj razlici u imenu primaoca odnosno firme
primaoca jer se u to vrijeme osnivalo mnogo firmi, mnoge su se likvidirale a
ovu grešku čak ni kontrola Uprave carina nije primijetila. Kazao je da je
važno da je roba preuzeta od strane primaoca i da je plaćena carinska obaveza
prema fakturisanoj vrijednosti ali provjerom je utvrdjena realna vrijednost
robe. U vezi sporne robe njegov zaključak je bio da je primalac te robe ta
žena V. i taj njegov zaključak je na osnovu razgovora sa njom u C. i. prilikom
carinjenja ove robe. Roba po ovom računu je istog dana preuzeta.
Svjedok Dj. R.je kazao da je od 2008.godine pa do 02.08.2010. godine radio kao
carinski inspektor u C.i. P. da je od 02.08.2010.godine i inspektor i šef ove
C. i.. Koliko se sjeća dana 25.04.2009.godine CI P. je dobila deklaraciju-
zahtjev za stavljenje u slobodan promet razne tekstilne robe, obuće i alata iz
Turske a zahtjev je podnije špedicija "G." iz P. koja je uz deklaraciju
priloćila ovlašćenje kojim ga je uvoznik MVS "C." iz P. ovlastilo da ga
indirektno zastupa pred organima carine. Na osnovu te priložene dokumentacije
roba je ocarinjena i preuzet aiz terminala zajedno sa ovjerenim primerkom
deklaracije i računa i to bez ikakvih primjedbi. Prilikom prihvatanja
dokumentacije odnosno deklaracije posumnjao je u vrijednost ove robe upisane u
računu ali je morao da prihvati deklaraciju i ocarini robu a svoju sumnju je
saopštio šefu D. koji je tražio provjeru te fakture dana 28.04.2009. godine od
U. c. CG. Rezultat te provjere U. c. je dostavila carinarnici B.P. dana
30.11.2010.godine kao i da je utvrdjeno neslaganje pa je pokrenut postupak
prinudne naplate duga i preuzete druge mjere iz nadležnosti C. pa je na osnovu
toga CI P. izvršila naknadni obračun carinskog duga i dio tog duga je prinudno
naplaćen od "G.". Svjedok Dj. je kazao da u konkretnoj deklaraciji - zahtjevu
za carinjenje robe bio je unijet PIB MVS "C." i naziv firme uvoznika MVS "C."
dok je u računu bio upisan naziv firme MVS "C." a nije bio unijet PIB a PIB je
za preduzeće isto što i JMBG za fizičko lice i bez obzira koji naziv izbaci
informacioni sistem uvoznik robe je firma čiji je PIB u carinskoj deklaraciji.
To je zbog toga što ima više firmi istog naziva ali nemaju isti PIB. U
konkretnom slučaju koliko se sjeća u C. d. koju je podnio "G." za tu robu iz
Turske pravilno je bio napisan i PIB i firma preduzeća uvoznika odnosno njen
naziv dok u računu-fakturi nije bio upisan tačan naziv primaoca robe. Nije mu
poznato ko je preuzeo ovu robu u CI P. niti mu je poznato da se V. M.
interesovala za tu robu, kod njega nije ali je tog dana vidio na terminalu jer
je imala još jedan uvoz-kamion voća i povrća. Svjedok Dj. je kazao da je V.M.
poslije nekoliko dana od carinjenja ove robe iz T. dolazila u CI P. tvrdeći da
nije dobila sve potrebne papire za tu robu iz T., da je kod sebe imala račun i
carinsku deklaraciju za ovu iz T. za koju je "G." bio podnio zahtjev za
carinjenje iz čega je zaključio da je V.M.uvoznik te robe iz T. koju je morala
uvesti preko špedicije, u konkretnom slučaju preko špedicija "G.".
Cijeneći iskaz svjedoka D. i Dj. sud je stekao ubjedjenje da su ovi svjedoci
bili jasni i nepristrasni u svom kazivanju kao i da su veoma detaljno
posvjedočili sve što mu je poznato u vezi carinjenja sporne robe.
Vještak finansijske struke M.R. je u svom pisanom nalazu kao i u riječi na
ranijem glavnom pretresu istakao da je privredno društvo MVS "C." DOO iz P.
upisano u C. registar P. s. u P. dana 23.01.2009.godine pod reg.brojem
5-0513092 od 23.01.2009.godine, da je osnivač a ujedno izvršni direktor V.M. a
osnovna djelatnost društva je špedicija i promet robe. Nakon sprovedenog
postupka dobrovoljne likvidacije dana 12.10.2010.godine ovo
8.-
preduzeće je brisano iz C. r. P. s.. Ovlašćenjem za zastupanje od
15.04.2009.godine MVS "C." ovlastilo je špediciju "G." iz P. za indirektno
zastupanje pred organima carinske službe u svim postupcima u skladu sa čl.6
Carinskog Zakona. Po JCI broj 3812/719 od 25.04.2009.godine preduzeće MVS "C."
uvezlo je robe (majice, potkošulje, konbinezoni, kućne haljine i dr.) od "B."
tekstil iz T. u vrijednosti od 7.689,46 € a carinsku ispravu podnio je
špediter "G." iz P. dana 25.04.2009. godine. Uz JCI podnijet je i račun
inodobavljača broj 71755-56 od 22.04.2009.godine na ukupan iznos od 7.689,46
€. Na osnovu priložene dokumentacije prilikom unosa robe u C. p. C. G. U. c.
CG obračunala je carinu u iznosu od 667,41 €, PDV u iznosu od 1.421,67 € i
troškove carinskog postupka od 6,00 € što ukupno iznosi 2.095,09 €.Postoji
priznanice"G." od 21.04.2009.godine po kojoj je V.M.21.04.2009.godine u
blagajnu "G." na ime računa za PDV i carinu uplatila 2.095,09 € stim što
priznanica nije potpisana od strane V. M. a ovaj iznos je optuženi G.uplatio
25.04.2009.godine na žiro račun "G." a 27.04.2009.godine taj iznos "G." je
uplatilo na žiro račun Uprave carina. Po ovom osnovu "G." je MVS "C."
ispostavio fakturu broj 0216/09 od 04.05.2009.godine na iznos od 2.095,09 € i
fakturu broj 0217/09 od 05.05.2009.godine na iznos od 46,80 € po osnovu usluga
uvoznog carinjenja predmetne robe. Navedene fakture su knjigovodstveno
evidentirane kod "G." ali na i kod MVS "C." a račun za usluge carinjenja od
46,80 € nije plaćen. Vještak je dalje istakao da je Uprava carina T. po
zamolnici  Uprava carina CG dostavila izvoznu carinsku deklaraciju broj
71755*71756 od 22.04.2009.godine u kojoj je vrijednost ove robe iskazana u
iznosu od 39.510,31 € što je za 31.820,85 € više od iznosa 7.689,46 € koji je
špediter "G." prijavio U.c.. I u ovoj deklaraciji naznačeno je da robu prima
MVS "C." iz P. Ul.Nemanjina bb. Vještak je dalje naveo da je na osnovu
naknadno dostavljene deklaracije C. u B. P.utvrdila dodatnu obavezu za
plaćanje carine u iznosu od 2.791,85 € i PDV-a u iznosu od 5.894,86 € što
ukupno iznosi 8.686,71 € i uvozniku MVS "Conpani" ispostavila zahtjev za
naplatu carinskog duga broj 13/08 br.D-1404 od 24.12.2010.godine u iznosu od
8.686,71 € ali je carinski i porezni obaveznik MVS "C." već bio likvidiran i
brisan iz C. r. P. s.. Vještak je kazao i to da svako preduzeće ima svoj
matični broj takozvani PIB broj i ni jedno drugo preduzeće nemože imati isti
taj PIB odnosno nepostoje dva preduzeća sa istim PIB-om jer se taj matični
broj preduzeću dodjeljuje prilikom registracije preduzeća. Na glavnom pretresu
vještak je kazao da prilikom izrade nalaza i mišljenja nije imao na uvid
ukidno rješenje M.f. pa je zbog toga konstatovao da je B. oštećen za iznos od
8.686,71 € pa kako je rješenje Uprave carina ukinuto što znači da šteta još
uvijek nije nastupila a da li će nastupiti zavisi od ishoda Upravnog postupka
koji je u toku. U vrijeme kad je ova sporna roba carinjenja evidentno je da je
za Budžet CG nastupila šteta u iznosu od 8.686,71 €.
Vještak finansijske struke M.V. svoj nalaz i mišljenje je dao na osnovu
raspoložive dokumetnacije za robu koja je uvezena od preduzeća "B." tekrsil iz
T. aprila mjeseca 2009.godine i bila predmet carinjenja i sud je mišljenja da
je ovaj svjedok objektivno i po pravilima struke dao svoj nalaz i mišljenje
koje sud u cjelosti kao takvog i prihvata.
Dakle, u postupku je nesumnjivo utvrdjeno da je V.M. osnivač i izvršni
direktor preduzeća MVS "C." sa sjedištem u Ul.N.u P. kao i da je ovo preduzeće
dana 15.04.2009.godine dalo ovlašćenje za zastupanje špediciji "G." iz P. čiji
je izvršni direktor optuženi G. Z. za indirektno zastupanje pred organima
carinske službe u svim postupcima. Dalje je utvrdjeno da je
.
špedicija "G." dana 25.04.2009.godine pristupila carinjenju robe inodobavljača
preduzeća "B." iz T. i to na osnovu dokumenta tirkarnet, fakture dobavljača i
medjunarodnog tovarnog lista sa ovlašćenjem preduzeća MVS "C." kao i da je
prilikom carinjenja kao primalac robe označeno preduzeće MVS "C." odnosno u
jedinstvenu carinsku ispravu kao primalac robe je označeno preduzeće MVS "C."
vlsništvo V.M.. Pored naziva firme unijet je i PIB preduzeća MVS "C.". U
jedinstvenu carinsku ispravu podatak da je uvoznik robe MVS "C." i PIB istog
unio je optuženi G. i istu ovjerio svojim potpisom i pečatom i priložio
carinskoj ispostavi P.na carinjenje. Pri tom je optuženi predao i račun
inodobavljača "B." iz T. broj 71755-56 od 22.04.2009.godine.
Javna optužba stavlja na teret optuženom G. da je u predmetnu jedinstvenu
carinsku ispostavu (JCI ) unio neistinit podatak jer primalac robe nije
preduzeće MVS "C." svjedokinje V. već preduzeća MVS "C.". Optužba to temelji
na iskazu svjedokinje V.M.. Medjutim, sud je mišljenja da svjedokinja V. nije
bila istinita u svom kazivanju odnosno da je preduzeće MVS "C." zaista
primalac sporne robe što optuženi G. i tvrdi. Na ovakav zaključak suda upućuju
iskazi svjedoka D. i Dj., službenika carinske ispostave P.. Svjedok D. je
kazao da se sjeća sporne robe i da je primalac robe neka žena V. koja je bila
u njegovoj kancelariji u ispostavi i koja je preuzela robu, kao da je njegov
zaključak da je ona primalac robe na osnovu razgovora sa njom u ispostavi
prilikom carinjenja. Svjedok Dj. je kazao da je nekoliko dana nakon carinjenja
sporne robe u CI P. dolazila V.M. tvrdeći da nije dobila sve potrebne papire
za tu robu iz T. kao i da je kod sebe imala račun i carinsku deklaraciju za
ovu robu iz T. a za koju je "G." bilo podnijelo zahtjev za carinjenje što je i
kod njega dovelo do zaključka da je V. M. uvoznik te robe iz T.. Da je V.M.
odnosno njeno preduzeće MVS "C." stvarni uvoznik sporne robe zaključak iz suda
jer da to zaista nije onda nebi bilo potrebe da svjedokinja kdo sebe ima račun
i carinsku deklaraciju već ocarinjene robe već bi bilo logično da u CI P.
traži objašnjenje kako je roba koju nije poručila odnosno njeno preduzeće nije
primalac robe carinjena na ime njene firme kao primaoca. Ako nije primalac
robe ona takodje nije bilo potrebe da od špeditera preuzima
carinskudeklaraciju odnosno primjerak iste. Ovo pogotovo što je svjedokinja V.
dugogodišnji radnik u špediciji , bila je radnik i špedicije "G." pa joj je
dakle dobro poznata procedura carinjenja robe. Tek kad je pokrenut postupak
provjere uvezene robe i kada je bilo potrebo da se doplati razlika carine onda
V.M. ističe da robu nije uvezlo njeno preduzeće. Sve ovo upućuje na zaključak
da je uvoznik sporne robe zaista preduzeće MVS "C." iz P.a na čije ime je
joptuženi G.i sačinio JCI nakon što je potpisao i ovjerio pečatom špedicije
"G." kao ovlašćeni špediter od strane preduzeća MVS "C." i predao je u CI P.
gdje je izvršeno carinjenje a robu preuzela vlasnik preduzeća MVS "C." V.M..
Dakle, preduzeće MVS "C." koje je robu i uvezlo je i označeno u JCI. Što znači
da optuženi u zahtjev za carinjenje sporne robe nije unio neistinit podatak.
Na osnovu ovako utvrdjenih činjenica u postupku se na pouzdan način nije moglo
utvrditi da je optuženi G.Z. izvršio krivično djelo falsifikovanje službene
isprave iz čl.414 st.3 u vezi st.1 Krivičnog zakonika Crne Gore kako mu se to
optužbom stavlja na teret pa ga je sud u nedostatku dokaza a primjenom čl.373
st.1 tačka 2 ZKP-a oslobodio od optužbe.
Kako je sud optuženog G. Z. oslobodio od optužbe to je shodno čl.230 ZKP-a
odlučio da troškovi krivičnog postupka padaju na teret budžetskih sredstava a
o njihovom iznosu biće odlučeno naknadnim rješenjem u smislu čl.227 ZKP-a.
Imovinsko pravnog zahtjeva nije bilo.
OSNOVNI SUD U PLJEVLJIMA , dana 03.09.2013.godine.
Zapisničar,  S u d i j a,
Zora Leković Ljiljana Popović
PRAVNA POUKA:
Protiv ove presude dozvoljena je žalba u roku od 8.dana po prijemu
iste Višem sudu B. Polje, a preko ovog suda.
DOSTAVITI:
1 x ODT Pljevlja
1 x Okrivljenom
1 x Braniocu okrivljenog