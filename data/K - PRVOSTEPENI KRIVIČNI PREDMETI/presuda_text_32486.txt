K.br.116/12
U IME CRNE GORE
Osnovni sud u Pljevljima, kao prvostepeni krivični sud, po sudiji Ljiljani
Popović, uz sudjelovanje zapisničara Leković Zore, u krivičnom predmetu protiv
optuženog H. A. iz T. koga brani advokat I. S. iz T., zbog krivičnog djela
teško djelo protiv opšte sigurnosti iz čl.338 st.3 Krivičnog zakonika Crne
Gore u vezi krivičnog djela izazivanje opasnosti neobezbjedjenjem mjera
zaštite na radu iz čl.329 st.3 u vezi st.2 Krivičnog zakonika Crne Gore po
optužnom predlogu ODT Pljevlja Kt.br.192/12 od 03.08.2012. godine,nakon
održanog glavnog i javnog pretresa, u prisustvu zamjenika ODT Pljevlja
G.B.,optuženog H.A. i njegovog branioca advokata I. S.,dana 11.10.2013.godine,
donio je i javno objavio
P R E S U D U
Optuženi H.A., JMBG ..., od oca S. i majke F. rodjene S., rodjen u B. N. Selu
opština B. R. S. dana 24.05.1954.godine sa prebivalitšem u T., Ul.I.A.,
BiH,državljanin BiH, oženjen, otac jednog punoljetnog djeteta, zaposlen u "T."
DOO T., pismen, završio srednju mašinsku školu, govori bosanski jezik,
razumije crnogorski jezik, lošeg imovnog stanja,neosudjivan.
K R I V J E
Što je :
Dana 05.08.2009.godine oko 18,30 časova u svojstvu odgovornog lica u "R." DD
T. za rukovodjenje radovima na demontaži i montaži elektro filtera u TE P., JP
E. C.G., nepostupajući po propisima i tehničkim pravilima o mjerama zaštite na
radu prilikom izvodjenja radova na filterskom postrojenju na parnom kotlu TE
P. izazvao opasnost za život i tijelo oštećenog A. M. iz T. koji je obavljao
poslove varioca na način što suprotno Pravilniku o zaštiti na radu u
gradjevinarstvu ("Sl.list SFRJ " broj 42/68), Pravilniku o uslovima za
utvrdjivanje radnih mjesta sa posebnim uslovima rada i ljekarskim pregledima
radnika na tim radnim mjestima ("Sl.list SR BiH" broj 2/91) i Pravilniku o
zaštiti na radu "R." DD T.od 28.07.2003.godine nije izvršeno obezbedjenje
mjesta propisno izradjenom radnom skelom i nekorišćenjem zaštitnog pojasa za
rad na visini od strane oštećenog Aj., rasporedio je oštećenog na poslove sa
posebnim uslovima rada koji prethodno nije obavio periodični ljekarski pregled
i nije vršio kontrolu vršenja poslova radnika pri obavljanju rizičnih poslova
iako je bio svjestan da svojim nečinjenjem može učiniti krivično djelo ali je
olako
držao da do toga neće doći ili da će to moći spriječiti pa je prilikom
izvodjenja radova-varenja metalne konstrukcije na postrojenju elektro filtera
bez izradjene radne skele i bez zaštitnog pojasa za rad na visini oštećeni Aj.
M.pao sa visine od oko 3m kojom prilikom je isti zadobio teške tjelesne
povrede u vidu : prelom poprečnih nastavaka prvog, trećeg,četvrtog i petog
slabinskog pršljena, herniju diskusa izmedju petog slabinskog i prvog
krstačnog pršljena, iščašenje zgloba izmedju pete metakarpalne kosti i
prednjeg članka petog prsta i razderotinu na glavi u potiljačnoj regiji,
čime je izvršio krivično djelo teško djelo protiv opšte sigurnosti iz čl.338
st.3 Krivičnog Zakonika u vezi krivičnog djela izazivanje opasnosti
neobezbjedjenjem mjera zaštite na radu iz čl.329 st.3 u vezi st.2 Krivičnog
zakonika,
pa mu sud na osnovu citiranog zakonskog propisa te primjenom čl.4,5,13,
16,32,33,36, 42,52,53 i 54 Krivičnog zakonika te čl. 226,229,239 i 374 ZKP-a i
z r i č e
USLOVNU OSUDU
Sa kojom se optuženom H. A. utvrđuje kazna zatvora u trajanju od 4 (četiri)
mjeseca s tim što se istovremeno određuje da se ista neće izvršiti ako
optuženi u roku od 1(jedne) godine dana ne izvrši novo krivično djelo.
Optuženi je dužan platiti ovom sudu na ime troškova krivičnog postupka iznos
od 573,00 € kao i na ime paušala iznos od 27,50 eura ,
a sve ovo u roku od 15.dana po pravnosnažnosti presude, pod prijetnjom
prinudnog izvršenja.
Oštećeni A.M.radi ostvarivanja imovinsko pravnog zahtjeva upućuje se na
parnicu.
O b r a z l o ž e nj e
Osnovno državno tužilaštvo iz Pljevalja optužnim predlogom Kt.br.192/12 od
03.08.2012.godine optužilo je H. A. iz T. da je izvršio krivično djelo teško
djelo protiv opšte sigurnosti iz čl.338 st.3 Krivičnog zakonika Crne Gore u
vezi krivičnog djela izazivanje opasnosti neobezbjedjenjem mjera zaštite na
radu iz čl.329 st.3 u vezi st.2 Krivičnog zakonika Crne Gore a na način,
mjesto i vrijeme bliže opisano izrekom ove presude i u završnoj riječi
zamjenik ODT Pljevlja ostajući pri podnijetom optužnom predlogu i ističući da
je izvedneim dokazima u dovoljnoj mjeri utvrdjeno da je optuženi počinio
krivično djelo koje mu je stavljeno na teret javnom optužbom a to prije svega
imajući u vidu i cijeneći izjavu svjedoka oštećenog A.M., izjavu svjedoka I.
M. a posebno imajući u vidu nalaz i mišljenje vještaka zaštite na radu R. N. i
vještaka dr.P. predložio je da sud optuženog oglasi krivim i osudi po zakonu.
Oštećeni A. M. iako uredno pozvan nije pristupio na glavni pretres
niti se pisanim podneskom izjasnio da li se pridružuje krivičnom gonjenju
protiv optuženog i da li postavlja imovinsko pravni zahtjev a prilikom
saslušanja u istrazi je istakao da smatra da postoji krivica na strani
preduzeća za njegovo povredjivanje i da ukoliko se utvrdi odgovornost
postavlja imovinsko pravni zahtjev za naknadu štete.
Optuženi H. A. na glavnom pretresu je istakao da ne priznaje izvršenje
krivičnog djela koje mu se stavlja na teret i da se nesmatra krivim te da
odbranu neće iznositi već će se braniti ćutanjem.
U završnoj riječi branilac optuženog je istakao da je za odbranu jedino
nesporno da je oštećeni zadobio povrede koje su opisane u činjeničnom djelu
dispozitiva optuženog predloga. S druge strane smatra da tužilaštvo nije van
svake razumne sumnje dokazalo krivicu njegovog branjenika iz sledećih
razloga:iz činjeničnog opisa dispoziva optužnog akta nije vidljivo o kojem
obliku vinosti je riječ pa se u tom pravcu ni odbrana nemože opredijeliti.
Nadalje, osim što se u činjeničnom opisu optužnog akta navode akta po kojima
nije navodno njegov branjenik postupao, a obzirom da se radi o blanketnim
propisima, misli da je tužilaštvo bilo dužno da tačno odredi član pojedinih
blanketnih propisa kojim bi se eventulno mogli pripisati kao propust
optuženog. Iz izlaganja vještaka zaštite na radu se čulo da oštećeni nije
koristio zaštitni pojas a bio je dužan ga koristi pa je vještak dalje naveo da
nebi došlo do nezgode da je oštećeni koristio zaštitni pojas. Vještak je
tvrdio, pa je u tom pravcu i citirao zakonski propis da je oštećeni mogao
odbiti rad na skeli ako ista nije propisno uradjena. Iz iskaza predstavnika
"R. m." svjedoka N.se čulo da kritičnog dana optuženi nije bio na licu mjesta
pa dalje tvrdi da je oštećeni prošao obuku zaštite na radu te da je prilikom
dolaska na posao u P.a on, kao i svaki drugi radnik morao imati konpletnu
dokumentaciju pa i uvjerenje o ljekarskom pregledu, da bi uopšte mogao početi
raditi. Kad je u pitanju ljekraski pregled u činjeničnom opisu dispozitiva
optužnog akta se tvrdi da oštećeni taj ljekarski pregled nije obavio ali se u
činjeničnom opisu netvrdi da je optuženi bio dužan da uputi oštećenog na
ljekarski pregled. Iz ovih razloga predložio je sudu da optuženog oslobodi od
optužbe jer tužilaštvo nije ponudilo dovoljan nivo dokaza na osnovu kojih bi
se nesporno mogla utvrditi krivica optuženog. U slučaju oslobadjajuće odluke
optuženom treba naknaditi troškove krivičnog postupka na teret budžetskih
sredstava.
Optuženi u završnoj riječi usvajajući odbranu svog branioca istakao je da mu
je želja da se postupak završi i to isključivo iz svojih zdrastvenih razloga.
U dokaznom postupku sud je saslušao N.M., saslušao vještaka R.N., pročitao
iskaz svjedoka-oštećenog A.M., pročitao iskaz svjedoka I. M., pročitao nalaz i
mišljenje vještaka dr.P. M., pročitao zapisnik o uvidjaju Osnovnog suda u
Pljevljima Kri.br.61/10 od 06.08.2009.godine, pročitao izvještaj ljekara
specijaliste Opšte bolnice u P. za oštećenog od 05.08.2009. godine, pročitao
uput za stacionarno liječenje Hiruškog odelenja Opšte bolnice u P. od
05.08.2009.godine,pročitao otpusnu listu sa epikrizom od 07.08.2009.godine za
otšećenog, pročitao otpusno pismo Univerzitetskog kliničkog centra T. za
oštećenog od 17.08.2009. godine, pročitao uput oštećenog za CT P., pročitao
nalaz, ocjenu i mišljenje broj 38/10 ljekarske komisije Zavoda zdrastvenog
osiguranja T. kantona od 25.02.2010. godine za oštećenog, pročitao nalaz,
ocjenu i mišljenje broj 38/10 ljekarske komisije Zavoda zdrastvenog osiguranja
T. kantona od 08.06.2010. godine za oštećenog,pročitao Ugovor o radu na
odredjeno vrijeme od 12.09.2008.godine za oštećenog, pročitao Ugovor o
privremenom radu u inostranstvu oštećenog od 21.07.2009.godine, pročitao
ljekarsko uvjerenje o zdravstvenom stanju oštećenog broj protokola 3473 od
25.08.2006.godine, pročitao zapisnik o izvršenoj obuci i provjeri znanja iz
oblasti zaštite na radu i protiv
.
požarne zaštite "R." DD T. od 24.08.2006.godine, pročitao spisak zaposlenih na
radilištu TE Pljevlja koji su zadužili zaštitnu opremu od 21.07.2009.godine,
izvršio uvid u Ugovor o izvodjenju radova broj EF-TE PLJ 003/09, izvršio uvid
u rješenje "R." broj 510/09 od 15.04.2009.godine za okrivljenog, izvršio uvid
u Pravilnik o zaštiti na radu "R." DD Tuzla od 28.07.2003..godine,izvršio uvid
u fotoelaborat UP PJ P. broj 426/09 od 06.08.2009 .godine, izvršio uvid u
izvještaj Kliničkog centra Crne Gore broj 1450/14.08.2009.godine za oštećenog,
izvršio uvid u registraciju "R." DD T. i pročitao rješenje Fonda PIO BiH od
17.08.2012.godine.
Nakon provedenog dokaznog postupka i ocjene izvedenih dokaza a pri tom
cijeneći odbranu optuženog H.A. sud je utvrdio činjenično stanje bliže opisano
izrekom ove presude.
Naime, javna optužba stavlja na teret optuženom H.A. da je izvršio krivično
djelo teško djelo protiv opšte sigurnosti iz čl.338 st.3 Krivičnog zakonika
Crne Gore u vezi krivičnog djela izazivanje opasnosti neobezbjedjenjem mjera
zaštite na radu iz čl.329 st.3 u vezi st.2 Krivičnog zakonika Crne Gore kako
je to bliže opisano izrekom ove presude. Optuženi negira izvršenje krivičnog
djela i krivicu.
Radi utvrdjivanja osnovanosti javne optužbe kao i radi provjere odbrane
optuženog sud je izveo navedene dokaze pa je tako svjedok-oštećeni A.M. kazao
da je radnik "R."T. i to na radnom mjestu zavarivača četiri ipo godine kao i
da je dana 05.08.2009.godine zajedno sa kolegama izvodio radove na TE P., bila
je postalvjena skela i kad se popeo na jednu dasku na visini oko 3 m da bi
izvršio zavarivanje elektrofiltera i kad se ispravio daska se odmah cimnula
obzirom da nije bila ravna i nije bilo nikakve zaštitene ograde i pao je sa
daske unazad ledjima okrenut na betonsku podlogu na kojoj se nalazila drvena
greda i jedna metalna ploča, glavom je udario od metalnu ploču i izgubio
svijest a kad je došao svijesti podigao je glavu i ruku tako da su ga kolege
vidjele i došle po njega i prevezle ga u Bolnicu u P.. Oštećeni je kazao da je
kod sebe imao zaštitni pojas ali se nije imao zašta vezivati obzirom da nije
bilo nikakve ograde. Kritičnog dana je kod sebe imao i šlem ali ga nije nosio
na glavi iz razloga što je imao masku za zavarivanje a nemoguće je na glavi
imati i šlem i masku. Čim se popeo na dasku prije započinjanja varenja pao je
iz razloga što daska nije bila ravna i skela nije bila dobro postavljena a sa
te daske se nije moglo bezbjedno raditi niti je skela koju su postavili
radnici "R." bila dobro postvljena. Kritične prilike je zadobio tjelesne
povrede desne šake, povredu glave i povredu u predjelu kičme. Kritičnog dana
je radio po naredjenju upravnika H.A.. U preduzeću "R." bio je obučen za rad
zavarivača i imao je obuku o zaštiti na radu o čemu postoji sertifikat u
preduzeću i svaki zaposleni je morao da polaže zaštitu na radu. U preduzeću mu
je neposredno nadredjeni H. A. a nemože se sjetiti imena i prezimena lica koje
obavlja poslove zaštite na radu, zna da ga zovu Ivica ali on kritičnog dana
nije bio na radilištu već u T.. Kritičnog dana je vidio da skela nije
bezbjedna za rad ali to nije rekao H. već se popeo na skelu a ovo iz razloga
čim su došli na radilište H. je rekao "Ko neće da izvrši naredjenje odnosno da
se popne na skelu može ići kući".Kazao je da smatra da postoji odgovornost na
strani preduzeća "R." za njegovo povredjivanje te da ukoliko se utvrdi
odgovornost postavlja imovinsko pravni zahtjev za naknadu štete obzirom da mu
preduzeće nije dalo nikakvu pomoć niti ponudilo bilo kakav novac za povrede
koje je zadobio.
Da je oštećeni A.M. kritične prilike prilikom obavljanja svojih poslova
zadobio povrede posvjedočio je svjedok I.M. koji je izjavio da je zaposlen u
preduzeću "R."T. i misli da je bio septembar ili oktobar 2009.godine kada je
firma izvodila radove na TE P. i on je kao varioc obavljao te poslove a sa
njim su u smjeni bili S. N. i A.M.. Nesjeća se datuma ali zna da su došli u
drugu smjenu i počeli raditi negdje oko 17,00 časova, on,Nermin i M. su radili
u blizini jedan drugog, varili su neke metalne profile na visini od možda 2,5
m, vidio je M. A. zadužio elektrode koje je stavio na skelu pored sebe i da
nije još stavio masku za varenje pa je zaključio dase priprema kako bi počeo
variti. Svjedok I. je dalje kazao da je počeo variti i da nije obraćao pažnju
na M. i N. i možda jedno pola sata od dolaska u smjenu čuo je Nermina kako
govori "Šta je ovo, šta ti bi" pa se okrenuo i vidio da na skeli na kojoj je
stajao nije više M., N. je bio izbezumljen i prepadnut. Kazao je da je
pogledao dolje i vidio M.koji leži i nedaje znake života a bio je sav u krvi.
Svjedok I. je kazao da nije vidio kako je M. pao kao i da su dužili pojaseve
za zaštitu od pada sa visine ali koliko se sjeća nijesu ih imali svaki dan već
su procjenjivali pa ako im je pojas neophodan zadužili bi ga i po završetku
posla vraćali. Nemože se sjetiti da li su kritičnog dana on, N.i M.zadužili te
pojaseve i predpostavlja da M.nije imao pojas barem privezan jer nebi pao.
Pozvali su Hitnu i M.je prevezen u B..
Vještak dr. P. M. nakon uvida u medecinsku dokumentaciju za oštećenog je kazao
u svom nalazu i mišljenju da se iz iste vidi da je oštećeni 05.08.2009. godine
imao nesreću na poslu padom sa skele i da je tom prilikom zadobio prelom
poprečnih nastavaka prvog, trećeg, četvrtog i petog slabinskog pršljena,
herniju diskusa izmedju petog slabinskog i prvog krstačnog pršljena, iščašenje
zgloba izmedju pete metarkarpalne kosti i prednjeg članka petog prsta kao i
razderotinu na glavi u potiljačnoj regiji te da se radi o teškim tjelesnim
povredama sa trajnim umanjenjem životne aktivnosti te da su povrede nastale
padom sa skele i udarom od tupe tvrde predmete i tvrdu podlogu.
Cijeneći nalaz i mišljenje vještaka dr. P. M. sud isti prihvata kao objektivan
i dat po pravilima struke a na osnovu medecinske dokumentacije za oštećenog A.
M.. Kada se iskaz oštećenog A. o načinu zadobijanja povreda kao i svjedoka
I.M. dovede u logičnu vezu sa nalazom i mišljenjem vještaka dr. P. i
medecinskom dokumentacijom za oštećenog to sud u cjelosti prihvata kao jasne,
nedvosmislene i istinite iskaze oštećenog A.M. i svjedoka I. M. o načinu
nastanka povrede kod oštećenog A..
Svjedok N. M. je kazao da je od 2010.godine direktor firme DD "R."kao i da je
u vrijeme kritičnog dogadjaj direktor firme DD "Remontmontaža" bio B.I.. Kazao
je i to da je u toku 2009.godine "R." je kao podizvodjač izvodića radove na TE
P. za firmu "V." kao i da je oštećeni A.M. bio zaposlen u"R." na poslovima
varioca.Svi zaposleni su posjedovali sredstva lične zaštite i imali
obezbijedjena sredstva i opremu za rad a oštećeni je imao kod sebe zaštitni
pojas kojim se kritičnog dana trebao vezivati prilikom izvodjenja radova kao i
da je kod sebe imao zaštitni šlem. Oštećeni je prošao obuku za zavarivača i
obuku zaštite na radu o čemu ima uvjerenje a u preduzeću se godišnje vrši
ljekarski pregled svih zaposlenih. Ovaj svjedok je kazao i to da u vrijeme ove
nezgode optuženi H. nije bio na radilištu TE P. već je bio u BiH. Prilikom
započinjanja radova na TE P. svaki zaposleni je morao imati ljekarsko
uvjerenje koje se zajedno sa ostalom dokumentacijom dostavlja na uvid firmi u
kojoj se izvode radovi. Smatra da nema odgovornosti na strani "Remontmontaže"
za povredjivanje oštećenog.
Cijeneći iskaz svjedoka Nurkanovića sud je stekao ubjedjenje da je svjedok
istinito i objektivno posvjedočio činjenice koje su mu poznate obzirom da
kritične prilike
odnosno u vrijeme ove nezgode nije bio direktor "R.". Iskaz ovog svjedoka sud
prihvata.
Vještak zaštite na radu R. N. u svom nalazu i mišljenju kao i u riječi na
glavnom pretresu navodi da je "R." DD iz T. kao izvodjač radova zaključio
Ugovor o izvodjenju radova EF-TE PLJ broj 003/09 od 11.03.2009.godine sa "V."
DOO iz M. B. kao naručilac radova i u članu 1 Ugovora pod stavkom "Izvodjač se
obavezuje" tačka 7 "Provodi mjere zaštite na radu svojih radnika i pridržava
se svih propisa zaštite na radu, osobito u pogledu osposobljenosti radnika za
rad na visini i rukovanju mehanizacijom". Glavni propust izvodjača radova bio
je neobezbedjivanje propisanih uslova rada na visini odnosno nepoštovanje
odredbi Pravilnika o zaštiti na radu u gradjevinarstvu ( Sl.list SFRJ broj
42/68) poglavlje 5-skele gdje je rečeno da se pod skelom u smislu ovog
Pravilnika podrazumijevaju pomoćne konstrukcije koje služe za vršenje radova
na visini većoj od 150 cm iznad tla. Skele se izradjuju i postavljaju prema
planovima koji sadrže dimenzije skele i svih njenih sastavnih elemenata,
sredstava za medjusobno spajanje sastavnih elemenata, način pričvršćivanja
skele za objekat odnosno tlo, najveće dopušteno opterećenje,vrsta materijala i
njihov kvalitet, statistički proračun nosećih elemenata kao i upustvo za
montažu i demontažu a skele mogu postavljati, prepravljati, dopunjavati i
demontirati samo stručno obučeni radnici zdravstveno sposobni za rad na visini
i pod nazorom odredjenog stručnog lica na gradilištu. Elementi poda skele
moraju u potpunosti ispuniti prostor izmedju nosećih stubova skele a ostojanje
poda skele od zida objekta nesmije biti veće od 20 cm dok širina poda skele
nesmije biti manja od 80 cm a ispravnost skele mora se provjeriti od strane
stručnog lica na gradilištu. U slučaju kad pri radovima na visini nepostoji
mogućnost izrade propisanih skela randici obavezno moraju da koriste zaštitni
pojas za rad na visini sa kojim se vezuju za konstrukciju ili posebno
izraženidio zavezivanja. Vještak je dalje u svom nalazu i mišljenju istakao da
pri izvodjenju radova na zavarivanju metalne konstrukcije za postavljanje
filtera u TE P. korišćena je inprovizovana skela na visini od 2,95 cm tako što
je za metalnu konstrukciju zavaren kutijski profil 4 x 4 cm koji je služio kao
nosač na dvije strane preko kojih je prebačena daska dimenzija 23 x 5,8 x 250
cm nepričvršćena sa mogućnosti kretanja po kutijastim nosačima u svim
pravcima. Nemože se utvrditi ko je i kada postavio i po čijem odobrenju ovakvo
inprovizovanu skelu. Vještak R.dalje navodi da ljekarsko uvjerenje o
zdravstvenom stanju broj 3473 od 25.08.2006.godine za oštećenog nema snagu
važećeg dokumenta jer je obaveza poslodavca da svake godine izvrši
specijalističke ljekarske preglede za radnike koji rade na radnim mjestima sa
posebnim uslovima rada a kako je to predvidjeno Pravilnikom o uslovima za
utvrdjivanje radnih mjesta sa posebnim uslovima rada i ljekarskim pregledima
radnika na tim radnim mjestima (Sl.list BiH broj 2/91). Zapisnik o izvršnoj
obuci iz oblasti zaštite na radu se može smatrati vjerodostojnim i važećim je
povrijedjeni radnik A.M.u momentu povrede obavljao posao za koji je
osposobljen. Dalje je kazao da je rješenjem direktora "R." optuženi H. A.
imenovan kao stručno i odgovorno lice za rukovanje radovima na demontaži i
montaži elektrofiltera u TE Pljevlja a na osnovu Ugovora o izvodjenju radova
broj EF-TE PLj broj 003/09 od 11.03.2009.godine. H. je ovlašćen za vodjenje
poslova, kontakte sa nadzornim organom naručioca posla i odgovara za stručno,
kvalitetno i po važećim tehničkim normama i propisima izvršenje radova.
Pravilnikom o zaštiti na radu "R." H. A. kao rukovodiocu objekta odredjeni su
poslovi i zadaci o sprovodjenju mjera zaštite na radu i rukovodilac objekta u
provodjenju i unapredjivanju zaštite na radu ima pravo, obavezan je i
odgovoran da izmedju ostalog putem poslovodje i grupovodje obezbijedi da se
raspored zaposlenika na poslove vrši prema njihovim stručnim, psihofizičkim i
zdravstvenim sposobnostima, da kontroliše da zaposlenici budu snabdjeveni
odgovarjaućim ispravnim ličnim i zaštitnim sredstvima, da u slučaju da zapazi
postojanje neposredne opasnosti od povrede ili oboljenja zaposlenika u toku
rada zbog toga što nijesu preduzete propisane mjere zaštite na radu naredi
obustavljanje radova dok se te opasnosti neotklone, da u slučaju kad zapazi da
zaposlenici pri padu ne koriste lična zaštitna sredstva, zaštitne naprave i
uredjaje ili na drugi način svojim postupcima dovode u opasnost svoju
sigurnost ili sugurnost drugih zaposlenika zahtijeva od poslovodje odnosno
grupovodje prvenstveno udaljavanje takvih zaposlenika sa radilišta a protiv
zaposlenika i poslovodje odnosno grupovodje zahtijeva pokretanje disciplinskog
postupka, prisustvuje pregledu i kontroli stanja zaštite na radu na objektu
koji rukovodi a koji vrše nadležni inspekcijski organi ili ovlašćeni radnici
preduzeća, prima zahtjeve zaposlenika za primjenu mjera zaštite na radu i
izjava o odbijanju izvršenja poslova i radnih zadataka zbog neposredne
opasnosti po život zaposlenika te daje ocjenu i mišljenje o oopravdanosti
takvih zahtjeva i postupaka i o tome odmah obavijesti odgovorne rukovodioce i
dr. U svom mišljenju vještak R. navodi da su navedeni propusti u primjeni
mjera zaštite na radu na izradi filterskog postrojenja na parnom kotlu TE P.
uslovili nastanak povrede na radu zbog neobezbjedjivanja mejsta rada
(nepropisna skela) nekorišćenje zaštitnog pojasa za rad na visini od strane
povrijedjenog, da povrijedjeni radnik nije namjenski koristio zaštitni pojas
za rad na visini, nije ga propisno vezao za konstrukciju tako da ga isti nije
zadržao prilikom pada sa nepropisno izgrdjene skele a rukovodilac objekta
optuženi H. nije obavljao poslove i zadatke predvidjene sistematizacijom posla
i obaveze propisane Pravilnikom o zaštiti na radu "R." u pogledu obezbjedjenja
propisno izradjene radne skele, rasporedio je radnika na poslove sa posebnim
uslovima rada koji prethodno nije obavio periodični ljekarski pregled, nije
vršio kontrolu vršenja poslova radnika pri obavljanju rizičnih poslova na
montaži što je glavni uzrok nastale povrede radnika A.M.. Vještak je kazao i
to da da je oštećeni koristio zaštitni pojas kritične prilike nebi došlo do
pada kao i da da je bila postavljena propisna skela iako osoba nema zaštitni
pojas nebi došlo do pada iz razloga što propisno postavljena skela ima zaštitu
- ogradu sa svih strana koja je visine najmanje jedan metar i smatra se
dovoljno sigurnom na rad na visini.
Nalaz i mišljenje vještaka R. N. je po mišljenju suda objektivan i dat po
pravilima struke kao i na osnovu dokumentacije -Ugovora o izvodjenju radova
broj EF-TE PLJ broj 003/09 od 11.03.2009.godine, ljekarskog uvjerenja o
zdrastvenom stanju broj 7473 od 25.08.2006.godine za oštećenog kao i rješenja
direktora "R." o imenovanju opruženog Husića za stručno i odgovorno lice za
rukovanje radovima na demontaći i montažći elektrofiltera u TE P. pa sud nalaz
i mišljenje vještaka Radojičića u cjelosti prihvata.
Dakle,u postupku je nesumnjivo utvrdjeno da je preduzeće"R." DD T. bio
izvodjač radova na TE P. na montaži i demontaži elektrofiltera avgusta mjeseca
2009.godine. Dalje je utvrdjeno da je oštećeni A.M.bio radnik ovog preduzeća i
da je obavljao poslove varioca kao i da je optuženi H. po rješenju direktora
preduzeća postavljen za stručno i odgovorno lice za rukovanje radovima na
demontaži i montaži elektrofiltera u TE P. te da su mu kao rukovodiocu objekta
odredjeni poslovi i zadaci u sprovodjenju mjera zaštite na radu. Utvrdjeno je
iskazom oštećenog, svjedoka I., medecinskom dokumentacijom i nalazom i
mišljenjem vještaka dr.P. i to da je oštećeni A.M. dana 05.08.2009.godine
prilikom rada pao sa visine od oko 3 m i zadobio teške tjelesne povrede bliže
opisane izrekom ove presude. Nalazom i mišljenjem vještaka R.utvrdjeno je da u
konkretnom slučaju skela nije bila propisno sastavljena kao i da oštećeni A.
iako nije bio obavio periodični ljekarski pregled rasporedjen je na poslove sa
posebnim uslovima rada. Optuženi nije vrši kontrolu vršenja poslova radnika
pri obavljanju rizičnih poslova što je bila njegova dužnost.Dakle, utvrdjeno
je da kritičnog dana na radilištu TE P. nije bilo izvršeno obezbedjenje mjesta
propisno izradjenom radnom skelom i oštećeni nije koristio zaštitni pojas za
rad na visini u skladu sa Pravilnikom o zaštiti na radu u gradjevinarstvu (
Sl.list SFRJ broj 42/68), da je oštećeni A. rasporedjen na poslove sa posebnim
uslovima rada a da prethodno nije bio obavio periodični ljekarski pregled u
skladu sa Pravilnikom o uslovima za utvrdjivanje radnih mjesta sa posebnim
uslovima rada i ljekarskim pregledima radnika na tim radnim mjestima ( Sl.list
SR BiH broj 2/91) kao i da optuženi H.u skladu sa Pravilnikom o zaštiti na
radu "R.e" DD T. od 28.07.2003.godine nije vršio kontrolu vršenja poslova
radnika pri obavljanju rizičnih poslova, nije utvrdio da skela nije uradjena
po propisu i da oštećeni nekoristi zaštitni pojas za rad na visini a što su
sve pravo,obaveze i odgovornost optuženog Husića obzirom da je rješenjem
direktora "R." DD T. imenovan kao stručno i odgovorno lice za rukovanje
radovima na demontaži i montaži elektrofiltera u TE P. kao i da je kao
rukovodilac objekta odredjen za poslove i zadatke u sprovodjenju mjera zaštite
na radu a ovo prema Pravilniku o zaštiti na radu "R." DD T..Optuženi H. je bio
svjestan da treba da preduzme sve mjere i aktivnosti u sprovodjenju mjera
zaštite na radu ali uprkos tome skela nije bila propisno sastavljena, oštećeni
nije bio izvršio periodični ljekarski pregled za obavljanje poslova sa
posebnim uslovima rada i optuženi nije vršio kontrolu vršenja poslova radnika
pri obavljanju rizičnih poslova dakle bio svjestan da svojim nečinjenjem može
učiniti krivično djelo a naime, da usled ovih propusta može doći do
povredjivanja radnika "R." što se u konkretnom slučaju i desilo kada je
oštećeni A. pao sa visine od oko 3m i zadobio teške tjelesne povrede ali je
olako držao da do toga neće doći ili da će to moći spriječiti ali je olako
držao da do toga neće doći ili da će se to moći spriječiti i samim tim
djelovao nehatno pa je prilikom izvodjenja radova na demontaži i montaži
elektrofiltera na TE P. dana 05.08.2009.godine oko 18,30 časova radnik
preduzeća oštećeni A. radeći svoje redovne radne zadatke varioca pao sa
nepropisno izgradjene skele i usled toga pada zadobio teške tjelesne povrede
bliže opisanu izrekom ove presude.Optuženi H. je bio odgovoran za ovo
radilište i za preduzimanje mjera zaštite na radu pa je sud mišljenja da u
radnjama optuženog H. stoje svi bitni elementi bića krivičnog djela teško
djelo protiv opšte sigurnosti iz čl.338 st.3 Krivičnog zakonika Crne Gore u
vezi krivičnog djela izazivanje opasnosti neobezbjedjenjem mjera zaštite na
radu iz čl.329 st.3 u vezi st.2 Krivičnog zakonika Crne Gore pa ga je sud kao
nehatnog učinioca oglasio krivim i osudio po zakonu.
Prilikom donošenja ovakve odluke sud je cijenio i navode branioca optuženog a
naime, da je vještak R. kazao da nebi došlo do nezgode da je oštećeni koristio
zaštitni pojas ali ove navode odbrane nije mogao prihvatiti. Ovo iz razloga
što je vještak R. kazao da, da je bila postavljena propisna skela iako osoba
nema zaštitni pojas nebi došlo do pada jer propisno postavljena skela ima
zaštitu-ogradu sa svih strana koja je visine najmanje jedan metar i smatra se
dovoljno sigurnom za rad na visini.Takodje prilikom utvrdjivanja odgovornosti
optuženog H. za krivično djelo koje mu je stavljeno na teret sud je cijenio i
navode njegovog branioca da optuženi kritične prilike nije bio na TE P. te da
je oštećeni koji nije koristio zaštitni pojas mogao odbiti izvršenje radova na
skeli koja nije propisno postvljena ali po mišljenju suda ni ovi navodi
odbrane nijesu od uticaja za drugačiju odluku u ovoj krivično pravnoj stvari
jer je Pravilnikom o zaštiti na radu "R." optuženi, koji je rješenjem
direktora preduzeća postavljen za stručno i odgovorno lice za rukovanje
radovima na demontaži i montaži elektrofiltera u TE P., imao pravo, bio
obavezan i odgovoran izmedju ostalog i da u slučaju da zapazi postojanje
neposredne opasnosti od povrede i oboljenja zaposlenika u toku rada zbog toga
što nijesu preduzete propisane mjere zaštite na radu naredi obustavljanje
radova dok se ta opasnost ne otkloni, da u slučaju kad zapazi da zaposlenici
pri radu ne koriste lična zaštitna sredstva, zaštitne naprave i uredjaje ili
na drugi način svojim postupcima dovode u opasnost svoju sigurnost ili
sigurnost drugih zaposlenika zahtijeva od poslovodje odnosno grupovodje
prvenstveno udaljavanje takvih zaposlenika sa radilišta a protiv zaposlenika i
poslovodje odnosno grupovodje zahtijeva pokretanje disciplinskog postupka, da
kontroliše da li zaposlenici su snabdjeveni odgovarajućim ispravnim ličnim
zaštitnim sredstvima. Da je optuženi H. kao stručno i odgovorno lice za radove
demontaže i montaže elektrofiltera u TE P. bio prisutan na licu mjesta onda bi
vidio da oštećeni nekoristi zaštitni pojas.
Kako je dakle sud utvrdio da je optuženi H. počinio krivično djelo koje mu je
javnom optužbom stavljeno na teret to ga je oglasio krivim i osudio po zakonu
a prilikom odlučivanja o vrsti i visini kazne sud je u smislu čl.42 Krivičnog
zakonika Crne Gore cijenio sve okolnosti koje utiču kako na vrstu tako i na
visinu kazne.Optuženi H.A. je porodičan čojvek, lošeg zdravstvenog stanja što
potvrdjuje rješenje Fonda PIO BiH od 17.08.2012. godine iz koga se vidi da je
optuženi invalid II kategorije invalidnosti.Djelo je izvršio iz nehata. Kako
sud od SUP-a B.nije mogao pribaviti izvod iz KE sud je primijenio načelo "u
sumnji blaže po okrivljenog" pa je uzeo da optuženi H. A.do sada nije
osudjivan. Sve ove okolnosti sud je uzeo kao olakšavajuće okolnosti na strani
optuženog.Obzirom na ove olakšavajuće okolnosti i dosadašnji neporočni život
optuženog sud je mišljenja da u konkretnom slučaju a radi krivično pravne
zaštite prema optuženom nije nužno izricati kaznu zatvora već da se i samim
upozorenjem uz prijetnju kaznom može dovoljno uticati na optuženog da više ne
vrši krivična djela a ovo u smislu čl.52 Krivičnog zakonika Crne Gore pa je
sud optuženom utvrdio kaznu zatvora u trajanju od 4 (četiri) mjeseca i
istovremeno odredio da se ista neće izvršiti ako optuženi u roku od 1 (jedne)
godine dana ne izvrši novo krivično djelo smatrajući da će se i na ovaj način
u cjelosti postići svrha kažnjavanja.
Odluka suda da optuženi na ime troškova krivičnog postupka koje čine naknada i
nagrada vještacima medecinske struke i zaštite na radu plati iznos od 573,00 €
kao i da na ime paušala plati iznos od 27,50 eura koji iznos je odmjeren
obzirom na dužinu trajanja i složenost krivičnog postupka te imovno stanje
optuženog zasniva se na čl.226 i 229 ZKP-a .
Oštećeni A. M.je u istražnom postupku naveo da smatra da je odgovornost firme
za njegovo povredjivanje i da u koliko se utvdi ta odgovornost postavlja
imovinsko pravni zahtjev.Kako krivični sud nije utvrdjivao visinu imovinsko
pravnog zahtjeva oštećenog to ga je radi ostvarivanja istog shodno čl.239
ZKP-a uputio na parnicu.
Sud je donio rješenje da se ne saslušava svjedok S.N.a ovo iz razloga što je
ODT Pljevlja odustalo od saslušanja ovog svjedoka, odbrana se izjasnila da
nema potrebe za saslušanjem istog a činjenično stanje je dovoljno utvrdjeno za
donošenje odluke u ovoj pravnoj stvari.
OSNOVNI SUD U PLJEVLJIMA , dana 11.10.2013.godine.
Zapisničar,  S u d i j a,
Leković Zora  Ljiljana Popović
PRAVNA POUKA :
Protiv ove presude dozvoljena je žalba u roku od 8.dana po prijemu
iste Višem sudu B. Polje a preko ovog suda.
DOSTAVITI:
1 x ODT Pljevlja
1 x Optuženom
1 x Braniocu optuženog