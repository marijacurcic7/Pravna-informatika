K.br. 08/100 
U IME NARODA 
             OSNOVNI SUD U PODGORICI kao prvostepeni krivični, u vijeću
sastavljenom od sudije Jelene Perović Kovačević kao predsjednika vijeća i
sudija porotnika Ćetković Radomana i Dulović Milene kao članova vijeća, uz
učešće Katarine Kljajić kao zapisničara, u krivičnom predmetu protiv
optuženog S.B. iz P. , koga je branio H.G., adv. iz P., zbog produženog
krivičnog djela prevara iz čl. 244 st. 3 u vezi st.1 Krivičnog zakonika u vezi
čl. 49 Krivičnog zakonika, odlučujući po optužnici ODT Podgorica Kt.br.2090/06
od 27.12.2007 godine, nakon javnog glavnog pretresa, održanog dana
10.03.2010.godine u prisustvu zastupnika optužbe Lučić Zorice - zamjenika
ODT-a Podgorica, optuženog i njegovog branioca, donio je, a dana 12.03.2010
godine javno objavio  
PRESUDU
             OPTUŽENI: 
             S.B., od oca ... i majke ..., rodjene ..., rodjen .... godine
u P., sa prebivalištem u P. - ..., državljanin Crne Gore, oženjen, otac troje
djece, zaposlen, osudjivan presudom Okružnog suda Titograd K.br.63/82 od
01.11.1985. godine, za krivično djelo iz čl. 153 KZ SRCG, na kaznu zatvora u
trajanju od 8 (osam) mjeseci, presudom  Opštinskog suda Titograd K.br.449/86
od 20.11.1987.godine, za krivično djelo iz čl. 185 st.1 i čl. 190 st. 1 KZ
SRCG, na kaznu zatvora u trajanju od 3 (tri) mjeseca, a koja je izdržana u
periodu od 29.03.1988.godine do 23.06.1988.godine, presudom Opštinskog suda
Titograd K.br.376/85 od 26.11.1987.godine, za krivično djelo iz čl. 157. st. 1
KZ SRCG, na kaznu zatvora u trajanju od 5 (pet) mjeseci, presudom Opštinskog
suda Titograd K.br.493/87 od 27.04.1988.godine, za krivično djelo iz čl. 152.
st.1 KZ SRCG, na kaznu zatvora u trajanju od 3 (tri) mjeseca,  presudom Višeg
suda Podgorica K.br.61/98 od 29.04.1999.godine,  za krivično djelo iz čl.
149/4-1 KZ RCG, na kaznu zatvora u trajanju od 7  (sedam) godina, presudom
Osnovnog suda Podgorica K.br.784/94 od 14.10.1999.godine, za krivično djelo iz
čl. 149 st. 1.  KZ RCG, na kaznu zatvora u trajanju od 1 (jedne) godine i 6
(šest) mjeseci, presudom Osnovnog suda Rožaje K.br.89/00 od 03.03.2006.godine,
za krivično djelo iz čl. 244 st. 3/1 KZ RCG, na kaznu zatvora u trajanju od 1
(jedne) godine i 6 (šest) mjeseci, presudom osnovnog suda Plav K.br.128/05 od
14.12.2005.godine, za krivično djelo iz čl. 244 st. 1 KZ RCG, na kaznu zatvora
u trajanju od 4 (četiri) mjeseca,  te presudom Osnovnog suda Ulcinj K.br.69/04
od 10.07.2008.godine, za krivično djelo iz čl. 244 st. 1 KZ-a, na kaznu
zatvora u trajanju od 10 (deset) mjeseci.  
Kriv je
             Zato što je: 
1.          Neutvrdjenog dana u avgustu 2005.godine u P.,  u namjeri da
sebi pribavi protivpravnu imovinsku korist, doveo u zabludu oštećenog M.N.,
lažnim prikazivanjem činjenica da mu može, iako ne ispunjava uslove,
"završiti" penziju  za njega i njegovu suprugu,  iako nije imao namjeru, niti
je mogao to raditi, i time ga naveo da mu na štetu svoje imovine preda novac u
ukupnom iznosu od 3.500,00 € i 3.600,00 USD, odnosno iznos od 6.390,08 €;  
2.          Neutvrdjenog dana u septembru 2005.godine u P.,  u namjeri da
sebi pribavi protivpravnu imovinsku korist, doveo u zabludu oštećenog N.J.,
lažnim prikazivanjem činjenica da mu može, iako ne ispunjava uslove,
"završiti" penziju, iako nije imao namjeru, niti je mogao to raditi, i naveo
ga da mu na štetu svoje imovine preda novac u iznosu od 3.160,00 €;  
3.          Neutvrdjenog dana u novembru 2005.godine u P.,  u namjeri da
sebi pribavi protivpravnu imovinsku korist, doveo u zabludu oštećenog D.J,
lažnim prikazivanjem činjenica da mu može, iako ne ispunjava uslove,
"završiti" penziju, iako nije imao namjeru niti je mogao to uraditi, i naveo
ga da mu na štetu svoje imovine, preda novac u iznosu od 7.800,00 USD, odnosno
6.659,64 €;  
4.          Neutvrdjenog dana u februaru 2006.godine u P.,  u namjeri da
sebi pribavi protivpravnu imovinsku korist, doveo u zabludu oštećenog Z.B.,
lažnim prikazivanjem činjenica da mu može, iako ne ispunjava uslove,
"završiti" penziju, za novčani iznos od 2.600,00 €, iako nije imao namjeru,
niti je mogao to uraditi i naveo ga da mu na štetu svoje imovine, preda novac,
u iznosu od 2.600,00 €;  
             - čime je izvršio produženo krivično djelo prevara iz čl.244
st. 3 u vezi st.1 Krivičnog zakonika u vezi čl. 49 Krivičnog zakonika,  
        pa ga sud primjenom citiranih zakonskih propisa, te odredbi čl. 3, 4, 5, 15, 32, 33, 36, 42, 49 i 51 Krivičnog zakonika, kao i odredbi čl. 199. 202, 212. i 364. Zakonika o krivičnom postupku

O S U DJ U J E 
        Na kaznu zatvora u trajanju od 2 (dvije) godine, u koju kaznu mu se uračunava vrijeme provedeno u pritvoru počev od 26.10.2009.godine, pa do 04.11.2009.godine.

        Dužan je optuženi da na ime troškova krivičnog postupka plati ovom sudu novčani iznos od 132,50 eura, u roku od 15 dana po pravosnažnosti presude, pod prijetnjom prinudne naplate.

        Dužan je optuženi da na ime imovinsko-pravnog zahtjeva plati sledeće iznose, i to:oštećenom M.N. iznos od 6.390,08 €, oštećenom N.J. iznos od 3.160,00 €, oštećenom D.J. iznos od 6.659, 64 € i oštećenom Z.B. iznos od 2.600,00 €.

O b r a z l o ž e nj e 
        Optužnicom ODT Podgorica Kt.br.2090/06 od 27.12.2007. godine, stavljeno je na teret **optuženom S.B.** , izvršenje tri krivična djela prevara iz čl. 244 st. 3 u vezi st. 1 Krivičnog zakonika i jedno krivično djelo prevara iz čl. 244 st.1 Krivičnog zakonika , pri kojoj je optužnici njen zastupnik ostao do kraja glavnog pretresa, predlažući sudu u završnim riječima da optuženog oglasi krivim i osudi po zakonu.  
        Optuženi je u svojoj odbrani u prethodnom postupku pred istražnim sudijom na zapisniku o saslušnju okrivljenog Ki.br. 06/456 od 24.10.2007.godine, naveo da je u avgustu mjesecu 2005.godine od M.N. pozajmio 2.800,00 €, da mu je M.N. tada rekao da mu novac vrati kada bude imao, te da vrijeme nije opredjeljivao. Dalje je naveo da nije tačno da je M.N. i njegovoj ženi obećao da će im završiti penziju i da je na ime toga uzeo 3.500,00 € i 3.600,00 USD, a da je tri mjeseca nakon naprijed naznačene pozajmice sa L.D. pošao kod M.N. da mu vrati 2.800,00 €, ali da isti tom prilikom nije htio da primi navedeni novac, već je tražio 20% kamate, što optuženi nije htio da prihvati, jer kada je pozajmljivao novac od M.N. nikakve priče o kamati nije bilo. Dalje je naveo  da nije tačno da je u septembru 2005.godine od N.J. uzeo 3.160,00 € da bi mu navodno završio penziju, da istog ne poznaje, te da od istog nikda nije uzimao bilo kakav novac. Takodje je negirao da je u novembru mjesecu 2005. godine od D.J. uzeo iznos od 7.800,00 USD, a da bi mu navodno završio penziju, dok nije sporio da je u februaru 2006.godine razgovarao sa Z.B., a u vezi uvoza polovnog traktora iz Njemačke, koji je bio potreban Z.B., pa je optuženi pristao  da Z.B. uveze polovan traktor i od istog tražio 2.600,00 €, koji novac mu je Z.B. dao, ali da nije mogao da uveze traktor, zbog čega je sa svojom suprugom išao kod Z.B. da mu vrati  2.600,00 €, ali da isti nije htio da primi navedeni novac, već je uz naznačeni iznos tražio još 15% kamate, o kojoj u vrijeme davanja novca nije bilo priče. Takodje je naveo da nikakve priče vezano za penziju izmedju njega i Z.B. nije bilo.

Na glavnom pretresu optuženi je u odnosu na krivično djelo iz tač. 1
optužnice, odnosno tač. 1 izreke presude naveo da je od M.N. pozajmio novac od
5.000,00 €, na kamatu, po stopi od 10%, a iz razloga što mu je stizalo 18
vozila, ali da nikada nije obećavao M.N. da će mu bilo šta završiti, te da je
istom vratio cjelokupni pozajmljeni novac.
Nakon što mu je od strane suda ukazana razlika u kazivanju pred istražnim
sudijom i na glvnom pretresu, optuženi je pojasnio da je  M.N. dao 10% kamate,
a da mu je isti tražio 20% kamate.
U odnosu na krivična djela iz tač. 2. i 3. optuženice,  odnosno tač. 2. i 3.
izreke presude optuženi je naveo da nije tačno da je to uradio, već da je od
N.J. i D.J. uzeo pare na kamatu, da im je navedeni novac vraćao sve dok nije
otišao na izdržavanje kazne, te da im nikada nije obećavao da će im završiti
bilo kakve penzije.
U odnosu na krivično djelo iz tačke 4. optužnice, odnosno tač. 4 izreke
preseude optuženi je naveo da je od Z.B. uzeo 2.600,00 €, kako bi istom kupio
i dovezao frezu, da navedenu frezu nije mogao da uveze, te da sa istim više
nije imao kontakta, zbog čega mu nije ni vratio naprijed navedeni novac.
Nakon što mu je ukazana razlika u kazivanju pred istražnim sudijom i na
glavnom pretresu, a u odnosu na tačku 4. optužnice, optuženi je pojasnio da je
tačno da mu je Z.B. na ime kamate tražio 15% od pozajmljenog iznosa.
Takodje je pojasnio da je M.N. vratio sav novac po proteku 3-4 mjeseca od
perioda kada ga je uzeo, ali da za to nema nikakvu potvrdu, da takvu potvrdu
posjeduje M.N., te da je u M.N. imao veliko povjerenje. Nadalje je pojasnio da
D.J. i N.J. rade zajedno, tj. zajedno daju pare na kamatu, da je na ime duga
jednom i drugom vratio pare, i to jednom 500,00 €, a drugi put 240,00 €, koje
je ponio Č. Nadalje je pojasnio da ne zna koliko novca duguj  D.J i N.J., da
se sjeća da je D.J. rekao da mu optuženi duguje 8.000,00 USD, ali da on misli
da je to 4.000,00 USD, da je novac pokušavao da im vrati i slao uticajne ljude
da im ga ponesu, ali da isti nijesu htjeli ni da čuju za to, tako da im novac
nakon izdržavanje kazne nije vraćao, ali da je spreman da im vrati sve što im
duguje.
            Branilac optuženog je u završnoj riječi naveo  da  je provedenim dokazima potvrdjena odbrana optuženog zbog čega je predložio  da sud njegovog branjenika oslobodi od optužbe, ali da istog, ukoliko zauzme drugačije stanovište,  što blaže kazni. Troškove postupka je tražio.     
            Optuženi je u završnoj riječi naveo da ostaje pri navodima svoje odbrane iznesene u toku postupka i zamolio sud da mu raniju osudjivanost ne uzme kao otežavajuću okolnost.
            Sud je u dokaznom postupku saslušao svjedoka -oštećenog D.J., na glavnom pretresu od 04.11.2009.godine, saslušao svjedoka - oštećenog N.J., na glavnom pretresu od 04.11.2009.godine, saslušao svjedoka N.K., na glavnom pretresu od 04.11.2009.godine, saslušao svjedoka - oštećenog Z.B., na glavnom pretresu od 26.11.2009.godine, pročitao iskaz svjedoka H.Č. dat pred istražnim sudijom na zapisniku Ki.br.06/456 od 22.10.2007.godine, saslušao svjedoka - oštećenog M.N., na glavnom pretresu od 10.03.2010.godine, pročitao nalaz i mišljenje stalnog sudskog vještaka ekonomsko-finansijske struke V.B. od 30.11.2007.godine, pročitao pet potvrda, koje su ovjereni prevodi potpisani od strane S.B. i J.D.  i jednu potvrdu potpisanu od S.B.i Z.B.,  pročitao potvrdu potpisanu od strane S.B. i pročitao izvod iz KE na ime optuženog S.B. Uprave Policije PJ Podgorica, br. 11-245/08-23205/2-4060  od 29.12.2008.godine.
            Svjedok - oštećeni D.J. u svom svjedočkom iskazu naveo da ga je jednog dana  pozvao rodjak i rekao mu da sebi završava penziju, predlažući da i njemu preko jednog čovjeka završi penziju, te da je u tu priču povjerovao i pošao kod crkve u Tuzima da se sastane sa tim čovjekom, koji je trebalo da mu završi penziju. Dalje je naveo da nije ranije poznavao S.B., niti je sa njim bio u kumovskim ili pobratimskim odnosima, ali da je vjerujući svom rodjaku, povjerovao i tom licu da mu može završtii penziju, pa mu je na ime toga dao 500,00 USD, dok mu je ostali novac u iznosu od 3.250,00 USD, dao  kroz nekoliko dana, a da mu je nakon toga dao još novca, tako da je ukupni iznos novca koji je predao S.B. 7.000,00 USD. Kako dalje navodi oštećeni, kada je dao novac S.B. isti mu je rekao  da tri mjeseca ništa ne priča  i da će mu on završiti penziju, ali da mu po proteku navedenog perioda nije bila završena penzija niti mu je vraćen novac, te da je od momenta kada je optuženom S.B. predao naprijed naznačeni novac prvi put istog vidio na sudu, a pokušavao je i ranije da ga pronadje. Pojasnio je da nije u svojoj kući dao optuženom 700,00 USD, da se ne sjeća da li mu je optuženi potpisao priznanicu kada mu je oštećeni dao 1.200,00 USD, a da je ostali novac u iznosu od 3.250,00 USD, do iznosa od 7.000,00 USD, odnio blizu hotela "C.G.", odnosno kod "L.O." i predao optuženom. Naveo je da se pridružuje krivičnom gonjenju protiv okrivljenog I postavlja imovinsko pravni zahtjev.
            Svjedok - oštećeni N.J. je u svom svjedočkom iskazu na glavnom pretresu od 04.11.2009.godine, naveo da ga je jednog dana nazvao S.B. i rekao mu da mu može završiti penziju, i da je sa njim I.V., koji radi u F. koji mu je tada objasnio da je dobio odobrenje da završi 13 penzija, nakon čega mu je i I.V. rekao da je zaposlen u F. i da može da mu završi penziju, da bi mu zatim rekao i gdje živi, te da je oštećeni nakon toga, po zahtjevu S.B., otišao kod istog i ponio mu 400,00 €, a zatim još 2.000,00 €, sve u cilju završavanja penzije. Kako je dalje naveo oštećeni, poslije izvjesnog vremena nazvao ga je S.B. i rekao mu da treba da mu preda još 2.000,00 €, da bi mu penzija bila veća, i kako bi ista iznosila 400,00 €, nakon čega je optuženom ponio još 700,00 €, dok mu je optuženi kao potvrdu za primljeni novac izdao priznanicu. Medjutim, poslije tri mjeseca, obzirom da mu penzija nije stigla, oštećeni je sa svojom suprugom otišao kod S.B. i od njega tražio da mu vrati pare, na šta je S.B. pristao i rekao da trenutno nema novac kod sebe, zbog čega se oštećeni obratio H.Č., koji predstavlja njihovo mirovno vijeće, kako bi isti posredovao u njihovom odnosu, pa su nakon toga oštećeni i H.Č. zajedno sa N.K., otišli kod optuženog S.B., gdje su se dogovorili da mu S.B. vrati novac, a na način što će isti predati H.Č. odredjenog dana. Medjetim, optuženi S.B. je H.Č.  donio 500,00 USD i to na ime kamate, obzirom da mu je S.B. rekao da će mu platiti kamatu zbog nevraćenog novca, koja je bila odredjena u visini od 5%, dok je glavnica ostala nevraćena. Oštećeni je nadalje naveo da je nakon toga sa N.K. ponovo otišao kod S.B., kako bi uzeo svoje pare, ali da mu ni tada ništa nije vraćeno, zbog čega je odlčio da se obrati sudu.
            Nakon što mu je od strane suda ukazana razlika u kazivanju pred istražnim sudijom, a u kojem je naveo da ukupna šteta koju je pretrpio iznosi 3.500,00 USD, i na glavnom pretresu, optuženi je pojasnio da je iznos koji je pomenuo pred istražnim sudijom ukupan iznos koji je dao optuženom S.B., tj. iznos koji u sebi sadrži sledeća davanja i to: iznos od 400,00 €, iznos od 2.000,00 € i iznos od 700,00 €.  Nadalje je pojasnio da mu je S.B., kada se sve preračuna u €, dužan oko 3.160,00 € i da u navedeni iznos ne ulazi iznos od 500,00 USD, koji je optuženi predao oštećenom na ime kamate.
            Kao oštećeni pridružio se krivičnom gonjenju protiv optuženog i postavio je imovinsko-pravni zahtjev. 
            Svjedok N.K.  je u svom svjedočkom iskazu u bitnom naveo da ga je negdje oko 20 januara 2006.godine, pozvao telefonom prijatelj N.J. i zamolio da dodje kod njega u T. da bi zajedno sa njim pošao na K. da obavi neki posao, što je svjedok učinio i zajedno sa J. i još jednim starim čovjekom sa prezimenom Č., pošao na K. u kuću kod S.B., koji je N.J. dugovao novac. Dalje je naveo da je u kući kod S.B., N.J. tražio da mu S.B. vrati novac, koji mu je dao da mu završi penziju, koju mu S.B. nije završio, na šta mu je S.B. obećao da će mu novac vratiti najksnije za 2 mjeseca i da će isti dati H.Č., nakon čega je H.Č. pitao S.B. koliko novca duguje N.J., na šta mu je S.B. odgovorio da N.J. duguje 3.160,00 €, i da će mu taj novac sigurno vratiti obzirom da nije mogao da mu završi penziju. Kako je dalje naveo svjedok, dva mjeseca toga ponovo ga je telefonom pozvao N.J. i zamolio da sa njim podje kod S.B., jer mu S.B. nije vratio novac, nakon čega su oni dvojica, zajedno sa H.Č., pošli kući kod S.B., gdje im je S.B. rekao da novac neće da vrati i da kod njega više ne dolaze.
            Svjedok-oštećeni Z.B. je u svom svjedočkom iskazu naveo da je početkom 2006.godine da je dao oglas u dnevnim novinama "V." da kupuje traktor, da se na navedeni oglas javio S.B. i rekao mu da može da mu nabavi traktor iz Njemačke, na ime čega je S.B. da 2.000,00 €, te da je S.B. tada preuzeo obavezu da mu isporuči traktor sa priključcima u roku od mjesec dana od dana isplate, na šta je oštećeni pristao, nakon čega su o navedenom poslu sačinili potvrdu koju je S.B. potpisao. Nadalje je naveo da je desetak dana nakon toga S.B. došao u kuću kod njega i rekao mu da mu može završiti penziju i da će 2.000,00 €, koje mu je oštećeni ranije predao preusmjeriti za penziju, što je oštećeni prihvatio obzirom da je bio u lošoj materijalnoj situaciji, pa je pristao da mu za navedeni iznos optuženi završi penziju, a ne da mu nabavi traktor. Nakon 7-8 dana, po proteku od predaje navedenog novca, optuženi S.B. je od oštećenog tražio još 602,00 €, na ime završavanja penzije, koji iznos mu je oštećeni takodje predao, ali mu S.B. nije ništa završio. Na glavnom pretresu je naveo da mu ništa od navedenog novca nije vraćeno, da ga je  optuženi više puta kontaktirao da ne piše krivičnu prijavu i obećavao da će mu vratiti novac, ali da mu isti nije vratio. Pojasnio je da nikada nije od optuženog tražio kamatu od 15% na dati novac.
            Kao oštećeni pridružio se krivičnom gonjenju protiv optuženog i prema istom je postavio imovinsko-pravni zahtjev.
            Svjedok H.Č. je u svom svjedočkom iskazu datom pred istražnim sudijom na zapisniku Ki.br.06/456 od 22.10.2007.godine, naveo da mu se N.J. jednom prilikom požalio da ima problema sa S.B., kome je dao neki novac u iznosu od oko 3.000,00 €, a kako bi mu isti završio penziju, ali da S.B. neće ni da mu završi penziju, niti da mu vrati navedeni novac, zbog čega je N.J. od svjedoka tražio da posreduje kod S.B., kako bi isti ispunio svoje obavze. Dalje je naveo da su se nakon toga dogovorili da kod S.B. podju zajedno sa N.K., što su i učinili, a gdje im je S.B. rekao da priznaje dug prema N.J. i da da će ga vratiti, ali da nije u mogućnosti da ga trenutno vrati, za šta je sam odredio rok, dok je N.J. obećao da, ukoliko mu S.B. vrati novac, nikakvih nesporazuma medju njima neće biti.  Dalje je naveo da tom prilikom nikakva priznanica o dugu nije sačinjavana, osim što je riječima potvrdjeno da postoji neka priznanica, da je tom prilikom takodje dogovoreno da novac koji S.B. duguje N.J., preda njemu, a da ga on nakon toga preda N.J., obzirom da su oni dvojica bili u sukobu, odnosno nijesu govorili, da bi po proteku mjesec dana od navedenog dogadjaja S.B. svjedoku donio 500,00 USD, koje je isti predao N.J., ali da mu se S.B. nakon toga, a povodom naprijed naznačenog posla, nije javljao.
            Svjedok-oštećeni M.N. je u svom svjedočkom iskazu datom na glavnom pretresu od 10.03.2010.godine, naveo da ostaje pri svom svjedočkom iskazu datom pred istražnim sudijom na zapisniku Ki.br.06/456,od 16.03.2007.godine, a u kome je u bitnom naveo da ga je u avgustu mjesecu 2005.godine pozvao S.B., kojeg od ranije nije poznavao, a koji mu se tom prilikom  predstavio kao  bratanić E.B., koji je u T. važio kao pošten čovjek, da mu je tom prilikom S.B. ponudio da završi penziju njemu i njegovoj supruzi, obzirom da isti nijesu ispunjavali uslove za penziju, te da mu je na ime toga tražio 1.000,00 €, koji novac mu je oštećeni predao, da bi mu  3-4 dana nakon toga predao još 1.000,00 €. Dalje je naveo da mu se optuženi S.B. kasnije predstavio kao prijatelj A.Đ. i rekao mu da je neophodno da mu da još novca, kako bi mu završio penziju, da ima odobrenje od V. R.C.G. da završi penzije za 13 lica, što mu je oštećeni povjerovao i dao mu novac u više navrata, u iznosima od po 3.500,00 USD i 3.600,00 USD, te da ga je nekoliko dana nakon što je S.B. dao 1.000,00 €, na mobilni telefon pozvalo nepoznato lice koje se predstavilo kao A.Đ. i od njega tražilo da S.B. da 1.500,00 € i 1.600,00 USD, na ime završavanja navedenih penzija, što je oštećeni i učinio. Nadalje je naveo da ga je desetak dana nakon toga pozvalo lice koje se predstavilo kao A.Đ. i zamolilo ga da S.B. da još 2.000,00 USD, kao pozajmicu, za šta mu je lično garantovao da će mu S.B. vratiti taj novac. Mjesec dana nakon toga, kako je dalje naveo oštećeni, optuženi mu je u telefonskom razgovoru rekao da mu je završio penziju, ali da kako je vrijeme odmicalo od penzije nije bilo ništa, zbog čega je oštećeni ponovo pozvao optuženog S.B., koji je tom prilikom obećao da će mu vratiti cjelokupni iznos, što medjutim nije učinio. Takodje je naveo da mu nikakve potvrde o predaji novca optuženi nije sačinjavao, niti mu je oštećeni iste tražio, jer mu je vjerovao. Na glavnom pretresu je naveo da mu novac nije vraćen i da nikada nije tražio kamatu za predati novac.
            Kao oštećeni pridružio se krivičnom gonjenju protiv optuženog i postavio imovinsko-pravni zahtjev u iznosu od 6.390,08 €.
            Iz nalaza i mišljenja stalnog sudskog vještaka ekonomsko-finansijske struke V.B. od 30.11.2007.godine, utvrdjuje se da je optuženi oduzeo i prisvojio sljedeće novčane iznose, i to: od oštećenog M.N. iznos od 6.390,08 €, od oštećenog N.J. iznos od 3.160,00 €, od oštećenog D.J. iznos od 6.659,64  € i od oštećenog Z.B. iznos od 2.600,00 €, što sve ukupno iznosi 18.809,72 €.
            Sud je cijenio nalaz i mišljenje stalnog sudskog vještaka ekonomsko-finansijske struke kao stručan, jasan, objektivan i zasnovan na pravilima nauke, pa je iz tih razloga isti u cjelosti i prihvatio.
            Iz sadržine ovjerenog prevoda potvrde potpisane od strane S.B. i D.J., proizilazi da je D.J.  S.B. dao 2.400,00 €, kao i 1.200,00 USD, da bi mu S.B. sredio jedan posao, te da ako mu posao ne bude sredio u roku od tri mjeseca, računajući od 02.12.2005.godine, da mu vrati navedeni novac, dok se iz potvrde potpisane od strane S.B. utvrdjuje da se isti obavezao da će za dva mjeseca, tj. u periodu od 22 aprila do 22 juna ponijeti P.N.  3.160,00 €, a da će za mjesec dana od dana 25.12.2005.godine, odnijeti 2.500,00 USD, 1.100,00 €, kao i 200,00 € kamate, a iz potvrde potpisane od strane S.B. i N.J. proizilazi da je N.J. S.B. na ime pozajmice dao 2.400,00 € dana 24.09.2005.godine, za period od tri mjeseca, te da je S.B. obavezan da mu navedeni novac vrati, ako N.J. ne završi jedan posao. Iz potvrde takodje proizilazi da je N.J. S.B. predao još 700,00 €.
            Iz ovjerenog prevoda sadržine potvrde potpisane od strane S.B. proizilazi da se S.B. obavezao da će za dva mjeseca, tj. u periodu od 24.januara do 24. marta, ponijeti N.J.  3.160,00 €, te da će mu za navedeni period platiti kamatu u visini od 5%.
            Iz izvoda iz kaznene evidencije za optuženog  S.B., izdatog od strane Uprave policije PJ Podgorica br. 11-245/08-23205/2-4060 od 29.12.2008.godine, utvrdjuje se da je optuženi ranije osudjivan, i to: presudom Okružnog suda Titograd K.br.63/82 od 01.11.1985. godine, za krivično djelo iz čl. 153 KZ SRCG, na kaznu zatvora u trajanju od 8 (osam) mjeseci, presudom  Opštinskog suda Titograd K.br.449/86 od 20.11.1987.godine, za krivično djelo iz čl. 185 st.1 i čl. 190 st. 1 KZ SRCG, na kaznu zatvora u trajanju od 3 (tri) mjeseca, a koja je izdržana u periodu od 29.03.1988.godine do 23.06.1988.godine, presudom Opštinskog suda Titograd K.br.376/85 od 26.11.1987.godine, za krivično djelo iz čl. 157. st. 1 KZ SRCG, na kaznu zatvora u trajanju od 5 (pet) mjeseci, presudom Opštinskog suda Titograd K.br.493/87 od 27.04.1988.godine, za krivično djelo iz čl. 152. st.1 KZ SRCG, na kaznu zatvora u trajanju od 3 (tri) mjeseca,  presudom Višeg suda Podgorica K.br.61/98 od 29.04.1999.godine,  za krivično djelo iz čl. 149/4-1 KZ RCG, na kaznu zatvora u trajanju od 7  (sedam) godina, presudom Osnovnog suda Podgorica K.br.784/94 od 14.10.1999.godine, za krivično djelo iz čl. 149 st. 1.  KZ RCG, na kaznu zatvora u trajanju od 1 (jedne) godine i 6 (šest) mjeseci, presudom Osnovnog suda Rožaje K.br.89/00 od 03.03.2006.godine, za krivično djelo iz čl. 244 st. 3/1 KZ RCG, na kaznu zatvora u trajanju od 1 (jedne) godine i 6 (šest) mjeseci, presudom osnovnog suda Plav K.br.128/05 od 14.12.2005.godine, za krivično djelo iz čl. 244 st. 1 KZ RCG, na kaznu zatvora u trajanju od 4 (četiri) mjeseca,  te presudom Osnovnog suda Ulcinj K.br.69/04 od 10.07.2008.godine, za krivično djelo iz čl. 244 st. 1 KZ-a, na kaznu zatvora u trajanju od 10 (deset) mjeseci.
            Cijeneći navode optužbe, odbrane optuženog, te provedene dokaze kako pojedinačno, tako i u njihovoj medjusobnoj vezi, ovaj sud nalazi da je optuženi S.B. izvršio krivično djelo prevara u produženom trajanju iz čl. 244 st. 1 Krivičnog zakonika u vezi čl. 49 Krivičnog zakonika, na način, mjesto i vrijeme kako je to predstavljeno izrekom ove presude.
            Naime , u postupku je nesumnjivo utvrdjeno da je optuženi S.B. neutvrdjenog dana u avgustu 2005.godine, u P., doveo u zabludu oštećenog M.N. i istog naveo da mu na štetu svoje imovine preda novac u ukupnom iznosu od 3.500,00 € i 3.600,00 USD, odnosno ukupan iznos od  6.390,08 €, na način što je istom lažno prikazao činjenice da može njemu i njegovoj supruzi da završi penziju, iako ne ispunjavaju uslove za istu, a za šta nije imao namjeru, niti je to mogao učiniti, a što je sud na nesumnjiv način utvrdio iz iskaza svjedoka - oštećenog M.N., čijem iskazu je sud poklonio punu vjeru kao jasnom, odredjenom i objektivnom, a koji je u bitnom naveo da je optuženom S.B. na ime "završavanja" penzije za njega i njegovu suprugu predao  iznose od 3.500,00 € i 3.600,00 USD, obzirom da nijesu ispunjavali uslove za penziju, te da mu je po proteku par mjeseci od predaje novca optuženi rekao da nije u mogućnosti da mu završi penziju i da će mu novac vratiti, što medjutim nije učinio.
            U postupku je nesumnjivo utvrdjeno i da je optuženi neutvrdjenog dana u septembru mjesecu 2005.godine, u P., doveo u zabludu oštenog N.J. i istog naveo da mu na štetu svoje imovine preda novac u iznosu od 3.160,00 €, a na način što je oštećenom lažno prikazao činjenice da mu može, iako ne ispunjava uslove, završiti penziju, a za šta nije imao namjeru, niti je to mogao raditi, a što je sud na nesumnjiv način utvrdio kako iz jasnog, uvjerljivog i objektivnog iskaza svjedoka-ošećenog N.J., koji je u bitnom naveo da ga je oštećeni u septembru 2005.godine kontaktirao i ponudio se da mu završi penziju, na ime čega mu je oštećeni predao 3.160,00 €, što medjutim optuženi nije učinio, niti vratio novac oštećenom, a što se potvrdjuje i jasnim, odredjenim i objektivnim iskazoma svjedoka H.Č. i N.K., te sadržinom ovjerenog prepisa potvrde potpisane od S.B. i N.J., kao i sadržinom ovjerenog prepisa potvrde potpisane od strane S.B., jer je iz istih utvrdjeno  da je N.J. dana 24.09.2005.godine dao S.B. ukupno 3.100,00 €, kako bi mu S.B. završio "jedan posao".
            U postupku je nesumnjivo utvrdjeno i da je optuženi neutvrdjenog dana u novembru 2005.godine, u P.,  doveo u zabludu oštećenog D.J. da mu na štetu svoje imovine preda novac u iznosu od 7.800,00 USD, odnosno 6.659,64 €, a na način što mu je lažno prikazao činjenice da mu može, iako ne ispunjava uslove, "završiti penziju", a koju namjeru optuženi nije imao, niti je to mogao učiniti, a što je sud na nesumnjiv način utvrdio kako iz  jasnog, objektivnog i uvjerljivog iskaza svjedoka-oštećenog D.J., koji je u bitnom naveo da je optuženom S.B. predao 4.500,00 USD, kako mu isti "završio penziju", što medjutim optuženi nije učinio, niti mu se javljao na telefon, nakon čega je izgubio svaki kontakt sa njim, a što se potvrdjuje i sadržinom ovjerenog prepisa potvrde potpisane od strane optuženog S.B. i oštećenog D.J., jer je iz iste utvrdjeno da je D.J. dana 02.12.2005.godine dao optuženom S.B. 2.400,00 € i 1.200,00 USD, kako bi mu S.B. "sredio jedan posao".
            U postupku je takodje nesumnjivo utvrdjeno i da je optuženi neutvrdjenog dana, u februaru 2006.godine u P., naveo oštećenog Z.B. da mu na štetu svoje imovine preda novac u iznosu od 2.600,00 €, na način što je istog doveo u zabludu  lažnim prikazivanjem činjenica da mu može, iako ne ispunjava uslove, "završiti" penziju, za šta  nije imao namjeru, niti je to mogao da učini, a što je sud na nesumnjiv način utvrdio iz jasnog, uvjerljivog i objektivnog iskaza svjedoka-oštećenog Z.B., koji je u bitnom naveo da mu se početkom 2006.godine, na oglas za kupovinu traktora javio S.B. i tom prilikom mu obećao da će mu za iznos od 2.000,00 € nabaviti traktor, nakon čega je oštećeni S.B. predao navedeni novčani iznos, da bi ga nekoliko dana nakon toga ponovo pozvao optuženi S.B. i pitao ga da li želi da mu završi penziju i da novac koji mu je oštećeni predao na ime kupovine traktora presusmjeri za tu namjernu, na šta je oštećeni pristao, a zatim na ime troškova oko "završavanja penzije" optuženom predao još 600,00 €, ali da mu optuženi nije ni kupio traktor, ni "završio penziju".
            Cijeneći naprijed  utvrdjeno činjenično stanje, ovaj sud nalazi da su se u radnjama optuženog S.B. stekli svi bitni elementi bića produženog krivičnog djela prevara iz čl. 244 st. 1 Krivičnog zakonika u vezi čl. 49 Krivičnog zakonika, jer je optuženi postupajući na naprijed opisani, u namjeri da sebi pribavi protivpravnu imovinsku korist, doveo u zabludu oštećene da će im "završiti" penzije i time ih naveo da mu na štetu njihove imovine predaju novčane iznose u ukupnoj vrijednosti većoj od 3.000,00 €, a pri tom nije imao namjeru, niti je mogao to uraditi. Iz okolnosti konkretnog slučaja proizilazi da je optuženi bio svjestan da postupajući na naprijed navedeni način čini krivično djelo, pa je to i htio, pa se u radnjama optuženog kao subjektivni elemenat bića predmetnog krivičnog djela manifestuje njegov direktni umišljaj.
            Kako su radnje izvršenja krivičnih djela bliže opisanih u izreci presude preduzete od strane istog optuženog, u vremenskoj povezanosti, a koje predstavljaju jednu cjelinu obzirom na istovrsnost predmeta djela, jedinstvo mjesta izvršenja - sva krivična djela su izvršena na teritoriji Opštine P., te jedinstva umišljaja optuženog, koji je bio usmjeren na pribavljanje protivpravne imovinske koristi, to je sud radnje optuženog u odnosu  na krivična djela prevare iz tački 1, 2, 3 i 4 izreke ove presude kvalifikovao kao jedno krivično djelo prevara u produženom trajanju iz čl. 244 st.3 u vezi st.1 Krivičnog zakonika u vezi čl. 49 Krivičnog zakonika.
            Kako je to naprijed navedeno, sud je iskaze oštećenih N.J., D.J., Z.B. i M.N. u cjelosti prihvatio, kao jasne, odredjene, objektivne, i uvjerljive, a bez obzira na njihove razlike u kazivanju u različitim fazama postupka, obzirom  da je od njihovog saslušanja  pred istražnim sudijom, u prethodnom postupku do saslušanja na glavnom pretresu protekao dug vremenski period, odnosno, dvije godine, pa sa tog razloga postoje i realne mogućnosti da dodje do zaboravljanja odredjenih činjenica, koje su se desile u prošlosti, odnosno četiri godine, prije davanja iskaza na glavnom pretresu, tj. dvije godine prije iskaza datog u prethodnom postupku, pa stoga postoje realne mogućnosti da dodje do izvjesnih odstupanja u sadržini iskaza, posebno imajući u vidu da te razlike u svjedočkim iskazima nijesu takve prirode da bi sud posumnjao u njihovu istinitost.
            Sud je cijenio i navode odbrane optuženog S.B., pa je našao da je njegova odbrana kao nelogična i neosnovana, sračunata na izbjegavanju krivice, a ista je u cjelosti obesnažena iskazima svjedoka oštećenih M.N., N.J., D.J., te svjedoka H.Č. i N.K., a sve u vezi sa sadržinom ovjerenih prevoda potvrda. Naime, tvrdnje optuženog da je od M.N. pozajmio novac na kamatu, da je istom vraćao i glavnicu i kamatu, da nikada nije obećavao da će mu bilo šta završiti, te da mu je vratio sve što je od njega pozajmio u cjelsoti su neosnovane i protivurječne izvedenim dokazima, a naročito iskazu svjedoka - oštećenog M.N.,  te sadržini  ovjerenih prevoda potvrda, jer je iz istih utvrdjeno da je optuženi oštećenima obećao da će im "završiti penziju", tj. kako je u potvrdama navedeno "završiti jedan posao", iako oni nijesu ispunjavalil uslove za penziju, na ime čega su optuženom i predali odredjene novčane iznose.
            Takodje neosnovani su i navodi odbrane optuženog da je od oštećenog Z.B. uzeo novac samo na ime uvoza traktora-freze, a ne na ime "završavanja penzije", jer je iz iskaza svjedoka-oštećenog Z.B. utvrdjeno da je optuženi nekoliko dana nakon što je od oštećenog uzeo novac za uvoz traktora, javio oštećenom da mu može da završiti penziju, na šta je isti pristao, te da mu optuženi nakon toga nije uvezao traktor, niti mu je završio penziju, već je novac zadržao za sebe.
            Odlučujući o kazni za optuženog, sud je najprije u smislu čl. 42 Krivičnog zakonika cijenio sve okolnosti od kojih zavisi da kazna bude manja ili veća (olakšavajuće i otežavajuće okolnosti), pa je od olakšavajućih okolnosti  na strani optuženog cijenio njegove lične i porodične prilike, odnosno činjenicu da je optuženi oženjeno lice  i otac troje djece, dok je od otežavajućih okolnosti cijenio njegov raniji život, tj. njegovu raniju višestruku osudjivanost za istovrsno krivično djelo, a što je sud utvrdio iz izvoda iz KE za optuženog, pa je cijeneći naprijed navedene olakšavajuće i otežavajuće okolnosti, te stepen krivice za izvršeno krivično djelo, sud optuženog osudio na kaznu zatvora u trajanju od 2 (dvije) godine, nalazeći da će se ovako odmjerenom kaznom  u svemu ostvariti svrha kažnjavanja iz čl. 32 Krivičnog zakonika, da optuženi ubuduće ne vrši krivična djela, a u okviru opšte svrhe propisivanja i izricanja krivičnih sankcija iz čl. 4 st. 2 Krivičnog zakonika.
            Shodno čl. 212 ZKP-a, sud je obavezao optuženog da na ime imovinsko-pravnog zahtjeva oštećenima plati sljedeće iznose: oštećenom M.N. iznos od 6.390,08 €, oštećenom N.J. iznos od 3.160,00 €, oštećenom D.J. iznos od 6.659,64 € i oštećenom Z.B. iznos od 2.600,00 €.
            Shodno čl. 51 Krivičnog zakonika, optuženom se u izrečenu kaznu zatvora uračunava vrijeme provedeno u pritvoru počev od 26.10.2009.godine, pa do 04.11.2009.godine.
            Kako je optuženi oglašen krivim i krivično-pravno odgovornim, sud je istog shodno čl. 199 i 202 Zakonika o krivičnom postupku, obavezao da na ime troškova krivičnog postupka - sudskog paušala plati ovom sudu novčani iznos od 50,00 €, te da na ime ostalih troškova krivičnog postupka, tj. vještačenja po vještaku ekonomsko-finansijske struke, plati iznos od 82,50 €, sve u roku od 15 dana po pravosnažnosti presude, pod prijetnjom prinudne naplate
            Sa izloženog, odlučeno je kao u izreci presude.  
OSNOVNI SUD U PODGORICI
Dana, 12.03.2010. godine 
Zapisničar,
PREDSJEDNIK VIJEĆA-SUDIJA
Katarina Kljajić
Jelena Perović Kovačević,s.r. 
PRAVNA POUKA: Protiv ove presude
dozvoljena je žalba Višem sudu u Podgorici,
a preko ovog suda, u roku od 15 dana, od
dana prijema pismenog otpravka iste. 
ZTO: Katarina Kljajić 