K.br. 300/11
U IME CRNE GORE
OSNOVNI SUD U BARU, kao prvostepeni krivični, sudija G. Š., kao sudija
pojedinac u krivičnom predmetu okrivljenog H. A., zbog krivičnog djela nasilje
u porodici ili u porodičnoj zajednici iz čl. 220 st.1 Krivičnog zakonika, po
optužnom predlogu Osnovnog državnog tužilaštva u Baru Kt. br. 319/10 od
04.10.2010. godine, nakon održanog glavnog javnog pretresa u prisustvu
savjetnika Osnovnog državnog tužilaštva u Baru C. A., u odsustvu okrivljenog,
dana 28.11.2011. godine donio je i javno objavio
P R E S U D U
Okrivljeni H. A., od oca Dž. i majke S. rođene F., rođen ... godine u B. P.,
sa prebivalištem u naselju D. broj .., SO Bar, automehaničar, oženjen, otac
troje maloljetne djece, završio srednju školu, lošeg imovnog stanja, osuđivan
presudama Osnovnog suda Berane K. broj 224/02 od 30.12.2002. godine, zbog
krivičnog djela iz čl. 207 st.3 u vezi st.1 KZ RCG, na kaznu zatvora od 30
dana i Osnovnog suda Bar K. broj 477/09 od 06.06.2010. godine, zbog krivičnog
djela iz čl. 221 st. 1 KZ, na kaznu zatvora od 3 mjeseca, uslovno za jednu
godinu.
K r i v j e :
Što je:
Dana 27.06.2010. godine, oko 21,00 časova, u svojoj porodičnoj kući u naselju
D. br. .. u Baru, primjenom grubog nasilja narušio tjelesni integritet člana
svoje porodice, vanbračne supruge - oštećene B.E., na način što je istu
fizički napao i zadao joj jedan udarac pesnicom u predjelu glave, nanoseći joj
pritom laku tjelesnu povredu u vidu - krvnog podliva kože u lijevoj polovini
čeonog predjela promjera 3x3 cm.
- čime je učinio krivično djelo - nasilje u porodici ili u porodičnoj
zajednici iz čl. 220 st. 1 Krivičnog zakonika.
pa ga sud primjenom citiranih propisa i čl. 4, 32, 36 i 42 Krivičnog zakonika
i čl. 369, 370 i 374 ZKP-a,
OSUĐUJE
Na kaznu zatvora u trajanju od 30 (trideset) dana.
Okrivljeni je dužan da plati troškove krivičnog postupka u iznosu od 480,00 €
u roku od 15 dana od dana pravosnažnosti pod prijetnjom izvršenja.
O b r a z l o ž e n j e
Optužnim predlogom Osnovnog državnog tužilaštva u Baru Kt.br. 319/10 od
04.10.2010. godine stavljeno je na teret okrivljenom izvršenje krivičnog djela
bliže opisanog u izreci presude. Pretres je održan u odsustvu okrivljenog na
osnovu čl. 457 ZKP-a jer mu se poziv za glavni pretres nije mogao uručiti zbog
promjene adrese koju nije prijavio sudu, a kako je saslušan ocijenjeno je da
njegovo prisustvo nije nužno.
Okrivljeni je u svojoj odbrani izjavio da se dana 27.06.2010. godine oko 21
časova nalazio u kući, kada joj je rekao da ide da pogodi neki posao, na što
je ona reagovala govoreći da će se ubiti. Pokušao je da je smiri riječima, ali
nije uspio, nakon čega je ošamario dva puta sa namjerom da je osvijesti jer je
njegova supruga nervni bolesnik i plašio se da nešto ne uradi, jer je u
naručju držala njihovog dvomjesečnog sina. Nakon toga on je otišao iz kuće sa
namjerom da dogovori posao i nije znao da će njegova supruga pozvati policiju.
Njegova namjera nije bila da fizički zlostavlja svoju suprugu, već je šamar
bio isključivo upućen sa dobrom namjerom. Smatra da nije ništa loše uradio tj.
to mu nije bila namjera. On suprugu sigurno nije udario pesnicom, jer je ona
držala u naručju dijete od 2 mjeseca. On je ošamario da bi ona došla sebi jer
više nije znala ni šta radi ni šta priča. Njegova supruga je inače nervni
bolesnik, sada ne smije da pije tablete jer doji dijete i čim prestane mora 3
mjeseca da obavi terapiju u Peći. On ponekad pije, ali ne često, možda u
mjesec dana 1 ili 2 puta, a kada popije on je miran. Noć je prije tog događaja
popio je jednu ili dvije rakije. Na glavnom pretresu je dodao da jeste suprugu
ošamario dva puta, ali da cilj tog šamaranja nije bio da supruzi nanese
povrede ili da je na bilo koji drugi način povrijedi već da je na taj način
vrati u neko normalno stanje jer se ona nalazila u veoma agresivnom stanju.
Ona je tom prilikom njega ogrebala, udarala ga , nanijela mu je povrede u
predjelu vrata prilikom grebanja ali on o tome nije pribavljao nikakav
izvještaj. Ne spori da je tog dana bio pod uticajem alkohola jer je za vrijeme
od 2 sata popio 3 piva od po pola litra , u pitanju je bilo nikšićko pivo a
prestao je da pijem nekih pola sata prije nego što je došao kući.
U dokaznom postupku saslušana je svjedok oštećena B. E., pročitani su :
izvještaj ljekara službe Hitne pomoći Doma zdravlja u Baru broj protokola 6069
od 27.06.2010. godine na ime B. E., nalaz i mišljenje vještaka medicinske
struke K. N. od 10.08.2010. godine, izvod iz kaznene evidencije na ime
okrivljenog PJ Bijelo Polje br. 17778 od 10.08.2010. godine, nalaz i mišljenje
vještaka neuropsihijatra S. M. od 24.12.2010. godine, izvršen je uvid u spise
predmeta Osnovnog suda u Baru K br. 477/09.
Svjedok oštećena B. E. je izjavila da je kritičnog dana njen suprug otišao iz
kuće kako bi popravljao neki auto, vratio se u 14,00 časova istog dana, a
zatim je opet otišao rekavši da ide da završi započeti posao. Došao je kući
oko 16,00 časova da joj javi sa ide sa drugom E. da naspe goriva u auto, ona
mu nije dala, zato što E. pije i kada se god sastanu njih dvojica njen suprug
se vraća kući pijan. On je ušao u sobu i ona kako bi ga spriječila da izađe iz
kuće skočila je na njega, a on je odreagovao tako što je odgurnuo od sebe i
rekao joj „nemoj tako da se ponašaš“. Ona je ustala, opet mu prišla
pokušavajući da ga spriječi da izađe iz kuće, ali on je tom prilikom udario
šamarom i to jedan put, od kojeg udarca nije pala, ali je bila jako bijesna,
od bijesa je stisla zube od kojih joj je jedan pukao. Od prevelike nervoze
krenula joj je krv na nos. Zaključala se sama u sobu. Njen suprug je mislio da
će da se ubije, pošto je ona prije toga vikala da će da se ubije, lupao je na
vrata. Nije uspio da otvori vrata, a ona je izašla kroz prozor od sobe. Nakon
toga ona je pošla u komšiluk i sakrila se kod jedne komšinice. Vezano za
predmetni događaj suprug je više nije udarao, sem tog jednog udarca, nije joj
prijetio, niti joj je upućivao pogrdne riječi. Ona je osjetila strah i
ugroženost jer je njen suprug i tom prilikom bio pijan, pa se prepala.
Konkretnom prilikom djeca su se nalazila u drugoj sobi, kćerka je spavala a
najmlađi je bio u krevecu i takođe je spavao, dok najstariji sin nije bio
kući. Ona jeste u policiji rekla da je suprug više puta udarao otvorenom šakom
u predjelu glave, a to je rekla jer joj je bilo dosta njegovog ponašanja, pa
je namjerno i preuveličala taj događaj. Na glavnom pretresu je dodala da je u
prethodnom postupku izjavila da je njoj njen vanbračni suprug zadao udarac
šamarom u predjelu lica i razlog za njegovo takvo ponašanje jeste što je
počela da histeriše. Ona je u toku 2008. i 2009. godine liječena u Bolnici u
Peći zbog psihičkih problema. Njoj je suprug zadao taj jedan udarac da bi se
smirila. Ona je dan prije predmetnog događaja bila na terasi, noga joj se
zaplela u crijevo za vodu, jer je nestala struja i nije se ništa vidjelo i
tada je izgubila ravnotežu i pala na ogradu i tom prilikom je zadobila povredu
u predjelu lijeve dojke. Ona je tom prilikom pala na ivicu betonske ograde.
Ona je i policiji i ljekaru koji je pregledao rekla da i ta povreda potiče od
udarca koje joj je zadao suprug jer je bila u tom trenutku revoltirana
njegovim ponašanjem. Nije se pridružila krivičnom gonjenju protiv okrivljenog
i nije postavila imovinsko pravni zahtjev.
Sud je iskaz oštećene pročitao na osnovu čl. 356. st. 1. tč. 1 ZKP-a, jer je
se oštećena ne može pronaći. Oštećena B. E. je vanbračna supruga okrivljenog.
UP PJ Bar je postupajući po naredbi za prinudno dovođenje obavijestila sud da
oštećena nema stalnu adresu stanovanja, da svaki mjesec mijenja adresu i da iz
tog razloga nije moguće postupiti po naredbi. Sud nije mogao da obezbijedi
prisustvo oštećene u prethodnom postupku i na glavnom pretresu je izjavila da
želi da svjedoči, iz kojih razloga je sud pročitao iskaz oštećene iz
prethodnog postupka i glavnog pretresa.
Iz izvještaja ljekara službe Hitne pomoći Doma zdravlja u Baru broj protokola
6069 od 27.06.2010. godine na ime B.E. utvrđeno je koje povrede su kod
oštećene konstatovane prilikom ukazivanja medicinske pomoći.
Iz nalaza i mišljenja vještaka medicinske struke K. N. od 10.08.2010. godine
utvrđeno je da je oštećena dana 27.06.2010. godine zadobila povrede i to:
krvni podliv kože u lijevoj polovini čeonog predjela promjera 3 x 3 cm i
crvenilo kože u predjelu lijeve dojke promjera 6 x 5 cm. Navedene povrede
predstavljaju u vrijeme nanošenja, procijenjene kako pojedinačno tako i u svom
ukupnom djelovanju, laku tjelesnu povredu. Krvni podliv kože u lijevoj
polovini čeonog predjela nanešen je dejstvom tupine aktivno zamahnutog
mehaničkog oruđa odnosno u konkretnom slučaju nanešen je udarcem stisnute
pesnice. Crvenilo kože u predjelu lijeve dojke nanešeno je dejstvom tupine
aktivno zamahnutog mehaničkog oruđa u što bi spadalo stisnuta pesnica, šaka,
noga i slično.
Iz izvoda iz kaznene evidencije na ime okrivljenog PJ Bijelo Polje br. 17778
od 10.08.2010. godine utvrđeno je da je osuđivan presudom Osnovnog suda Berane
K. broj 224/02 od 30.12.2002. godine, zbog krivičnog djela iz čl. 207 st.3 u
vezi st.1 KZ RCG, na kaznu zatvora od 30 dana
Iz nalaza i mišljenja vještaka neuropsihijatra S. M. od 24.12.2010. godine,
utvrđeno je da H. A. ne boluje od trajnog duševnog oboljenja niti težeg
duševnog poremećaja, i prosječnih je intelektualnih kapaciteta.. Dobijeni su
podaci o konzumiranju alkohola oko dvije godine sa simptomima povećane
tolerancije na alkohol, gubitkom kontrole, povremenim fazama amnezije
(nesjećanja) u fazama teže intoksikacije alkoholom. Poznato je da se alkohol
prema svojim svojstvima uticaja centralni i periferni nervni sistem (funkcije
mozga i kičmene moždine, depresivno inhibira funkcije. Dovodi do otkočenja
funkcija moždane kore, oslobađaju se nagonske i emocionalne tendencije. Afekti
dobijaju veću snagu i prevlast nad ponašanjem koje nekada poprima agresivno
ponašanje. U konkretnog slučaja okrivljenog nađena koncentracija alkohola u
izdahnutom vazduhu je bila 0.96% koja odgovara stanju pripitosti što je u
korelaciji sa podacima optuženog koji navodi da je kritičnog dana popio 2 do 3
flaše piva od pola litre. Ponašanje optuženog u vrijeme izvršenja krivičnog
djela odgovara tkz jednostavnom pijanstvu, odnosno kako većina zdravih osoba
reaguje u ovom stanju alkoholisanosti. U konkretnom slučaju ne može se
negirati provokativno ponašanje oštećene koja kako i sama navodi je liječena
je radi psihičkih problema u Peći 2008 i 2009 godini. Oštećena daje različite
iskaze opisujući konfliktnu situaciju, optužujući supruga za agresivno
ponašanje prema njoj, a zatim negirajući isto. Optuženi H. A. ispunjava
standarde toksikomanske zavisnosti o alkoholu. Ne pokazuje simptome trajnog
duševnog oboljenja niti zaostalog duševnog razvoja. U vrijeme izvršenja
krivičnog djela nalazio se u stanju pripitosti, odnosno jednostavnog
pijanstva. Okrivljeni je mogao da shvati značaj svoga djela i da upravlja
svojim postupcima u vrijeme izvršenja krivičnog djela. Obzirom da je optuženi
zavisnik o alkoholu mišljenja je da je potrebno primijeniti mjere bezbjednosti
na slobodi obaveznog liječenja od alkohola koju i sada provodi nakon
prethodnog krivičnog djela, u Domu zdravlja u Baru kod nadležnog psihijatra.
Uvidom u spise predmeta Osnovnog suda u Baru K br. 477/09, utvrđeno je da je
presudom od 6.06.2010. godine okrivljeni osuđen zbog krivičnog djela nasilje u
porodici ili u porodičnoj zajednici iz čl.221. st. 1. KZ i izrečena mu uslovna
osuda kojom mu je utvrđena kazna zatvora u trajanju od 3 mjeseca i istovremeno
određeno da se ista neće izvršiti ukoliko okrivljeni u roku od 1 godine ne
učini novo krivično djelo.
Optužnim predlogom predloženo je da se u dokaznom postupku saslušaju svjedoci
A. F. i M. I. radnici UP PJ Bar. Uvidom u spise predmeta utvrđeno je da
navedeni policajci nisu preduzimali službene radnje u pretkrivičnom postupku
pa je donijeto rješenje da se u dokaznom postupku neće saslušati svjedoci A.
F. i M.I.
Ocjenom izvedenih dokaza utvrđeno je da je okrivljeni učinio krivično djelo
koje mu je stavljeno na teret, na način predstavljen u izreci presude.
Okrivljeni u svojoj odbrani ne priznaje da je učinio krivično djelo, navodeći
da jeste supruzi zadao dva udarca otvorenom šakom u predjelu glave, da bi je
vratio u normalno stanje jer se ona, s obzirom da je psihijatrijski bolesnik,
nalazila u veoma agresivnom stanju.
Oštećena je izjavila da je tačno da joj je suprug nakon što je pokušavala da
ga zadrži da izađe iz kuće zadao jedan šamar da bi je smirio, a da je policiji
saopštila da joj je suprug zadao više udaraca jer je bila revoltirana njegovim
ponašanjem. Kada je u pitanju povreda u predjelu dojke, ista je posledica pada
na ogradu ispred kuće.
Ni okrivljeni ni oštećena ne negiraju da je okrivljeni prema oštećenoj
primijenio fizičku silu, ali se njihovi iskazi razlikuju u pogledu broja
udaraca, sredstva i motiva. Oštećena je na glavnom pretresu promijenila iskaz
koji je dala u prethodnom postupku. U prethodnom postupku je bila jasna da joj
je okrivljeni zadao udarac šamarom, jedan put, prilikom svađe, dok je na
glavnom pretresu izjavila da joj je okrivljeni zadao taj jedan udarac da bi se
smirila, čime je potvrdila odbranu okrivljenog. Po ocjeni suda promjena iskaza
oštećene posledica je njene želje da olakša položaj okrivljenog, jer je
oštećena u prethodnom postupku bila decidna da joj je oštećeni udarac zadao
prilikom svađe, a ne u svrhu smirivanja. Saglasnost razloga za zadavanje
udarca oštećenoj od strane okrivljenog na glavnom pretresu očigledno je
posledica dogovora okrivljenog i oštećene jer ni okrivljeni ni oštećena u
prethodnom postupku nisu naveli da je okrivljeni oštećenog udarac zadao iz
terapeutskih razloga. Sud je iz nalaza i mišljenja vještaka medicinske struke
K. N. utvrdio da je predmetni udarac okrivljeni oštećenoj zadao pesnicom, jer
je kao mehanizam nanošenja krvnog podliva kože u lijevoj polovini čeonog
predjela naveo pesnicu, pa je utvrđeno da je navedeni udarac okrivljeni
oštećenoj zadao pesnicom.
Okrivljenom je stavljeno na teret i da je oštećenoj zadao udarac u predjelu
grudnog koša, kojom prilikom joj je nanio crvenilo kože u predjelu lijeve
dojke. Kao mehanizam nanošenja povrede vještak je naveo stisnutu pesnicu,
šaku, nogu i slično. Kako okrivljeni nije priznao da je oštećenoj nanio
navedenu povredu, a oštećena je izjavila da je povredu zadobila slučajnim
padom na ogradu, nije dokazano da je okrivljeni oštećenoj navedenu povredu
nanio udarcem pesnicom, jer je vještak medicinske struke naveo više mogućnosti
za nanošenje povrede, pa kako optužni predlog u navedenom dijelu nije dokazan
sud je iz izreke presude izostavio taj dio. Sud je takođe iz izreke presude
izostavio dio u kome je navedeno da je okrivljeni oštećenoj ugrozio duševni
integritet, jer udarac pesnicom predstavlja grubo nasilje, oštećena je
zadobila laku tjelesnu povredu kojom je narušen njen tjelesni integritet, što
po ocjeni suda u ovom slučaju konsumira narušavanje duševnog integriteta.
Ocijenjeno je da izreka presude preciznije predstavlja utvrđeno činjenično
stanje, da se navedenim preciziranjem ostaje u okviru istog životnog događaja
i da se ne narušava identitet optužnog predloga i presude.
Okrivljeni je krivično djelo učinio primjenom grubog nasilja, kojom prilikom
je ugrozio tjelesni integritet člana svoje porodice oštećene vanbračne supruge
B. E. Okrivljeni je krivično djelo učinio sa direktnim umišljajem. Okrivljeni
je u vrijeme kada je učinio krivično djelo mogao da shvatiti značaj djela i da
upravlja svojim postupcima, što je utvrđeno iz jasnog i stručnog nalaza i
mišljenja vještaka neuropsihijatra M. S., odnosno bio je uračunljiv.
Odlučujući se za krivičnu sankciju prema okrivljenom sud je cijenio sve
olakšavajuće i otežavajuće okolnosti iz čl. 42 Krivičnog zakonika. Od
olakšavajućih okolnosti sud je cijenio porodične prilike jer je okrivljeni
otac troje maloljetne djece, da se oštećena nije pridružila krivičnom
gonjenju. Od otežavajućih okolnosti sud je cijenio da je okrivljeni osuđivan,
pored ostalog i zbog krivičnog djela nasilje u porodici ili u porodičnoj
zajednici. Sud je okrivljenog osudio na kaznu zatvora u trajanju od 30 dana,
koja po ocjeni suda odgovara težini krivičnog djela i krivici optuženog i
predstavlja mjeru koja je neophodna da bi se postigla svrha kažnjavanja.
Sud okrivljenom nije izrekao mjeru bezbjednosti obaveznog liječenja
alkoholičara. Vještak neuropsihijatar M. S. je u nalazu i mišljenju naveo da
okrivljeni ispunjava standarde zavisnosti o alkoholu i mišljenja je da je
potrebno primijeniti mjeru bezbjednosti obaveznog liječenja od alkohola na
slobodi sa redovnim kontrolama kod nadležnog psihijatra u Domu zdravlja. Prema
čl. 72 st 1 Krivičnog zakonika predložena mjera bezbjednosti obavezno
liječenje alkoholičara se izriče kada postoji ozbiljna opasnost da će usled
zavisnosti od alkohola neko lice i dalje vršiti krivična djela. Sama činjenica
da je okrivljeni zavistan od upotrebe alkohola, ne znači i da postoji ozbiljna
opasnost od vršenja krivičnih djela, ta opasnost je apstraktna, pa nisu
ispunjeni uslovi za izricanje mjere bezbjednosti. Navedeni stav suda je
saglasan sa stavom sudske prakse u presudi Višeg suda u Podgorici Kž broj
1170/10 od 25.05.2010. godine.
Odluka o troškovima krivičnog postupka zasniva se na odredbi čl. 229 st.1 ZKP.
Troškovi se odnose na troškove branioca po službenoj dužnosti B. S. za
izjavljivanje žalbe od 19.07.2011. godine u iznosu od 112,50 €, medicinskog
vještačenja u iznosu od 66,00 €, troškove vještaka neuropsihijatra u iznosu od
220,00 € i troškove za rad suda koji su određeni prema trajanju, složenosti
krivičnog postupka i imovinskim prilikama okrivljenog.
Na osnovu izloženog odlučeno je kao u izreci presude
OSNOVNI SUD U BARU
Dana 28.11.2011. godine
ZAPISNIČAR, S U D I J A
M. M. G.Š.
PRAVNA POUKA:Protiv ove presude može se
izjaviti žalba Višem sudu u Podgorici u roku od
8 (osam) dana od dana prijema pismenog otpravka.
Žalba se predaje ovom sudu u dva primjerka.
DNA:- 1 x ODT
- 1 x okrivljenom
- u spise