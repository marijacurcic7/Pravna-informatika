HYPERLINK
"http://upload.wikimedia.org/wikipedia/commons/2/23/Coat_of_arms_of_Montenegro.svg"
K.br.168/11
U IME CRNE GORE
Osnovni sud u Pljevljima, kao prvostepeni krivični sud, po sudiji Ljiljani
Popović, uz sudjelovanje zapisničara Zore Leković, u krivičnom predmetu protiv
optuženog V. S. iz P., zbog krivičnog djela teška kradja iz čl.240 st.1 tačka1
Krivičnog Zakonika a po optužnici ODT Pljevlja Kt.br.84/11 od
18.08.2011.godine, nakon održanog glavnog i javnog pretresa u prisustvu
zamjenika ODT Pljevlja Gačević Božidarke i optuženog V.S., dana 26.12.2011.
godine, donio je i javno objavio
P R E S U D U
Optuženi V. S., JMBG ..., zvani B.,  od oca D. i majke S. rodjene K., rodjen u
P. dana ...godine, sa prebivalištem u P. Ul.M. , državljanin CG, neoženjen,
nezaposlen, pismen, završio srednju školu - elektromehaničar, srednjeg imovnog
stanja, neosudjivan.
K R I V J E
Što je :
Dana 08.03.2011.godine oko 03,00 časova u Ul.I.M. u P. u namjeri da sebi
pribavi protipravnu imovinsku korist obio maloprodajni objekat vlasništvo AD
"K. M." P.na načpin što je upotrebom fizičke sile - pajserom polomio katanac
na ulaznim vratima pomenutog objekta a nakon toga ušao u unutrašnjost i iz
istog oduzeo jednu fiskalnu registar- kasu marke "S." model .... evidencionog
broja 350473 u kojoj se nalazilo 22,00 eura oštetivši na taj način AD "K. M."
P. za iznos od 472,00 eura,
čime je izvršio krivično djelo teška kradja iz čl. 240 st.1 tačka 1 Krivičnog
Zakonika,
pa ga sud na osnovu već citiranog zakonskog propisa te primjenom čl.4, 13, 15,
32,33,36, 42 i 51 Krivičnog zakonika, te čl. 226,229 i 374 Zakona o krivičnom
postupku
O S U DJ U J E
Na kaznu zatvora u trajanju od 1 ( jedne) godine u koju mu se ima uračunati
vrijeme provedeno u UP PJ Pljevlja po rješenju o zadržavanju od
08.03.2011.godine do 10.03.2011.godine.
Optuženi je dužan platiti ovom sudu na ime troškova krivičnog postupka iznos
od 267,00 eura kao i na ime paušala iznos od 27,50 eura,
a sve ovo u roku od 15.dana po pravosnažnosti presude pod prijetnjom prinudnog
izvršenja.
Imovinsko pravnog zahtjeva nije bilo.
O b r a z l o ž e nj e
Osnovno državno tužilaštvo u Pljevljima,optužnicom Kt.br.84/11 od 18.08.2011.
godine, optužilo je V.S. iz P., da je izvršio krivično djelo teška kradja iz
čl.240 st.1 tačka1 Krivičnog Zakonika, a na način, mjesto i vrijeme bliže
opisano izrekom ove presude i u završnoj riječi zamjenika ODT Pljevlja
precizirajući optužnicu predložio je da ga sud oglasi krivim i osudi po
zakonu.
Oštećeni AD "K. M." iz P. i ako uredno pozvan nije pristupio na glavni pretres
a u istrazi je u riječi svog zastupnika istakao da se ne pridružuje krivičnom
gonjenju i ne postavlja imovinsko pravni zahtjev.
Optuženi V. S. u odbrani datoj u istrazi navodi da je dana 07.03.2011.godine
oko 21,00 čas otišao u grad gdje je bio neko vrijeme pa se vratio kući i
posvadjao sa ukućanima pa je izmedju 01,00 i 02,00 časa napustio kuću
iznerviran i otišao do pijace i popio tablete sa alkoholom i to tri ili četiri
artana i od 15 do 20 dijazapama i 2 manja čokanja vinjaka i doveo se u stanje
u kojem je teško mogoa da rasudjuje. Negdje izmedju 03,00 i 04,00 časa otišao
je do prodavnica koje se nalaze u ulici preko puta pijace i prišao jednoj
prodavnici, misli da je u pitanju knjižara pa je uz pomoć metalnog pajsera
koji je prethodno ponio od kuće polomio katanac na ulaznim vratima te
prodavnice u namjeri da udje u prodavnicu ali je tad primijetio da su vrata
obezbijedjena još jednim katancem koji se nalazio na gornjem dijelu vrata zbog
čega je odustao od obijanja tog katnca i radnje pa je pošao do dvije ili tri
radnje od te knjićare koje se nalaze u istom nizu i tu na ulaznim vratima
primijetio da nema brave već da su vrata obezbijedjena samo pomoću jednog
katanca pa je uz upotrebu pajsera raskinuo taj katanac i ušao u unutršnjost
prodajnog dijela radnje, kolko se sjeća u pitanju je bio butik iz koga je uzeo
fiskalnu registar kasu koju je ponio sa sobom i napustio objekat odlazeći iz
zgrade i tada se sjetio da je u butiku ostvio pajser pa je u blizini solitera
ostavio kasu i vratio se prema butiku kako bi uzeo pajser ali se iznenada
pojavila policijska patrola a on počeo da trči u pravcu naselja M. a policajci
ga sustigli na stotinjak metara dalje od butika koji je nasilno otvorio,
pajser je ostao u butiku a fiksalna kasa se nalazila pored solitera tamo gdje
je i ostavio. Nije otvarao fiskalnu kasu niti iz iste išta uzeo i u vrijeme
izvršenja krivičnog djela je bio u dosta pijanom stanju i nije mogao da
rasudjuje pa je vjerovatno zbog toga i počinio ovo krivično djelo jer da je
bio u svjesnom stnaju nikad to nebi uradio a na to i upućuje činjenica da nije
mogao da trči i da bježi policiji koja ga je lako sustigla nedaleko od butika.
Nakon kritičnog dogadjaja liječen je u neuropsihijatrijskoj bolnici u K.. Na
glavnom pretresu priznao je izvršenje krivičnog djela i krivicu i ostao pri
odbrni koju je dao u istrazi navodeći da bi volio da upozna patrolu policije
koja ga je te večeri privela jer i ako se nije opisao hapšenju od policajaca
je zadobio 4 do 5 udaraca u predjelu glave dok je ulazio u službeno vozilo a
već su mu bile stavljene lisice na ruke. Kritične večeri je bio u takvom
stanju pod dejstvom alkohola i tableta da nebi prepoznao te policajce a kad
izadje iz zatvora poklaće im djecu. U završnoj riječi odluku o krivici i kazni
ostavio na ocjenu sudu navodeći da ne zna dokad će moći da izdrži poglede
policajaca iz auta te da kad se ljetos vratio iz B.P. kod Z. ga je prebio
policajac C. H., već 4 puta je bio u K. na liječenju i nezna dokad će izdržati
dodje mu da sveže dinamit oko sebe i udje u stanicu policije i digne sve u
vazduh.
U dokaznom postupku sud je saslušao svjedoka I. N., pročitao iskaze svjedoka
P. R. i S. Lj., pročitao nalaz i mišljenje vještaka G.V., pročitao službenu
zabilješku UP PJ Pljevlja broj 02-240/11-1881/11 od 09.03.2011.godine,
pročitao potvrdu o vraćanju privremeno oduzetih predmeta AD "K.M." P. broj
03-240/1-1881/10, pročitao oštetni zahtjev AD "K.M." Pljevlja od
08.03.2011.godine, izvršio uvid u fotoelaborat UP PJ Pljevlja broj 86/11 od
08.03.2011.godine i pročitao izvode iz KE za optužene.
Nakon provedenog dokaznog postupka i ocjene izvedenih dokaza kako svakog
pojedinačno tako i u medjusobnoj povezanosti a pri tom cijeneći priznanje
optuženog V.ovaj sud je utvrdio činjenično stanje bliže opisano izrekom ove
presude.
Naime, javna optužba stavlja na teret optuženom V.S.da je izvršio krivično
djelo teške kradje iz čl.240 st.1 tačka1 Krivičnog Zakonika, tako što u noći
08.03.2011.godine oko 03,00 časova u Pljevljima u namjeri da sebi pribavi
protipravnu imovinsku korist obio maloprodajni objekat vlasništvo oštećenog
"K.M." P. tako što je upotrebom fizičke sile - pajserom polomio katnac na
ulaznim vratima ovog objekta, ušao u unutrašnjost i oduzeo jednu fiskalnu
registar kasu marke "Sharp" u kojoj se nalazilo 22,00 eura i na taj način
oštetio oštećenog za iznos od 472,00 eura.
Optuženi V. S. priznaje izvršenje krivičnog djela i krivicu navodeći da je
kritične prilike pokušao da preko puta pijace u Pljevljima obije jednu
prodavnicu i pajserom koji je ponio od kuće polomio katanac ali je tada vidio
da su ta vrata obezbijedjena sa još jednim katancem na gornjem dijelu vrata
zbog čega je odustao od obijanja tog katanca i radnje pa je onda prošao dvije
ili tri radnje od te radnje i onda u istom nizu objekata primijetio da na
istim nema brave to jeste da su vrata obezbijedjena samo pomoću jednog katanca
pa je pajserom raskinuo taj katanac i ušao u unutrašnjost tog butika iz koga
je uzeo fiskalnu registar kasu i ponio je pa se sjetio da mu je pajser ostao u
bitiku i ostavio kasu kod solitera i vratio se da uzme pajser ali se pojavila
policija pa je počeo da bježi ali zbog dejstva alkohola i tableta nije uspio
da pobjegne već ga je policija sustigla. Iz registar kase nije uzeo ništa a
registar kasa je bila tamo gdje je ostavio.
Priznanje optuženog V. S. je jasno, nedvomisleno i potpuno a kao takvo je
potvrdjeno iskazom svjedoka I. N., P. R. i S. Lj.. Svjedok I.N. radnik "K.M."
je izjavila da radi u trgovinskoj radnji oštećenog u ulici M.P., te da je dana
07.03.2011.godine kad je napustila posao po podne u 16,00 časova zaključala
radnju sa katancem koji postoji na vratima sjutradan 08.03.2011.godine oko
06,00 časova saznala od direktora M. da je prodavnica obijena pa su došli na
lice mjesta i vidjeli da je katanac sa objekta odvaljen. Formirali su komisiju
za popis i utvrdili da iz prodavnice osim registar kase u kojoj je bilo 22,00
eura ništa nije otudjeno i ta registar kasa je vraćena nakon dva do tri dana i
to ispravna. Svjedoci P.R.i S.Lj., policajci UP PJ P. izjavili su da su u noći
08.03.2011.godine radili u saobraćajnoj patroli i negdje oko 05,15 časova
prolazili službenim vozilom Ul.M. P. u P.a i primijetili da su na prodajnom
objektu "K.M." otvorena vrata pa su se malo vratili u rikverc vozilom i tada
primijetili jedno lice kako izlijeće iz objekta i pošto je objekat pored samog
haustora to lice je pobjeglo kroz haustor iza zgrade. Izašli su iz vozila i
pokušali da pronadju lice koje se udaljilo u pracu M. i svjedok S. navodi da
je odmah potrčao za tim licem i nakon nekih 300 do 400 m sustigao ga i uhvatio
i vidio da se radi o V.S.. Pozvao je kolegu P. pa su zajedno V. priveli u
stanicu policije. Te večeri su u prodavnici pronašli metalni pajser dužine 60
do 90 cm kao i dva razvaljena katanca a pronašli su i registar kasu kod
solitera. Kazali su da je kritične večeri V. odvalio još jedan katanac na
susjednoj prodavnici.
Cijeneći iskaze svjedoka I., S. i P. sud je stekao ubjedjenje da su ovi
svjedoci krajnje istinito i nepristrasno posvjedočili sve činjenice koje su im
poznate i to svjedokinji I.kao radnici radnje koja je obijena a svjedocima S.
i P. kao policajcima u okviru njihovih redovnih radnih zadataka a iskazi ovih
svjedoka nijesu u suprotnosti ni sa priznanjem optuženog koji je naveo da je
odvalio katanac na ovoj radnji, damu je pajser ostao u radnji a registar kasu
ostavio kod solitera te da kad je vidio policajace počeo je da trči a oni ga
sustigli. Iz ovih razloga sud u cjelosti prihvata iskaze svjedoka I., P. i S..
Vrijednost otudjene registar kase utvrdjena je putem vještaka finansijske
struke G. V. koji je u svom nalazu i mišljenju koji je sud prihvatio kao
objektivan i dat po pravilima struke istakao da registar kasa marke "S." model
.... košta 450,00 eura.
Iz potvrde o vraćanju privremeno oduzetih predmeta UP PJ P. broj
03-240/11-1881/10 utvrdjuje se da je oštećenom AD "K. M." P. vraćena registar
kasa marke "S." serijskog broja 3500410.
Dakle, potpunim i jasnim priznanjem optuženog V. S.a, iskazima svjedoka I. N.,
P. R.i S. Lj. kao i ostalim dokazima izvedenim u postupku na nesumnjiv način
je utvrdjeno da je optuženi V. dana 08.03.2011.godine oko 03,00 časova u
Ul.I.M. u P. u namjeri da sebi pribavi protipravnu imovinsku korist obio
maloprodajni objekat vlasništvo oštećenog tako što je upotrebom fizičke sile -
pajserom polomio katanac na ulaznim vratima objekta ušao u objekat iz koga je
oduzeo jednu fisklanu registar kasu marke "Š." u kojoj se nalazilo 22,00 eura
te je na taj način oštetio oštećenog za iznos od 472,00 eura koji čini
vrijednost registar kase od 450,00 eura i 22,00 eura koja su se nalazila u
registar kasi. Optuženi je bio svjestan svoga djela i htio njegovo izvršenje
našta upućuje činjenica da je od kuće ponio pajser, dakle djelovao je sa
direktnim umišljajem i u ovim njegovim radnjama stoje svi bitni elementi bića
krivičnog djela teške kradje iz čl.240 st.1 tačka 1 Krivičnog zakonika pa ga
je sud kao umišljajnog učinioca oglasio krivim i osudio po zakonu.
Prilikom odlučivanja o vrsti i visini kazne sud je cijenio sve okolnosti koje
utiču kako na vrstu tako i na visinu kazne. Optuženi V. S. je priznao
izvršenje krivičnog djela i svoju krivicu. Radi se o nezaposlenom mladiću koji
do sada nije osudjivan. Registar kasa je vraćena oštećenom koji se nije
pridružio krivičnom gonjenju niti postavio imovinsko pravni zahtjev. Optuženi
ima zdrastvenih problema. Sve ove okolnosti su uzete kao olakšavajuće
okolnosti na strani optuženog. Medjutim, obzirom na dosadašnji život optuženog
po mišljenju ovog suda jedina adekvatna krivična sankcija u konkretnom slučaju
je kazna zatvora pa je sud optuženom V. S. izrekao kaznu zatvora od 1 (jedne)
godine dana što predstavlja zakonski minimum propisan za krivično djelo teške
kradje iz čl.240 Krivičnog zakonika smatrajući da će se samo kaznom zatvora i
u ovom vremenskom trajanju postići svrha kažnjavanja i dovoljno uticati na
optuženog da više ne vrši krivična djela. U izrečenu kaznu optuženom je
uračunato vrijeme zadržavanja u UP PJ P. prema rješenju o zadržavanju kako je
to bliže opisano izrekom ove presude a ovo shodno čl.51 Krivičnog zakonika.
Shodno čl.226 i 229 ZKP-a sud je obavezao optuženog da na ime troškova
krivičnog postupka plati iznos od 267,00 eura koji čine nagrada i naknada za
obavljeno vještačenje po vještaku finansijske struke u iznosu od 66,00 eura,
naknada i nagrada za odbranu po braniocu po službenoj dužnosti u UP PJ P. u
iznosu od 100,00 eura kao i troškovi dovodjenja iz ZIKS-a P. u iznosu od
101,00 euro kao i da na ime paušala plati iznos od 27,50 eura koji iznos je
odmjeren obzirom na dužinu trajanja i složenost krivičnog postupka te imovno
stanje optuženog .
Imovinsko pravnog zahtjeva nije bilo.
OSNOVNI SUD U PLJEVLJIMA , dana 26.12.2011.godine.
Zapisničar, S u d i j a,
Zora Leković Ljiljana Popović
PRAVNA POUKA:
Protiv ove presude dozvoljena je žalba u roku od 15.dana po
prijemu iste Višem sudu B. Polje, a preko ovog suda.
DOSTAVITI:
1 x ODT Pljevlja
1 x Optuženom