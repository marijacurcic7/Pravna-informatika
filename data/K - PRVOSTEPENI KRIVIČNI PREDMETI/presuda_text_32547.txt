HYPERLINK
"http://upload.wikimedia.org/wikipedia/commons/2/23/Coat_of_arms_of_Montenegro.svg"
K.br.169/11
U IME CRNE GORE
Osnovni sud u Pljevljima, kao prvostepeni krivični sud, po sudiji Ljiljani
Popović, uz sudjelovanje zapisničara Zore Leković, u krivičnom predmetu protiv
optuženih V.M. iz P. i K. N. iz P. koga brani N.Z. advokat iz P., zbog
krivičnog djela teška kradja iz čl.240 st.1 tačka 1 Krivičnog Zakonika a po
optužnici ODT Pljevlja Kt.br.182/11 od 19.08.2011.godine, nakon održanog
glavnog i javnog pretresa u prisustvu zamjenika ODT Pljevlja Durović Veljka,
oštećene B. V., optuženog V.M., optuženog K.N. i njihovog branioca advokata
N.Z., dana 27.12.2011. godine, donio je i javno objavio
P R E S U D U
Optuženi V. M., JMBG ...., zvani M.,  od oca Z. i majke B. rodjene G., rodjen
u P. dana ....godine sa prebivalištem u P. Ul.K. P., državljanin CG,
neoženjen, nezaposlen, pismen, završio srednju školu, srednjeg imovnog stanja,
neosudjivan i
Optuženi  K.N., JMBG ...., zvani S.,  od oca M. i majke M. rodjene K., rodjen
u P. dana ....godine, sa prebivalištem u P. Ul.S. S., državljanin CG,
neoženjen, pismen, završio srednju školu, student, izdržavaju ga roditelji,
osudjivan presudom Osnovnog suda u Pljevljima K.br.153/10 zbog krivičnog djela
iz čl.151 st.1 KZ CG kažnjen 10 mjeseci zatvora
K R I V I SU
Što su :
Dana 26.06.2011.godine oko 03,30 časova u Ul.K. P. I u P. po prethodnom
dogovoru u namjeri da sebi pribave protipravnu imovinsku korist obili kiosk
STR "B." vlasništvo oštećene B.V. iz P. na način što je okrivljeni V.upotrebom
fizičke sile - nogom polomio staklo na ulaznim eloksiranim vratima dimenzija
160 x 69 cm potom ušli u unutrašnjost kioska i sa rafova oduzeli cigarete i to
: marke "B." u količini od 104 paklice, cigarete "C." u količini od 99
paklica, cigarete "T." 56 paklica, cigarete "V." 51 paklica, cigarete "L." 42
paklice, cigarete "M." 53 paklice, cigarete "S." 98 paklica, cigarete "M." 22
paklice, cigarete "R." 10 paklica, cigarete "W." jedna paklica, cigarete "L."
6 paklica, cigarete "R." 6 paklica, cigarete "F." 4 paklice, cigarete "M." 3
paklice , cigarete "V." 10 paklica, cigarete LM 4 paklice, cigarete "C." 5
paklica, cigarete "D." 1 paklica, cigarete "G." 1 paklica i 1 paklica cigareta
"K.", jednu knjigu "D.K.", aparat za električnu dopunu mobilnih telefona, 5
pakovanja baterija 1,5 W i 3 upaljača te oduzete stvari stavili u tri putničke
torebe i iste odnijeli iza zgrade bivše SDK kojom prilikom su ovlašćeni
policijski službenici UP PJ Pljevlja zatekli optuženog V.na vratima koska, a
optuženog K. N.koji je na glavi imao navučenu kapuljaču od dukserice ovlašćeni
policijski službenik je zatekao neposredno pored putničkih torbi iza zgrade
SDK kada se optuženi K. dao u bjekstvo i istog je OPS R. Ž. sustigao nakon
čega su oba optužena privedena u UP PJ P. i time sebi pribavili protipravnu
imovinsku korist u iznosu od 687,30 eura za koji iznos je oštećena B.V.,
čime su, kao saizvršioci, izvršili krivično djelo teška kradja iz čl. 240 st.
1 tačka 1 Krivičnog Zakonika,
pa ih sud na osnovu već citiranog zakonskog propisa te primjenom
čl.4,13,15,23,32,33,36, 42 i 51 a optuženog V.M.a i primjenom čl. 45 i 46
Krivičnog zakonika, te optužene i primjenom čl. 226,229,239 i 374 Zakona o
krivičnom postupku
O S U DJ U J E
Optuženog K.N. na kaznu zatvora u trajanju od 1 (jedne) godine a optuženog V.
M. na kaznu zatvora u trajanju od 6 (šest ) mjeseci.
Optuženim se u izrečene kazne zatvora ima uračunati vrijeme provedeno u
pritvoru od 26.06.2011.godine do 25.07.2011.godine.
Optuženi su dužni solidarno platiti ovom sudu na ime troškova krivičnog
postupka iznos od 115,50 eura, optuženi V.M. je dužan na ime troškova
krivičnog postupka platiti iznos od 699,00 eura, optuženi K. N.je dužan na ime
troškova krivičnog postupka platiti iznos od 906,00 eura a optuženi su dužni i
na ime paušala pojedinačno platiti iznos od po 30,00 eura,
a sve ovo u roku od 15.dana po pravosnažnosti presude pod prijetnjom prinudnog
izvršenja.
Imovinsko pravnog zahtjeva nije bilo.
O b r a z l o ž e nj e
Osnovno državno tužilaštvo u Pljevljima, optužnicom Kt.br.182/11 od
19.08.2011. godine, optužilo je V. M. i K. N.oba iz P., da su, kao
saizvršioci, izvršili krivično djelo teška kradja iz čl.240 st.1 tačka 1
Krivičnog Zakonika, a na način, mjesto i vrijeme bliže opisano izrekom ove
presude i u završnoj riječi zamjenika ODT Pljevlja ostajući u cjelosti pri
podignutoj optužnici prema optuženim istakao da je izvedenim dokazima
utvrdjeno da su oba optužena počlinila krivično djelo kojeim je optužnicom
stavljeno na teret i predložio je da ih sud oglasi krivim i osudi po zakonu.
Oštećena B.V. u završnoj riječi ističući da se ne pridružuje krivičnom
gonjenju protiv optuženih i da ne postavlja imovinsko rpavni zahtjev istakla
je da sud optužene nagradi jer su mladi i lijepi a njoj robe nema.
Optuženi V.M.u odbrani datoj u UP PJ P. u prisustvu branioca kao i u istrazi
je kazao da je u noći 26.06.2011.godine prolazeći ulicom K.P. u P. odlučio da
izvrši provalnu kradju i oko 03,30 časova došao pred radnju STR B. a zatim
nogom polomio staklo na ulaznim vratima radnje nakon čega je ušao u
unutrašnjost a zatim pronašao nekoliko platnenih torbi koje je napunio raznim
cigaretama a zatim te torbe iznio iz radnje i stavio ih pored jednog
parkiranog vozila koji je bio lociran odmah sa zadnje strane pomenute radnje,
tačnije nedaleko od ulaska u gradsku pijacu i nakon nekog vremena došla je
policija i tom prilikom ga zatekla pored ulaznih vrata nakon čega je priveden
u PJ P.. Izrazio je kajanje navodeći da smatra da se ovakvo nešto neće više
ponoviti i da je kritične večeri konzumirao alkohol u većim količinama i misli
da je to jedan od razloga zbog čega je izvršio ovo krivično djelo, prije
izvršenja nije imao u planu da izvrši navedeno djelo već je to odlučio u
trenutku prolaska pored radnje. Na glavnom pretresu priznao je izvršenje
krivičnog djela i krivicu i ostajući pri odbrani datoj u policiji i istrazi
istakao da koliko se sjeća vrijednost robe koju je oduzeo je bila 2.100,00
eura a sada u optužnici stoji da je to 5.320,00 eura, potpisao je potvrdu o
privremeno oduzetim predmetima, u torbama su nadjeni svi predmeti koje je
oduzeo iz ovog kioska i popoisano je šta je oduzeto od njega i sve što je
oduzeo iz tog kioska njemu je policija iste noći oduzela, torbe su bile na
deset metara od kioska i službenici policije su oduzeli te torbe u kojima je
sva roba koju je on oduzeo iz kioska o čemu postoji zapisnik i nikako nije
mogla da bude tolika količina cigareta kao što stoji u optužnici jer da je
bilo 5 ljudi nebi moglo iznijeti toliku količinu cigareta a ne on sam. Sjeća
se da je tada oduzeo možda 5 šteka "M." i 2 do 3 šteke "P." a u optužnici je
navedeno 70 šteka "m." i 40 šteka "P." te da ni u pola cigareta kako piše u
optužnici nije oduzeto. On je uhvaćen na vratima od kioska a torbe su bile u
blizini i on nije mogao ništa više da oduzme nego što je bilo u torbama. Od
momenta kad je obio kiosk do momenta dolaska policije prošlo je možda 15 do 20
minuta i robu koju je oduzimao je iznosio na glavna ulazna vrata sa ulice K.P.
i nosio ih kroz prolaz koji vodi ka pijacu i ostavljao kod prvog ulaza od
zgrade gledano iz pravca Zelene pijace a rastojanje jizmedju kioska i ulaza
kod koga je ostavljao robu može se preći za 20 sekundi. Robu u torbe je
stavljao u kisoku gdje je i našao te tri torbe i tri puta izlazio iz kioska i
odnosio robu do ulaza zgrade i imao je namjeru da te torbe odnese sa lica
mjesta i skloni a posle bi vidio šta bi sa tom robom. K. N. poznaje, njih
dvojica se druže . Optuženi V.je dalje u svoju odbranu naveo odnosno tvrdio da
tu veče ni prije ponoći ni posle ponoći nije vidjao N. a nevjeruje ni da su se
čuli telefonom u toku večeri a moguće je da su se čuli preko dana. Tu noć je
N.vidio prvi put u M.prilikom privodjenja kad su njega uveli u M. N. je već
bio u M.a on nezna otkud N. u M. koja je bila parkirana iza zgrade jedno 10 do
15 m udaljena od torbi. Kazao je da je njega policajac zatekao na vratima
kioska i da u tom momentu nije imao nikakve predmete iz kioska u rukama niti u
torbama jer su sve torbe bile u ulazu zgrade a misli da mu je N.a u M. rekao
da je krenuo od kuće do pekare da nešto da kupi da pojede. Policija mu je dala
primjerak potvrde o oduzimanju koju je on potpisao i pogledao šta je napisano
od predmeta i zna da je bilo mnogo manje nego što je to u optužnici a posebno
je velika razlika u odnosu na cigarete "M." i "P." a tu je potvrdu kad je
krenuo u pritvor u B.P. posijepao i bacio. Tvrdio je da je ovo krivično djelo
izvršio sam i da ne štiti K.. U završnoj riječi optuženi V.M.v je istakao da
se kaje zbog izvršenog krivičnog djela i molio sud da ga blaže kazni ističući
da sve što je kritične prilike oduzeo iz radnje oštećene njemu je policija
oduzela te da prigovara na iznos štete od 5.000,00 i nešto eura te da će se na
iznos štete žaliti Višem sudu i Apelacionom sudu pa ako treba i višem od
Apelacionog suda a nada se da za tim neće biti potrebe i da prigovara tužiocu
što je u optužnici stavio iznos štete od 5.000,00 i nešto eura i što ostaje
pri tom iznosu.
Optuženi K.N. u odbrani datoj u UP PJ P. u prisustvu branioca kao i istrazi
kazao je da nije izvršio provalnu kradju na štetu STR B. u Ul.K.P. u P. niti
mu je u vezi toga šta poznato a dana 26.06.2011.godine oko 03,30 časova kretao
se iz pravca kuće u pravcu pekare "Č." sa namjerom da jede kada je u momentu
nailaska ispred bivše Službe platnog prometa zaustavila ga policija nakon čega
ga je privela u PJ P.. Sa V.M. je kritične večeri bio u gradu do 22,00 časa a
onda je otišao u pravcu porodične kuće a prilikom prolaska nije primijetio
crne torbe nedaleko od ulaza u gradsku pijacu i ako se tuda kretao. Na glavnom
pretresu ne priznajući izvršenje krivičnog djela i krivicu i ostajući pri
odbrani iz istrage kazao je da je sa M. kritične večeri bio u gradu kako je to
i naveo u odbrani, da su se njih dvojica srela u gradu i kratko vrijeme bili
zajedno na ulici i kad se rastao sa Mi. otišao je kući i iz kuće nije izlazio
dok nije krenuo put pekare "Č." a objasnio je da stanuje u Moćevcu u Ul.S. S.
a policija ga je te noći zaustavila na raskrsnici ispred Opštine a ne kod
pijaca i tačno je da je nosio kapuljaču od duksa na glavi zato što je bilo
hladno ali nije bježao. Put od kuće do pekare "Č." mu je duži put nailaskom
pred Opštine ali je te noći sreo nekog sa kim je prošetao do ulice koja ide do
Bolnice i onda se spustio do Opštine . Misli da je on prvi uveden te noći u
policijsku maricu i misli da je u to vrijeme imao uslovnu osudu kojom mu je
zatvorska kazna amnestirana i pretvorena u uslovnu i nesjeća se da su kada su
u maricu uveli Vojinovića vidio da su unijete torbe jer on te noći nije vidio
nikakve torbe.
Branilac optuženog K. N. u završnoj riječi nakon analize izvedenih dokaza
predložio je da sud optuženog oslobodi od optužbe jer u postupku nije dokazano
da je počinio krivično djelo koje mu je stavljeno na teret a troškove postupka
je tražio prema AT-u.
Optuženi K. N. u završnoj riječi je usvojio odbranu svog branioca navodeći da
nema ništa da doda.
U dokaznom postupku sud je saslušao svjedoka- oštećenu B.V., saslušao svjedoke
A. D. i R.Ž., saslušao vještaka G. V., pročpitao potvrdu UP PJ Pljevlja o
privremeno oduzetim predmetima broj 03-240/11-6053/11 od 26.06.2011.godine,
izvršio uvid u oštetni zahtjev STR BMV od 27.06.2011.godine, izvršio uvid u
potvrdu o vraćanju privremeno oduzetih predmeta UP PJ Pljevlja broj
03-240/11-6053/15 od 26.06.2011.godine, izvršio uvid u službenu zabilješku UP
PJ Pljevlja broj 03-240/11-6053/10 od 27.06.2011.godine, izvršio uvide u
fotoelaborate UP PJ Pljevlja broj 287-1/11 i broj 287/11 oba od
26.06.2011.godine i pročitao izvode iz KE za optužene.
Nakon provedenog dokaznog postupka i ocjene izvedenih dokaza kako svakog
pojedinačno tako i u medjusobnoj povezanosti a pri tom cijeneći i priznanje
optuženog V. M. i odbranu optuženog K. N. ovaj sud je utvrdio činjenično
stanje bliže opisano izrekom ove presude.
Naime, javna optužba stavlja na teret optuženim V.M. i K. N. da su, kao
saizvršioci,izvršili krivično djelo teške kradja iz čl.240 st.1 tačka 1
Krivičnog Zakonika, tako što su zajedno i po prethodnom dogovoru, u noći
26.06.2011.godine oko 03,30 časova a u namjeri da sebi pribave protivpravnu
imovinsku korist obili STR "B." vlasništvo oštećene B.V. i oduzeli stvari
bliže opisane izrekom ovom presude tako što je optuženi V. upotrebom sile
nogom polomio staklo na ulaznim loksiranim vratima a potom su optuženi ušli u
kiosk i sa rafova oduzeli cigarete i ostalu robu bliže opisanu izrekom ove
presude.
Optuženi V.M.priznaje izvršenje krivičnog djela i krivicu navodeći da je sam
kritične prilike prolazeći pored kioska B. došao odnosno odlučio da izvrši
provalnu kradju i oko 03,30 časova kada je došao ispred pomenute radnje nogom
polomio staklo na ulaznim vratima i ušao u unutrašnjost, pronašao nekoliko
platnenih torbi koje je napunio raznim cigaretama a zatim torbe iznio iz
radnje i stavio ih pored jednog parkiranog vozila sa zadnje strane radnje i
nakon nekog vremena došla je policija i zatekla ga pored ulaznih vrata radnje.
Tvrdio je da te večeri nije ni prije ponoći ni poslije ponoći vidjao se sa
optuženim K. sa kojim se inače druži. Optuženi K.N. medjutim, negira izvršenje
krivičnog djela i krivicu navodeći da nije kritične prilike obio kiosk
oštećene sa V. već se kretao u pracu pakare "Č." sa namjerom da jede i kada je
naišao pored odnosno ispred zgrade bivše službe platnog prometa zaustavila ga
je policija i privela. Te večeri je sa V. bio u gradu negdje oko 22,00 časa a
onda otišao kući.
Provjeravajući odbranu optuženog K.N.kao i navode optuženog V. da je sam
izvršio predmetno krivično djelo i da te večri u opšte nije vidjao optuženog
K.a sa kojim se inače druži sud je izveo predložene dokaze pa je tako svjedok
- oštećena B.V. je kazala da je vlasnik STR B. koji se nalazi u Ul.K.P. I u P.
te da je to kisok koji se nalazi u zgradi u kojem ona prodaje pored cigareta
novine kao i jednu vrstu prehranbenih proizvoda kao što su sokovi i girckalice
za djecu. Dalje je kazala da je dana 26.06.2011.godine policija oko 03,20
časova i 03,30 časova obavijestila da joj je kisok obijen i da je odnijeta
znatna količina cigareta te da su uhvatili počinioce V. M. i K. N.. Došla je
na lice mjesta i vidjela da je polomljeno staklo na izlogu dimenzija 160x 69
cm te da je iz objekta oduzeta veća količina cigareta kao i dokumentacija -
kalkulacije . Istakla je da je tom prilikom iz kioska odnijeto 957 paklica
različitih cigareta, 50 alkalnih baterija od 1,5 V , jedna knjiga kao i jedan
aparat za elektronsku dopunu mobilnih telefona. Kasnije je utvrdila da je
oduzeta još znatna količinacigareta u vrijednosti od 840,00 eura te da je
pored ranije utvrdjene vrijednosti cigareta od 2.010,00 eura oduzeto još
cigareta u vrijednosti od 840,00 eura kao i dva vaučera sa brojem 067 od po
5,00 eura, zatim 6 vaučera za dopunu od po 5,00 eura mreže 067 i da nije još
sigurna šta je oduzeto i nešto robe joj je vraćeno , nezna tačno koliko ali
nije ukupno ni 1.000,00 eura. Na glavnom pretresu je kazala da je dana
27.06.2011.godine podnijela oštetni zahtjev policiji a u istrazi je dodala još
robe koja joj je oduzeta zato što je utvrdila da joj nedostaje i ta roba a na
papiru od sveske je kasnije popisala sve što joj je po njenom mišljenju
oduzeto i misli da je papir sa popisom istražnom sudiji dala nakon davanja
iskaza istražnom sudiji. Kazala je da ne kaže da su optuženi oduzeli svu ovu
robu jer nezna, možda je policija nije pronašla pa je neko drugi oduzeo.
Cigarete koje su popisane na dvolisnici papira liz sveske su bile u paketima a
paketi ispod pulta i nije se odmah razumila da nedostaju. U radnji vodi
materijalno knjigovodstvo. Tri dana poslije dostavljanja oštetnog zahtjeva
policiji je utvrdila da joj fali još cigareta jer u haosu koji su optuženi
ostavili nije znala koliko je cigareta oduzeto.
Iskaz oštećene B.V. da je u noći 26.06.2011.godine obijen njen kiosk B. koji
se nalazi u Ul.K.P. I u P. i da su oduzete cigarete, alkalne baterije, jedna
knjiga kao i aparat za dopunu mobilnih telefona sud u cjelosti prihvata kao
istinit a isti je potvrdjen kako priznanjem optuženog V. M. tako i iskazima
svjedoka A. D.i R.Ž., policajaca UP PJ P. koji su izjavili da su kritične
prilike radili kao i da ih je dežurna služba obavijestila oko 03,30 časova da
je u toku kradja u kiosku B.i da su počinioci još uvijek u objektu. Došli su u
blizini Dž. sa vozilom pa je policajac R. pošao sa druge strane objekta u
blizini Zelene pijace i tu primijetio jedno lice koje mu se učinilo sumljivim
i koje je imalo na glavi kapuljaču od dukserice pa je doveo to lice nakon što
ga je sustigao. Svjedok A. navodi da kad su došli ispred objekta pronašli su
V.M. u objektu i V. je pokušavao da izadje iz objekta kroz napravljen prolaz
na vratima pošto je bilo polomljeno staklo. Svjedoci dalje navode da su iza
objekta pronašli 3 poveće torbe u kojima su bile spakovane oduzete cigarete i
još neka roba što su oduzeli i predali u UP PJ P.. Ni jedan od osumnjičenih
nije pružao otpor prilikom privodjenja te da su čuli kada su se u službenom
vozilu osumnjičeni dogovarali da V.ć preuzme krivicu a osumnjičeni nijesu
djelovali da su u pijanom stanju jer su normalno komunicirali sa njim.Svjedok
R. je kazao da su kritične prilike izvršili detaljan širi pregled lica mjesta
te da je glavni ulaz u kiosk sa Ul.K.P. i zgrada u kojoj se kiosk nalazi je
veća zgrada sa 4 do 5 ulaza koji se nalaze sa zadnje strane do zelene pijace i
te noći su torbe našli ispred prvog ulaza gledano od pravca bivšeg SDK te da
su ušli u sve ulaze i svaki hodnik detlajno pregledali i osim što su u drugom
ulazu našli jednu fasciklu sa dokumentacijom iz obijenog kioska našli su i
upaljače, kartice za mobilne telefone i ništa više nije nadjeno u ulazima ove
zgrade. Dalje je kazao da su pregledali i okolinu zgrade i da nisu ništa
pronašli i da su imali baterijske lampe i sve pregledali te da smatra da je u
blizini bilo još neke robe da bi je pronašli. Kada je on primijetio lice koje
je imalo kapuljaču od dukserice preko glave to lice s eu tom momentu od tri
torbe koje su bile ispred prvog ulaza zgrade nalazilo ne više od 10 m, lice se
nalazilo u prolazu izmedju zgrade u kojoj se nalazi obijeni objekat i zgrade
bivše SDK i kretalo se u pravcu glavne ulice prema džamiji. Od tog prolaza do
objekta koji je obijen ima od prilike petnaestak metara. Ispred ulaza zgrade
je bilo parkiranih vozila pa su baterijskom lanpom kroz staklo vršili pregled
tih vozila i ni u jednom od vozila kroz staklo nijesu vidjeli bilo kakvu robu
a gepeke nijesu otvrali jer to nemaju pravo bez prisustva vlasnika. Sve moguće
prostore u ulazima ove zgrade su pregledali i silazili su i u podrume ali samo
u zajednički dio podruma svih stanara jer su posebni podrumi bili zaključani a
ni jedna vrata od tih posebnih podrumskih prostorija nijesu bila odvaljena
niti otvorena, da su bila makar oškrinuta provjerili bi ih.
Cijeneći iskaz svjedoka A. D. i R.Ž. sud je stekao ubjedjenje da su ova dva
svjedoka krajnje istinito, detaljno i nepristrasno posvjedočila sve ono što im
je poznato povodom kritičnog dogdjaja a u okviru njihovih redovnih radnih
zadataka policajaca interventne jedinice koji su kritične prilike bili na
dužnosti. Njihove iskaze sud u cjelosti prihvata. Iskaze ovih svjedoka
potvrdjuje fotoelaborat UP PJ P. broj 287-1/11 i broj 287/11 oba od
26.06.2011.godine.
Optuženi V. M. je kazao da svu robu koju je oduzeo iz kioska oštećene oduzela
mu je policija o čemu mu je izdala potvrdu o privremenom oduzimanju koju je on
pocijepao kada je otišao u pritvor. Iz potvrde o privremeno oduzetim
predmetima UP PJ P. od 26.06.2011.godine utvrdjene su količine cigareta i
ostalih roba koje su oduzete od V.M. a prema potvrdi o privremeno vraćenim
predmetima UP PJ P. od 26.06.2011.godine sva ta roba koja je oduzeta od
optuženog V. vraćena je oštećenoj B.V.. Ni oštećena B. ne spori da joj je
jedan dio robe vraćen.
Vrijednost oduzete robe iz kioska B. utvrdjena su putem vještaka finansijske
struke G. V. koji je u pisanom nalazu i mišljenju datom u prethodnom postupku
vrijednost oduzete robe prema spisima istražnog predmeta iznosi 5.206,00 eura.
Vještak je kazao da je tu vrijednost utvrdio na osnovu popisa u spisima
predmeta koji je izvršio vlasnik prodavnice i tržišnih cijena za tu robu te da
on nije prisustvovao popisu niti uporedjivao robu koja je popisana kao oduzeta
sa ulaznim stanjem odnosno nabavkom robe jer imajući u vidu da se radi o
obliku privrednog društva koje ne vodi trgovačku knjigu niti ulaz i izlaz robe
to se nebi moglo ni utvrditi a nalaz i mišljenje je davao kasnije od dogadjaja
i isključivo na osnovu dokumentacije u spisima predmeta istrage gdje postoji
na dva lista iz sveske sa širokim linijama i to manje sveske popis cigareta i
količine u štekama i paklicama odnosno u jedinicama mjere u zavisnosti od
artikl, zatim baterije, upaljači u količinama mjere, vaučeri i taj popis nije
potpisan pa je samo uz primjenu važećih cijena za te artikle utvrdio njihovu
vrijednost a nije imao na uvid oštetni zahtjev koji je oštećena podnijela
policiji. Naredba za vještačenje mu je bila da na osnovu spisa predmeta utvrdi
vrijednost oduzete robe i tvrdio da je količinu artikala napisanih na tom
listu od sveske obračunao prema važećim cijenama na dan izvršenja krivičnog
djela. Kazao da je obzirom da se u ovakvoj vrsti privrednog društva ne vodi
materijalno knjigovodstvo nemoguće je utvrditi tačno o kojoj količini robe se
radi odnosno o količinima koje su bile u prometu i koje su prometovane a može
se utvrditi ukupan promet ali ne po artiklima, samo se vrednosno može utvrditi
promet svih roba ali ne vrsta i količina pojedinih roba.
Kako je iskazom svjedoka R. utvrdjeno da je prilikom izvršenja ovog krivičnog
djela izvršen detaljan pregled lica mjesta provjerom kako u ulazima zgrade u
kojoj se nalazi kiosk kao i pregledom unutrašnjosti parkiranih vozila te kako
je utvrdjeno da su pronadjene tri torbe sa cigaretama i drugim artiklima i
iste oduzete od optuženog V. te kako je oštećena u UP PJ P. dana
27.06.2011.godine podnijela oštetni zahtjev to je sud vještaku finansijske
struke naložio da utvrdi vrijednost oduzetih cigareta i artikala od optuženog
V.M. kao i vrijednost roba prema ovom oštetnom zahtjevu oštećene pa je vještak
G.V. u dopuni nalaza i mišljenja od 21.11.2011.godine istakao da je vrijednost
oduzetih stvari prema oštetnom zahtjevu oštećene od 27.06.2011.godine a prema
cijenama koje su važile na dan izvršenja krivičnog djela a to je
26.06.2011.godine iznosi 1.801,70 eura a prema vrijednosti odnosno prema
potvrdi o privremeno oduzetim predmetima od optuženog Vojinović Miroslava
vrijednost oduzetih cigareta, baterija, upaljača, knjige i aparata za
električnu dopunu mobilnog telefona iznosi 687,30 eura. Oštećenoj je vraćena
ista količina i vrsta roba koja je nabrojana u potvrdi o privremenom
oduzimanju od optuženog V..
Cijeneći nalaz i mišljenje kao i dopunu nalaza i mišljenja vještaka G.V. sud
je isti prihvatio kao objektivan i dat po pravilima struke a na osnovu važećih
tržišnih cijena oduzetih iz kioska oštećene na dan izvršenja krivičnog djela.
Optuženi K. N. negira izvršenje krivičnog djela i krivicu navodeći da je
kritične prilike prolazio pored zgrade bivšeg SDK sa namjerom da ode u pekaru
"Č." kako bi jeo. Optuženi V. ističe da je krivično djelo izvršio sam i da se
kritične večeri nije ni prije ponoći ni posle ponoći vidjao sa optuženim K..
Medjutim, optuženi K. navodi da se sa okrivljenim V. druži i da su se kritične
večeri vidjeli negdje oko 22,00 časa. Ovi navodi optuženih K. N. i V. M. su po
mišljenju suda smišljeni kako bi optuženi V. pomogao optuženom K.da izbjegne
odgovornost za izvršeno krivično djelo. Na ovakav zaključak suda upućuje i
objektivni iskaz svjedoka A.i R.. Naime, svjedok A.je kazao da kada su stigli
na lice mjesta po nalogu dežurne službe sa druge strane objekta u kome se
nalazi kiosk vidjeli su jedno lice sa kapuljačom od dukserice na glavi.
Svjedok R.je kazao da kada je primijetio lice koje je imalo kapuljaču od
dukserice preko glave to lice se u tom momentu od tri torbe koje su bile
ispred prvog ulaza zgrade nalazilo ne više od deset metara, nalazilo se u
prolazu izmedju zgrade u kojoj se nalazi obijeni kiosk i zgrade bivšeg SDK a
od tog prolaza do objekta koji je obijen ima od prilike 15 m . Da optuženi V.
svojom tvrdnjom da je sam izvršio krivično djelo i da ne štiti optuženog K.
optuženi V. u stvari upravo štiti optuženog K.N. navode i iskazi svjedoka A. i
R. da su čuli da se optuženi u službenom vozilu u koje su smješteni dogovaraju
da optuženi V. preuzme krivicu na sebe. Osim toga nije logično da se baš
optuženi K. u vrijeme kada optuženi V. koji je inače drug optuženog K. obija
kiosk nalazi na petnaestak metara od kioska odnosno desetak metara od torbi sa
robom iz kioska.
Dakle, priznanjem optuženog V. i iskazom svjedoka- oštećene B.V. nesporno je
utvrdjeno da je u noći 26.06.2011.godine oko 03,30 časova obijen objekat
oštećene - STR B. i oduzete cigarete i ostala roba bliže opisana izrekom ove
presude. Iskazima svjedoka A. i R. utvrdjeno je da je sva roba oduzeta iz ovog
kioska pronadjena u torbama u prvom ulazu zgrade u kojoj se i nalazi ovaj
objekat. Dalje je utvrdjeno a ovo prema potvrdi o vraćanju privremeno oduzetih
predmeta da je roba koja je oduzeta od V. M. vraćena oštećenoj B.. Iskazom ova
dva svjedoka negirana je odbrana optuženog K. da je on samo prolazio u vrijeme
izvršenja krivičnog djela u blizini obijenog kioska već naprotiv utvrdjeno da
u momentu kada je optuženi K.primijećen od strane policajaca - svjedoka A. i
R. isti se nalazio na desetak metara od torbi u kojima se nalazila oduzeta
roba i petnaestak metara od obijenog kioska te da su se u službenom vozilu
optuženi dogovarali da optuženi K. preuzme krivicu na sebe a imajući u vidu da
se optuženi druže to je po mišljenju suda u postupku nesporno utvrdjeno da je
u izvršenju ovog krivičnog djela učestvovao pored optuženog V. koji to
priznaje i optuženi K. N.. Dalje je iskazom svjedoka R. utvrdjeno da je
policija optuženog V. zatekla u samom objektu koji je obio kao i da je roba
oduzeta iz kioska bila smještena u tri torbe te da su izvršili detaljan širi
pregled lica mjesta i osim te tri torbe i dokumentacije u drugom ulazu zgrade
nijesu pronašli ništa izuzev dokumentacije iz kioska. Vrijednost robe koja je
pronadjena u te tri torbe i koja je oduzeta od optuženog V. i vraćena
oštećenoj prema nalazu i mišljenju vještaka iznosi 687,30 eura. Za ostale
količine koje u svojim oštetnim zahtjevima navodi oštećena sud nije mogao na
pouzdan način utvrditi da su iste oduzete iz objekta oštećene a ovo
prevashodno imajući u vidu iskaz svjedoka R. te navode vještaka G.da se
obzirom na vrstu privrednog društva koji predstavlja ovaj kiosk i gdje se
nevodi materijalno knjigovodstvo, ulaz i izlaz robe ne može utvrditi koja roba
i u kojim količinama je nabavljena odnosno prometovana. Osim toga ni sama
oštećena ne tvrdi da je sva roba koja je oduzeta iz njenog kioska oduzeta od
strane optuženih.
Dakle, u toku postupka je nesumnjivo utvrdjeno da su optuženi V. M. i K.N. po
prethodnom dogovoru i u namjeri da sebi pribave protipravnu imovinsku korist
obili u noći 26.06.2011.godine oko 03,30 časova obilki kiosk oštećene B.V.
tako što je optuženi V.upotrebom sile - nogom polomio staklo na ulaznim
vratima dimenzija 160 x 69 cm a potom su optuženi ušli u unutrašnjost kioska
iz unutrašnjosti kioska oduzeli cigarete marke i vrste bliže opisane izrekom
presude, zatim jednu knjigu "D. k.t", 3 upaljača, aparat za električnu dopunu
mobilnih telefona i pet pakovanja baterija od 1,5 V što su sve stavili u tri
torbe i iste odnijeli iza zgrade u kojoj se nalazi kiosk i kojom prilikom su
ovlašćeni policijski službenici optuženog V. zatekli na vratima kioska
oštećene a optuženog K. koji je na glavi imao kapuljaču od dukserice u
neposrednoj blizini tih torbi pa je optuženi K. se dao u bjekstvo ali ga je
policajac R. sustigao i optuženi su privedeni u policiju i na taj način su
optuženi sebi pribavili protipravnu imovinsku korist u iznosu od 687,30 eura
za koji iznos je oštećena B.V., optuženi su djelovali zajednički i po
prethodnom dogovoru, dakle kao saizvršioci i to umišljajni obzirom da su znali
da oduzimaju tudje pokretne stvari dakle u namjeri pribavljanja protivpravne
imovinske koristi u kojim radnjama optuženih V.M. i K. N. stoje svi bitni
elementi bića krivičnog djela teška kradja iz čl.240 st.1 tačka 1 Krivičnog
zakonika pa ih je sud kao umišljajnje saizvršioce oglasio krivim i osudio po
zakonu.
Prilikom odlučivanja o vrsti i visini kazne sud je cijenio sve okolnosti koje
utiču kako na vrstu tako i na visinu kazne. Optuženi V. M. je priznao
izvršenje krivičnog djela i krivicu i izrazio svoje kajanje. Nezaposlen je. Do
sada nije osudjivan. Oštećena se nije pridružila krivičnom gonjenju. Ove
okolnosti sud je optuženom V.M. uzeo kao osobito olakšavajuće okolnosti u
smislu čl.45 i 46 Kz i ublažio mu kaznu ispod zakonom predvidjenog minimuma za
ovo krivično djelo i izrekao mu kaznu zatvora u trajanju od 6 (šest) mjeseci
smatrajući da će se kaznom zatvora u ovom vremenskom trajanju postići svrha
kažnjavanja i dovoljno uticati na optuženog da više ne vrši krivična djela.
Optuženi K. N. je takodje nezaposlen, student i izdržavaju ga roditelji. Ove
okolnosti su mu uzete kao olakšavajuće okolnosti a kao otežavajuća okolnost
optuženom K.N. je uzeta činjenica da je dolazio u sukob sa zakonom jer je iz
izvoda iz KE utvrdjeno da je osudjen zbog krivičnog djela teške tjelesne
povrede iz čl.151 st.1 KZ i osudjen na kaznu zatvora u trajanju od 10 ( deset
) mjeseci. Obzirom na dosadašnji život optuženog K.N. sud mu je izrekao kaznu
zatvora u trajanju od jedne godine dana koja predstavlja minimum kazne
predvidjene za ovo krivično djelo smatrajući da će se i prema ovom optuženom
jedino kaznom zatvora i u ovom vremenskom trajanju postići svrha kažnjavanja i
dovoljno uticati na optuženog da više ne vrši krivična djela. Shodno čl.51
Krivičnog zakonika optuženi V. M. i K. N. u izrečenu kaznu zatvora je
uračunato vrijeme provedeno u pritvoru kako je to bliže opisano izrekom ove
presude.
Shodno čl.226 i 229 ZKP-a sud je obavezao optužene da na ime troškova
krivičnog postupka plate solidarno iznos od 115,50 eura koji čine nagrada i
naknada za obavljeno vještačenje po vještaku finansijske struke, optuženog
V.M. da na ime troškova krivičnog postupka koji čine naknada i nagrada za
odbranu po službenoj dužnosti u UP PJ P.i istrazi plati iznos od 600,00 eura
kao i iznos od 99,00 eura na ime privodjenja iz zatvora B.P., optuženog K. N.
da na ime odbrane po branioca po službenoj dužnosti UP PJ P. i istrazi plati
iznos od 600,00 eura kao i za dva privodjenja iz zatvora S. na glavne pretrese
iznose od po 153,00 eura te obavezao optužene i da na ime paušala plate
pojedinačno iznos od po 30,00 eura koji iznos je odmjeren obzirom na dužinu
trajanja i složenost krivičnog postupka te imovno stanje optuženih .
Imovinsko pravnog zahtjeva nije bilo.
OSNOVNI SUD U PLJEVLJIMA , dana 27.12.2011.godine.
Zapisničar, S u d i j a,
Zora Leković Ljiljana Popović
PRAVNA POUKA:
Protiv ove presude dozvoljena je žalba u roku od 15.dana po
prijemu iste Višem sudu B. Polje, a preko ovog suda.
DOSTAVITI:
1 x ODT Pljevlja
2 x Optuženim
1 x Braniocu optuženog Knežević Nikole