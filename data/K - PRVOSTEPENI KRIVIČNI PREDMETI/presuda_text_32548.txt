K.br.149/11
U IME CRNE GORE
Osnovni sud u Pljevljima, kao prvostepeni krivični sud, po sudiji Ljiljani
Popović, uz sudjelovanje zapisničara Zore Leković, u krivičnom predmetu protiv
optuženog L.R. iz P., zbog krivičnog djela nedozvoljeno držanje oružja i
eksplozivnih materija iz čl.403 st.2 Krivičnog zakonika a po optužnom predlogu
ODT iz Pljevalja Kt.br.129/11 od 17.06.2011.godine, nakon održanog glavnog i
javnog pretresa u prisustvu zamjenika ODT Pljevlja Gačević Božidarke i
optuženog L. R., dana 28.09.2011.godine, donio je i javno objavio
P R E S U D U
Optuženi L. R., JMBG ...., od oca V. i majke P. rodjene K., rodjen dana
....godine u P., sa prebivalištem u selu K., opština P., državljanin CG,
razveden, otac dvoje djece, pismen, završio školu za vozača, vojsku služio u
S. M.....godine, lošeg imovnog stanja, osudjivan.
K R I V J E
Što je:
Dana 25.04.2011.godine oko 16,00 časova u mjestu "P." opština P.neovlašćeno
nosio vatreno oružje -vojničku pušku M-48 fabričkog broja K-91387 čije držanje
je gradjanima zabranjeno suprotno odredbi čl.10 a Zakona o izmjenama i
dopunama Zakona o oružju ( Sl. list CG br.20/11),
čime je izvršio krivično djelo nedozvoljeno držanje oružja i eksplozivnih
materija iz čl.403 st.2 Krivičnog zakonika,
pa mu sud na osnovu već citiranog zakonskog propisa te primjenom članova
4,5,13,15,32,33,36,42,52,53 i 54 Krivičnog zakonika te čl.226, 229 i 374 ZKP-a
i z r i č e
USLOVNU OSUDU
Sa kojom se optuženom L.R. utvrdjuje kazna zatvora u trajanju od 6 ( šest )
mjeseci i istovremeno odredjuje da se ista neće izvršiti ako optuženi u roku
od jedne godine dana ne izvrši novo krivično djelo.
Optuženi je dužan platiti ovom sudu na ime paušala iznos od 27,50 eura,
a ovo u roku od 15.dana po pravnosnažnosti presude, pod prijentjom prinudnog
izvršenja.
O b r a z l o ž e nj e
ODT Pljevlja je optužnicom Kt.br.129/11 od 17.06.2011. godine optužilo L.R. iz
P. da je izvršio krivično djelo nedozvoljeno držanje oružja i eksplozivnih
materija iz čl.403 st.2 Krivičnog zakonika a na način , mjesto i vrijeme bliže
opisano izrekom ove presude. Na glavnom pretresu zamjenik ODT Pljevlja je
podignutu optužnicu precizirao odnosno prekvalifikovao u optužni predlog i u
završnoj riječi zamjenik ODT Pljevlja ostajući pri podnijetom optužnom
predlogu je predložio da sud optuženog oglasi krivim i osudi po zakonu.
Optuženi L.R. je u svojoj odbrani datoj u istrazi kazao da je dana 25.04.2011.
godine kod njega došao njegov brat od tetke B. I. iz V. pa su on, njegov brat
od tetke i brat D.otišli na kipu u blizini brda P., a iznad njihovih kuća sa
namjerom da se prošetaju. Šetajući po kipi njegov brat od tetke B. I. a sa
njim je išao i njegov brat D.su pronašli jednu staru pušku koja je bila bačena
na kipu. Ista je bila u veoma lošem stanju jer na istoj nije bilo kundaka
odnosno pola kundaka je bilo a pola nije i bila je dosta zardjala. U istoj
pušci su bili 3 metka, ali nisu od te puške po kalibru već od sasvim drugog
kalibra. Pošto su vidjeli da u pušci nisu odgovarajući metci onda je I. uzeo
foliju od cigareta pa je obomotao te metke i ispalio je 3 metka iz te puške
jer je toliko i bilo metaka. Nakon toga je došla i policija valjda iz razloga
što su čuli pucnje. Dalje je kazao da kada je policija došla oni su sve tako i
ispričali da se desilo. Optuženi navodi u svojoj odbrani da kada je došla
policija on je, pošto se teško kreće i hramlje, se tom puškom poštapao a prije
dolaska policije tu je pušku bacio i pošao kući, medjutim, kada je došla
policija policiji su ispričali sve kako se i desilo i oni su na licu mjesta
pronašli 3 čaure koje su ispaljene iz puške odnosno iste im je on pokazao a
takodje im je pokazao gdje je bacio pušku pošto je istu vratio gdje su je i
našli. Tvrdio je da ta puška niti je bila ranije u njegovom posjedu niti je on
istu donio već su pušku pronašli na kipi R. u.P.. Linijski inspektor UP PJ P.
G.Ž. kada su mu rekli utvrdio da isti metci nisu istog kalibra kao puška što
znači da je on sve istinu ispričao kako se desilo toga dana. Na glavnom
pretresu ne priznajući izvršenje krivičnog djela ni svoju krivicu i ostajući
pri odbrani iz istrage molio sud da okonča pretres jer je lošeg zdrastvenog
stanja te da je na pretres došao pravo iz bolnice gdje je primao infuziju i
mora ponovo da se vrati obzirom da ima problem sa kičmom i želutcom. U
završnoj riječi tražio je da ga sud oslobodi od optužbe jer nije počinio
krivično djelo koje mu je stavljeno na teret te da ako sud smatra da je kriv
molio je da ga što blaže kazni i da ima u vidu da živi sam pošto je razveden,
da je veoma lošeg zdrastvenog stanja, da treba da ide u penziju zbog bolesti i
stalno je na bolovanju a pri tom izdržava kćerku studenta i kćerku
srednjoškolca.
U dokaznom postupku sud je pročitao iskaze svjedoka R. Ž., T. N. i A. D.,
izvršio uvid u fotoelaborat UP PJ P. br.169/11 od 25.04.2011.godine, pročitao
potvrdu UP PJ P. broj 03-245/11-3715/4 od 25.04.2011.godine o privremeno
oduzetim predmetima, pročitao službenu zabilješku UP PJ P. broj
02-240/11-3715/6 od 25.04.2011.godine i pročitao izvod iz KE za optuženog.
Nakon provedenog dokaznog postupka i ocjene izvedenih dokaza kako svakog
pojedinačno tako i u medjusobnoj povezanosti a pri tom cijeneći odbranu
optuženog sud je utvrdio činjenično stanje bliže opisano izrekom ove presude.
Naime, javna optužba stavlja na teret optuženom L. da je izvršio krivično
djelo nedozvoljeno držanje oružja i eksplozivnih materija iz čl.403 st.2
Krivičnog zakonika tako što je dana 25.04.2011.godine oko 16,00 časova u
mjestu Pliješ, opština Pljevlja, neovlašćeno nosio vatreno oružje pušku M 48
čije držanje je gradjanima zabranjeno a sve to suprotno odredbi čl.10 a Zakona
o izmjenama i dopunama Zakona o oružju. Optuženi L.R. ne priznaje izvršenje
krivičnog djela i svoju krivicu navodeći da je dana 25.04.2011.godine sa
bratom od tetke B.I. i svojim bratom D. šetao po R.k. u blizini brda P.i da je
njegov brat od tetke B.i brat D. pronašli jednu staru pušku koja je bila
bačena na kipu i koja je imala pola kundaka i bila dosta zardjala. U puški su
bila tri metka ali nisu kalibra puške već sasvim drugog kalibra koje metke je
I.omotao folijom od cigareta i ispalio tri metka iz te puške. Nakon toga je
došla policija on se tom puškom poštapao prije dolaska policije je bacio.
Tvrdio je da ta puška nije bila ranije u njegovom posjedu niti je on donio već
je pronašli na kipi.
Provjeravajući kako optužbu tako i navode odbrane optuženog sud je izveo
naprijed navedene dokaze pa su tako svjedoci R. Ž., T. N.i A. D. , policajci
UP PJ P. izjavili da ih je kao pripadnike Interventne grupe dežurni starješina
dana 25.04.2011.godine oko 16,00 časova obavijestio da se u mjestu P. čuju
pucnji iz vatrenog oružja pa su pošli na lice mjesta i u mjestu P.zatekli PMV
marke "P." bijele boje reg.oznaka .... pored koga je stajao L.R. koji je u
rukama držao vojničku pušku M 48. U blizini su bili njegov brat D. i brat od
tetke B. I. koji je tvrdio da je on pucao iz puške. Od L. R. su oduzeli
navedenu pušku uz potvrdu o privremeno oduzetim predmetima. Kazali su i to da
su na lice mjesta pronašli 3 čaure ispaljene iz te puške. O svemu su sačinili
službenu zabilješku.
Cijeneći iskaze svjedoka R., T. i A. sud je stekao ubjedjenje da su ovi
svjedoci bili krajnje istiniti i nepristrasni u svom kazivanju. Njihovi navodi
nijesu u suprotnosti sa fotoelaboratom UP PJ P. broj 169/11 od
25.04.2011.godine kao i potvrdom o privremeno oduzetim prerdmetima takodje od
25.04.2011.godine pa sud navode ovih svjedoka u cjelosti prihvata kao istinite
i nepristrasne.
Dakle, iskazima svjedoka R.Ž., T. N. i A.D., fotoelaboratom UP PJ P. te
potvrdom o privremeno oduzetim predmetima UP PJ Pljevlja negirana je odbrana
optuženog L. R. a naime negirani su njegovi navodi da kritične prilike nije
nosio vatreno oružje-vojničku pušku M 48 već da je istu našao u mjestu P.,
naprotiv u postupku je na nesumnjiv način utvrdjeno da je optuženi L. R. dana
25.04.2011.godine neovlašćeno nosio vatreno oružje - vojničku pušku M 48
fabričkog broja K-91387 čije držanje je gradjanima zabranjeno i po mišljenju
suda optuženi L. je znao da neovlašćeno nosi vatreno oružje - vojničku pušku i
da je držanje tog oružja zabranjeno gradjanima ali je ipak nosio tu vojničku
pušku, dakle postupao je sa direktnim umišljajem i u njegovim radnjama stekli
su se svi bitni elementi bića krivičnog djela nedozvoljeno držanje oružja i
eksplozivnih materija iz čl.403 st.2 Krivičnog zakonika pa ga je sud oglasio
krivim i osudio po zakonu. Navodi optuženog da je pušku našao te da se sa
istom poštapao zbog svog zdrastvenog stanja su po mišljenju suda samo
smišljeni u cilju izbjegavanja krivice pa ih sud nije mogao prihvatiti.
U okviru opšte svrhe krivičnih sankcija sud je cijenio i svrhu uslove osude.
Optuženi je lošeg zdrastvenog stanja. Živi sam, razveden je i otac 2 kćerke ,
od kojih je jedna student a druga srednjoškolka koje izdržava. Ove okolnosti
sud mu je uzeo kao olakšavajuće okolnosti. Kao otežavajuću okolnost sud je
optuženom uzeo činjenicu da je osudjivan. Obzirom na zdrastveno stanje
optuženog i činjenicu da je poslednji put osudjivan 2003.godine dakle prije
8.godina a imajući u vidu njegovu porodičnu situaciju sud je mišljenja da u
konkretnom slučaju nije neophodno radi krivično pravne zaštite prema ovom
optuženom izricati drugu vrstu krivične sankcije već da se opravdano može
očekivati da će i samo upozorenje uz prijetnju kaznom dovoljno uticati na
optuženog da više ne vrši krivična djela pa je sud optuženom utvrdio kaznu
zatvora u trajanju od 6 mjeseci i istovremeno odredio da se ista neće izvršiti
ako optuženi u roku od jedne godine dana ne izvrši novo krivično djelo
smatrajući da će se i uslovnom osudom postići svrha kažnjavanja zakonom
predvidjena.
Optuženi je dužan na ime paušala platiti ovom sudu iznos od 27,50 eura, koji
iznos je odmjeren obzirom na dužinu trajanja i složenost krivičnog postupka te
imovno stanje optuženog a sve ovo na osnovu čl.226 i 229 ZKP-a.
OSNOVNI SUD U PLJEVLJIMA , dana 28.09.2011.godine.
Zapisničar, S u d i j a,
Zora Leković Ljiljana Popović
PRAVNA POUKA :
Protiv ove presude može se izjaviti žalba u roku od 8.dana
po prijemu iste Višem sudu B. Polje, a preko ovog suda.
DOSTAVITI:
1 x ODT Pljevlja
1 x Optuženom