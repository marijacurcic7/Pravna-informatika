K.br.149/13
U IME CRNE GORE
Osnovni sud u Pljevljima, kao prvostepeni krivični sud po sudiji Branku
Pejoviću uz sudjelovanje zapisničara Krvavac Mirjane, u krivičnom predmetu
protiv okrivljenog Č. I. iz P., zbog krivičnog djela falsifikovanje isprave iz
čl.412. st.2. u vezi st. 1. Krivičnog zakonika po optužnom predlogu ODT
Pljevlja Kt.br.313/12 od 07.12.2012. godine, nakon odžranog glavnog i javnog
pretresa u prisustvu zamjenika ODT Pljevlja Tomčić Milivoja i okrivljenog,
dana 03.12.2013. godine, donio je i javno objavio
P R E S U D U
OSTAVLJA SE NA SNAZI pravnosnažna presuda ovog Suda K.br.184/12 od dana
22.02.1013. godine, a pravnosnažna dana 28.06.2013. godine, a mijenja se u
odnosu na izrečenu kaznu pa se okrivljenom Č. I. umjesto ranije izrečenih 8
mjeseci kazne zatvora, sada izriče 4 mjeseca (četiri mjeseca) zatvora.
U ostalom dijelu ranija presuda ostaje ne izmijenjena.
O b r a z l o ž e n j e
Osnovno državno tužilaštvo u Pljevljima optužnim predlogom Kt.br.313/12 od
07.12.2012. godine optužilo je okrivljenog Č. I. iz P. zbog krivičnog djela
falsifikovanje isprave iz čl.412. st.2. u vezi st. 1. Krivičnog zakonika
navodeći da je okrivljeni krivično djelo izvršio na način mjesto i vrijeme
kako je to bliže opisano u izreci ove presude.
U završnoj riječi zamjenik ODT je ostao pri podnesenom optužnom predlogu i
predložio da sud okrivljenog oglasi krivim i osudi po zakonu.
Pošto je vijeće ovog Suda dozvolilo ponavljanje postupka, okrivljeni Č. I. je
na glavnom pretresu od dana 03.12.2013. godine u svoju odbranu istakao da je
duži vremenski period živo u Švedskoj i to petnaestak godina, a zadnje pola
godine se vratio u Pljevlja, a u Švedskoj mu žive supruga i djeca. Tačna je
činjenica da je on dana 15.10.2004. godine na medjunarodnom graničnom prelazu
"G." prilikom ulska u R. S. upotrebio kao pravu preinačenu ispravu - pasoš
Švedske br. 78350292 koji je glasio na ime Dj. B. Dalje dodaje da je imao svoj
pasoš pa je sa istim pasošem otputovao iz Crne Gore i došao do tog graničnog
prelaza, medjutim na svom pasošu nije imao vizu pa je odlučio da upotrebi
tudji pasoš lica Dj. B. na koji pasoš je postavljena fotografija okrivljenog i
sa istim pasošem je pokušao da odputuje u Š. gdje mu živi porodica. Granična
kontrola na tom graničnom prelazu je utvrdila da se radi o preinačenom pasošu
tako da je pasoš u potpunosti bio regularan osim što je umjesto fotografije
Dj. B. na isti postavljena njegova fotografija. Ističe da nezna koje to uradio
ili su to radila druga lica i tu uslugu nije plaćao već su ga častili kao
pomoć.
U završnoj riječi je istakao da se djelimično osjeća krivim i da djelimično
priznaje krivicu pa je na kraju svoju odgovornost ostavio sudu na slobodnu
procjenu.
U dokaznom postupku sud je izvršio uvid u fotoelaborat - foto album
fotografija Ministarstva unutrašnjih poslova R. S., Policijske uprave Maribor
od 15.10.2004. godine sa preinačenim pasošem Švedske br. 78 350292 na ime Dj.
B. sa fotografijom okrivljenog Č. I., pročitao zapisnik Policijske uprave
Maribor - službenika M. V. od 15.10.2004. godine, pročitao prevedenu zamolnicu
za preuzimanje krivičnog gonjenja R. S. nadležnom organu Crne Gore i pročitao
izvještaj iz kaznene evidencije za okrivljenog izdat od strane UP PJ Pljevlja
br. 03-245/12-1209/2 od 11.12.2012. godine.
Nakon provedenog dokaznog postupka i nakon ocjene svih izvedenih dokaza kako
skupa tako i u njihovoj medjusobnoj povezanosti jednog sa drugim, a imajući u
vidu i odbranu okrivljenog, sud je utvrdio da je okrivljeni Č. I. iz P.
izvršio krivično djelo koje mu je optužnim predlogom ODT stavljeno na teret, a
na način mjesto i vrijeme kako je to bliže opisano u izreci ove presude.
Ovakvu svoju odluku sud je zasnovao na činjenicama koje slijede iz dokaza
izvedenih na glavnom pretresu, kao i na osnovu priznanja okrivljenog.
Naime, uvidom u foto album fotografija Ministarstva unutrašnjih poslova
Republike Slovenije - Policijeke uprave Maribor od 15.10.2004. godine sud je
pouzdano zaključio da je okrivljeni preinačio pasoš Švedske br. 78350292 koji
glasi na ime Djurdjević Bahrije i očigledno je da je na tom pasošu postavljena
fotografija okrivljenog Č. I. Dakle, sud je u potpunosti zaključio da je
okrivljeni umišljajno izvršio predmetno krivično djelo jer je znao da je
prethodno navedeni pasoš Republike Švedske koji glasi na ime Dj. B. preinačen
jer je na istom pasošu ostavljena njegova fotografija. Takodje, iz zapisnika
Policijske uprve Maribor - službenika M. V. od dana 15.04.2004. godine se
zaključuje da je na Medjunarodnom graničnom prelazu "Gruškovje" prilikom
ulaska u Republiku Sloveniju tokom policijske kontrole utvrdjeno da je
okrivljeni Č. I. upotrebio kao pravu preinačenu javnu ispravu - pasoš Švedske
br. 78 350292 na ime Djurdjević Bahrije na kojem je bila postavljena
fotografija okrivljenog.
Iz zamolnice R. S. nadležnom organu Republike Crne Gore se utvrdjuje da je R.
S. protiv okrivljenog pokrenula krivični postupak te da je podnijela nadležnom
sudu optužni predlog, a nakon toga ustupila predmet na dalji postupak
nadležnom organu R. C. G., a preko M. p. R. C. G.
Iz izjveštaja iz kaznene evidencije se zaključuje da je okrivljeni kao
punoljetno lice do sada osudjivan sedam puta za razna krivična djela, da mu je
u dva navrata izrečena uslovna osuda, a pet puta je osudjen na kaznu zatvora
gdje je u četiri navrata izdržao kaznu zatvora dok je jedanput kazna zatvora
zastarjela. Takodje se konstatuje u tom izvještaju da je prema okrivljenom
izrečena mjera bezbijednosti protjerivanje iz R. Č.
Uvidom u rješenje Ministarstva unutrašnjih poslova - Područna jednica za
upravene unutrašnje poslove Pljevlja br. 30-UPI-200/11/8920 od 04.11.2011.
godine se utvrdjuje da je okrivljeni Č. I. promijenio lično ime i da se sada
umjesto ličnog imena Č. I. zove Č. H., a takodje sud je na glavnom pretresu
izvršio identifikaciju okrivljenog po ličnoj karti br. 483047419 izdata od
strane UP PJ Pljevlja gdje se utvrdjuje da se okrivljeni na ličnoj karti zove
Č. H. sa istim matičnim brojem kao i ranije 1203960290099, ime oca H., ime
majke N. rodjena D., rodjen 12.03.1960. godine u Pljevljima.
Kod ovakvog činjeničnog stanja na osnovu svih izvedenih dokaza, kao i na
osnovu priznanja okrivljenog, sud je pouzdano utvrdio da je okrivljeni Č. I.
iz P. dana
15.10.2004. godine na Medjunarodnom graničnom prelazu "Gruškovje", prilikom
ulaska u R. S. tokom policijske kontrole utvrdjeno da je okrivljeni upotrebio
kao pravu preinačenu javnu ispravu - pasoš Švedske br. 78 350292 na ime Dj. B.
za koji je zanao da je preinačen pošto je na pasoš stavio svoju fotografiju.
Znači utvrdjeno je da je okrivljeni umišljajno i to sa direktnim umišljajem
izvršio krivično djelo koje mu se stavlja na teret.
Prilikom odredjivanja vrste kazne i prilikom odmjeravanja njene visine sud je
u okviru opšte svrhe krivičnih sankcija cijenio i kaznu zatvora pa mu je sud
izrekao kaznu zatvora u trajanju od 4 mjeseca smatrajući da će se i sa ovom
kaznom u potpunosti ostvariti svrha kažnjavanja prema okrivljenom. Sud je
mišljenja da je izrečena krivična sankcija okrivljenom adekvatna i primjerena
stepenu društvene opasnosti, težini učinjenog djela kao i nastalim
posledicama, te da izrečena kazna prema okrivljenom predstavlja onu mjeru koja
je neophodna da bi se prema okrivljenom ostvarila svrha kažnjvanja predvidjena
u članu 32. Krivičnog zakonika. Kao otežavajuće okolnosti sud je okrivljenom
uzeo u obzir činjenicu da je okrivljeni osudjivan do sada sedam puta kao
punoljetno lice od toga četiri puta na zatvorsku kaznu, a dva puta na uslovnu
osudu i pri tome mu je izrečena i mjera bezbijednosti protjerivanje iz R. Č.,
a kao olakšavajuću okolnost sud je okrivljenom uzeo činjenicu da postoji veći
vremenski period od izvršenja krivičnog djela pa do danas (skoro 10 godina),
pa je imajući sve to u vidu sud mišljenja da je izrečena krivična sankcija
okrivljenom adekvatna i primjerena.
U smislu člana 226. i 229. ZKP CG sud je obavezao okrivljenog da na ime
troškova vodjenja krivičnog postupka plati ovom sudu iznos od 125,00 eura, a
isti sačinjaju naknadu i nagradu braniocu po službenoj dužnosti za razgledanje
spisa i odbranu na jednom glavnom pretresu, a iznos paušala od 27,50 eura sud
je okrivljenom odredio imajući u vidu dužinu trajanja i složenost krivičnog
postupka kao i imovno stanje okrivljenog.
Sa iznijetih razloga odlučeno je kao u izreci presude.
OSNOVNI SUD U PLJEVLJIMA
dana 03.12.2013. godine
Zapisničar, S u d i j a,
Krvavac Mirjana s.r. Branko Pejović s.r.
PRAVNA POUKA: protiv ove presude dozvoljena je žalba u roku od 8 dana po
prijemu iste
Višem sudu u Bijelom Polju, a preko ovog suda.
DOSTAVLJENO:
1x ODT Pljevlja
1x okrivljenom
1x braniocu okrivljenog
6x u predmet