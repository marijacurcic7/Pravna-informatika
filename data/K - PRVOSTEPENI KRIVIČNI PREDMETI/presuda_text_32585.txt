K.br.288/10
U IME NARODA
Osnovni sud u Pljevljima, kao prvostepeni krivični sud, u vijeću sastavljenom
od sudije Ljiljane Popović, kao predsjednika vijeća i sudija porotnika
Damjanović Vukadina i Unković Mila , kao članova vijeća, uz sudjelovanje
zapisničara Krvavac Mirjane, u krivičnom predmetu protiv optuženog Odović
Ljubomira iz Pljevalja koga brani Golubović Miodrag advokat iz Pljevalja zbog
krivičnog djela lake tjelesne povrede iz čl.152 st.2 u vezi st.1 Krivičnog
zakonika po optužnom predlogu ODT Pljevlja Kt.br.330/10 od 08.12.2010.godine i
optuženog Vukićević Velimira iz Pljevalja, koga brani Kandić Radoje, advokat
iz Pljevalja, zbog krivičnog djela lake tjelesne povrede iz čl.152 st.1
Krivičnog zakonika po optužnom predlogu oštećenog kao tužioca Joksović
Slavoljuba, nakon održanog glavnog i javnog pretresa u prisustvu zamjenika ODT
Pljevlja Gačević Božidarke, oštećenog Joksović Slavoljuba, optuženog Odović
Ljubomira i njegovog branioca advokata Golubović Miodraga, optuženog Vukićević
Velimira i njegovog branioca advokata Kandić Radoja, dana 24.08.2011.godine
donio je i javno objavio
P R E S U D U
Optuženi ODOVIĆ LJUBOMIR zvani LJUBO, JMBG 1203967290024  od oca Vlajka i
majke Radojke rodjene Petrović rodjen u Pljevljima dana 12.03.1967.godine sa
prebivalištem u mjestu Boščinoviće, Opština Pljevlja, državljanin CG, oženjen,
otac dvoje djece, pismen, završio za saobraćajnog tehničara, vojsku služio
1986 godine na Visu, vodi se u VE, srednjeg imovnog stanja, osudjivan i
Optuženi VUKIĆEVIĆ VELIMIR, JMBG 2502983190011,  od oca Dragana i majke Mile
rodjene Odović, rodjen u Pljevljima dana 25.02.1983.godine sa prebivalištem u
Pljevljima ul. III Divizije broj 15/5, državljanin CG, neoženjen, nezaposlen,
pismen, završio srednju školu za konobara, vojsku nije služio, nevodi se u VE,
lošeg imovnog stanja, osudjivan.
K R I V I S U
Optuženi ODOVIĆ LJUBOMIR
Što je :
dana 27.09.2010.godine oko 22,30 časova u mjestu Boščinovići, Opština Pljevlja
ispred lokala "Rid" vlasništvo okrivljenog Odovića lako tjelesno povrijedio
oštećenog Joksović Slavoljuba na način što je, dok se oštećeni nalazio na
zemlji,oštećenog jedanput udario nogom obuvenom u cipele, sredstvom podobnim
da tijelo teško povrijedi ili zdravlje teško naruši u predjelu desne strane
lica- donje vilice nanijevši mu tom prilikom lake tjelesne povrede u vidu
otoka u predjelu desne mandibule ( donje vilice),
čime je izvršio krivično djelo lake tjelesne povrede iz čl.152 st.2 u vezi
st.1 Krivičnog zakonika,
Optuženi VUKIĆEVIĆ VELIMIR
Što je :
Dana 27.09.2010.godine oko 22,30 časova u mjestu Boščinovići, Opština Pljevlja
ispred lokala "Rid" vlasništvo optuženog Odović Ljubomira udario stisnutom
pesnicom u predjelu lijeve jagodične kosti oštećenog Joksović Slavoljuba od
kog udarca je oštećeni pao na bok nanijevši tom prilikom oštećenom laku
tjelesnu povredu u vidu oguljotine kože i nagnječine kože lijevog jagodičnog
predjela,
čime je izvršio krivično djelo lake tjelesne povrede iz čl.152 st.1 Krivičnog
zakonika.
pa sud optužene na osnovu već citiranih zakonskih propisa te primjenom članova
4,13,15, 32,36 i 42 Krivičnog zakonika te čl.199,202, 212 i 364 ZKP a
O S U DJ U J E
Na pojedinačne kazne zatvora u trajanju od po 30 (trideset) dana.
Optuženi su dužni platiti ovom sudu na ime troškova krivičnog postupka
solidarno iznos od 311,00 eura kao i na ime paušala pojedinačno iznos od po 27
,50 eura ,
a sve ovo u roku od 15.dana po pravnosnažnosti presude, pod prijetnjom
prinudnog izvršenja.
Oštećeni Joksović Slavoljub radi ostvarivanja imovinsko pravnog zahtjeva
upućuje se na parnicu.
O b r a z l o ž e nj e
Osnovno državno tužilaštvo u Pljevljima, optužnicom Kt.br.330/10 od
08.12.2010.godine, optužilo je Odović Ljubomira i Vukićević Velimira, oba iz
Pljevalja, da su kao saizvršioci izvršili krivično djelo nasilničko ponašanje
iz čl. 399 Krivičnog zakonika. Na glavnom pretresu u završnoj riječi zamjenik
ODT Pljevlja je izvršio prekvalifikaciju tako što je optuženom Odović
Ljubomiru stavio na teret da je izvršio krivično djelo lake tjelesne povrede
iz čl.152 st.2 u vezi st.1 Krivičnog zakonika a na način, mjesto i vrijeme,
bliže opisano izrekom ove presude i u završnoj riječi ODT Pljevlja predložio
je da ga sud oglasi krivim i osudi po zakonu. U završnoj riječi zamjenik ODT
Pljevlja je istakao da je izvedenim dokazima na glavnim pretresima utvrdjeno
da je okrivljeni Vukićević Velimir nanio tjelesne povrede oštećenom Joksović
Slavoljubu udarcima stisnute pesnice u predjelu glave i pri tom mu nanio lake
tjelesne povrede iz čl.152 st.1 Krivičnog zakonika čije gonjenje se preduzima
po privatnoj tužbi te da odustaje od krivičnog gonjenja protiv optuženog
Vukićević Velimira zbog krivičnog djela lake tjelesne povrede iz čl.152 st.2 u
vezi st.1 KZCG.
Oštećeni Joksović Slavoljub u završnoj riječi je istakao da se pridružuje
krivičnom gonjenju prema optuženom Odović Ljubomiru i da postavlja imovinsko
pravni zahtjev s tim što se nemože izjasniti o iznosu istog kao i da kao
oštećeni nastavlja krivično gonjenje protiv optuženog Vukićević Velimira za
krivično djelo lake tjelesne povrede iz čl.152 st.1 Krivičnog zakonika jer mu
je optuženi Vukićević kritične prilike nanio povredu u predjelu lijeve
jagodične kosti i povredu u predjelu lijevog oka odnosno lijeve obrve te i da
prema ovom optuženom postavlja imovinsko pravni zahtjev koji ne može
precizirati.
Optuženi Odović Ljubomir u odbrani datoj u istrazi navodi da se dana
27.09.2010. godine oko 22,30 časova nalazio u lokalu "Rid" u selu Boščinovići
čiji je on bio vlasnik zajedno sa osumnjičenim Vukićević Velimirom, Kovačević
Zekom tako ga zovu, a nezna kako mu je pravo ime kao i jednim Djurovićem čije
ime takodje nezna. U medjuvremenu u lokal su došli jedan Joksović čije takodje
ime nije znao i još jedan čovjek čije takodje ime nezna. Joksović je sjeo za
njegov sto, a ovaj drugi čovjek je sjeo za jedan drugi sto. U medjuvremenu su
lokal napustili Kovačević i Djurović, a za stolom su ostali on, Vukićević i
Joksović. Dok su sjedeli i pili za stolom Joksović je izvadio iz džepa i to
unutrašnjeg džepa jakne "džoint" jer je dobro vidio da je ta cigareta bila
zamotana u jedan duži papir od obične cigarete. Obratio im se riječima "hoćete
li da zapalimo po jedan džoint" i dobro je vidio da tada Joksović u ruci drži
jednu cigaretu dužine oko 10 cm nešto deblju nego obična cigareta odnosno
debljine malog prsta. Čim je Joksović izvadio pomenuti džoint on je odmah
Joksovića uhvatio za jaknu i izbacio ga iz lokala jer nepodnosi ljude koji se
bave drogom jer njegov brat leži u zatvoru 4,5 godine upravo zbog droge. Kada
je izbacio Joksovića iz lokala vratio se u lokal i izmedju njih nije bilo
nikakvog fizičkog kontakta. Nezna da li je Vukićević Velimir izlazio iz lokala
ili nije,a momak koji je došao sa Joksovićem u lokal je udario nogom u vrata
od peći u kafani i ista odvalio. Vjerovatno taj momak je bio iritiran time što
je on Joksovića izbacio iz kafane. Nezna ni taj momak nakon izlaska iz kafane
u kojem pravcu je otišao. Dalje je kazao da je on nakon nekog vremena pošao
svojoj kući pa je došla policija i privela ga u stanicu. Istakao je da kada se
vratio u kafanu nakon što je izbacio Joksovića napolje rekao je radnici koja
je radila kod njega za šankom, a ona se zove Sladjana Šuša i živi u selu
Boščinovići, da baci džoint koji je ostao na stolu što je ona i uradila i
zajedno sa ostalim smećem prosula u rijeku koja je u blizini kafane. Posebno
je napomenuo da kada je nakon izbacivanja Joksovića, istovremeno je iz kafane
izbacio i ovog drugog momka što je sa njim došao i što je odvalio vrata od
peći, vratio se u kafanu, ne može se sjetiti da li je primijetio Vukićevića da
je još u kafani, pa je odmah ušao u šank i rekao konobarici da baci sa smećem
džoint koji je bio ostao na stolu, a nakon toga je izašao kroz kuhinju na
vrata i otišao svojoj kući tako da nezna šta se dalje dešavalo i dali je
Vukićević ostao u kafani ili je negdje otišao u medjuvremenu. Na glavnom
pretresu ne priznajući izvršenje krivičnog djela ni krivicu i ostajući pri
odbrani iz istrage kazao da je Joksovića izbacio iz lokala tako što ga je
uhvatio za jaknu i izbacio i nije izlazio za njim napolje već se odmah vratio
u lokal u kom je pored radnice bio jedan gost i to osoba koja je sa oštećenim
i Leovcem došla u lokal ali ta osoba je bila pijana i spavala u kafani te
nakon što je rekao i Leovcu da izadje iz lokala jer je nogom udario u vrata od
peći optuženi ističe da je na sporedna vrata izašao iz lokala i otišao kući po
ključeve od kafane da bi je zaključao i u povratku ka kafani, na jedno
četrdesetak metara od kafane srela ga je policija i privela u stanicu policije
i te noći su ga pustili da bi ga opet poslije 3 do 4 dana priveli zbog istog
dogadjaja. Dalje navodi da za cigaretu koju mu je oštećeni ponudio i to ne
jednom već više puta govoreći " oćete li po jedan džoint" pa je po otome
zaključio da se radi o džointu a oštećeni je kritične prilike bio mrtav pijan,
to zna jer kafanu drži 20 godina i može da razlikuje pijanog i trijeznog
čovjeka a oštećeni je te noći u njegovom lokalu popio 10 do 12 piva a ovaj što
je došao sa njima spavao je u kafani . Oštećenog je možda dva puta vidio a
prošle godine su u njegovom lokalu jedne prilike zajedno sjedjeli za stolom a
kritične prilike oštećeni je došao za njegov sto i ako ga niko nije zvao i
jedini razlog zbog koga je oštećenog kritične prilike izbacio iz lokala je to
što je 10 puta pomenuo džoint . Optuženi Odović navodi da može da se zakune u
djecu da je oštećeni pominjao džoint i kada je izvadio iz džepa nešto zavijeno
u papir a znajući da oštećeni radi u policiji a da brat optuženog leži u
zatvoru zbog droge pomislio je da oštećeni hoće da mu napakuje, da pozove
policiju i da to nadju u lokalu i da ga uhapse pa je izbacio oštećenog iz
lokala. Znao je i da Leovac radi u policiji a ovaj treći je stariji čovjek i
nezna gdje radi . Tvrdio je da nije udario kritične prilike ni oštećenog ni
Leovca.
Branilac optuženog Odović Ljubomira u završnoj riječi predložio je da sud
optuženog oslobodi od optužbe jer nije počinio krivino djelo lake tjelesne
povrede iz čl. 152 st. 1 Krivičnog zakonika kako mu se to stavlja na teret.
Kazao je da okrivljeni ne priznaje izvršenje krivičnog djela niti svoju
krivicu i tvrdi da kritične noći nije imao fizičkog kontakta sa oštećenim.
Izvedenim dokazima je utvrdjeno da je oštećeni bio u pripitom stanju kao i
njegovi prijatelji koji su zajedno došli u kafanu okrivljenog Odovića. Kada je
došlo do konflikta oštećeni i okrivljeni Vukićević su se pohvatali, pogurali i
pali na podlogu i to bočno dok je okrivljeni Odović u tom momentu bio u
fizičkom kontaktu sa svjedokom Leovac Njegošom što je i Leovac u svom iskazu
potvrdio. Svjedok Cmiljanić Mile koji je kritične večeri bio neposredno ispred
kafane je potvrdio činjenice da se oštećeni gurao, čupao i pao sa Vukićevićam
a da se okrivljeni Odović sa Leovcem čupao i gurao i da su od Joksovića i
Vukićevića bili udaljeni nekoliko metara. Ovaj svjedok je tvrdio da konkretne
večeri okrivljeni Odović nije prilazio oštećenom i Vukićeviću dok su leželi na
zemlji i da mu nije zadao udarac nogom u predjelu glave. To nije mogo učiniti
iz prostog razloga što i sam oštećeni tvrdi da je sa okrivljenim Vukićevićem
ležao bočno na svojoj desnoj strani a Vukićević bočno na lijevoj strani i da
ga je u takvoj situaciji Vukićević držao rukom oko vrata pa je ne prihvatljiva
činjenica da je okrivljeni Odović i mogao prići oštećenom i Vukićeviću na
način kako je to opisao oštećeni. Dalje je kazao da je i vještak Borovinić u
svom pismenom nalazu i mišljenju i svojim pojašnjenjima na glavnom pretresu
istakao da je povreda donje desne vilice mogla nastati i udarcem stisnute
pesnice u koliko su oštećeni i okrivljeni stajali a moguće je i nogom ako se
prihvati iskaz svjedoka oštećenog na način kako je to objasnio na glavnom
pretresu. Imajući u vidu činjenicu da su se oštećeni i okrivljeni Vukićević
medjusobno čupali, gurali i padali ova povreda je najvjerovatnije nastala u
toku njihovog medjusobnog guranja i čupanja jer je utvrdjeno da od strane
svjedoka očevidca Cmiljanić Mila da okrivljeni Odović nije prilazio niti
udarao oštećenog dok je ležao na zemlji zajedno sa okrivljenim Vukićevićem. Ni
okrivljeni Vukićević u svojoj iznijetoj odbrani nije potvrdio da je Odović
njima prilazio ni da je udario oštećenog u predjelu glave svojom nogom i ako
bi mu to lično odgovaralo zbog svoje krivično pravne odgovornosti i iz tih
razloga predložio da sud optuženog Odovića oslobodi od optužbe i naknadi mu
troškove krivičnog postupka.
Optuženi Odović Ljubomir u završnoj riječi je istakao da u cjelosti usvaja
odbranu svog branioca tvrdeći da kritične prilike nije udario oštećenog.
Optuženi Vukićević Velimir u odbrani navodi da je dana 27.09.2010.godine
negdje oko 19,00 časova došao u kafanu "Rid" koja se nalazi u selu
Boščinoviće, a čiji je vlasniik Odović Ljubomir. Sjeo je za sto sa Odović
Ljubomirom i još dvojicom momaka koje nije poznavao. Konzumirali su alkohol, a
u jednom momentu u kafanu je ušao Joksović Slavoljub, jedan momak za koga zna
da se zove Njegoš i jedan stariji čovjek. Joksović Slavoljub i Njegoš su sjeli
sa njim i sa Ljubomirom za sto, a ova dvojica momaka koji su sjedjeli sa njima
su otišli a ovaj stariji čovjek koji je ušao u kafanu je sjeo sa nekim ljudima
za drugi sto. Dalje je kazao da on i Ljubomir nisu od ranije poznavali
Joksović Slavoljuba i Njegoša koji su sjeli sa njima odnosno on je Njegoša
znao iz viđenja. Razgovarali su i upoznavali se a Joksović im je rekao da je
policajac i sva četvorica su konzumirali alkohol. Joksović je provocirao i
njega i Ljubomira a Ljubomira je provocirao na račun njegovog bolesnog oca. On
i Ljubomir su cijelo vrijeme poručivali piće i plaćali isto a Joksović i
Njegoš nisu platili ni jednu turu pića. U jednom momentu Joksović je iz džepa
od jakne izvadio "smotuljak" koji je njemu ličio na džoint i isti je stavio na
sto. Pitao ga je "šta je to, navlačiš li ti mene" a on mu je rekao "to je
trava, oćemo li da se naduvamo". Ljubomir je u tom trenutku zagrlio Joksovića
i rekao mu je da napusti lokal i on i njegov drug Njegoš, koji je predhodno
otišao od njihovog stola i sjeo za drugi sto. Kada je Joksović prišao Njegošu
i rekao mu da moraju da napuste kafanu Njegoš je prišao do peći, udario je
nogom i polomio vrata na peći. Pri izlasku iz kafane dok su se Joksović
Slavoljub i Njegoš nalazili na vratima prišao im je Ljubomir i pitao je
Njegoša šta je to uradio, odnosno zašto je polomio vrata od peći, a u tom
momentu obojica su se okrenula u pravcu Ljubomira. Joksović je "poletio" prema
Ljubomiru, poklizao se i pao ispred kafane i udario je glavom od beton.
Ljubomir mu nije prilazio već je stajao pored njega, a Njegoš je podigao
Joksovića i otišli su u vozilo. Sve ovo je posmatrao iz kafane i nije izlazio
ispred, a posmatrao je kroz vrata koja su bila otvorena. Optuženi Vukićević je
dalje u svojoj odbrani naveo da on i Ljubomir nisu imali nikakav fizički
kontakt sa Joksović Slavoljubom, niti su mu nanijeli tjelesne povrede.
Joksović je pao ispred kafane na beton i udario je glavom od beton i moguće da
je tada zadobio tjelesne povrede. On, Ljubomir, Slavoljub i Njegoš su bili u
pijanom stanju. Poznato mu je da je Joksović posle kritičnog događaja išao po
kafanama, tačnije u kafanu vlasništo Brana Golubovića u Odžaku, sjedio je sa
njim i hvalio se kako mu nije ništa bilo prilikom kritičnog događaja i
konzumirao je alkohol. Tvrdio je da on i Ljubomir nisu nanijeli tjelesne
povrede Joksović Slavoljubu niti su izvršili krivično djelo koje im se stavlja
na teret. Na glavnom pretresu ne priznajući izvršenje krivičnog djela ni svoju
krivicu i ostajući pri odbrani iz istrage kazao je da je Joksović pao licem na
beton ispred kafane, da su oštećeni i Leovac odmah otišli za Pljevlja te da je
kritične prilike pored njega, oštećenog, Odovića i Leovca u lokalu bila još
konobarica i čovjek koji je došao sa oštećenim i Leovcem a koji je spavao za
stolom komiran od alkohola. Oštećeni Joksović im je kad je sjeo za njihov sto
objasnio da radi u policiji a da je on za Leovca koga je znao izvidjenja znao
da radi u policiji kao automehaničar a kada je oštećeni izvadio iz džepa
zamotuljak to je shvatio kao navlačenje , da hoće da mu nešto namjesti jer je
rekao da radi u policiji a on je u mladosti imao problema sa zakonom.Dalje je
naveo da je iz kafane otišao kući koja se nalazi preko puta kafane "Odović",
samo preko rijeke od kafane i sjutradan ga je policajac Lončar zvao telefonom
da dodje u policiju i da izjavu što je i učinio. Kada je on te noći napustio
kafanu Odović, oštećeni i Leovac su već bili otišli. Ni on ni Odović kritične
prilike nijesu udarali oštećenog.
Branilac okrivljenog Vukićević Velimira analizirajući izvedene dokaze na
glavnom pretresu predložio je da sud optuženog Vukićevića primjenom čl. 363
st. 1 tač. 3 ZKP oslobodi od optužbe jer iz dokaza izvedenih na glavnom
pretresu ne slijede činjenice da je isti izvrši krivično djelo lake tjelesne
povrede koje mu je stavljeno na teret optužnim predlogom oštećenog kao
tužioca. Dalje je naveo da je optužnim aktom navedeno da je optuženi Vukićević
oštećenom nanio udarcem pesnicom povredu u predjelu lijeve zigomatične kosti i
iznad desnog oka. Oštećeni decidirano tvrdi da ga optuženi Vukićević nije
udario niti povrijedio pesnicom iznad desnog oka, to potvrdjuje i sudski
vještak navodeći da je ova povreda mogla nastati pri padu ili udarcem nogom u
koliko je do toga uopšte došlo u predjelu desne mandibule - donje vilice. I
povreda u predjelu lijeve zigomatične kosti po mišljenju vještaka je mogla
nastati pri padu i sami opis iz stručnog nalaza i mišljenja vještaka na to i
upućuje, a ovome treba dodati da su obadvojica bili pod dejstvom alkohola,
oštećeni u mnogo većem stepenu i da im uopšte nije bilo teško padati i
prilikom guranja ili čupanja, a povrede su mogle i na taj način biti nanešene.
Tražeći oslobadjejuću presudu tražio je da sud optuženom Vukićeviću naknadi
troškove krivičnog postupaka posebnim rješenjem a po pravosnažnosti presude.
Optuženi Vukićević Velimir u završnoj riječi je istakao da usvaja odbranu svog
branioca i da tome nema šta drugo da doda.
U dokaznom postupku sud je saslušao svjedoka- oštećenog Joksović Slavoljuba,
saslušao svjedoke Leovac Njegoša, Golubović Branislava, Cmiljanić Mila, Lončar
Dejana, saslušao vještaka Borovinić Budimira, pročitao iskaz svjedoka Šuša
Sladjane, pročitao nalaz i mišljenje vještaka dr. Borovinić Budimira od
12.04.2011.godine, izvršio uvid u izvještaj ljekara specijaliste Opšte bolnice
Pljevlja na ime oštećenog od 28.09.2010.godine, pročitao otpusnu listu sa
epikrizom Kliničkog centra CG na ime oštećenog, pročitao izvještaj ljekara
jedinice HMP Pljevlja za oštećenog, i pročitao izvod iz KE za optuženog.
Nakon provedenog dokaznog postupka i ocjene izvedenih dokaza kako svakog
pojedinačno tako i u medjusobnoj povezanosti , a pri tom cijeneći odbranu
optuženih Odović Ljubomira i Vukićević Velimira, ovaj sud je utvrdio
činjenično stanje bliže opisano izrekom ove presude.
Naime, javna optužba stavlja na teret optuženom Odović Ljubomiru da je izvršio
krivično djelo lake tjelesne povrede iz čl.152 st.2 u vezi st.1 Krivičnog
zakonika tako što je dana 27.09.2010.godine oko 22,30 časova ispred svog
lokala "Rid" u mjestu Boščinoviće oštećenog Joksović Slavoljuba jedanput
udario nogom obuvenom u cipele u predjelu desne strane lica - donje vilice
nanijevši mu tom prilikom lake tjelesne povrede u vidu otoka u predjelu desne
donje vilice i krvni podliv iznad desnog oka. Oštećeni kao tužilac Joksović
Slavoljub stavlja na teret optuženom Vukićević Velimiru izvršenje krivičnog
djela lake tjelesne povrede iz čl.152 st.1 Krivičnog zakonika tako što ga je
optuženi dana 27.09.2010.godine oko 22,30 časova ispred lokala optuženog
Odovića dva puta udario stisnutom pesnicom u predjelu lijeve strane lica i
nanio lake tjelesne povrede u predjelu jagodične kosti i povredu u predjelu
lijevog oka odnosno lijeve obrve.
Optuženi Odović Ljubomir i Vukićević Velimir negiraju izvršenje krivičnih
djela navodeći da sa oštećenim Joksovićem nijesu imali nikakav fizički kontakt
niti mu nanijeli tjelesne povrede a optuženi Vukićević navodi da je oštećeni
pao ispred kafane na beton i udario glavom u beton te da je moguće da je tada
zadobio tjelesne povrede.
Radi utvrdjivanja osnovanosti javne optužbe kao i radi provjere odbrane
optuženih sud je izveo naprijed navedene dokaze.
Oštećeni Joksović Slavoljub je kazao da je dana 27.09.2010.godine oko 21,30
časova sa Leovac Njegošem i Cmiljanić Milom došao u kafanu u selo Boščinoviće
čiji je vlasnik bio Odović Ljubomir da popiju piće i kad su ušli u kafanu on i
Njegoš su sjeli za sto sa Kovačević Zekom i Djurovićem kome nezna ime a tu je
sjedio i Vukićević Velimir a Cmiljanić je sjeo za drugi sto sa Odović
Ljubomirom , konobaricom i jednim Ćosovićem. Kad su popili piće Kovačević i
Djurović su otišli iz kafane a za stolom ostali on, Njegoš i Vukićević a nakon
nekog vremena za sto je došao i Odović. Sjedjeli su, pili piće i razgovarali i
nakon nekog vremena Njegoš je prešao za sto za kojim je sjedio Cmiljanić a on
ostao sa Odovićem i Vukićevićem. Negdje prije 23,00 časa krenuo je iz kafane,
pitao konobaricu jeli šta dužan a ona mu rekla da nije pa je prišao do stola
za kojim su sjedjeli Cmiljanić i Njegoš i rekao im da je krenuo a prije toga
Njegoš mu je govorio da idu iz kafane. Oštećeni dalje navodi da je on prvi
izašao iz kafane i otišao iza kafane da bi izvršio nuždu i kad se vraćao iz
mraka i izašao na svjetlost iz kafane sa vrata je izletio Vukićević i u naletu
ga stisnutom pesnicom udario u predjelu lijeve jagodične kosti i od tog udarca
je pao na zemlju, pao je na bok i pocijepao jaknu na desnom rukavu. Prilikom
pada nije udario glavom o podlogu i pitao je Vukićevića zašto ga udara a
Vukićević mu ništa nije odgovorio već se prilikom njegovog ustajanja ponovo
zaletio prema njemu da ga udari a on je postavio ruku i Vukićević ga je ponovo
stisnutom pesnicom jedanput udario u predjelu lijevog oka odnosno lijeve obrve
i u tom momentu pošto ga je držao rukom za rukav obojica su pala na bok.
Ponovo je pitao Vukićevića zašto ga udara a Vukićević nije ništa odgovorio već
je i dalje zamahivao rukom da ga udari a on Vukićevića zadržao lijevom rukom
za njegov vrat i izmicao glavu. U tom momentu prišao mu je Odović i jedanput
ga nogom udario u predjelu desne strane lica tačnije u predjelu donje vilice
sa desne strane, osjetio je jak bol i pustio Vukićevića. Tada je čuo da je
Njegoš rekao "šta to radite ubiste momka". Dok je ustajao vidio je da
Vukićević i Odović ulaze u kafanu i čuo da se smiju a odmah je sa lica mjesta
Njegoš pozvao policiju pa su sačekali dolazak policije nakon čega je prevezen
u Medecinski centar gdje mu je ukazana ljekarska pomoć. Tjelesne povrede u
predjelu lijeve strane lica mu je nanio Vukićević Velimir i to sa dva udarca
stisnutom pesnicom a tjelesnu povredu u predjelu desne strane lica - desne
vilične kosti nanio mu je Odović Ljubomir udarcem nogom. Kada ga je Odović
udario nogom u predjelu donje vilice na desnoj strani oštećeni je bio u
ležećem položaju odnosno na boku tako što je desnim bokom bio oslonjen od
podlogu a Odović mu prišao sprijeda, sa lijeve strane. Tvrdio je da ga je
optuženi Vukićević kritične prilike udario dva puta stisnutom pesnicom.
Kritične prilike ispred lokala su bili Leovac i Cmiljanić i sve su gledali.
Vještak dr. Borovinić Budimir u svom nalazu i mišljenju datom nakon uvida u
medecinsku dokumentaciju za oštećenog Joksović Slavoljuba navodi da je povreda
ličnog dijela glave u vidu krvnog podliva kože iznad desnog oka nastala
djelovanjem zamahnute tupotvrde sile ravne površine slabog inteziteta
djelovanja koja je djelovala u jednom navratu na glavu povrijedjenog od
naprijed, desno i lako odozgo dovodeći do oštećenja sitnih krvnih sudova kože
i nastajanja krvnog podliva kože dok su dublje strukture ovog dijela glave
ostale nepovrijedjene. Povreda je mogla nastati djelovanjem zamahnute stisnute
ili otvorene šake . Povreda ličnog dijela glave u vidu oguljotine kože i
nagnječine kože lijevog jagodičnog predjela nastala je djelovanjem zamahnute
tupotvrde sile ravne površine, slabijeg inteziteta djelovanja koja je
djelovala u jednom navratu, dijelom tangencionalno, povlačenjem po koži ovog
dijela glave dovodeći do oštećenja površinskog sloja kože i sitnih krvnih
sudova kože jagodičnog i podočnog predjela lijeve strane lica dok su dublje
strukture ovog dijela glave ostale nepovrijedjene, ova sila je djelovala na
glavu povrijedjenog od naprijed sa lijeve strane i lako odozdo i mogla je biti
zamahnuta stisnuta šaka. Vještak dr. Borovinić dalje u svom nalazu i mišljenju
navodi da povreda ličnog dijela glave u vidu nagnječine kože i mekog potkožnog
tkiva donje vilične regije sa desne strane je nastala djelovanjem zamahnute
tupotvrde sile ravne površine slabijeg ili srednjeg inteziteta djelovanja koja
je djelovala na glavu povrijedjenog u jednom navratu od naprijed, sa desne
strane i lako odozdo dovodeći do nagnječine kože i mekog potkožnog tkiva dok
su dublje strukture ovog dijela glave ostale nepovrijedjene. Povreda je mogla
nastati djelovanjem zamahnute noge a u momentu kad je povrijedjeni bio u
ležećem položaju oslonjen desnom bočnom stranom tijela na podlogu, ličnim
dijelom glave odignutim od podloge, desnim donjim dijelom lica okrenutim sili
a lijevom rukom ispruženom pored lijeve strane ličnog dijela glave. Vještak
navodi da su ove povrede nastale kratko vrijeme jedna za drugom a imajući u
vidu lokaciju i karakter povreda mišljenja je da su povrede ličnog dijela
glave u vidu krvnog podliva kože iznad desnog oka i povreda ličnog dijela
glave u vidu nagnječine kože i mekog podkožnog tkiva donjevilične regije mogle
nastati istovremeno, djelovanjem iste sile. Sve povrede su i pojedinačno i u
svom zbiru laka tjelesna povreda. U riječi na glavnom pretresu ostajući pri
pisanom nalazu i mišljenju pojasnio je da se kod oštećenog radi o tri povrede,
koje je u pisanom nalazu i mišljenju označio rimskim brojevima I,II i III te
da je za svaku od povreda naveo mehanizam nastanka te da su povrede opisane
pod rednim brojem I i III mogle nastati djelovanjem zamahnute noge zbog toga
što lokacija ovih povreda je tako postavljena da su mogle nastati prilikom
djelovanja zamahnute noge. I dalje je mišljenja za povredu pod brojem I da je
nastala djelovanjem zamahnute stisnute ili otvorene šake  a povreda pod rednim
brojem III u koliko se prihvati da je nastala u momentu kada je povrijedjeni
bio u ležećem položaju mogla je nastati djelovanjem zamahnute noge i nije
mogla nastati djelovanjem zamahnute stisnute ili otvorene šake. U koliko se
prihvati mogućnost da je povreda opisana pod brojem III nastala u momentu kada
je povrijedjeni bio u stojećem stavu onda je ovakva povreda mogla nastati i
djelovanjem zamahnute šake ali i djelovanjem zamahnute noge u približno
podjednakom procentu vjerovatnoće. Vještak je kazao da povreda opisana pod
brojem III je mogla nastati kako oštećeni kaže i prilikom nastajanja ove
povrede došlo je do oštećenja kože i mekog potkožnog tkiva a to se odnosi osim
kože i na sve meke strukture desne strane ličnog dijela glave tj. potkožno
masno tkivo, mišići obraza pa sve do donjovilične kosti ličnog dijela glave s
tim što na donjoviličnoj kosti prilikom pregleda nijesu nadjeni znaci preloma.
Debljina ovih mekih tkiva zajedno sa kožom i zavisno od konstitucije iznosi 1
do 2 cm i ne može se prihvatiti navod oštećenog da je sila koja je dovela do
nastanka ove povrede bila veoma jakog inteziteta i imajući u vidu karakter
povrede povrijedjeni ne može imati posledice od ove povrede i u konkretnom
slučaju dublje strukture - kosti su ostale nepovrijedjene . Dalje je kazao da
povreda opisana pod brojem I - povreda ličnog dijela glave u vidu krvnog
podliva kože iznad desnog oka mogla je nastati na način kako je opisao u
pisanom nalazu i mišljenju ali je mogla nastati i prilikom pada tim dijelom
glave na tvrdu i ravnu podlogu ali je za njega takva mogućnost manje
vjerovatna a manje je vjerovatno da je i povreda ličnog dijela glave u vidu
oguljotine kože i nagnječine kože lijevog jagodičnog predjela nastala prilikom
pada jer bi prilikom pada i udara od tvrdu i ravnu podlogu morala postojati i
povreda nosa lijeve arkade odnosno lijevog nadočnog predjela i dr. Postojanje
stanja pod dejstvom alkohola u izvjesnoj mjeri može da umanji intezitet bola i
da smanji doživljaj inteziteta djelovanja sile a to zbog toga što alkohol
djeluje ne samo na centralne strukture nervnog sistema već i na periferni
nervni sistem te na taj način dovodi do smanjenja brojnih sposobnosti ljudskog
organizma a izmedju ostalog i osjećaja bola, alkohol u suštini anestezira bol.
O načinu doživljavanja povrede u vidu inteziteta bola i drugih karakteristika
povrede postoje najraznovrsnije individualne razlike.
Sud u cjelosti prihvata kao objektivan i po pravilima struke dat nalaz i
mišljenje vještaka dr.Borovinića koji nalaz i mišljenje su potkrijepljeni
medecinskom dokumentacijom za oštećenog Joksovića. Cijeneći iskaz oštećenog
Joksovića i dovodeći njegov iskaz u logičnu vezu sa objektivnim nalazom i
mišljenjem vještaka sud u cjelosti prihvata kao istinit, jasan i veoma
detaljan iskaz oštećenog kako o načinu i sredstvu zadobijanja povreda tako i
položaju u kome se nalazio u vrijeme zadobijanja povreda.
Svjedok Leovac Njegoš je izjavio da je dana 27.09.2010.godine negdje oko 21,30
časova zajedno sa Joksović Slavoljubom i Cmiljanić Milom došao u kafanu u
Boščinoviće čiji je vlasnik bio Odović Ljubomir da popliju piće i kad su ušli
u kafanu on i Joksović su sjeli za sto gdje su sjedjeli Djurović Nikola,
Kovačević Vladan i Vukićević Velimir a Cmiljanić sjeo za drugi sto. Naručili
su piće, sjedjeli i razgovarali, Kovačević i Djurović su ubrzo otišli a za
stolom su ostali on, Joksović, Vukićević a pridružili su im se konobarice i
Odović. Pošto je Cmiljanić ostao sam za stolom prešao je za njegov sto a
Joksović ostao da sjedi sa Odovićem, Vukićevićem i konobaricama. Negdje
poslije 22,00 časa prišao je Joksoviću i pitao ga hoćeli da idu a Joksović
ustao i pitao konobaricu jesu li šta dužni a ona rekla da nijesu ništa. Dalje
je kazao da je Joksović izašao prvi iz kafane i otišao je u WC ispod kafane a
on je, kako je ledjima bio okrenut prema peći, nogom zakačio vrata od peći,
vrata su pala a on se sageo da podigne vrata i tada mu je prišao Odović
jedanput ga udario u predjelu vrata pa ga je pitao zašto ga udara i izgurali
su se ispred kafane, izašao je Cmiljanić. Kazao je da su se on i Odović čupali
ispred vrata a u tom momentu je iz mraka došao Joksović koji je pitao šta se
dešava i u tom momentu iz kafane je izletio Vukićević i udario Joksovića
stisnutom pesnicom u predjelu lijeve jagodične kosti od kog udarca su oba pali
na zemlju i Vukićević je prvi ustao i dok je Joksović ustajao Vukićević ga je
ponovo stisnutom pesnicom udaro u predjelu glave i obojica su pali na zemlju.
On je odgurao Odovića do ispred kafane i uporno pitao koji je razlog da ih
biju i tada je vidio da Joksović i Vukićević leže na zemlji pa je prišao da
Vukićevića odvoji od Joksovića a prišao je i Odović koji je jedanput nogom
udario Joksovića u predjelu desne strane lica a njega udara pesnicom u
predjelu lijeve strane lica. Nakon toga Odović i Vukićević su otišli u kafanu
a on je pozvao policiju, sačekali su dolazak policije koja ih je prevezla u
Medecinski centar radi ukazivanja pomoći. Kazao je da on nije imao vidnih
povreda i da nije podnio prijavu protiv Odovića. Kritične prilike Cmiljanić je
bio totalno u pijanom stanju, Joksović je bio pripit dok je on bio trijezan.
Sud je cijeneći iskaz svjedoka Leovac Njegoša stekao ubjedjenje da je ovaj
svjedok bez obzira na činjenicu što je kolega sa oštećenim Joksovićem bio i
istinit i nepristrasan u svom kazivanju te da je posvjedočio samo ono što se
kritične prilike i dogodilo. Iskaz ovog svjedoka nije u suprotnosti sa iskazom
oštećenog i objektivnim nalazom i mišljenjem vještaka dr. Borovinića. Iz ovih
razloga sud i iskaz svjedoka Leovca prihvata u cjelosti.
Svjedok Cmiljanić Mile je kazao da poznaje i optužene i Leovac Njegoša i
Joksović Slavoljuba i da je dana 27.09.2010.godine možda negdje oko 16,00
časova otišao u naselje kod stare Benzinske pumpe da traži zubara Koldžića i
tu se sreo sa Joksovićem i Leovcem pa su otišli na piće u kafanu kod stare
Benzinske gdje su popili 4 do 5 pića pa su otišli odatle u kafanu Kod Brana u
Odžak gdje su se zadržali sigurno jedan sat ako ne i više, i kod Brana su pili
a od brana su otišli u kafanu kod Odovića, bili su po dobro pijani i nezna u
koliko sati su došli kod Odovića, zna da je bio mrak i kod Odovića su popili 2
do 3 pića, ne više. Kad su došli u kafanu kod Odovića optuženi Odović Ljubo je
sjedio za stolom sa njegovim rodjakom Cmiljanić Goranom pa je i on sjeo za
njihov sto a Leovac li Joksović su sjeli za drugi sto. Nezna ko je sve bio u
kafani i ne sjeća se da je bilo ikakvih problema u kafani. Dalje je kazao da
su Odović , Vukićević, Leovac i Joksović izašli iz lokala prije njega, brzo za
njima je izašao i on sa rodjakom Goranom i kad je izašao ispred lokala vidio
je da se Odović Ljubo i Leovac Njegoš čupetaju a na nekolika metra od njih
vidio je Joksovića i Vukićevića na zemlji kako se čupetaju i nakon toga su
Joksović i Vukićević ustali sa zemlje i onda njegovim autom on, Leovac i
Joksović odlaze za Pljevlja, Njegoš je vozio i žalio se da ga boli glava a
misli da se Joksović nije žalio da ga nešto boli. Tvrdio je da otkad je on
izašao iz kafane do momenta kad su krenuli za Pljevlja Odović nije prilazio
Joksoviću i Vukićeviću. Tvrdio je i da Leovac nije prilazio niti razvadjao
Joksović i Vukićevića. Svjedok Cmiljanić je kazao da je bio pijan te da nezna
da li je u Odovića kafani spavao za stolom. Odović nije kritične prilike
udario nogom Joksovića jer Odović nije ni prilazio Joksoviću. Kazao je da su
on, Joksović i Leovac otišli prije dolaska policije. Nije vidio ni da je
Vukićević udario pesnicom Joksovića niti da je Joksović pao na zemlju od tog
udarca, kada je izašao iz kafane Vukićević i Joksović su bili na zemlji.
Sud djelimično prihvata iskaz svjedoka Cmiljanića, naime prihvatio je njegove
navode da kada je izašao iz lokala iz lokala su već bili izašli Odović,
Vukićević, Leovac i Joksović te da kada je on izašao iz lokala vidio je da se
Odović i Leovac čupetaju a nekoliko metara od njih vidio je da Joksović i
Vukićević su na zemlji i čupetaju se. Ovim navodima svjedoka Cmiljanića
negirani su navodi optuženog Vukićevića da kritične prilike nije imao fizičkog
kontkta sa oštećenim. Ovaj dio dogadjaja na istovjetan način opisuje i svjedok
Leovac. Medjutim, navode svjedoka Cmiljanića da od kada je on izašao ispred
lokala Odović nije prilazio Joksoviću te da Odović nije nogom udario Joksovića
kritične prilike sud nije mogao prihvatiti kao istinite već naprotiv kao
smišljenje kako bi svjedok pomogao optuženom Odoviću. Ovo tim prije što je
navod oštećenog Joksovića da ga je kritične prilike nogom udario optuženi
Odović u predjelu vilice potvrdjuje kako medecinska dokumentacija za oštećenog
tako i nalaz i mišljenje vještaka dr. Borovinića.
Svjedok Golubović Branislav je kazao da ima kafanu u naselju Odžak te da
poznaje Joksović Slavoljuba, Leovac Njegoša i Cmiljanić Mila kao i Suša
Sladjanu koja je radila u kafani Odovića pa onda kod njega u kafani. Poznat mu
je ovaj slučaj i zna da su Joksović, Leovac i Cmiljanić bili kod njega u
kafani u Odžaku dana 27.09.2010.godine ali nije vodio računa u koje vrijeme su
došli niti kad su napustili lokal, zna da su se zadržali jedno sat do sat ipo
te da je Cmiljanić pio vinjak i bio pripit a Joksović i leovac su pili pivo i
bili malo manje pripiti ali da nije brojao koliko piva su popili, zna da kad
su ušli u lokal poručili su turu pića pa ih je onda on častio turom pića pa je
onda Cmiljanić koji je prešao za sto naručio dvije do tri ture pića svima,
Cmiljanić je popio 7 do 8 vinjaka a Leovac i Joksović 4 do 5 piva i smatrajući
da to nije nešto značajno nije pamtio koliko je ko popio. Nezna niti je vodio
računa čime su Cmiljanić, Joksović i Leovac došli u njegov lokal niti čime su
otišli. Tvrdio je da kad su došli u lokal prvo su sjeli zajedno a onda je
Cmiljanić prešao za njegov sto i prelazio je od njegovog stola do stola za
kojim su sjedjeli Joksović i Leovac 5-6 puta, možda je popio i 10 vinjaka a on
nije brojao.
Cijeneći iskaz svjedoka Golubovića sud je stekao ubjedjenje da je ovaj svjedok
bio i krajnje istinit i krajnje nepristrasan u svom kazivanju te da je
posvjedočio samo ono što je lično vidio u svom lokalu. Sud iskaz svjedoka
Golubovića kao takav i prihvata.
Svjedok Suša Sladjana je izjavila da je bila zaposlena kao konobarica u kafani
"Rid" koja se nalazi u selu Boščinoviće te da je dana 27.09.2010.godine radila
prvu smjenu ali je u večernjim časovima došla kod koleginice koja je radila u
drugoj smjeni. Bila je sa koleginicom za šankom kada su u kafanu došla dvojica
momaka i jedan čovjek srednjih godina pa su ta dva momka sjeli za sto sa
Odovićem i Vukićevićem a čovjek je sjeo za poseban sto i bio je u vidno
pijanom stanju. Dalje je kazala da je čula da su se ta dva momka i Odović i
Vukićević nešto raspravljali ali nije čula o čemu su raspravljali niti
obraćala pažnju o čemu pričaju. Momak koji je po visini niži prešao je za sto
kod tog čovjeka a visočiji momak ostao sa Odovićem i Vukićevićem. U jednom
momentu došao je za šank Vukićević i rekao " mamu mu vidi gdje je donio
džoint", pio je vode i vratio se za sto a zatim je za šank došao Odović i dao
joj neku cigaretu koja nije imala filtera i rekao joj da to baci u korpu i
odnese korpu i prospe u rijeku. Pitala je Odovića zašto da to uradi a on joj
rekao da to uradi i Odović je prišao kod tog momka za koga je saznala da se
preziva Joksović. Uzeo ga za jaknu i izbacio iz kafane a tada je niži momak
krenuo iz kafane i nogom udario u peć, vrata od peći su spala a Odović prišao
do njega i gurnuo ga nogom ili rukom govoreći mu " što udaraš u peć" . Tada iz
kafane izlaze taj niži momak, Odović i Vukićević i čovjek koji je bio u
pijanom stanju i ona nezna šta se dešavalo ispred kafane jer nije izlazila i
nije vidjela da li je ko koga udarao jer je koleginica zatvorila vrata od
kafane a nakon 3-4 do 5 minuta u kafanu su se vratili Odović i Vukićević i
Odović je psovao govoreći "djubre jedno šta je donijelo u kafanu".
Svjedokinja Suša Sladjana je bila zaposlena kod optuženog Odovića i po
mišljenju suda ovakvim prikazivanjem dogadjaja htjela je da olakša položaj
ovog optuženog pred sudom. Njen iskaz se razlikuje i od navoda samog optuženog
Odovića. Naime, svjedokinja navodi da joj je optuženi Odović donio za šank i
predao cigaretu bez filtera i naložio joj da tu cigaretu baci i nakon toga
prišao Joksoviću i izbacio ga iz kafane. Optuženi Odović medjutim navodi da
nakon što je izbacio iz kafane Joksovića i vratio se u kafanu rekao je radnici
Suši Sladjani da baci džoint koji je ostao na stolu što je ona i uradila.
Dakle, sve ovo upućuje na zaključak da svjedokinja Suša nije bila istinita u
svom kazivanju već da je svjedočila onako kako je mislila da odgovara
optuženom Odoviću u namjeri da istom pomogne u postupku.
Svjedok Lončar Dejan je izjavio da je zaposlen u policiji na radnom mjestu
vodje sektora te da poznaje Joksovića i Leovca pošto su oni radnici UP PJ
Pljevlja, Joksović je električar a Leovac poslužitelj. Dalje je izjavio da je
kritičnog dana bio dežurni i zna da je bila noć ali da se ne može sjetiti
tačnog vremena kada je od strane Leovca ili Joksovića pozvana dežurna služba
da je došlo do narušavanja javnog reda i mira u kafani Odović i da su Odović i
Vukićević napali Joksovića i Leovca. Zajedno sa interventnom jedinicom odlazi
na lice mjesta i kad su došli pred kafanu Odsovića iz jednog parkiranog vozila
izašli su Joksović i Leovac i rekli da su napadnuti od strane Odovića i
Vukićevića i tada je iz kafane izašao Odović, Vukićevića nijesu našli na lice
mjesta a u kafani su bile dvije radnice dok drugih lica nije bilo. Odovića su
službenim vozilom priveli u stanicu policije a Leovac i Joksović otišli u
Medecinski centar radi ukazivanja pomoći. Svjedok Lončar je kazao da nije
vidio povrede na Leovcu a Joksović je imao crvenilo u predjelu lica. Ispred
kafane je bilo neosvijetljeno a bila je i noć. Nezna čije je auto iz koga su
izašli Leovac i Joksović ali nije vidio da u tom autu je bilo još neko lice
izuzev Joksovića i Leovca. Interventna jedinica je sačinila službenu
zabilješku. Dodao je da alkotest nijesu upotrijebili jer nijesu imali tu
mogućnost jedino su mogli zvati saobraćajnu kontrolu da to uradi ali nijesu
procijenili da to treba da uradi jer ništa na Joksoviću i Leovcu nije
ukazivalo da su pod uticajem alkohola. Nezna ko je odvezao auto i njemu su
Joksović i Leovac više djelovali prepadnuti i zbunjeni a nemože se izjasniti
da li su bili pripiti.
Iskaz svjedoka Lončar Dejana sud prihvata kao istinit i nepristrasan uprkos
činjenici da oštećeni Joksović i Leovac kao i svjedok Lončar rade u policiji
odnosno u UP PJ Pljevlja. Svjedok Lončar nije očevidac dogadjaja, došao je
nakon završenog dogadjaja i po mišljenju suda istinito posvjedočio činjenice
odnosno ono što je vidio na licu mjesta.
Dakle, navodima oštećenog Joksović Slavoljuba, svjedoka Leovac Njegoša i
objektivnim nalazom i mišljenjem vještaka dr.Borovinić Budimira nesumnjivo je
utvrdjeno da je kritične prilike optuženi Vukićević Velimir ispred lokala
"Rid" vlasništvo oštećenog Odovića udario stisnutom pesnicom oštećenog
Joksović Slavoljuba u predjelu lijeve jagodične kosti od kog udarca je
oštećeni pao na bok te da dok su se optuženi Vukićević i oštećeni Joksović
nalazili na zemlji optuženi Odović je nogom obuvenom u cipele što predstavlja
sredstvo podobno da tijelo teško povrijedi ili zdravlje teško naruši udario
oštećenog Joksovića u predjelu desne strane lica - donje vilice i tom prilikom
je optuženi Vukićević oštećenom Joksoviću nanio laku tjelesnu povredu u vidu
oguljotine kože i nagnječine kože lijevog jagodičnog predjela a optuženi
Odović oštećenom nanio takodje laku tjelesnu povredu u vidu otoka u predjelu
desne mandibule ( donje vilice) kako je to bliže opisano izrekom ove presude,
u kojim radnjama optuženog Vukićević Velimira stoje svi bitni elementi bića
krivičnog djela lake tjelesne povrede iz čl.152 st.1 Krivičnog zakonika a u
radnjama optuženog Odović Ljubomira svi bitni elementi bića krivičnog djela
lake tjelesne povrede iz čl.152 st.2 u vezi st.1 Krivičnog zakonika pa je sud
optužene koji su krivična djela izvršili kao umišljajni učinioci, obzirom da
je optuženi Vukićević bio svjestan da udarcem pesnicom može nanijeti laku
tjelesnu povredu oštećenom a optuženi Odović bio svjesan da je noga obuvena u
cipelu sredstvo podobno da tijelo teško povrijedi ili zdravlje teško naruši te
da udarcem nogom obuvenom u cipelu nanosi povrede oštećenom, oglasio krivim i
osudio po zakonu .
Činjenica je da je oštećeni Joksović imao i povredu u vidu krvnog podliva
iznad desnog oka za koju povredu je vještak dr. Borovinić mišljenja da je
nastala djelovanjem zamahnute stisnute ili otvorene šake. Optuženi Odović a
ovo po navodima samog oštećenog je oštećenog udario samo jedanput i to nogom u
predjelu desne donje vilice a optuženi Vukićević ga udario dva puta pesnicom
ali oba puta u predjelu lijeve strane lica. To upućuje na zaključak da povredu
oštećenog u predjelu desnog oka nijesu nanijeli optuženi. Oštećeni Joksović je
tvrdio da mu je kritične prilike optuženi Vukićević pored povrede u predjelu
lijeve jagodične kosti udarcem pesnicom nanio i povredu u predjelu lijevog oka
ali ta povreda nije konstatovana medecinskom dokumentacijom a oštećeni
Joksović se odmah nakon dogadjaja javio u Medecinski centar Pljevlja radi
ukazivanja pomoći i da je povreda postojala bila bi konstatovana u
dokumentaciji.
Dakle kako je u postupku utvrdjeno da optuženi Odović izvršio krivično djelo
lake tjelesne povrede iz čl.152 st.2 u vezi st.1 Krivičnog zakonika a optuženi
Vukićević krivično djelo lake tjelesne povrede iz čl.152 st.1 Krivičnog
zakonika kako je to bliže opisano izrekom ove presude to ih je sud oglasio
krivim i osudio po zakonu.
Prilikom odlučivanja o vrsti i visini kazne sud je cijenio sve okolnosti koje
utiču kako na vrstu tako i na visinu kazne. Optuženi Odović Ljubomir je
porodičan čovjek, otac dvoje djece. Ove okolnosti sud je uzeo kao olakšavajuće
okolnosti na strani ovog optuženog. Medjutim, dosadašnji život ovog optuženog
naime njegova osudjivanost i to više puta što je utvrdjeno iz izvoda iz KE što
mu je uzeto kao otežavajuća okolnost ukazuju na to da, da bi se postigla svrha
kažnjavanja prema ovom optuženom i uticalo na njega da više ne vrši krivična
djela jedina adekvatna krivična sankcija je kazna zatvora pa je sud optuženom
Odović Ljubomiru izrekao kaznu zatvora u trajanju od 30.dana smatrajući da će
se na ovaj način odnosno ovom vrstom kazne i u ovom vremenskom trajanju
postići svrha kažnjavanja zakonom predvidjena. Optuženi Vukićević Velimir je
neoženjen, nezaposlen, lošeg imovnog stanja što mu je sve uzeto kao
olakšavajuća okolnost. Medjutim i ovaj optuženi je do sada već tri puta
osudjivan što je utvrdjeno iz izvoda iz KE i obzirom na njegov dosadašnji
život sud je mišljenja da je i prema ovom optuženom jedina adekvatna krivična
sankcija kazna zatvora pa mu je sud izrekao kaznu zatvora u trajanju od 30
(trideset) dana smaatrajući da će se istom postići svrha kažnjavanja.
Odluka suda da optuženi na ime troškova krivičnog postupka koje čini naknada i
nagrada za vještačenje po vještaku medecinske struke plate solidarno iznos od
311,00 eura te i da na ime paušala plate pojedinačno iznos od po 27,50 eura
koji iznos je odmjeren obzirom na dužinu trajanja i složenost krivičnog
postupka te imovno stanje optuženih zasniva se na čl.199 i 202 ZKP-a .
Oštećeni Joksović Slavoljub je istakao da postavlja imovinsko pravni zahtjev
prema optuženim ali da se ne može izjasniti o visini istog pa je sud oštećenog
radi ostvarivanja imovinsko pravnog zahtjeva u smislu čl.212 ZKP-a i uputio na
parnicu.
OSNOVNI SUD U PLJEVLJIMA , dana 24.08.2011.godine .
Zapisničar, S u d i j a,
Krvavac Mirjana Ljiljana Popović
PRAVNA POUKA :
Protiv ove presude dozvoljena je žalba u roku od 8.dana po prijemu
iste Višem sudu B. Polje a preko ovog suda.
DOSTAVITI:
1 x ODT Pljevlja
1 x Oštećenom kao tužiocu
2 x Optuženim
2 x Braniocima optuženih