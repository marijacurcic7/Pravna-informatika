U IME CRNE GORE K. 67/13/12
OSNOVNI SUD U KOTORU, kao prvostepeni krivični sud, po sudiji Momirki Marović,
uz učešće zapisničara Ana Marije Petković, u krivičnom predmetu protiv
okrivljenog N Ž zbog krivičnog djela falsifikovanja isprave u produženom
trajanju iz čl. 412. st. 2. u vezi st. 1. u vezi sa čl. 49. Krivičnog
zakonika, koji se vodi po optužnom predlogu ODT-a Kotor Kt. br. 729/11-2 od
07.02.2012 godine, nakon održanog glavnog i javnog pretresa dana 25.03.2013.
godine, u prisustvu zamjenika ODT-a Kotor Žarka Pajkovića i okrivljenog,
istoga dana je donio i objavio sledeću
P R E S U D U
OKRIVLJENI N Ž, JMBG , od oca S i majke G, rođene T, rođen godine u P, stalno
nastanjen u B, M P bb, državljanin R. S, automehaničar, oženjen, otac jednog
maloljetnog djeteta, pismen, sa završenom OŠ, srednjeg imovnog stanja, protiv
kojeg se ne vodi postupak za drugo krivično djelo
K r i v j e
Što je neutvrđenog dana u periodu sredine 2008 godine do 21. 10. 2011. godine
u B, pravu javnu ispravu - reg. tablice BD , uredno izdate za putničko vozilo
marke "G V" vlasništvo K S iz B, učinio lažnim na način što je sa vozila za
koje su izdate skinuo i postavio na svoje neregistrovano vozilo "G V", broja
šasije , koji je nabavio tokom 2008 godine od nepoznatog vlasnika, kao što je
u istom vrmenskom periodu pravu ispravu pločicu koja se nalazi ispod
vjetrobranskog stakla sa brojem šasije sa vozila marke "G V" vlasništvo, K S
iz B učinio lažnim na način što je taj broj šasije isjekao i postavio na svoj
neregistrovani "G" umjesto broja šasije , a koje su vozilo sa ovako
postavljenim tablicama i brojem šasije otkrili OSL UP PJ B prilikom pretresa
kuće i poslovnog prostora - auto servisa orkivljenog, pri čemu je bio
uračunljiv i svjestan svoga djela i njegove zabranjenosti, a čije izvršenje je
htio.
- čime je učinio krivično djelo falsifikovanja isprave u produženom trajanju
iz čl. 412.st. 2. u vezi st. 1. u vezi sa čl. 49. Krivičnog zakonika.
Pa mu sud na osnovu naprijed navedene krivično pravne odredbe te odredbi
čl.2,4,5,15, 36,42,52,53 i 54 KZ, te čl. 368. i 374. ZKP izriče
USLOVNU OSUDU
Kojom mu prethodno utvrdjuje kaznu zatvora u trajanju od 3 ( tri ) mjeseca, te
se istovremeno odredjuje da se ista neće izvršiti u koliko okrivljeni za
vrijeme od jedne godine od dana pravosnažnosti presude, ne učini novo krivično
djelo.
Dužan je okrivljeni na ime sudskog paušala platiti iznos od 50 eura, u roku od
30 dana od dana pravosnažnosti presude u korist Budžeta Crne Gore, na žiro
račun Osnovnog suda Kotor br. 832-16-52, pod prijetnjom prinudnog izvršenja, a
dokaz o uplati dostaviti Krivičnoj pisarnici ovog suda s pozivom na broj K.
67/13/12.
Prema okrivljenom se shodno čl. 67 i 75 KZ, izriče
MJERA BEZBEDNOSTI
Oduzimanja predmeta krivičnog djela i to tablica reg. oznaka BD 2.
O b r a z l o ž e n j e
ODT Kotor je aktom Kt. br. 729/11-2 od 07.02.2012. godine optužilo N Ž zbog
krivičnog djela falsifikovanja javne isprave iz člana 412. st. 2. u vezi st.
1. KZ-a.
U svojoj odbrani okrivljeni N Ž je naveo da priznaje izvršenje krivičnog djela
stavljenog mu na teret i krivicu za isto i objasnio je da je sredinom 2008.
godine kupio havarisano vozilo, marke " G", crne boje, sa reg. oznakama BD ,
od K S iz B, sa namjerom da ga popravi i osposobi za vožnju, obzirom da je
automehaničar. Tog ljeta mu je u radnju radi popravke auta došao jedan momak
iz B, za koga zna da se zove D, koji mu je, raspitujući se za tog havarisanog
golfa, rekao da može da mu dovede istog takvog golfa, „skinutog sa
osiguranja“, a da on samo postavi tablice na njega i promjeni broj šasije koji
se nalazi na dnu šoferšajbne i da tako vozi. Poslije nekog vremena D ga je
pozvao da dođe u Nikšić jer je dovezao auto, G 5, crne boje, koji je takođe
bio havarisan, i za to auto mu je platio 2.500,00 eura. On je to vozilo
dovezao u B, i nije ga dao na produžetak registracije nakon isteka, već ga je
povremeno koristio za svoje potrebe. Napomenuo je da je na vozilo koje mu je D
dovezao stavio tablice, a skinuo je broj šasije koji se nalazio u dnu
šoferšajbne i stavio onaj koji se nalazio na havarisanom autu, koje je
prethodno kupio. Objasnio je da mu je žao zbog „gluposti“ koju je napravio, a
zamolio je da sud cijeni to što je vozilo koristio za svoje potrebe, na
kratkoj relaciji, bez namjere da vozilo dalje preproda.
U dokaznom postupku radi utvrđivanja činjeničnog stanja i krivice okrivljenog
sud je proveo sledeće dokaze: pročitao potvrdu o privremenom oduzimanju
predmeta UP PJ Budva broj od 21. 10. 2011. godine, službenu zabilješku UP PJ
Budva broj od 17. 11. 2011. godine, nalaz i mišljenje Forenzičkog centra u
Danilovgradu broj od 13. 12. 2011. godine i zapisnik o pretresanju stana i
drugih prostorija UP PJ Budva od 21.10.2011 godine.
Uvidom u potvrdu o privremenom oduzimanju predmeta UP PJ Budva broj od
21.10.2011. godine utvrđeno je da je toga dana policijski službenik Uprave
policije od lica N Ž iz Budve ulica M P bb, opština Budva privremeno oduzeo
jedno motorno vozilo marke "G V" crne boje, reg. broja BD koje je registrovano
na ime K S i jedan ključ na iskakanje za navedeno vozilo.
Uvidom u službenu zabilješku UP PJ Budva broj 02-240-10818 od 17.11.2011.
godine koju je sačinio Kriminalistički tehničar PJ Budva A B, o preliminarnom
pregledu oznaka na šasiji PMV marke Golf 5, utvrđeno je da su reg. oznake na
tom vozilu BD , da na vozilu, ispod prednjeg vjetrobranskog stakla, na lijevoj
strani postoji pločica na kojoj su ukucane oznake i na prednjem unutrašnjem
dijelu desnog blatobrana, na mjestu fabrički predviđenom za oznake šasije,
postoje sljedeće oznake .
Uvidom u nalaz i mišljenje Forenzičkog centra u Danilovgradu broj 07- od
13.12.2011. godine, utvrđeno je da broj šasije putničkog motornog vozila marke
„VW G V“, crne boje, reg. oznaka BD , glasi te da pregledom površine nijesu
uočeni tragovi falsifikata, međutim, da je sa vozila uklonjena identifikaciona
naljepnica sa brojem šasije, dok broj motora ovog vozila zbog korozije nije
čitljiv.
Uvidom u zapisnik o pretresanju stana i drugih prostorija UP PJ Budva od
21.10.2011. godine utvđeno je da su OPS PJ Budva, postupajući po naredbi
sudije za istragu Osnovnog suda u Kotoru, dana 21.10.2011. godine izvršili
pretresanje stana i drugih prostorija, vlasništvo N S, a čiji je držalac N Ž,
kojom prilikom su nađeni i privremeno oduzeti predmeti navedeni u potvrdi o
privremeno oduzetim predmetima.
Nije bilo prigovora na izvedene dokaze, niti predloga za dopunu dokaznog
postupka.
Cijeneći sve provedene dokaze pojedinačno i u uzajamnoj povezanosti, kao i u
odnosu na odbranu okrivljenog sud je bez sumnje utvrdio činjenično stanje
opisano u izreci odluke. Krivičnopravno ocijenjujući ovako utvrdjeno
činjenično stanje, sud je našao da je okr. N Ž učinio krivično djelo
falsifikovanja isprave u produženom trajanju iz čl. 412. st. 2. u vezi st. 1.
u vezi sa čl. 49. Krivičnog zakonika.
Sud je utvrdio da je okrivljeni učinio krivično djelo koje mu je stavljeno na
teret, a što proizilazi prije svega iz njegovog priznanja, koje je sud
prihvatio jer je potkrijepljeno ostalim pismenim dokazima. Okrivljeni je
objasnio da je sa havarisanog "G V", crne boje, reg. oznaka BD kojeg je
prethodno kupio od K S iz B, skinuo tablice i pločicu koja se nalazi ispod
vjetrobranskog stakla i stavio ih na drugog "G V", kojeg je nabavio od
nepoznatog vlasnika, a koje je vozilo koristio sa ovako postavljenim tablicama
i brojem šasije, dok ga nisu otkrili službenici UP PJ B dana 21.10.2011.
godine.
Iz nalaza i mišljenja Forenzičkog centra u Danilovgradu, koji je izvršio
vještačenje nad predmetnim vozilom, a nakon kojeg je utvrđeno da broj šasije
putničkog motornog vozila marke „VW G V“, crne boje, reg. oznaka BD glasi: ,
što potvrđuje navode iz optužnog predloga da to nije broj šasije vozila za
koje su izdate navedene reg. oznake i pločica sa brojem šasije.
Na ovaj način u radnjama okrivljenog ostvarena su sva obilježja krivičnog
djela falsifikovanje isprave u produženom trajanju iz čl. 412 st.2. u vezi
st.1. u vezi čl. 49 KZ-a, stavljenog mu na teret, jer je isti na način bliže
opisan u izreci registarske tablice, koje predstavljaju javnu ispravu učinio
lažnom, kao i pločicu na kojoj je ispisan broj šasije, koja predstavlja
ispravu, učinio lažnom, a koja djela ulaze u konstrukciju produženog krivičnog
djela u smislu čl. 49 KZ-a, obzirom da obuhvata lakši i teži oblik istog
djela, a u smislu članu 49. st.4 KZ. Krivična djela ulaze u konsturkciju
produženog krivičnog djela jer se radi o istovrsnim krivičnim djelima
učinjenim u vremenskoj povezanosti od strane istog učinioca a koja
predstavljaju cjelinu imajući u vidu da se radi o korišćenju iste situacije, o
jedinstvenom prostoru i očigledno jedinstvenim umišljajem.
Registarske tablice predstavljaju javnu ispravu, jer se iste izdaju od strane
nadležnog državnog organa u zakonom propisanoj proceduri, i služe kao dokaz
kakve činjenice u pravnom saobraćaju, dok pločica na kojoj je ispisan broj
šasije predstavlja ispravu, jer istu izdaje Fabrika za proizvodnju vozila i
ista odnosno broj šasije utisnut na pločici predstavlja predmet koji je
određen i koji je podoban da služi za dokaz neke činjenice koja je od značaja
za pravne odnose.
Okrivljeni je postupao sa direktnim umišljajem, jer je bio svjestan da je time
što je postavio tablice i pločicu na svoje vozilo, a obzirom da iste nisu bile
izdate od strane državnog organa (tablice ) odnosno od Fabrike za proizvodnju
vozila (pločica ) za predmetno vozilo, već ih je skinuo sa drugog vozila i to
što ih je koristio u periodu od sredine 2008. do 21.11.2011. godine, učinio
krivično djelo, a čije izvršenje je htio.
Odlučujući o vrsti i visini krivične sankcije koju okrivlhjenom treba izreći
sud je imao u vidu da je za ovo krivično djelo u zakoniku propisana kazna
zatvora od tri mjeseca do pet godina. U smislu člana 42. KZ-a sud je na strani
okrivljenog kao olakšavajuće okolnosti cijenio njegovo priznanje, iskreno
kajanje, to što je porodičan čovjek, otac maloljetnog djeteta, dok
otežavajućih okolnosti nije bilo. Imajući u vidu navedeno u konkretnom slučaju
sud je okrivljenom izrekao uslovnu osudu, kojom mu je utvrdio kaznu zatvora u
trajanju od tri mjeseca i istovremeno odredio da se kazna neće izvršiti
ukoliko okrivljeni za vrijeme od jedne godine od dana pravosnažnosti presude
ne učini drugo krivično djelo. Sud smatra da je izrečena krivična sankcija
adekvatna ličnosti okrivljenog, težini učinjenog krivičnog djela i okolnostima
pod kojima je djelo učinjeno, te da će se njome u dovoljnoj mjeri uticati na
okrivljenog da ubuduće ne vrše krivična djela.
Imajući u vidu naprijed navedeno te primjenom čl. 2, 4, 5, 15, 36, 42, 52, 53
i 54 Kz-a, te čl. 368. i 374. ZKP-a, odlučeno je kao u izreci.
Sud je obavezao okrivljenog da na ime sudskog paušala uplati 50,00 eura u roku
od 30 dana od dana pravosnažnosti presude u korist Budžeta Crne Gore, na žiro
račun Osnovnog suda Kotor broj 832-16-52, pod prijetnjom prinudnog izvršenja,
a dokaz o uplati dostavi Krivičnoj pisarnici ovog suda sa pozivom na broj K.
67/13/12.
Prema okrivljenom je izrečena i mjera bezbjednosti, shodno čl. 67. i 75.
Krivičnog zakonika, oduzimanja predmeta krivičnog djela i to tablice reg.
oznaka BD AM 612, obzirom da iste predstavljaju predmet izvršenja krivičnog
djela.
OSNOVNI SUD U KOTORU
Dana 25.03.2013. godine
Zapisničar , Sudija,
Ana Marija Petković Momirka Marović
PRAVNA POUKA : Protiv ove presude ima se pravo žalbe u roku od osam dana, od
dana prijema iste, Višem sudu u Podgorici, a preko ovog suda.