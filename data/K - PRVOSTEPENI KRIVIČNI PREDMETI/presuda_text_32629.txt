HYPERLINK "http://sr.wikipedia.org/sr-
el/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"
U IME CRNE GORE!
Posl.br.K.205/12
OSNOVNI SUD U HERCEG NOVOM, po sudiji Leković Branislavu, uz učešće
zapisničara Milović Tereze, u krivičnom predmetu protiv okrivljenih V.J. i
T.M.,zbog krivičnog djela sitna krađa,utaja i prevara iz čl.246 st.1 KZ-a,
povodom optužnog predloga ODT H.Novi Kt.br.216/12 od 17.12.2013 godine, nakon
održanog javnog glavnog pretresa dana 04.06.2013.godine,u prisustvu zamjenika
ODT Samardžić Nikole i branilaca po službenoj dužnosti okrivljenih, adv.Đ.B. i
adv.I.M., a u odsustvu okrivljenih V.J. i T.M., donio je i javno objavio
sljedeću
P R E S U D U
1.Okrivljena V.J., JMBG ... ,od oca R. i majke B.,rođene B., rođene ....godine
u P., sa prebivalištem u P.-...,državljanka Crne Gore,po zanimanju
frizerka,osuđivana presudom Osnovnog suda u Podgorici K.259/11 od 01.08.2011
godine zbog krivičnog djela krađa iz čl.239.st 1.u vezi čl 49 KZ-a na kaznu
zatvora u trajanju od 3(tri)mjeseca zatvora,uslovno na 2(dvije) godine,sudi
joj se u odsustvu po rješenju vijeća ovog suda Kv.br.2/13 od 15.01.2013.godine
2.Okrivljena T.M., JMBG ... ,od oca Ž. i majke S.,rođene L., rođene ....
godine u P.,sa prebivalištem u P.,ul. ..., državljanka Crne Gore,po zanimanju
hemijski laborant, neosuđivana, sudi joj se u odsustvu po rješenju vijeća ovog
suda Kv. br.2/13 od 15.01.2013. godine
K R I VE SU
Što su:
a)​  u periodu između 29.septembra i 03.oktobra 2012.godine u Herceg Novom,u
namjeri da prisvajanjem tuđih pokretnih stvari pribave malu protivpravnu
imovinsku korist,iz prodavnice br.35 u naselju Topla,vlasnika doo „V.“ iz
Podgorice,oduzele 2 čokolade „Milka noisette“ vrijednosti 5,58 eura,1 čokoladu
„Milka choco swing“ vrijednosti 2,78 eura,2 čokolade „Milka broken nuts“
vrijednosti 5,58 eura,20 čokolada „Milka alpine milk“ vrijednosti 46,6 eura,1
bocu viskija „Ballantines“ vrijednosti 18,19 eura,3 boce Viljamovke
proizvođača „Takovo“ vrijednosti 48,6 eura i 4 boce pića „Amaro montenegro“
vrijednosti 54,24 eura,na način da su u navedenom periodu četiri puta zajedno
ulazile u prodavnicu gdje su sa rafova uzimale navedene stvari i stavljale ih
u korpe a zatim koristeći nepažnju prodavaca stvari iz korpe ubacivale u svoje
torbe nakon čega bi se udaljile iz prodavnice,te na opisani način pribavljale
protivpravnu imovinsku korist u ukupnom iznosu od 181,03 eura,pri čemu su bile
svjesne svog djela i htjele njegovo izvršenje,
b) u periodu između 29.septembra i 05.oktobra 2012.godine u Herceg Novom,u
namjeri da prisvjanjem tuđih pokretnih stvari pribave malu protivpravnu
imovinsku korist,iz prodavnice br.39 u naselju Jok Megdan,vlasnika doo „V.“ iz
Podgorice,oduzele 4 boceercHHercegggHHercHercegHer
pića „Amaro montenegro“ vrijednosti 54,24 eura,1 bocu Loze proizvođača
doo“Plantaže“ Podgorica čija je vrijednost 9,37 eura,1 bocu viskija „jack
Daniels“ vrijednosti 19,12 eura,1 bocu Viljamovke proizvođača „Takovo“
vrijednosti 16,12 eura i 6 flaša pelinkovca „Gorki list“ vrijednosti 71,58
eura na način da su u navedenom periodu više puta zajedno ulazile u prodavnicu
gdje su sa rafova uzimale navedene stvari i stavljale ih u korpe a zatim
koristeći nepažnju prodavaca stvari iz korpi ubacivale u svoje torbe nakon
čega bi se udaljile iz prodavnice,te na opisani način pribavile protivpravnu
imovinsku korist u ukupnom iznosu od 172,15 eura,pri čemu su bile svjesne svog
djela i htjele njegovo izvršenje,
c) u periodu između 26.septembra 2012.godine i 10 oktobra 2012.godine u Herceg
Novom,u namjeri da prisvajanjem tuđih pokretnih stvari pribave malu
protivpravnu imovinsku korist,iz supermarketa u Njegoševoj ulici
br.23,vlasnika doo „M.R.“ iz Podgorice,oduzele 1 bocu viskija „Jack Daniels“
1l vrijednosti 27,13 eura,2 boce viskija „Jack Daniels“ 0,7 l vrijednosti
20,38 eura,1 bocu likera „Carolans“ 0,7 l vrijednosti 15,80 eura,1 bocu likera
„Sheridans“ 0,7 l vrijednosti 22,22 eura,1 bocu viskija „Johnny Walker“ 1l
vrijednosti 20,85 eura,1 bocu konjaka „Hennesy“ vrijednosti 31,89 eura i 1
bocu votke „Smirnoff“ 0,7 l vrijednosti 12,76 eura,na način da su u navedenom
periodu više puta zajedno ulazile u prodavnicu gdje su sa rafova uzimale
navedene stvari i stavljale ih u korpe a zatim koristeći nepažnju prodavaca
stvari iz korpi ubacivale svoje torbe nakon čega bi se udaljile iz
prodavnice,te na opisani način pribavile protivpravnu imovinsku korist u
ukupnom iznosu od 171,41 eura,pri čemu su bile svjesne svog djela i htjele
njegovo izvršenje,
-čime su kao saizvršioci izvršile produženo krivično djelo sitna krađa,utaja i prevara iz čl.246 st.1 u vezi čl.49 st.1 Krivičnog zakonika .
pa im sud, na osnovu čl.246 st.1 u vezi čl.49 st.1 KZ i primjenom čl.4,32,36,
42,52,53 i 54 KZ te čl.374,229.stav 1 i čl.239 st.2 ZKP-a i z r i č e
USLOVNE OSUDE
Kojim im utvrđuje kazne zatvora u trajanju od po 60 (šezdeset) dana i
istovremeno određuje da se iste neće izvršiti ukoliko okrivljena V.J. u roku
od 2 (dvije) godine,a okrivljena T.M. ukoliko u roku od 1 (jedne) godine ne
učine novo krivično djelo.
Okrivljene se obavezuju da plate oštećenom D.O.O „V.“ iznos od 353,18 eura i
oštećenom Doo „M.R.“ iz Podgorice iznos od 171,41 eura na ime postavljenih
imovinskopravnih zahtjeva.
Okrivljene se obavezuju da plate troškove krivičnog postupka u paušalnom
iznosu od po 50,00 eura u korist budžeta Crne Gore na žiro račun 832-158-14 u
roku od 15 dana od pravosnažnosti presude,kao i troškove nastale angažovanjem
branilaca po službenoj dužnosti o čijem iznosu će sud odlučiti posebnim
rješenjem kada se ti podaci pribave.
O b r a z l o ž e n j e
ODT H.Novi podnio je ovom sudu optužni predlog KT.br.216/12 od
17.12.2012.godine protiv okrivljenih V.J. i T.M., zbog krivičnog djela sitna
krađa,utaja i prevara iz 246 st.1 Krivičnog zakonika bliže opisanog u izreci
ove presude.Konačno je na glavnom pretresu precizirao činjenični opis djela u
pogledu datuma izvršenja krivičnog djela i namjere okrivljenih unoseći da su
postupale sa namjerom da pribave malu protivpravnu imovinsku korist i
predložio da sud okrivljene oglasi krivim i kazni po zakonu.
Rješenjem Vijeća ovog suda Kv.2/2013 od 15.01.2013.godine određeno je da se
okrivljenima sudi u odsustvu, pa je na osnovu tog rješenja glavni pretres
održan u odsustvu okrivljenih.
U dokaznom postupku sud je proveo dokaze uz saglasnost tužioca i branilaca
čitanjem iskaza svjedoka P.M. i I.O.,vršenjem uvida u popisnu listu prodavnice
br.39 D.O.O „V.“ od 17.10.2012.godine,robnu karticu prodavnice br.35 D.O.O
„V.“ za period od 01.09.2012.godine do 03.10.2012. godine, specifikaciju
oštećenog D.O.O „M.“ za period od 02.10.2012. do 10.10.2012. godine, te
pregledom video zapisa sigurnosne kamere prodavnice D.O.O „V.“ br.39 za dan
05.10. 2012.godine. i pregledom video zapisa sigurnosne kamere marketa „R. 1“
u H.Novom za period od 26.09.2012. do 10.10.2012.godine i čitanjem izvoda iz
kaznene evidencije za okrivljene.
Oštećeni u svojstvu svjedoka P.M. je u bitnom izjavio da je zaposlen kao šef
smjene u prodavnici D.O.O „V.“br.39 koja se nalazi na „Jok Megdanu“ u Herceg
Novom, te da ga je početkom oktobra 2012.godine šef radnje Petrović Martin
obavjestio da je od kolega saznao da se u Herceg Novom nalaze dvije djevojke
koje kradu alkoholna pića iz prodavnica i da na iste treba obratiti pažnju
ukoliko se pojave u prodavnici. Dalje je naveo da je dana 05.10.2012.godine
zapazio da sa stalaže alkoholnih pića nedostaje boca rakije „Takovo
Viljamovka“ od 0,7l,te da mu je isto zapalo za oko,jer je ta boca bila jedina
te vrste u prodavnici,a bio je siguran da je tu bocu vidio nepunih pola sata
ranije. Pojasnio je da je u kancelariji pregledao snimke sigurnosnih kamera i
da je na istim vidio dvije djevojke starosti od malo preko 20 godina, koje su
zajedno ušle u prodavnicu i uputile se ka dijelu gdje se nalaze alkoholna
pića, gdje je zatim punija djevojka stavila u korpu bocu „Viljamovke“,a
zatim,kad je niko nije gledao, istu bocu dodala mršavijoj djevojci koja je
stavila u torbu koju je imala na ramenu. Dalje je naveo da su okrivljene na
isti način uzele i bocu viskija „Jack Daniels“,nakon čega su na kasi platile
dvije kese čipsa,te se udaljile iz prodavnice. Istakao je da se ove djevojke
nakon ove krađe nisu više pojavljivale u prodavnici,te da su mu radnice rekle
da su navedene djevojke više puta dolazile u radnju u proteklih nekoliko
dana,ali da iste nisu bile uhvaćene u krađi. Posebno je istakao da je
naknadnim popisom robe utvrđeno da iz prodavnice pored gore opisanih flaša
nedostaje i 6 flaša pelinkovca „Gorki List“,4 flaše „Amara“ i 1 flaša
„Loze“,ukupne vrijednosti 172,16 eura,ali da na sigurnosnim kamerama nije
zabilježen momenat kako navedene djevojke otuđuju ova alkoholna pića.
Oštećeni u svojstvu svjedoka I.O. je u bitnom izjavila da je zaposlena kao šef
prodavnice D.O.O „V.„br.35 koja se nalazi u naselju Topla II-Herceg Novi,te da
ju je dana 03.10.2012.godine šef smjene Z.S. upozorila da nekoliko dana unazad
u skoro isto vrijeme oko 19,00h u radnju dolaze dvije djevojke, za koje ona i
kasirke sumnjaju da kradu,s obzirom da se zadržavaju određeno vrijeme pri tom
ništa ne kupujući ili kupujući neku sitnicu. Navela je da je nakon ovog
obavještenja provjerila snimak sigurnosnih kamera i utvrdila da su iste
dolazile u prodavnicu dana 29.i 30.septembra, te 01.i 03.oktobra.Pojasnila je
da se na snimcima kamera vidi kako te djevojke zajedno ulaze u radnju,te u
korpu sa rafova uzimaju nekoliko flaša različitog alkoholnog pića i veću
količinu „Milka“ čokolada i drugih slatkiša,da bi nakon što bi utvrdile da ih
niko ne posmatra navedenu robu iz korpe stavili u torbe koje su nosili sa
sobom i nakon toga izašle iz prodavnice. Dalje je navela da je naknadnim
popisom robe utvrđeno da iz prodavnice nedostaju 4 flaše „Amara“,3 flaše
„Takovo Viljamovke“ od 0,7l,flaša viskija „Ballantines“ te više od 20 čokolada
„Milka“u pakovanjima od 250 i 300 grama,sve ukupne vrijednosti od 181,03.
eura.Posebno je napomenula da je sva 4 puta koliko su dvije djevojke bile u
prodavnici kamera zabilježila kako oduzimaju robu.
Sud je prihvatio i ocijenio vjerodostojnim iskaze svjedoka I.O. i P.M. jer su
logični, uvjerljivi i u skladu sa provedenim dokazima– popisnim listom
prodavnice br.39 DOO „V.“ od 17.10.2012.godine,robnom karticom prodavnice
br.35 DOO „V.“ za period od 01.09.2012.godine do 03.10.2012.godine,te video
zapisom sigurnosne kamere prodavnice DOO „V.“ br.39 za dan 05.10. 2012.godine.
Na iskaze navedenih svjedoka nije bilo primjedbi,niti je sud našao razloga da
iste dovede u sumnuu,a isti su od značaja jer se istim utvrđuje da su
okrivljene u kritičnom periodu iz navedenih marketa oduzele naznačenu količinu
robe.
Iz popisnog lista prodavnice br.39 D.O.O „V.“ od 17.10.2012.godine,proizilazi
da na sektoru alkoholnih pića nedostaju 4 flaše „Amaro Montenegro“ od 0,7l,1
flaša „Lozove rakije Plantaže“od 1l,1 flaša viskija „Jack Daniels“ od 0,7l,1
flaša „Takovo Viljamovke“od 0,7l i 6 flaša pelinkovca „Gorki List“ od 1l,sve
ukupne vrijednosti 172,15 eura.
Iz robne kartice prodavnice br.35 D.O.O „V.“ za period od 01.09.2012.godine do
03.10.2012.godine proizilazi da iz iste nedostaju 2 čokolade „Milka
Noisette“od 300gr,1 čokolada „Milka Wafel Choco Swing“od 300gr,2 čokolade
„Milka broken nuts“ od 250gr,20 čokolada „Milka Alpine Milk“ od 250gr,1 flaša
viskija „Ballantines“od 1l bez kutije.4 flaše „Amaro Montenegro“od 0,7l i 3
flaše „Takovo Viljamovke“od 0,7l sve ukupne vrijednosti 181,03 eura.
Iz specifikacije oštećenog D.O.O „Merkator“ za period od 02.10.2012. do
10.10.2012.godine prozilazi da iz prodavnice „Roda 1“ nedostaju 2 flaše
viskija „Jack Daniels“od 1l,2 flaše viskija „Jack Daniels“od 0,7l,1 flaša
likera „Carolines“od 0,7l,1 flaša likera „Sheridans“od 0,7l,1 flaša viskija
„Johnny Walker“od 0,7l,1 flaša konjaka „Hennesy“od 0,7l i 1 flaša votke
„Smirnoff“od 0,7l sve ukupne vrijednosti od 171,41 eura.
Sud je prihvatiokao vjerodostojne navedene pismene dokaze jer su sačinjeni od
strane ovlašćenog privrednog subjekta a na iste nije bilo primjedbi.
Iz video zapisa sigurnosne kamere prodavnice D.O.O „V.“ br.39 za dan 05.10.
2012.godine se utvrđuje da su okrivljene dana 05.10.2012.godine u navedenoj
prodavnici sa rafa za alkoholna pića uzele dvije flaše alkoholnog pića ,te
iste prvo stavile u korpu,da bi ih potom iz iste stavile u torbu koju su
nosile sa sobom.
Iz video zapisa sigurnosne kamere marketa „R. 1“ u H.Novom za period od
26.09.2012godine do 10.10.2012.godine utvrđuje se da su okrivljene u navedenom
vremenskom periodu više puta zajedno ulazile u navedenu prodavnicu i iz iste
oduzimale razna alkoholna pića ,a tako što su tim prilikama uzimale flaše sa
rafova i stavljale ih u korpu,a zatim kada bi ostale same u tom dijelu
prodavnice,iz korpe su flaše prebacivale u torbu koju su nosile sa sobom.
Sud je prihvatio kao vjerodostojne navedene snimke video nadzora,jer su u
skladu su sa izvedenim dokazima - izjavama svjedoka P.M. i I.O. i popisnim
listama oštećenih .
Iz izvoda iz kaznenih evidencija za okrivljene proizilazi da je okrivljena
V.J. osuđivana presudom Osnovnog suda u Podgorici K.259/11 od 01.08.2011
godine zbog krivičnog djela krađa iz čl.239.st 1.u vezi čl 49 KZ-a na kaznu
zatvora u trajanju od 3(tri)mjeseca zatvora,uslovno na 2(dvije) godine,dok
okrivljena T.M. ranije nije osuđivana.
Ocjenom svih izvedenih dokaza, svakog pojedinačno i dovodeći iste u vezu jedan
sa drugim,sud je utvrdio činjenično stanje kao u izreci ove presude .
Kod takvog utvrđenog činjeničnog stanja, u naprijed opisanim radnjama
okrivljenih, sud je našao sva obilježja produženog krivičnog djela sitna
krađa,utaja i prevara iz čl.246 st.1 u vezi čl.49.stav 1 Krivičnog zakonika,
jer su okrivljene u namjeri da sebi pribave malu imovinsku korist,iz navedenih
marketa u više navrata oduzimale alkoholna pića i slatkiše vriejdnosti manje
od 150,00 eura. U konkretnom slučaju radi se o više krivičnih djela , koja su
izvršena u vremenskoj povezanosti –istog mjeseca,od strane istih učinilaca
koje su oduzimale predmete iste ili slične vrste i koja kao takva
predstavljaju cjelinu zbog načina izvršenja-korišćenje iste situacije,a sve
radnje su izvršene su jednim jedinstvenim umišljajem okrivljenih-da pribave
malu protivpravnu imovinsku korist za sebe.
Okrivljene su djelovale kao saizvršioci u izvršenju ovog produženog krivičnog
djela jer su preduzimajući pojedine radnje u izvršenju ovog krivičnog djela
bile svjesne zajedničkog djelovanja, koje je bilo usmjereno na ostvarivanje
jednog cilja – prisvajanje tuđih pokretnih stvari radi sticanja male
protivpravne imovinske koristi.
U odnosu na oblik vinosti, sud je utvrdio da su okrivljene pri izvršenju ovog
djela postupale sa direktnim umišljajem, jer su bile svjesne da oduzimaju tuđe
pokretne stvari u namjeri da sebi pribavi malu protivpravnu imovinsku korist,a
to su i htjele.
Odlučujući o vrsti i visini krivične sankcije koju okrivljenom treba izreći za
počinjeno krivično djelo, sud je cijenio sve okolnosti iz čl.42 KZ, pa je
okrivljenima V.J. i T.M. kao olakšavajuće okolnosti cijenio mladost i kod
okrivljene T.M. dosadašnju neosuđivanost.Od otežavajućih okolonsti sud je
cijenio raniju osuđivanost okrivljene V.J. za istovrsno krivično dijelo,dok
kod okrivljene T.M. sud nije našao otežavajućih okolonosti.
Cijeneći ukupnost svih olakšavajućih okolnosti te činjenicu da se radi o
krivičnom djelu koje je za cilj imalo pribavljanje male protivpravne imovinske
koristi,sud je uvjerenja da će se opšta svrha krivičnih sankcija predviđena
čl. 4 KZ ostvariti i uslovnom osudom, te da će i samo upozorenje uz prijetnju
kaznom dovoljno uticati na okrivljene da ubuduće ne vrše krivična djela.
Obzirom na prednje, sud je okrivljenima izrekao uslovne osude kojima je
okrivljenima utvrdio kazne zatvora u trajanju od po 60 (šezdeset) dana i
istovremeno odredio da se iste neće izvršiti ukoliko okrivljena V.J. u roku od
2 (dvije),a okrivljena T.M. u roku od 1(jedne) godine ne učine novo krivično
djelo. Sud je uvjerenja da su ovako izrečene krivične sankcije adekvatne
težini počinjenog djela i stepenu krivice okrivljenih.
Sud je na osnovu čl.239 stav 2 ZKP-a,okrivljene obavezao da oštećenom DOO “V.“
plate iznos od 353,18 eura i oštećenom D.O.O „M. R.“ iznos od 171,41 euro na
ime postavljenog imovinskopravnog zahtjeva,jer je taj iznos nesumnjivo utvrđen
iz pismenih dokaza u spisima predmeta-popisne liste prodavnice br.39 D.O.O
„V.“ od 17.10.2012.godine,robne kartice prodavnice br.35 D.O.O „V.“ za period
od 01.09.2012.godine do 03.10.2012.godine i specifikacije oštećenog D.O.O
„MR.“ za period od 02.10.2012. do 10.10.2012.godine.
Odluka o troškovima krivičnog postupka zasniva se na odredbi čl.229 st. 1
ZKP-a, pa je sud okrivljene obavezao da plate troškove krivičnog postupka
nastale postavljanjem branilaca po službenoj dužnosti o čijem iznosu će sud
odlučiti posebnim rješenjem kada se ti podaci pribave,kao i da plate paušalne
iznose od 50,00 eura, koji iznosi su odmjereni u skladu sa sa složenošću i
dužinom trajanja postupka i imovnim stanjem okrivljenih.
OSNOVNI SUD U HERCEG NOVOM
Dana 04.06.2013. godine.
Zapisničar Sudija
Milović Tereza Branislav Leković
Pravna pouka:
Protiv ove presude dozvoljena je žalba
u roku od 8 dana od dana prijema,
Višem sudu u Podgorici, a preko ovog
suda.
DNA:
-ODT H.Novi
-braniocima po sl.dužnosti
-u spise