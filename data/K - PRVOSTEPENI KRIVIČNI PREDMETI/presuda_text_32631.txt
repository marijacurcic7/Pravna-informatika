U IME CRNE GORE!
Posl.br.K.90/13
OSNOVNI SUD U HERCEG NOVOM,po sudiji Leković Branislavu, uz učešće zapisničara
Milović Tereze, u krivičnom predmetu protiv okrivljene S.Z., zbog krivičnog
djela iz čl.217.stav 2.KZ CG,povodom optužnog predloga oštećenog kao tužioca
S.D. od 27.06.2013 godine,nakon održanog javnog glavnog pretresa od 11.09.2013
godine, u prisustvu oštećenog kao tužioca S.D. i njegovog punomoćnika
adv.M.Z.,te okrivljene S.Z. i njenog branioca advokata Ć.S., donio je i javno
objavio sljedeću
P R E S U D U
Okrivljena: S.Z., od oca S. i majke N. rođene I.,rođena 15.05.1982.godine u
K.,sa prebI.lištem u H.N-ul....,pismena sa završenim fakultetom engleskog
jezika,zaposlena sa mjesečnom zaradom od 450,00 eura, razvedena, majka dvoje
maloljetne djece,neosuđI.na.
Na osnovu čl.373.stav 1.tačka 2 ZKP-a
OSLOBAĐA SE OD OPTUŽBE
Da je :
dana 19.04.2013 godine u 19,00 sati bez ikakvog objašnjenja samovoljno
odustala da izvrši svoju obavezu koja je ustanovljena presudom osnovnog suda u
Herceg Novom jer je okrivljena S.Z. navedenog dana bila u obavezi da preda
S.D. svoje dvoje maloljetne djece kako bi isti proveli vikend sa ocem,ali isto
nije učinila,
-čime bi izvršila krivično djelo oduzimanje maloljetnog lica iz čl.217.stav 2 Krivičnog zakonika Crne Gore.
Na osnovu čl.230.stav 3 ZKP-a oštećeni kao tužilac se obavezuje da plati
troškove krivičnog postupka ,kao i paušalni iznos od 50,00 eura u korist
budžeta Crne Gore na žiro račun 832-158-14.
O b r a z l o ž e n j e
Oštećeni kao tužilac S.D. je podnio ovom sudu optužni predlog od 27.06.2013
godine protiv okrivljene S.Z. zbog krivičnog djela oduzimanje maloljetnog lica
iz čl.217.stav 2. KZ CG. U završnoj riječi punomoćnik tužioca je naveo da je
presudom o razvodu braka precizno određen način održavanja ličnih odnosa
oštećenog sa svojom maloljetnom djecom.,pa je okrivljena je krivitičnog dana
bila u obavezi da u 19:00 sati preda djecu oštećenom na mjestu na kojem je to
već ranije u mnogo slučajeva činila,ali je propustila da izvrši svoju obavezu
i oglušila se o istu. Istakao je da je tvrdnja okrivljene da je toga dana
maloljetni sin navodno bio bolestan, ne oslobađa okrivljenu obaveze da preda
djecu. Održavanje ličnih odnosa roditelja sa djecom podrazumjeva i obavezu da
se oštećeni i u njihovoj bolesti brine o njima,da ih njeguje,vodi kod ljekara
i slične stvari što mu je kritičnom prilikom okrivljena željela uskratiti.
Nije intencija zakonodavstva bila da strankama prepušta na slobodnu ocjenu
kada oni mogu da "samo uređuju" lične odnose djece sa drugih roditeljem već je
za to isključivo nadležan sud. Okolnost da je oštećeni odmah nakon preuzimanja
djece svog maloljetnog sina odmah poveo kod ljekara,gdje je konstatovano da on
nema temperaturu,te da nije bolestan od bilo kakve bolesti, jasno ukazuje na
namjeru okrivljene da toga dana svoju djecu ne preda njihovom ocu,a naknadna
priča o navodnoj bolesti predstavlja konstrukciju kojom se želi opravdati
takvo postupanje.Konačno je predložio da sud okrivljenu oglasi krI. i kazni po
zakonu
Okrivljena S.Z. je u svojoj odbrani negirala izvršenje krivičnog djela koje
joj je stavljeno na teret i u bitnom navela da oštećeni kao tužilac S.D. po
presudi ima pravo da preuzme djecu petkom u 19:00 časova svaki drugi vikend i
da djeca budu za vikend kod njega i to da djecu poreuzme ispred zgrade u kojoj
ona živi. Dalje je navela da je kritičnog dana 19.04.2013.godine sin mld.LJ.
se razbolio,da je imao je upalu grla pa je istog vodila na pregled kod
pedijatra Dr.H. koja mu je propisla lijek "Panklav" i to je bilo oko 16:00
časova. Istakla je da je nakon toga,obzirom da je dijete bilo bolesno,
telefonom pozvala oštećenog S.D. i objasnila mu da je dijete bolesno te mu
predložila da taj dan ne uzima dijete,a da to nadoknadi nekog drugog dana kad
god bude želio,stim da on odluči da li će taj dan uzimati dijete ili ne,ali se
oštećeni o tome nije izjasnio već je odmah počeo sa pitanjima "šta ćemo za
prvomajske praznike", misleći pod tim kod koga će djeca biti za praznike ,pa
se razgovor tako završio a on joj nije odgovorio da li će uzeti djecu tog
19.04.2013.godine. Dodala je da je zatim oštećenom slala SMS poruke pitajući
ga da li će uzeti djecu tog dana ali joj on nije odgovarao,te da je tog dana
gledala sa balkona da li se oštećeni nalazi ispred zgrade i nije ga vidjela.
Dalje je navela da je istog dana,negdje oko 19:15 časova, oštećeni snažno
lupao na vrata njenog stana,a ona je bila u stanu sama sa djecom i bilo je
strah. Kćerka je prišla vratima i otključala jedan ključ na vratima,ali je
ona(okrivljena) konačno otključala vrata otvarajući gornji ključ i to nakon
što je pozvala policiju. Naglasila je da je oštećeni Sijerković tada uzeo
djecu, psovao je i vrijeđao,a ona je izašla za njim u hodnik govoreći mu da
sačeka da mu preda lijekove i odjeću za djecu,ali je on uhvatio rukom za grlo
i odgurnuo ,tako da je udarila glavom od zid,a zatim je ulaznim vratima
pritisnuo od zid. U tom momentu je u hodnik izašla komšinica A.Đ. i vidjela
to. Dodala je da je nakon toga oštećeni odveo djecu sa sobom a ona nije
uspjela da djecu obuče. Objasnila je da mld.sinu Ljubu prije odlaska dala
sirup za sniženje temperature pa je moguće da je sat vremena nakon toga
djetetu pala temperatura. Pojasnila je da je kritičnom prilikom oštećeni lupao
na njena vrata,nazvao je prasicom i raznim uvredama,psovao joj roditelje,te je
bila u šoku jer je i ranije imala loše iskustvo sa oštećenim. Dodala je da
oštećeni djecu preuzima ispred zgrade, a inače ima zabranu prilaska njenim
vratima od strana i to dvije takve zabrane,a ranije prije ovoga nikada nije
dolazio na vrata da preuzima djecu.Naglasila je da je ranije oštećenom uvijek
na vrijeme predavala djecu ispred zgrade,a i kritičnom prilikom je imala
namjeru da mu preda djecu samo mu je htjela objasniti da treba da im daje
lijek.
Sud je u dokaznom postupku proveo dokaze saslušanjem oštećenog kao tužioca u
svojstvu svjedoka S.D. i svjedoka Đ.A.,te čitanjem presude Osnovnog suda
Herceg novi P.br.614/11 od 20.04.2012 godine,izvještaja ljekara Hitne pomoći
Doma zdravlja H.Novi od 19.04.2013 godine,ljekarske potvrde Doma zdravlja
Herceg Novi br.1469 od 13.05.2013 godine i uvidom u izvještaj o kaznenoj
evidenciji za okrivljenu.
.
Analizirajući provedene dokaze,te dovodeći ih u vezu jedne sa drugima i sa
odbranom okrivljene, sud je našao da nije dokazano da je okrivljena izvršila
krivično djelo za koje je optužena pa je oslobodio od optužbe.
Oštećeni kao tužilac,saslušan u svojstvu S.D. je u bitnom izjavio da je
kritičnog dana 19.04.2013.godine nekih sat dva prije nego je trebao preuzeti
djecu , od okrivljena ga pozvala telefonom oko 17:00 časova i kazala mu da je
sin LJ. bolestan,a on joj je odgovorio da joj ne vjeruje i da će doći u 19:00
časova da preuzme djecu,te ako je djete bolesno da će on voditi brigu o njemu
i to je bila sva komunikacija tom prilikom. Ne sjeća se da li mu je nakon toga
okrivljena poslala neku SMS poruku. Dalje je naveo da je nakon toga u 19:00
časova došao ispred zgrade gdje živi okrivljena, kako bi preuzeo djecu,ali
okrivljene nije bilo ,te ječekao 20-tak minuta. Zatim je pozvao policiju i
objasnio o čemu se radi ,a oni su mu kazali da se obrati Centru za socijalni
rad. Dodao je da nije želio da čeka, pa je otišao do stana okrivljene i zvonio
na vratima,ali ona nije htjela da mu otvori vrata rekavši mu je da je LJ.
bolestan i govorila mu da odlazi. Međutim kćerka I. je otključala vrata i
djeca su dotrčala do njega, pa je uzeo u naručje LJ. i I. držao za ruku,a
okrivljena je pri tom došla udarala ga,štipala,čupala i vrijeđala, a on je tom
prilikom samo u odbrani micao njene ruke sa sebe kako tom prilikom djeca ne bi
bila povrijeđena. Dodao je da je ovom prilikom sam u hodniku vidio jednu ženu
a ne zna kako se ista zove.Nakon toga je odveo djecu i poveo sina LJ. u hitnu
pomoć gdje ga je ljekar pregledao i dao mu dokumentaciju o tome da isti nema
visoku temperaturu i da nije bolestan,pa mu narednih rada nije ni davao
nikakve lijekove a šetali su taj vikend tako da prijatelji i komšije mogu
potvrditi da djeca nisu bila bolesna. Objasnio je da mu je poznato da je
izabrani pedijatar za njegovu djecu Dr.M.H.,te da je ranije vodio djecu kod
nje,ali kritičnog dana nije sina LJ. poveo kod Dr.H. jer je bilo kasno i nije
radio Dom zdravlja, pa je zbog toga sina poveo u Hitnu pomoć. Nakon toga opet
nije išao sa sinom kod Dr.H. jer sin nije bio bolestan, a osim toga bio je
vikend kada misli da ne rade pedijatri. Dodao je da je nakon kritičnog
događaja, uredno preuzimao djecu od okrivljene tako da nisu imali nekih
problema u vezi toga. Dalje je objasnio da kritičnog dana dok je čekao ispred
zgrade okrivljene istu nije pozvao telefonom kada je vidio da je nema,a to iz
razloga jer imaju lošu komunikaciju. Obično je djecu preuzimao ispred zgrade u
kojoj živi okrivljena,a nekoliko puta ih je preuzeo i ispred vrata njenog
stana,stim što nigdje u presudi nije naznačeno gdje konkretno će preuzimati
djecu već je to više bila stvar prakse. Dodao je da je možda ranije imao
zabranu prilaska okrivljenoj ili njenom stanu, ali se sada ne sjeća ,te da
sada nema nikakve zabrane.
Sud nije prihvatio iskaz svjedoka S.D. u dijelu gdje je naveo da mu je
kritičnom prilikom vrata od stana okrivljene otključala kćerka I.,te da ga je
okrivljena tom prilikom udarala,obzirom da je u tom dijelu suprotan izvedenim
dokazima.Naime,oštećeni nije mogao vidjeti ko mu je otključao vrata stana ,dok
svjedok Đ.A. ističe da je oštećeni odgurnuo okrivljenu,a da nije vidjela da je
ista njega gurala ili udarala.
Svjedok Đ.A. je u bitnom izjavila da živi u stanu do stana okrivljene i da je
dana 19.04.2013.godine dok je bila u svom stanu, začula vani lupanje,pa kada
je pogledala kroz špijunku na vratima vidjela je bivšeg supruga od okrivljene
kako lupa o njena vrata i psuje. Nakon toga kada je začula i vrisku djece
izašla je u hodnik i tada vidjela kako bivši suprug okrivljene u naručju drži
jedno dijete, a drugo dijete je bilo do izlaznih vrata zgrade,dok se
okrivljena tada nalazila pored vrata svog stana udaljena par metara od bivšeg
supruga i djece. Istakla je da je u jednom momentu vidjela kako je oštećeni
odgurnuo okrivljenu od sebe i ona je udarila u zid.Pojasnila je da su se
okrivljena i oštećeni raspravljali i u toku te rasprave je oštećeni odgurnuo
okrivljenu. Dodala je da nije vidjela da je okrivljena udarila ili gurala
oštećenog već su samo raspravljali, a okrivljena je govorila vrati mi djecu
jer je mali bolestan. Naglasila je da nije vidjela ko je otvorio vrata stana
okrivljene,jer je izašla tek kada je začula djecu. Ne sjeća se kojom je rukom
oštećeni odgurnuo okrivljenu a u kojoj ruci je držao dijete. Objasnila je da
je kritičnom prilikom čula sam snažno lupanje i oštećenog kako okrivljenoj
psuje majku,a okrivljena je ovom prilikom djelovala uznemireno i plakala
je.Sjeća se da je okrivljena govorila da je dijete bolesno da ima temperaturu,
a djeca ovom prilikom nisu bila obuvena.
Okrivljena je u vezi iskaza ovog svjedoka pojasnila da kada je govorila
oštećenom da joj vrati djecu,da je to govorila iz razloga kako bi obukla djecu
i dala mu antibiotik da ponese, obzirom da je dijete bolesno,a ne da mu nije
dozvoljavala da odvede djecu.
Sud je prihvatio iskaz svejdoka Đ.A. jer je uvjerljiv i logičan,te u odnosu na
odlučne okolnosti saglasan izvedenim dokazima.iskaz ovog svjedoka je od
značaja jer se istim potvrđuje odbrana okrivljene da je kritičnom prilikom
ispred svog stana govorila oštećenom da je dijete bolesno,kao i okolnost da je
oštećeni preuzeo djecu koja nisu bila obuvena,što je u skladu sa tvrdnjom
okrivljene da je tražila oštećenom da vrati djecu da ih obuče i da mu preda
lije.
Iz ljekarske potvrde Doma zdravlja Herceg Novi br.1469 od 13.05.2013
godine,proizilazi da je mld.S.LJ. dana 19.04.2013 godine propisan lijek
"Panklav",a potvrdu je potpisala i ovjerila spec.pedijiatar dr.H. Miroslava.
Iz izvještaja ljekara Hitne pomoći Doma zdravlja H.Novi od 19.04.2013 godine
proizilazi da je dr.Č.G. pregledao mld.S.LJ.. dana 19.04.2013 godine i
konstatovao da dijete nema simptome bilo koje bolesti.
.
Sud je prihvatio kao vjerodostojnu navedenu medicinsku dokumentaciju jer je
sačinjena u zakonitoj proceduri od strane nadležne zdravstvene ustanove,a na
iste nistranke nisu imale primjedbi. Naime, okolnost da u izvještaju ljekara
hitne pomoći stoji da dijete nema simptome bilo koje bolesti,ne dovodi u
pitanje potvrdu ljekara pedijatra dr.H. u kojoj je naznačeno da je ranije
istog dana djetetu propisan lijek panklav,obzirom da je nakon uzimanja tog
lijeka dijete pregledano u hitnoj pomoći pa su mogli izostati simptomi bolesti
zbog koje je ranije lijek bio propisan.
Sud je odbio predloge branioca okrivljene da se pribavi i pročita listing
telefonske komunikacije između okrivljene i oštećenog kritičnog dana na
okolnsot dužine trajanja tog razgovora,te pročitaju spisi ODT H.Novi
Kt.br.224/12 radi utvrđenja okolnosti da je oštećeni ranije prema okrivljenoj
vršio predmetno krivično djelo,a koji postupak je završen odbacI.njem prijave
u postupku odloženog krivičnog gonjenja, te da sasluša ljeka koji je pregledao
pregleda mld.LJ. radi utvrđenja okolnsoti da li je isti kritičnog dana bio
bolestan,te da se pribave podaci od policije ko je kritičnog dana podnio
prijavu povodom predmetnog događaja.
Ovo obzirom da su okolnosti na koje se navedeni dokazi odnose, dovoljno
utvrđene provedenim dokazima,pa bi prihvatanje ovih predloga vodilo
odugovlačenju postupka,a nebi doprinijelo utvrđenju drugačijeg činjeničnog
stanja. Naime, oštećeni kao tužilac ne negira da je kritičnog dana imao
telefonsku komunikaciju sa okrivljenom,a sud je izveo dokaz uvidom u ljekarsku
dokumentaciju na ime mld.S.LJ.. ,dok se spisi tužilaštva o odloženom krivičnom
gonjenju ne mogu koristiti kao dokazni materijal.
Cijeneći sve izvedene dokaze pojedinačno i dovođenjem istih u vezu jedne sa
drugima i sa odbranom okrivljene,sud je našao da nije dokazano da je
okrivljena izvršila djelo za koje je optužena pa je oslobodio od optužbe.
Ovaj zaključak suda proizilazi iz stanja da okrivljena S.Z. ne priznaje
izvršenje krivičnog djela,a da njena odbrana nije obezvrijeđena izvedenim
dokazima.
Naime,sud je prihvatio odbranu okrivljene jer je uvjerljI. i logična
,potvrđena izvedenim dokazima-iskazom svjedoka Đ.A. koja je istakla da je
kritičnom prilikom okrivljena govorila oštećenom da je dijete bolesno,te je
vidjela da djeca nisu bila obuvena,kao i ljekarskom potvrdom od 13.05.2013
godine iz koje proizilazi da je pedijatar dr.H.M.dana 19.04.2013 godine S.LJ.
propisala lijek "Panklav". Osim toga, odbrana okrivljene je potvrđena
djelimično i iskazom svjedoka S.D. koji je potvrdio da ga je okrivljena
pozvala telefonom kritičnog dana oo 17,00 sati i kazala mu da je sin
bolestan,te da je prije i nakon kritičnog događaja od okrivljene preuzimao
djecu bez problema.
U kontekstu navedenog,logična je odbrana okrivljene da kritičnog dana nije
imala namjeru da oštećenom ne dozvoli da uzme djecu,već da mu je htjela dati
odjeću i lijek za sina, jer je prije i nakon kritičnog događaj okrivljenom
uredno predavala djecu u terminima određenim sudskom odlukom. Na to upućuje i
okolnost da je okrivljena pozvala telefonom oštećenog kritičnog dana oko 17h i
saopštila mu da je LJ. bolestan te predložila da odluči da li će tog dana ili
drugog dana preuzeti djecu.
Krivično djelo oduzimanje maloljetnog lica iz čl.217.stav 2. KZ CG čini onaj
ko onemogućava izvršenje odluke nadležnog organa kojom je određen način
održavanja ličnih odnosa maloljetnog lica sa roditeljem ili drugim srodnikom.
Za krivicu je neophodan umišljaj učinioca koji koji treba da je svjestan da
postoji izvršna odluka nadležnog organa i da svojom djelatnošću onemogućava
izvršenje takve odluke.
U konkretnom slučaju nije dokazano da je okrivljena postupala sa umišljajem da
onemogući izvršenje navedene sudske presude,posebno ako se ima u vidu da je
okrivljena i prije i nakon kritičnog događaja oštećenom predavala djecu u
terminima određenim sudkom odlukom,pa je nelogično da kritičnog dana oštećenom
nije htjela predati djecu,odnosno da je onemogućavala izršenje navedene sudske
presude. Naime kritičnog dana mld.Sijerković Ljubu je pedijatar dr.H.
propisala terapiju lijekom "Panklav" ,o čemu je okrivljena obavijestila
oštećenog telefonom,pa je logična tvrdnja okrivljene da tog dana nije branila
oštećenom da pruzme djecu ,već da mu je ispred svog stana htjela dati odjeću i
lijek za istu,a oštećeni je tom prilikom i preuzeo djecu ispred stana
okrivljene.
Sa naznačenih razloga i prihvatanjem dokaza, te njihovom ocjenom, kako je
prethodno naznačeno, kao i prihvatanjem odbrane okrivljene, sud je zaključio
da nema dokaza da je okrivljena izvršila krivično djelo koje joj se stavlja na
teret,pa je na osnovu čl.373. stav 1. tačka 2. ZKP-a u tom pravcu odlučeno kao
u izreci.
Sud je na osnovu čl.230.stav 3.ZKP-a, oštećenog kao tužioca obavezao da plati
troškove krivičnog postupka,kao i paušalni iznos od 50,00 eura ,koji je
odmjeren u skladu sa složenosti i dužinom trajanja postupka .
OSNOVNI SUD U HERCEG NOVOM
Dana 11.09.2013 godine
Zapisničar Sudija
Milović Tereza Branislav Leković
Pravna pouka:
Protiv ove presude dozvoljena je žalba
u roku od 8 dana od dana prijema,
Višem sudu u Podgorici, a preko ovog
suda.
DNA:
-oštećenom kao tužiocu S.D.
-punomoćniku tužioca adv.M.Z.
-okrivljenoj S.Z.
-braniocu okrivljene adv.Ć.S.
-u spise