K.br.216/11
U IME CRNE GORE
Osnovni sud u Pljevljima, kao prvostepeni krivični sud, po sudiji Ljiljani
Popović, uz sudjelovanje zapisničara Zore Leković u krivičnom predmetu protiv
optuženog Š.M. iz P. zbog krivičnog djela protivpravno priključenje gradilišta
na tehničku infrastrukturu iz čl.326 b Krivičnog zakonika a po optužnom
predlogu ODT Pljevlja Kt.br.284/11 od 03.11.2011.godine, nakon održanog
glavnog i javnog pretresa u prisustvu zamjenika ODT Pljevlja Golubović Sanja i
optuženog Š. M., dana 06.12.2011.godine , donio je i javno objavio
P R E S U D U
Optuženi Š.M.,  od oca V. i majke R. rodjene M., rodjen u P. dana ....godine,
sa prebivalištem u P., Ul.S. K., državljanin CG, oženjen, otac 3 djece,
penzioner, govori srpskim jezikom, razumije crnogorski jezik, pismen, završio
srednju školu, lošeg imovnog stanja, neosudjivan.
K R I V J E
Što je :
U aprilu mjesecu 2011.godine u Pljevljima u Ul.S. K., protivno propisima o
izgradnji objekata - čl.75 Zakona o uredjenju prostora i izgrdnji objekata (
Sl.list CG br.51/08) priključio na tehničku infrastrukturu - distributivnu
mrežu gradjevinski objekat - porodičnu kuću za koju nije izdata gradjevinska
dozvola,
Čime je izvršio krivično djelo protivpravno priključenje gradilišta na
tehničku infrastrukturu iz čl.326 b Krivičnog zakonika,
pa mu sud na osnovu već citiranog zakonskog propisa te primjenom članova
4,5,13,15,32,33,36, 42,52,53 i 54 Krivičnog zakonika, te čl. 226,229,239 i 374
ZKP-a
i z r i č e
USLOVNU OSUDU
Sa kojom se optuženom Š.M. utvrdjuje kazna zatvora u trajanju od 3 /tri/
mjeseca i istovremeno odredjuje da se ista neće izvršiti ako optuženi u roku
od jedne godine dana ne izvrši novo krivično djelo.
Optuženi je dužan platiti ovom sudu na ime paušala iznos od 27,50 eura,
A sve ovo u roku od 15.dana po pravosnažnosti presude pod prijetnjom prinudnog
izvršenja.
Oštećena E.P. radi ostvarivanja imovinsko pravnog zahtjeva upućuje se na
parnicu.
O b r a z l o ž e nj e
Osnovno državno tužilaštvo u Pljevljima , optužnim predlogom Kt.br.284/11 od
03.11.2011.godine, optužilo je Š.M. iz P. da je izvršio krivično djelo
protipravno priključenje grdilišta na tehničku infrastrukturu iz čl.326 b Kz-a
a na način, mjesto i vrijeme bliže opisano izrekom ove presude. U završnoj
riječi zamjenik ODT Pljevlja ostajući pri podnijetom optužnom predlogu
predložio je da sud optuženog oglasi krivim i osudi po zakonu.
Oštećena E. P.i ako uredno pozvana nije pristupila na glavni pretres a u
riječi svog punomoćnika na zapisniku ODT Pljevlja od 03.11.2011.godine
pridružila se krivičnom gonjenju i postavila imovinsko pravni zahtjev u iznosu
od 30,84 eura za utrošene kilovate koji nijesu očitavani na električnom
brojilu.
Optuženi Š.M. u svojoj odbrani priznajućči izvršenje krivičnog djela i krivicu
navodi da je znao da njegova porodična kuća nema gradjevinsku dozvolu i dva
puta se obraćao opštini P. da mu izda gradjevinsku dozvolu ali su ga odbili
jer na području gdje živi i gdje je kupio započetu kuću koju je završio nije
obuhvaćeno DUP-om a obraćao se i ED da mu priključi struju ali su ga odbili iz
razloga što nema gradjevinsku dozvolu pa se onda priključio na distributivnu
mrežu i ako je znao da zbog toga što nema grdjevinsku dozvolu to ne može da
uradi ali je morao jer u toj porodičnoj kući živi njih 11, njegova majka, on i
supruga, dva sina sa suprugama i 4 unučadi od kojih dvoje ide u školu i dok je
kuću radio uzimao je struju od komšije, za svaki sprat je postavio brojilo i u
avgustu se uselio u kuću i odmah došla kontrola koja je plonbirala brojila ali
mu je ostavila sturju u kući. Da bi dobio priključak na distributivnu mrežu
potrebna mu je gradjevinska dozvola kojoj prethodi projekat i ostale potvrde
koje treba da pribavi i rečeno mu je da obzirom na površinu kuće ta dozvola bi
za gotov novac iznosila 20.000,00 eura a na rate 25.000,00 eura i on taj novac
nema, penzioner je i vraća kredit bratu od ujaka kome je bio žirant a od ne
otplaćuje kredit pa za njega plaća ratu od 100,00 eura, svoj kredit 200,00
eura i ostaje mu 100,00 eura od penzije. Još 5 kuća u njegovom komšiluku
priključilo se sa istog stuba i bez gradjevinske dozvole ali su to urdili
prije 6 do 7 godina. Kazao je da ako postoji način redovno bi plaćao račune za
struju da mu se ne nagomilava pa da ne može platiti. U završnoj riječi odluku
o krivici i kazni ostavio je na ocjenu sudu.
U dokaznom postupku sud je saslušao svjedoka Č. B., pročitao iskaz svjedoka
Kljajević Stanka, pročitao zapisnik o kontroli ED P. od 18.08.2011.godine,
pročitao obavještenje S. za uredjenje prostora opštine P. broj 05-351-317 od
12.09.2011.godine i pročitao izvod iz KE za optuženog.
Nakon provedenog dokaznog postupka i ocjene izvedenih dokaza a pri tom
cijeneći priznanje optuženog ovaj sud je utvrdio činjenično stanje bliže
opisano izrekom ove presude.
Naime, javna optužba stavlja na teret optuženom Š.M. da je izvršio krivično
djelo protivpravno priključenje gradilišta na tehničku infrastrukturu iz
čl.326 b Krivičnog zakonika tako što je aprila mjeseca 2011.godine nemajući
grdjevinsku dozvolu za svoju porodičnu kuću u Ul.Save Kovačevića bb u
Pljevljima tu porodičnu kuću priključio na distributivnu mrežu. Optuženi Š.
priznaje da je porodičnu kuću u Ul.S.K. za koju nema gradjevinsku dozvolu
avgusta mjeseca 2011.godine priključio na distributivnu mrežu i ako je znao da
se ne može priključiti na distributivnu mrežu upravo iz razloga što kuća nema
gradjevinsku dozvolu odnosno te da nije mogao dobiti saglasnost za
priključenje električne energije iz tog razloga.
Priznanje optuženog Š. je jasno, postupno i nedvosmisleno a kao takvo je
potvrdjeno i iskazima svjedoka Č. B. i K. S., radnika Ed P. koji su kazali da
su dana 18.08.2011.godine izvršili kontrolu optuženog kojim im je rekao da
nema gradjevinsku dozvolu za kuću i da nije mogao dobiti saglasnost za
priključenje električne energije u porodičnu kuću pa su pokušali pošto je bio
priključen na dristributivnu mrežu da ga isključe ali im to on nije dozvolio
niti im rekao kada je izvršeno priključenje na distributivnu mrežu . Sačinili
su zapisnik.
Sud je cijenio iskaz svjedoka K.S. i Č. B. i stekao ubjedjenje da su ovi
svjedoci kranje istinito i nepristrasno posvjedočili činjenice koje su im
poznate u okviru vršenja svojih redovnih radnih zadataka- radnika ED P.koji su
izvršili kontrolu porodične kuće optuženog. Osim toga navodi ovih svjedoka
potvrdjeni su zapisnikom o kontroli od 18.08.2011.godine a isti nijesu u
suprotnosti ni sa navodima odbrane optuženog.
Dakle, u postupku je na osnovu jasnog i potupnog priznanja optuženog Š. M.,
iskaza svjedoka Č.B. i K.S.kao i ostalim dokazima u postupku utvrdjeno da je
optuženi Š.M. izvršio krivično djelo protipravno priključenje gradiliša na
tehničku infrastrukturu iz čl.326 b Krivičnog zakonika kako mu je to javnom
optužbom i stavljeno na teret te da je optuženi djelo izvršio sa umišljajem
jer je znao da njegova porodična kuća nema gradjevinsku dozvolu te da upravo
zbog te gradjevinske dozvole nije dobio saglasnost za priključenje na
distributivnu mrežu ali se uprkos toj činjenici priključio na distributivnu
mrežu dakle djelovao je sa direktnim umišljajem pa ga je sud kao umišljajnog
učinioca oglasio krivim i osudio po zakonu.
Prilikom odlučivanja o vrsti i visini kazne sud je cijenio i svrhu uslovne
osude. Optuženi Š. M.je priznao izvršenje krivičnog djela i krivicu, porodičan
čovjek, otac 3 djece i penzioner. U njegovoj porodičnoj kući živi 11 članova
od kojih je 4 djeca a od njih dvoje učenici. Kao žirant otplaćuje kredit svog
brata od ujaka. Do sada nije dolazio u sukob sa zakonom što upućuje na
zaključak da nije sklon vršenju krivičnih djela. Ove okolnosti po mišljenju
suda opravdavaju izricanje uslovne osude jer je sud mišljenja da će se i samim
upozorenjem uz prijetnju kaznom dovoljno uticati na ovog optuženog da više ne
vrši krivična djela i na taj način u cjelosti postići svrha kažnjavanja
zakonom predvidjena. Obzirom na sve ovo optuženom je utvrdjena kazna zatvora u
trajanju od 3 mjeseca što predstavlja zakonski minimum za ovo krivično djelo s
tim što je njeno izvršenje odloženo na period od godinu dana ukoliko optuženi
ne izvrši novo krivično djelo te da će se po mišljenju suda i ovom krivičnom
sankcijom u potpunosti ostvariti svrha kažnjavanja.
Odluka suda da optuženi plati na ime paušala plati iznos od 27,50 eura koji
iznos je odmjeren obzirom na dužinu trajanja i složenost krivičnog postupka te
imovno stanje optužene zasniva se na čl.226 i 229 ZKP-a .
Oštećena je postavila imovinsko pravni zahtejv i to u iznosu od 30,84 eura za
utrošene kilovate koji nijesu očitavani na brojilu optuženog. Medjutim,
krivični sud nije utvrdjivao tu potrošnju dakle nije utvrdjivao visinu
imovinsko pravnog zahtjeva pa je iz tog razloga oštećenog radi ostvarivanja
imovisnko pravnog zahtjeva uputio na parnicu.
OSNOVNI SUD U PLJEVLJIMA, dana 05.12.2011.godine.
Zapisničar, S u d i j a,
Zora Leković Ljiljana Popović
PRAVNA POUKA:
Protiv ove presude dozvoljena je žalba u roku od 8.dana po prijemu
iste Višem sudu B. Polje, a preko ovog suda.
DOSTAVITI:
1 x ODT Pljevlja
1 x Optuženom