K.br.219/11
U IME CRNE GORE
Osnovni sud u Pljevljima, kao prvostepeni krivični sud , po sudiji Ljiljani
Popović uz sudjelovanje zapisničara Zore Leković, u krivičnom predmetu protiv
okrivljenog S.D. iz P., zbog krivičnog djela šumska kradja iz čl.324 st.1
Krivičnog zakonika , po optužnom predlogu ODT Pljevlja Kt.br.264/10 od
14.12.2010.godine , nakon održanog glavnog i javnog pretresa u prisustvu
zamjenika ODT Pljevlja Golubović Sanje i optuženog S.D., dana
20.12.2010.godine, donio je i javno objavio
P R E S U D U
Optuženi S. D., od oca V. i majke D. rođ.I., rođen u P.dana 13.05.1988.godine,
sa prebivalištem u naselju K.opština P., državljanin CG, nezaposlen,
neoženjen, pismen, završio osnovnu školu, vojsku nije služio, nevodi se u VE,
izdržavaju ga roditelji, osuđivan presudom Osnovnog suda u Pljevljima
K.br.23/10 od 15.09.2010.godine zbog krivičnog djela iz čl.324 st.2 Krivičnog
zakonika CG.
K R I V J E
Što je :
Dana 06.08.2010.godine, u državnoj šumi u selu B. u odjelu br.17 GJ Voloder I,
opština P., zajedno sa NN licem radi krađe oborio tri stabla hrasta ukupne
neto drvne mase 2,47 m3 oštetivši na taj način U. za šume P. j. P. za iznos od
46,23 €,-
čime je izvršio krivično djelo šumske kradje iz čl. 324 st. 1. Krivičnog
zakonika ,-
pa ga sud na osnovu već citiranog zakonskog propisa te primjenom članova
4,5,13,15,32, 33, 36 i 42 Krivičnog zakonika .
O S U DJ U J E
Na kaznu zatvora u trajanju od 30 /trideset/ dana.
A primjenom citiranog zakonskog propisa i čl. 39. Krivičnog zakonika te
čl.226, 229,239 i 374 ZKP-a
O S U DJ U J E
Na novčanu kaznu u iznosu od 200,00 eura (dvije stotine eura) koja će se u
slučaju nenaplativosti zamijeniti kaznom zatvora tako što će se za svakih
započetih 25,00 eura novčane kazne odrediti jedan dan zatvora.
Izrečenu novčanu kaznu optuženi je dužan platiti u roku od 3 (tri) mjeseca po
pravnosnažnosti presude pod prijetnjom prinudnog izvršenja.
Optuženi je dužan platiti ovom sudu na ime paušala iznos od 27,50 eura,
Obavezuje se optuženi da oštećenoj U. z. š. na ime imovinsko pravnog zahtjeva
plati iznos od 46,23 €.
O b r a z l o ž e nj e
Osnovno državno tužilaštvo u Pljevljima optužnim predlogom Kt.br.264/10 od
14.12.2010.godine, optužilo je S.D.iz P., da je izvršio krivično djelo šumske
kradje iz čl.324 st. 1. Krivičnog zakonika a na način, mjesto i vrijeme bliže
opisano izrekom ove presude i u završnoj riječi zamjenik ODT Pljevlja je nakon
što je precizirao optužni predlog predložio da sud optuženog oglasi krivim i
osudi po zakonu.
Oštećena U. z. š. - P. j. P.i ako uredno pozvana nije pristupila na glavni
pretres a u predhodnom postupku se u riječi svog punomoćnika pridružila
krivičnom gonjenju protiv optuženog i postavila imovinsko pravni zahtjev u
iznosu od 46,23 €.
Optuženi S. D. u odbrani datoj u predhodnom postupku navodi odnosno tvrdi da u
državnoj šumi u selu Bučje nije posjekao tri stabla hrasta kao i da mu je
poznato gdje je selo B.odnosno zna da se to selo nalazi iznad K. ali nikad
nije bio u tom selu niti je u avgustu mjesecu i u jednoj šumi sjekao drva.
M.Lj. poznaje, komšije su u naselju K. i M. ga nikad nije zatekao u šumi da
siječe drva, makar on nije vidio M.. Tvrdio je da nije izvršio krivično djelo
šumske krađe i nije dana 06.08.2010.godine u državnoj šumi u selu B. oborio
tri stabla hrasta. Na glavnom pretresu ne priznajući izvršenje krivičnog djela
i krivicu i ostajući pri odbrnai iz prethodnog postupka kazao je da tvrdi da
ga M.Lj.nije zatekao da siječe stabla u državnoj šumi te da je prije ovog
dogadjaja bio u dobrim odnosima sa M. Lj. a od tada su u lošim odnosima i
nezna da li je M. imao razlog da kaže da je on sjekao ta stabla kad ih nije
sjekao. U završnoj riječi predložio je da ga sud oslobodi od optužbe jer nije
počinio krivično djelo koje mu je stavljeno na teret.
U dokaznom postupku sud je saslušao svjedoke B.D. i M. Lj., pročitao zapisnik
o izvršenoj kontroli - pregledu od 10.08.2010.godine, pročitao prijavu za
šumsku krivicu broj 1009 od 11.08.2010.godine i pročitao izvod iz KE za
optuženog.
Nakon provedenog dokaznog postupka i ocjene izvedenih dokaza i to kako svakog
pojedinačno tako i u medjusobnoj povezanosti a pritom cijeneći odbranu
optuženog S.D. sud je utvrdio činjenično stanje bliže opisano izrekom ove
presude.
Naime, javna optužba stavlja na teret optuženom S. D.da je dana
06.08.2010.godine u državnoj šumi u selu B. u odjelu br.17 GJ V., zajedno sa
nepoznatim licem radi krađe oborio stri stabla hrasta ukupne neto drvne mase
od 2,47 m3 i na taj način oštetio U. z. š. PJ P. za iznos od 46,23 €. Optuženi
S. D. ne priznaje izvršenje krivičnog djela, tvrdi da dana 06.08.2010.godine
nije u državnoj šumi u selu B. posjekao tri stabla hrasta niti ga je M.Lj.
zatekao da siječe ta stabla.
Radi utvrđivanja osnovanosti javne optužbe kao i radi provjere odbrane
optuženog sud je izveo naprijed navedene dokaze.
Svjedok M.Lj.je izjavio da je negdje u avgustu mjesecu u selu B. u odjelu
br.17 GJ V., zatekao S.D. i jedno lice za koje zna da se preziva M.i da živi
negdje u selu Š. ali mu ne zna ime i vidio je da su bespravno posječena tri
stabla hrasta od čega su dva stabla hrasta bila ispresijecana na metar i drvni
sortimenti bili složeni na gomilu a treće stablo je do pola bilo isječeno na
dužinu od metar. M.je držao motornu testeru u ruci i šegao stabla a S. slagao
drvne sortimente. Svjedok M. je dalje kazao da im je tada rekao da je šuma
njegovo vlasništvo i da se udalje iz šume što su oni odmah i uradili a on tada
telefonom pozvao lugara B. D. i obavijestio ga o bespravnoj sječi pa je lugar
izašao na lice mjesta isti dan i on lugarupokazao gdje je izvršena bespravna
sječa stabala hrasta. Dalje je naveo da je naredni dan u jutarnjim časovima
bio na licu mjesta i vidio da su dva hrasta odvezena a jedno stablo hrasta se
nalazilo na licu mjesta. Šuma u kojoj je izvršena ova bespravna sječa je pod
sporom obzirom da je njegova porodica pred sudom tražila povraćaj ove šume i
sudski postupak je još uvijek u toku. Na glavnom pretresu ovaj svjedok je
kazao da kada je zatekao optuženog i to lice u bespravnoj sječi optuženi, sa
kojim živi u istom naselju i komšije su, mu je rekao "izvini nisam znao da je
tvoje". Kazao je da nema nikakv razlog da izmisli da je optuženog zatekao u
šumi jer su komšije i bili su u dobrim odnosima a od tada se ne pozdravljaju.
Svjedok B. D. reonski lugar za područje državne šume u kojoj je izvršena ova
bespravna sječa je izjavio da ga je dana 06.08.2010.godine telefonom pozvao M.
Lj. i obavijestio da se vrši bespravna sječa stabala u šumi koju on potražuje
sudom i koja se nalazi iznad kuće M.. Pozvao je U. z. š. PJ P. nakon čega mu
je poslat vozač sa vozilom te je izašao na lice mjesta i utvrdio da u državnoj
šumi u selu B. u odelenju br.17 GJ V., je izvršena bespravna sječa tri stabla
hrasta, ta stabla su se nalazila na licu mjesta i od tih stabala dva su bila
isječena na metarsku dužinu a treće stablo je do pola bilo isječeno na
metarsku dužinu. Prečnici na panju posječenih stabala su 40, 42 i 52 cm.
Naredni dan je ponovo izašao na lice mjesta i na licu mjesta zatekao jedno
oboreno stablo hrasta a dva stabla su bila otjerana. Ova posječena stabla
nijesu bila doznačena a M.Lj.mu je rekao da je bespravnu sječu izvršio S.D. iz
K. sa kojim je bilo jedno lice za koje M.misli da se preziva M.. Prijavu za
šumsku krivicu je napisao na osnovu dojave M.Lj..
Sud je u cjelosti povjerovao iskazu svjedoka M.Lj.i B.D., smatrajući da su ovi
svjedoci detaljno, nedvosmisleno i na objektivan način kazali sve što im je
poznato, i to svjedoku M. kao licu koje je optuženog zateklo u sječi ovih
stabala a inače optuženog poznaje jer žive u istom naselju i komšije su a
svjedoku B. D. kao reonskom lugaru za područje državne šume u kojoj je
izvršena ova bespravna sječa pošto je izašao na lice mjesta po prijavi M.Lj. i
na licu mjesta zatekao posječena 3 stabla hrasta bez doznake. Osim toga,
njihovi navodi su potvrdjeni i zapisnikom o izvršenoj kontroli - pregledu od
06.08.2010.godine kao i prijavom za šumsku krivicu broj 1009 od
11.08.2010.godine. Iz ovih razloga sud u cjelosti kao istinite i nepristrasne
prihvata iskaze svjedoka M.i B.
Dakle , u postupku je objektivnim iskazima svjedoka M. i B. negirana odbrana
optuženog S.D. i na nesumnjiv način utvrdjeno da je optuženi S.D. dana
06.08.2010.godine u selu B., Opština P. u državnoj šumi u odjelu 17 GJ V.,
zajedno sa NN licem posjekao bez doznake tri stabala hrasta ukupne neto drvne
mase 2,47 m3 i ako je znao i morao znati da mu je za sječu u državnoj šumi
potrebna doznaka i u ovim radnjama optuženog S.D. stoje svi bitni elementi
bića krivičnog djela šumske kradje iz čl. 324 st.1 Krivičnog zakonika te da je
djelo izvršio sa umišljajem jer je bio svjestan da se ne može vršiti sječa u
državnoj šumi bez doznake i da sječu vrši u državnoj šumi, pa ga je sud
oglasio krivim i osudio po zakonu.
Prilikom odlučivanja o vrsti i visini kazne sud je cijenio sve okolnosti koje
utiču kako na vrstu tako i na visinu kazne. Optuženi je nezaposlen, izdržavaju
ga roditelji, radi se o mladiću starom 23.godine i ove okolnosti sud mu je
uzeo kao olakšavajuće okolnosti. Imao je zdrastvenih problema. Ove okolnosti
su uzete kao olakšavajuće okolnosti na strani optuženog. Medjutim, dosadašnji
život optuženog i njegova osudjivanost i to septembra mjeseca 2010.godine za
isto krivično djelo što je utvrđeno iz izvoda iz KE za optuženog uzeto je kao
otežavajuća okolnost na strani okrivljenog. Obzirom na to sud je mišljenja da
u konkretnom slučaju a radi krivično pravne zaštite prema ovom okrivljenom
jedina adekvatna krivična sankcija je kazna zatvora pa je sud optuženom
S.D.izrekao kaznu zatvora u trajanju od 30 dana kojom će se po mišljenju suda
postići svrha kažnjavanja. Kako je za ovo krivično djelo predvidjena i novčana
kazna to je sud optuženom izrekao i novčanu kaznu u iznosu od 200,00 eura a u
smislu čl. 39 Krivičnog zakonika CG optuženom dao rok da istu plati u roku od
3 mjeseca po pravnosnažnosti presude, smatrajući da je novčana kazna u ovom
iznosu adekvatna obzirom da je optuženi nezaposlen i lošeg imovnog stanja.
Shodno čl.226 i 229 ZKP-a sud je optuženog obavezao da na ime paušala plati
iznos od 27,50 eura , koji iznos je odmjeren obzirom na složenost i dužinu
trajanja krivičnog postupka te imovno stanje optuženog.
U smislu čl.239 ZKP-a, sud je obavezao optuženog da oštećenoj U. z. š. PJ
P.koja je postavila imovinsko pravni zahtjev na ime istog plati iznos od 46,23
€.
OSNOVNI SUD U PLJEVLJIMA , dana 20.12.2011.godine.
Zapisničar, S u d i j a,
Zora Leković Ljiljana Popović
PRAVNA POUKA:
Protiv ove presude može se izjaviti žalba u roku od 8.dana od prijema presude
Višem sudu u Bijelo Polje a preko ovog suda.
DOSTAVITI:
1 x ODT Pljevlja
1 x Optuženom