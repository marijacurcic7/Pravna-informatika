K.br.232/11
U IME CRNE GORE
Osnovni sud u Pljevljima, kao prvostepeni krivični sud, po sudiji Ljiljani
Popović, uz sudjelovanje zapisničara Zore Leković u krivičnom predmetu protiv
optuženog O. V. iz P. zbog krivičnog djela gradjenje objekta bez gradjevinske
dozvole iz čl.326 a Krivičnog zakonika a po optužnom predlogu ODT Pljevlja
Kt.br.208/11 od 11.11.2011.godine, nakon održanog glavnog i javnog pretresa u
prisustvu zamjenika ODT Pljevlja Djurović Veljka i optuženog O. V., dana
07.12.2011.godine , donio je i javno objavio
P R E S U D U
Optuženi O. V., JMBG ....,  od oca J. i majke M. rodjene L., rodjen dana
....godine u P., sa prebivalištem u Dj. T., opština P., državljanin CG,
oženjen, otac 2 djece, privatnik, pismen, završio višu školu na menadžment,
srednjeg imovnog stanja, neosudjivan.
K R I V J E
Što je :
Tokom mjeseca septembra 2009.godine u mjestu Z., opština P. protivno čl.69
Zakona o uredjenju prostora i izgradnji objekata ( Sl.list CG broj 51/08) kao
investitor na katastarskoj paraceli broj 469/1 zvana "D." upisanoj u LN broj
373 KO Š. nastavio gradnju započetog stambenog objekta - porodične kuće
dimenzija 7,3 x 8,3 m bez prethodno pribavljene gradjevinske dozvole na način
što je izgradio prizemlje, potkrovlje i krov te je inspektor zaštite životne
sredine Č. Z. inspekcijskim nadzorom dana 05.07.2011.godine utvrdila naznačeno
činjenično stanje i isto konstatovala zapisnikom o izvršenoj kontroli broj
1003-60/11 od 05.07.2011.godine i rješenjem broj 1003-189/11 od
27.07.2011.godine naredila O.V. da poruši izgradjeni objekat u Z. i to
prizemlje, potkrovlje i krov u roku od 3 dana od dana prijema rješenja,
Čime je izvršio krivično djelo gradjenje objekta bez gradjevinske dozvole iz
čl.326 a Krivičnog zakonika,
pa mu sud na osnovu već citiranog zakonskog propisa te primjenom članova
4,5,13,15,32,33,36, 42,52,53 i 54 Krivičnog zakonika, te čl. 226,229 i 374
ZKP-a i z r i č e
USLOVNU OSUDU
Sa kojom se optuženom O. V. utvrdjuje kazna zatvora u trajanju od 6 /šest/
mjeseci i istovremeno odredjuje da se ista neće izvršiti ako optuženi u roku
od jedne godine dana ne izvrši novo krivično djelo.
Optuženi je dužan platiti ovom sudu na ime troškova krivičnog postupka iznos
od 143,00 eura kao i na ime paušala iznos od 27,50 eura,
A sve ovo u roku od 15.dana po pravosnažnosti presude pod prijetnjom prinudnog
izvršenja.
O b r a z l o ž e nj e
Osnovno državno tužilaštvo u Pljevljima , optužnim predlogom Kt.br.208/11 od
11.11.2011.godine, optužilo je O. V. iz P. da je izvršio krivično djelo
gradjenje objekta bez gradjevinske dozvole iz čl.326a Kz-a a na način, mjesto
i vrijeme bliže opisano izrekom ove presude. U završnoj riječi zamjenik ODT
Pljevlja ostajući pri podnijetom optužnom predlogu predložio je da sud
optuženog oglasi krivim i osudi po zakonu.
Optuženi O.V. u odbrani datoj u prethodnom postupku navodi da živi u Dj.T.te
da je privatnik i posjeduje auto otpad kao i restoran u Dj.T. a tokom
2007.godine kupio je jedan plac u selu Z. i u junu mjesecu 2008.godine počeo
da izgrdjuje jedan objekat sa namjerom da ga koristi kao stanbeni i do kraja
avgusta ukrovio taj objekat a u 2009.godini postavio prozore, vrata i spoljnje
stepenice. Nije znao da je od 01.septembra 2008.godine potrebno da prilikom
izgradnje bilo kakvog objekta kako u gradu tako i na selu potrebna je
gradjevinska dozvola a inspekcija mu je prvi put došla 05.07.2011.godine i
tada prvi put saznao da se ovi objekti kako na selu tako i u gradu ne mogu
izgradjivati bez gradjevinske dozvole. Znao je da gradjevinska dozvola je
potrebna prilikom izgradnje objekta u gradu a nije znao niti mu je logično da
treba i na selu te da ne bježi da plati sve dažbine i ušao je u proces
legalizacije i dostavljeni su mu urbanističko tehnički uslovi što znači da
objekat koji izgradjuje može biti postavljen na tom mjestu a uradio je i
projekat. Na glavnom pretresu ne priznajući izvršenje krivičnog djela ni
krivicu i ostajući pri odbrani iz istrage kazao da je u medjuvremenu dobio
gradjevinsku dozvolu koju je uredno platio a postupak rušenja obustavljen. U
završnoj riječi tražio je da ga sud oslobodi od optužbe jer nije počinio
krivično djelo koje mu je stavljeno na teret.
U dokaznom postupku sud je saslušao svjedoka Č.Z., saslušao vještaka K. D.,
pročitao zapisnik o inspekcijskoj kontroli broj 1003-60/11 od
05.07.2011.godine, pročitao rješenje M.o.r.i t. broj 1003-189/11 od
27.07.2011.godine i pročitao izvod iz KE za optuženog.
Nakon provedenog dokaznog postupka i ocjene izvedenih dokaza a pri tom
cijeneći odbranu optuženog ovaj sud je utvrdio činjenično stanje bliže opisano
izrekom ove presude.
Naime, javna optužba stavlja na teret optuženom O. V. da je izvršio krivično
djelo gradjenje objekta bez gradjevinske dozvole iz čl.326a Krivičnog zakonika
tako što je septembra mjeseca 2009.godine nemajući odobrenje za gradnju kao
investitor u selu Z. nastavio gradnju ranije započetog objekta- porodične kuće
dimenzija 7 x 8 m tako što je bez pribavljene gradjevinske dozvole izgradio
prizemlje, potkrovlje i krov što je inspektor zaštite prostora Č.
inspekcijskim nadzorom dana 05.07.2011.godine utvrdila. Optuženi nepriznaje
izvršenje krivičnog djela ni krivicu navodeći da je objekat počeo da gradi u
junu 2008.godine a do kraja avgusta 2008.godine ga ukrovio te u 2009.godini
samo postavio prozore, vrata i spoljnje stepenice. Nije znao da mu treba
gradjevinska dozvola za izgradnju objekta na selu. U medjuvremenu je dobio
gradjevinsku dozvolu.
Radi utvrdjivanja činjenica za donošenje odluke sud je izveo navedene dokaze
pa je tako svjedok Č.Z. inspektor zaštite prostora za Opštinu P. i Ž. kazala
da je 01.07. 2011.godine dobila prijavu UP PJ Pljevlja protiv optuženog pa je
izašla na lice mjesta 05.07.2011.godine i to u prisustvu službenika UP PJ P. i
na licu mjesta u selu Z. zatekla već izgradjen objekat investitora - optuženog
a objekat je bio konplet izgradjen. Optuženi joj je tada objasnio da je
objekat započeo 2008.godine u junu mjesecu kada je izradio mrtvu ploču sa
temeljima a da je ostalo uradio septembra mjeseca 2009.godine. Napisala je
krivičnu prijavu i donijela rješenje o rušenju objekta. Sačinila je zapisnik
na licu mjesta u koji je upisala sve što joj je investitor kazao i koji je
optuženi potpisao i to nakon što mu je pročitala zapisnik i nakon što je
izjavio da nema primedbi. U medjuvremenu je optuženi pribavio grdjevinsku
dozvolu a dana 06.12.2011.godine donijeto rješenje kojim je obustavljen
postupak rušenja njegovog objekta. Kazala je da nema nikakav razlog da
drugačije prikazuje činjenice nego su bile na licu mjesta prilikom kontrole.
Sud je cijenio iskaz svjedoka Č. Z. i stekao ubjedjenje da je ova svjedokinja
kranje istinito i nepristrasno posvjedočila činjenice koje su joj poznate u
okviru vršenja svojih redovnih radnih zadataka-inspektora zaštite prostora.
Navode svjedokinje potvrdjuje i zapisnik o izvršenom inspekcijskom nadzoru
broj 1003-60/11 od 05.07.2011.godine kao i rješenje Ministarstva održivog
razvoja i turizma broj 1003-189/11 od 27.07.2011.godine.
Vještak K. D. u svom nalazu i mišljenju navodi da je sporni objekat izgradjen
na katastarskoj parceli broj 469/1 zvana D. po kulturi livada III kl. površine
3868 m2 upisane u LN broj 373 KO Š. na ime O. V.. Sporni objekat je dimenzija
8,3 x 7,3 m i sastoji se od dvije etaže i nije uknjižen u katastarsku
dokumentaciju.Nalaz i mišljenje vještaka sud u cjelosti prihvata kao
objektivan i dat po pravilima struke a na osnovu izvršenog snimanja na licu
mjesta. Isti nije u suprotnosti sa odbranom optuženog.
Dakle, u postupku je na osnovu iskaza svjedokinje Č.Z., nalaza i mišljenje
vještaka K. kao i ostalim dokazim utvrdjeno da je optuženi O.V. izvršio
krivično djelo gradjenje objekta bez gradjevinske dozvole iz čl.326a Krivičnog
zakonika kako mu je to javnom optužbom i stavljeno na teret obzirom da čl.69
Zakona o uredjenju prostora o izgradnji objekata ( "Sl.list CG br.51/08 koji
je stupio na snagu 01.10.2008.godine") propisuje da se objekat može graditi na
osnovu grdjevinske dozvole i tehničke dokumentacije te da je optuženi djelo
izvršio sa umišljajem jer je znao da za gradnju objekta pa i na selu mora
imati gradjevinsku dozvolu ali je uprkos toj činjenici počeo zidanje svog
stambenog objekta i isti izgradio tako što je izidao septembra mjeseca
2009.godine prizemlje, potkrovlje i krov i ako nije imao gradjevinsku dozvolu,
dakle, djelovao je sa direktnim umišljajem pa ga je sud kao umišljajnog
učinioca oglasio krivim i osudio po zakonu.
Sud je cijenio navode optuženog da nije znao da na selu treba gradjevinska
dozvola te da je prilikon inspekcijskog nadzora inspektoru Č. kazao da je
objekat ukrovio 2008.godine krajem avgusta te da je nakon toga u 2009.godini
na objektu postavio prozore , vrata i spoljnje stepenice ali je mišljenja da
su ovi navodi smišljeni u cilju olakšanja položaja pred sudom pa ih sud nije
mogao prihvatiti jer je opšte poznata činjenica da je Zakon o uredjenju
prostora i izgradnje objekta donijet i stupio na snagu 2008.godine a svjedok
Č. je bila kategorična da joj je sam optuženi kazao prilikom inspekcijskog
nadzora da je objekat započeo 2008.godine tako što je uradio mrtvu ploču i
temelje a sve ostalo izgradio septembra mjeseca 2009.godine i sud je mišljenja
da su ovi navodi svjedokinje Č. istiniti što na kraju potvrdjuje i zapisnik o
kontroli sačinjen istog dana kada je bila kontrola a koji je optuženi potpisao
bez primjedbi, da je optuženi imao primjedbi nebi potpisao zapisnik ili bi ga
potpisao uz navodjenje primjedbi.
Prilikom odlučivanja o vrsti i visini kazne sud je cijenio i svrhu uslovne
osude. Optuženi O.V. je porodičan čovjek, otac 2 djece. Do sada nije dolazio u
sukob sa zakonom što upućuje na zaključak da nije sklon vršenju krivičnih
djela. U medjuvremenu je dobio gradjevinsku dozvolu za sporni objekat-
porodičnu kuću. Ove okolnosti po mišljenju suda opravdavaju izricanje uslovne
osude jer je sud mišljenja da će se i samim upozorenjem uz prijetnju kaznom
dovoljno uticati na ovog optuženog da više ne vrši krivična djela i na taj
način u cjelosti postići svrha kažnjavanja zakonom predvidjena. Obzirom na sve
ovo optuženom je utvrdjena kazna zatvora u trajanju od 6 mjeseci što
predstavlja zakonski minimum za ovo krivično djelo s tim što je njeno
izvršenje odloženo na period od godinu dana ukoliko optuženi ne izvrši novo
krivično djelo te da će se po mišljenju suda i ovom krivičnom sankcijom u
potpunosti ostvariti svrha kažnjavanja.
Odluka suda da optuženi plati na ime troškova krivičnog postupka iznos od
143,00 eura koji čini naknadu i nagradu vještaku za obavljeno vještačenje kao
i da na ime paušala plati iznos od 27,50 eura koji iznos je odmjeren obzirom
na dužinu trajanja i složenost krivičnog postupka te imovno stanje optužene
zasniva se na čl.226 i 229 ZKP-a .
OSNOVNI SUD U PLJEVLJIMA, dana 07.12.2011.godine.
Zapisničar, S u d i j a,
Zora Leković Ljiljana Popović
PRAVNA POUKA:
Protiv ove presude dozvoljena je žalba u roku od 8.dana po prijemu
iste Višem sudu B. Polje, a preko ovog suda.
DOSTAVITI:
1 x ODT Pljevlja
1 x Optuženom