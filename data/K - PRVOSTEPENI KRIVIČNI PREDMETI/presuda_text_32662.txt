K.br.146/12
U IME CRNE GORE
Osnovni sud u Pljevljima, kao prvostepeni krivični sud po sudiji Branku
Pejoviću uz sudjelovanje zapisničara Djondović Milenke u krivičnom predmetu
protiv okrivljenog R. S. iz P. zbog krivičnog djela ugrožavanje sigurnosti iz
čl. 168. st. 1. Krivičnog zakonika po optužnom predlogu ODT Pljevlja
Kt.br.256/12 od 12.10.2012. godine, na pretresu održnom dana 13.12.2012.
godine u prisustvu zamjenika ODT Pljevlja Tomčić Milivoja, okrivljenog i
svjedoka - oštećenog M. G. iz P., donio je i javno objavio
P R E S U D U
Okrivljeni R. S., JMBG .... od oca K. i majke V. rodjena P., rodjen ....
godine u P., gdje i živi ul. 20. N. br. 56, penzioner, oženjen, otac dvoje
djece, govori crnogrskim jezikom, državljanin CG, srednjeg imovnog stanja,
ranije ne osudjivan
K r i v j e
Što je :
dana 04.10.2012. godine oko 18,00 časova ispred D. vojske u ul. P. B. u P.
ugrozio sigurnost oštećenom M. G., dopisniku dnevnog lista "V.", prijetnjom da
će napasti na njegov život i tijelo, na način što mu je uputio riječi: "što si
o meni ono pisao, krivi ću ti se napiti jednog dana",
čime je izvršio krivično djelo ugrožavanje sigurnosti iz čl.168. st.1.
Krivičnog zakonika,
pa mu sud na osnovu već citiranog zakonskog propisa, a primjenom članova 4, 5,
13, 15, 32, 33, 39. i 42. Krivičnog zakonika, te članova 226. i 229. ZKP CG
O S U D J U J E
Na novčanu kaznu u iznosu od 800,00 eura (osamstotina eura) koju će okrivljeni
platiti ovom sudu u roku od 15 dana po pravnosnažnosti ove presude pod
prijetnjom prinudnog izvršenja.
Ako okrivljeni u odredjenom roku ne platinovčanu kaznu sud će istu zamijeniti
kaznom zatvora tako što će se za svakih započetih 25,00 eura novčane kazne
odrediti po jedan dan kazne zatvora.
Okrivljeni se obavezuje da na ime paušala plati ovom sudu iznos od 27,50 eura,
a ovo u roku od 15 dana po pravnosnažnsoti presude pod prijetnjom prinudnog
izvršenja.
O b r a z l o ž e n j e
Osnovno državno tužilaštvo u P. optužnim predlogom Kt.br.256/12 od 12.10.2012.
godine optužilo je okrivljenog R. S. iz P. zbog krivičnog djela ugrožavanje
sigurnosti iz čl.168. st.1. Krivičnog zakonika navodeći da je okrivljeni
krivično djelo izvršio na način mjesto i vrijeme kako je to bliže opisano u
izreci ove presude.
U završnoj riječi zamjenik ODT Pljevlja je u cjelosti ostao pri optužnom
predlogu i predložio da sud okrivljenog oglasi krivim jer je ubijedjen da su
kako oštećeni tako i svjedok Jelovac istinito svjedočili.
U završnoj riječi svjedok - oštećeni M. G. je istakao da se pridružuje
krivičnom gonjenju protiv okrivljenog, a imovinsko-pravni zahtjev će
eventualno ostvarivati u parnici kod ovog suda.
Okrivljeni R. S. u svoju odbranu na zapisnik ODT Pljevlja je istakao da je
dana 04.10.2012. godine u 17,00 časova prisustvovao promotivnom skupu DPS-a u
D. vojske u P. Ističe da na skupu nije bio sa svojim drugom Č. G. jer je bio u
jednom kraju sale, a Č. u drugom kraju. Po završetku skupa pošao je da izadje
na glavni izlaz, medjutim, njegova prijateljica Vera M. ga je upoznala da je
otvoren sporedni ulaz te da izadju na taj izlaz i negdje popiju kafu. Prilikom
izlaska na parkingu ispred D. vojske primijetio je grupu gradjana, a u toj
grupi je primijetio i svog druga Č. G. kako se sa nekim raspravlja. Prišao je
Č. i primijetio da jedno lice u tom momentu zaista njemu nepoznato jer on
dobro i nevidi se obraća Č. agresivno i ljutito riječima "ne seri, šta iako
sam te gurnuo". Okrivljeni se obratio više tom licu nego Č. riječima "momci
šta je sporno u čemu je problem" i vjerovatno je to lice rukom dohvatio do
njegove ruke kako bi smirio situaciju, a to lice mu se agresivno "kao jastreb"
obratilo riječima "ko te be jebe fukaro". Dalje ističe da je u tom momentu
ostao zaprepašćen i nezna šta ga je snašlo da bi neko govorio od prisutnih
"Slavko pusti novinara", tek tada je prepoznao da je to novinar M. i odgovorno
tvrdi, a istakao je da dobro i nevidi da do tada M. nije ni prepoznao, a
ističe da M. nije imao nikakvu novinarsku akreditaciju. Dalje ističe da je
kratko ostao bez teksta, a onda se obratio M. riječima "kome ti fukaro" i
vjerovatno mu je uputio još riječi koje može uputiti povrijedjeni muškarac.
Odgovorno tvrdi da nije uputio riječi oštećenom "što si mi ono napisao, krvi
ću ti se napiti jednog dana" i da se u njegovoj porodici nikada nisu koristili
termini, zaklati, krv, nož itd. Posebno ističe da je tokom 2003. godine bio
oklevetan u dnevnom listu "V." od strane novinara - oštećenog M., pa
objašnajva da je za 9 godina imao mnogo vremena da prijeti oštećenom, ali to
nikada nije uradio, dok on njega nije nazvao "Fukarom" pred masom od 100 ljudi
što je uvrijedilo njegovu čast, dostojanstvo i ugled. Tada je tužio oštećenog
tačnije Dnevni list "V." dobio odštetu za klevetu u iznosu od 3.600,00 eura o
čemu posjeduje pravnosnažnu presudu. Dodaje da je isključivi razlog njegovog
revolta prema oštećenom taj što ga je nazvao "fukaro". Dodao je i to da
odgovorno tvrdi da su oštećeni i svjedok J. B. u rodbinskoj vezi tačnije majka
M. je od J. Posebno dodaje da su oštećeni i svjedok J. sve ovo namjestili da
su toga dana tražili senzaciju. Dalje ističe da je svjedok J. B. novinar lista
"D." svo vrijeme bio udaljen od njih od 10-15 m i konstatno je tražio poziciju
kako bih slikao. Istakao je takodje da nakon što su ušli u njegovo auto on i
Č. da je svjedok Č. G. rekao da je on dobar sa J. B. te da će da ga nazove
telefonom, pa je to i uradio i uključio interfon kako bi i on slušao razgovor
i obratio se novinaru J. riječima "B. sve si vidio šta se ovo dogodi" našta mu
je J. odgovorio "ja G. ništa nisam čuo jer sam bio udaljen".
Na pretresu je istakao i to da je od 2003. godine kada je oklevetan od strane
novinara oštećenog u dnevnom listu "V.", a radio je nakon toga značajne
poslove u MUP-u CG, bio je čak inspektor za unutrašnju kontrolu za čitav
sjever Crne Gore, a drugi oklevetani Č. G. je bio dugo vremena komandir
stanice policije, pa u tom slučaju da su imali namjeru da se osvete oštećenom
to bi sigurno do sada i učinili jer su imali priliku i poziciju. Medjutim,
kako ističe to mu nikada nije ni palo na pamet da učini, već ga je kritičnog
dana isključivo ponukalo da raspravlja sa oštećenim upravo to što je njega
oštećeni nazvao "fukarom".
U završenoj riječi je istakao da se ne osjeća krivim, da ne priznaje krivicu i
da nije dokazano da je izvršio krivično djelo koje mu se stavlja na teret, da
je sve to namješteno od strane svjedoka J. B. i da nije njega bilo oštećeni
nebi slučaj ni prijavio. Na kraju je predložio da ga sud oslobodi od krivične
odgovornosti.
U dokaznom postupku sud je sa lsušao svjedoka-oštećenog M. G., saslušao
svjedoke J. B., zatim saslušao svjedoke Č. G., S. R., V. Lj., Š. P., V. V., B.
M. i Š. A., izvršio suočenje izmedju svjedoka J. B. i svjedoka Č. G., S. R.,
V. Lj., Š. P., V. V., B. M. i Š. A., izvršio uvid u dvije fotografije koje je
sačinio svjedok J. B. i pročitao izvještaj iz KE za okrivljenog izdat od
strane UP PJ Pljevlja br. 03.-245/12-9704/2 od 09.10.2012. godine.
Nakon provedenog dokaznog postupka i nakon ocjene izvedenih dokaza kako skupa
tako i pojedinačno i u njihovoj medjusobnoj povezanostijednog sa drugim, a
imajući u vidu i odbranu okrivljenog, sud je utvrdio da je okrivljeni R. S. iz
P. izvršio krivično djelo koje mu je optužnim predlogom ODT-a stavljeno na
teret, a na način mjesto i vrijeme kako je to bliže opisano u izreci ove
presude. Ovakvu svoju odluku sud je zasnovao na činjenicama koje slijede iz
dokaza izvedenih na glavnom pretresu.
Naime, svjedok - oštećeni M. G. je na zapisniku ODT Pljevlja od dana
05.10.2012. godine istakao da je zaposlen kao dopisnik nezavisnog dnevnika
"V." u P. te da je dana 04.10.2012. godine prisustvovao tirbini koaliciji DPS,
SDP i Liberlane partije koja se održavala u D. vojske u P. Promocija je počela
u 17,00 časova na kojoj je govorio premijer I. L. izavršila se oko 18,00
časova. Sa njim nije niko bio u društvu, a na tribini je bilo dosta prisutnih
gradjana. Izašao je na sporedna vrata i dok je držao fotoaparat u ruci isti
namještao na samim izlaznim vratima čovjek koji se nalazio pored njega okrenuo
se prema njemu i rekao mu "šta me to guraš", tada je vidio da se radi o Č. G.
bivšem policijskom službeniku. On mu je rekao da ga nije ni dohvatio jer nema
potrebe za tim ni namjerno ni slučajno da bi ga on ubjedjivao da ga je gurao i
počeo je da mu tijelo primiče i da se natresa na njega. Rekao je da ga pusti
na miru pa je krenuo da sidje niza stepenice i Č. ga je sustigao i jedanput ga
blaže udario u predjelu ledja, a dali otvorenom ili zatvorenom šakom ne može
se izjasniti. Nije ga zaboljelo od tog udarca, ali se osjetio povrijedjenim i
omalovaženim. Nakon ovoga neki su ljudi stali izmedju njih, a jedan od njih je
profesor E. škole V. pošto je Č. imao namjeru da nastavi da ga udara jer je
zaključio iz njegovog ponašanja. Nakon što ga je Č. udario on je reagovao na
njegovo ponašanje pa mu je možda i povišenim tonom rekao "koga ti udaraš", a
možda mu je nešto i uvredljivo rekao da bi on dalje nastavio da se zalijeće
prema njemu. Kada su sišli niza stepenice stali na parkiralište ispred D.
vojske Č. je ponovo pošao premanjemu i tu ga je spriječio neki momak S. On se
trazao od njega i držao je malo koplje od zastavice i rekao mu "nemoj da te
probodem". Izmedju njih nije bilo neke svadje već su se samo raspravljali da
li ga je oštećeni udario ili nije. Dok su stajali na parkiralištu ispred D.
vojske u blizini njih se našao i okrivljeni i vjerovatno primijetio da se
oštećeni raspravlja sa Čavićem, pa je okrivljeni jednog momenta pozvao
oštećenog rekavši mu "dodji ovamo". Dalje ističe da je shvatio da ga poziva
kako bi spriječio dalji sukob izmedju njega i Č. pa mu je prišao. Kada je
prišao okrivljenom okrivljeni ga je uhvatio rukom u predjelu iznad šake lijeve
ruke oštećenog i unoseći mu se u lice kroz stisnute zube rekao mu "što si o
meni ono pisao, krvi ću ti se napiti jednog dana". Takodje, mu je rekao da to
ne može učiniti tu zbog nekih poštenih M. Nakon tih izgovorenih prijetećih
riječi od strane okrivljenog on je odgovorio okrivljenom da samo radi svoj
posao i ništa drugo. Napomenuo je i činjenicu da je on 2003. godine kao
dopisnik lista "V." iz P. objavio jedan članak koji se ticao bivših
policijskih službenika S. R. i G. Č. koji su u navedenom teksu pomenuti u
negativnom smislu. Iz tih razloga na izgovorene prijeteće riječi okrivljenog
ne može da reaguje ravnodušno jer smatra da je okrivljeni spreman da prijeteću
radnju i ostvari ukoliko mu se ukaže prilka zbog čega se osjetio jako
ugroženim i ne bezbednim. Posebno dodaje da je dok je trajala rasprava na
parkingu ispred D. vojske na licu mjesta bio prisutan i dopisnik lista "D." B.
J. koji je u momentu kada su mu izgovorene prijeteće riječi od strane
okrivljenog bio udaljen od oštećenog i okrivljenog nekih 1,5 m. Takodje ističe
da sve što je okrivljeni rekao u svoju odbranu na glavnom pretresu je gnusna
laž i da to najbolje zna on i bog. Objašnjava da je neka od lica koje je
pomenuo da su bili u blizini i to Č. G. i J. B., a V. V. je bio na stepeništu
na izlazu iz D. vojske, a svjedok S. je bio blizu njih.
Sud je u cjelosti prihvatio iskaz svjedoka - oštećenog M. G. smatrajušći da je
oštećeni veoma objektivno i pošteno svjedočio, dok je sud u potpunosti odbacio
odbranu okrivljenog koja je po mišljenju suda data tendenciozno u cilju
izbjegavanja krivične odgovornosti, a ista je u potpunosti obezvrijedjena
saslušanjem svjedoka oštećenog M. G. kao i iskazom svjedoka Jelovac B. Sud je
mišljenja da je okrivljeni upravo kako i sam pominje kao i svjedok - oštećeni,
imao motiv da uputi prijeteće riječi oštećenom, jer su oba potvrdili da je
oštećeni tokom 2003. godine u dnevnom listu "V." kao dopisnik tog lista
objavio jedan tekst gdje je u lošem kontekstu opisao okrivljenog kao i
svjedoka Č. G. Iz tog razloga sud je mišljenja da je upravo nakon što se
oštećeni na parkingu D. vojske verbalno "zakačio" sa Č. G., okrivljeni
iskoristio priliku, izrevoltiran ranijim pisanjem oštećenog o njemu, da upravo
tada oštećenom uputi prijeteće riječi "što si o meni ono pisao, krvi ću ti se
napiti jednoga dana". Te prijetnje oštećeni je shvatio ozbiljno, uplašio se i
osjetio nebezbjednim, jer je mišljenja da je okrivljeni spreman da svoje
prijetnje i ostvari kada mu se ukaže prilika.
Svjedok J. B. je na glavnom pretresu istakao da je zaposlen kao dopisnik D.
lista "D." iz P. te da je dana 04.10.2012. godine bio na promociji u D. vojske
pa je oko 18,00 časova izašao na bočna vrata sa južne strane gdje je
primijetio svog kolegu oštećenog M. G. da se nešto raspravlja sa Č. G. koga od
ranije poznaje čuo je dobro da se oštećeni nešto kune u djecu da nešto nije
uradio, ali nezna tačno o čemu se radilo. Pošto mu je fotoaparat bio u ruci
kada se pojavio oštećeni ga je zovnuo i rekao mu "dodji B. da ovo snimiš".
Napravio je nekoliko koraka i sa 5-6 m napravio par fotografija i upravo je
snimio situaciju kada se Č. zalijeće na oštećenog sa namjerom da se sa njim
fizički obračuna, a jedan čovjek stoji izmedju njih i rastavlja ih. Nakon toga
pošto su se rastavili Č. i oštećeni primijetioje okrivljenog kako prilazi
oštećenom, a u isto vrijeme je prišao dok su se još raspravljali Č. i
oštećeni. Dalje ističe da je pomislio da okrivljeni želi da smiri situaciju
izmedju Č. i oštećenog pa je i on napravio nekoliko koraka prema njima i
prišao sa ledja okrivljenog i došao do njih na udaljenost od jednog metra.
Tada je čuo da je okrivljeni rekao oštećenom doslovno "krvi ću ti se napiti
jednog dana" pri tome držeći ga rukom za ruku u predjelu da li šake ili
podlaktice nije dobro vidio, a on je mislio da se njih dvojica rukuju
prijateljski i da okrivljeni želi da smiri situaciju. Napominje da nije čuo da
je oštećeni izgovorio ijednu uvredljivu riječ okrivljenom, pa ni riječ
"fukaro", a čuo je kako oštećeni govori okrivljenom "kome ćeš se ti krvi
napiti" odbacujući mu ruku od sebe. Nakon toga okrivljeni je pitao svjedoka
"slikali me to" pa mu je on rekao da jeste i da će fotografije objaviti u
novinama. Tada je okrivljeni od njega tražio da u novinama napiše da mu je
oštećeni rekao da je "fukara", pa je svjedok to odbio pošto nije čuo da je
tako oštećeni rekao okrivljenom. Istakao je da je tačna činjenica da ga je
nakon dogadjaja G. Č. pozvao telefonom govoreći mu "ne diži te frku", a
svjedok je tada ulazio u stanicu policije i svjedok je tada Č. odgovorio "po
tom pitanju me nemojte više da zovete" . To je sav razgovor koji je obavio
telefonom sa Č. Dalje objašnjava da je fotografije snimio najdalje sa 5-6 m, a
prije incidenta izmedju okrivljenog i oštećenog, a takodje i fotografiju u
kojoj raspravljaju oštećeni i Č. i sa njima stoji jedan krupan momak u crnoj
majici koji je razvadjao njih dvojicu, a on nezna kako se svjedok zove, a u
kadru se vidi i okrivljeni kako prilazi sa strane njima trojici. Objasnio je
da je njega B. M. ometao pri fotografisanju od samog izlaska na vrata D.
vojske pa sve do kraja, a Š. A. ne poznaje niti zna da je gdje bio u blizini.
Takodje je istakao da je slučaj ispred D. vojske ukupno trajao nekih
petnaestak do dvadeset minuta, a sjeća se da su oko 19,00 časova bili u
policiji i davali izjave.
Sud je u cjelosti prihvatio iskaz ovog svjedoka koji je po mišljenju suda
svjedočio objektivno i pošteno o onome što je vidio i čuo i njegovo
svjedočenje se u potpunosti poklapa sa svjedočenjem oštećenog M. G. Sud je
posebno ubijedjen da je ovaj svjedok govorio istinu prilikom suočenja istog
svjedoka sa svim saslušanim svjedocima, jer je ovaj svjedok prilikom suočenja
djelovao krajnje ubjedljivo, samouvjereno kako samo se ponaša svjedok koji
govori istinu, dok su svi ostali svjedoci prilikom suočenja sa ovim svjedokom
bili na momente zbunjeni i nesigurni, a posebno svjedoci Č. G., S. R. i
posebno svjedok Š. P., koji je prilikom suočenja sa ovim svjedokom bio krajnje
nesiguran, crven u licu, pa je sud prilikom suočenja shvatio da je svjedok Š.
P. govorio neistinu te da je nagovoren od strane okrivljenog da ističe podatke
koji su neistiniti.
Svjedok Č. G. je na glavnom pretresu istakao da je kritičnog dana bio na
promociji u D. vojske, te da je oko 18,00 časova izašao na bočna vrata prema
parkingu. Napominje da u sali nigdje nije vidio niti okrivljenog niti
oštećenog. Na vratima je bila velika gužva i on nije udario oštećenog koji se
okrenuo prema njemu pa su razmijenili nekoliko riječi u smislu da je on udario
oštećenog u predjelu ledja pa je došlo do rasprave izmedju njih dvojice. Ta
rasprava je trajala nekih 3 minuta. Jednog momenta je primijetio okrivljenog
kako prilazi njima dvojici i prišao je na udaljenost manje od 1 m, čak je bio
bliži svjedoku od jednog metra, a od oštećenog oko 1m. Tada je okrivljeni se
njima obratio riječima "momci ili možda ljudi u čemu je problem", a odmah na
te izgovorene riječi oštećeni je reagovao sledećim riječima "šta se ti
miješaš, ko tebe jebe fukaro". Tu je okrivljeni zastao i 3-4 sekunde ništa
nije izgovarao vjerovatno je bio zaprepašćen ponašanjem oštećenog pa je nakon
toga okrivljeni pitao oštećenog zašto mu se tim riječima obaća u tom smislu, a
nakon tih izgovorenih riječi okrivljenog svjedok je dalje nastavio raspravu sa
oštećenim, tako da okrivljeni ništa više nije raspravljao sa oštećenim, već je
samo njemu nekoliko puta izgovorio riječi "puti bogoti, ajmo odavde, pusti
sve". Ističe da se nijednog momenta nije razdvajao od okrivljenog i nakon što
je okrivljeni izgovorio te riječi da idu odmah su otišli prema autu, sjeli u
auto i otišli dalje. Sav dogadja se završio na takav način. Dakle, odgovorno
tvrdi da okrivljeni nije oštećenom izgovorio riječi koje su navedene u
optužnom predlogu "krvi ću ti se napiti" niti bilo kakvu prijeteću riječ.
Ističe dalje da nije vidio situaciju kada je okrivljeni prišao svjedoku -
oštećenom i da ga je uhvatio za ruku i da je prilazio bliže od jednog metra, a
da se to desilo sigurno bi to vidio. Dalje, objašnjava da je odmah pored njih
dvojice sa njegove desne strane stajao svjedok S. R. zv. R. Objašnjava da se
čak šta više okrivljeni izmakao 2-3 koraka unazad i čekao je Č. da krene.
Dalje je istakao da je svjedok J. B. bio udaljen od njih najmanje 10 m, a
nekada i dalje i da je sasvim siguran da nijednog momenta taj svjedok nije
njima prišao na bližu razdaljinu od 10 m. Takodje je odgovorio da je on bio
zajedno u sali sa V. V. da je izašao sa njim iz sale, da je V. V. bio prišao
blizu jedno vrijeme dok su bili zajedno okrivljeni, oštećeni i sam svjedok,
ali da je nakon toga V. zazvonio telefon te da se odmakao nekoliko metara da
bi razgovarao telefonom. Objašnjava takodje da je tu u blizini vidio V. Lj.
koji je izašao iz sale zajedno sa okrivljenim. Ističe da nezna da li je V. Lj.
prilazio bliže njima, a možda je bio iza ledja, a svo vrijeme sa svjedokom J.
B. je bio B. M.
Sud je u cjelosti odbacio iskaz ovog svjedoka koji je po mišljenju suda
svjedočio pristrasno u korist okrivljenog pošto su okrivljeni i ovaj svjedok
kako je to sam okrivljeni istakao dobri drugovi, a takodje i iz razloga što je
po mišljenju suda ovaj svjedok imao motiv da da ovakav iskaz protivno
oštećenom, a ovo iz razloga što je oštećeni tokom 2003. godine napisao tekst u
dnevnom listu "V." kojim je u lošem kontekstu pomenuo kako okrivljenog tako i
svjedoka Č. G. Takodje, na glavnom pretresu prilikom suočenja ovog svjedoka sa
svjedokom Jelovac Božidarom sud je zaključio da je svjedok J. B. apsolutno
siguran u sebe i u svoj iskaz, da govori istinu dok se nebi moglo reći za ovog
svjedoka koji je po mišljenju suda djelovao zbunjeno i nesigurno.
Svjedok S. R. u svom iskazu na glavnom pretresu je istakao da je oko 18,00
časova izašao iz D. vojske gdje je bila tribina i bila je velika gužva pošto
je na tribini govorio i Premijer Crne Gore. Dalje ističe da je izašao na bočna
vratat D. vojske na parking prostor i na tom prostoru je bio sa svjedokom Č.
G. koji je počeo sa oštećenim da se raspravlja oko toga da je navodno Č.
gurnuo oštećenog prilikom izlaska iz sale. Tu su Č. i oštećeni raspravljali
par minuta dok je svjedok bio blizu njih na 1,5 m najviše. Jednog momenta
njima je prišao okrivljeni i obrtio se Č. i oštećenom riječima odnosno lično
Č. govoreći mu "G. šta se dešava u čemu je problem", a u tom momentu oštećeni
je rekao orkivljenom "šta se ti miješaš fukaro jedna". Okrivljeni je zastao
par sekundi i shvatio je da je bio zbunjen, pa je onda upitao oštećenog zbog
čega ga naziva fukarom i šta mu je uradio da ga tako naziva. Tu je dalje
počela rasprava izmedju Č., okrivljenog i oštećenog, ali tvrdi da nijednog
momenta okrivljeni oštećenom nije uputio nijednu jedinu prijeteću riječ, a
posebno ne da mu je izgovorio riječi "krvi ću ti se napiti jednoga dana". Sva
ta rasprava je trajala 3-4 minuta. Pri tome je vidio da je blizu njih stajao
V. Lj. možda udaljen od njih 1,5 m, a primijetio je na udaljenosti od najmanje
10-15 m novinara J. B. koji je bio sa fotoaparatom, a sa njime je bio u
blizini i B. M. Vidio je da je B. rukom sprečavao J. B. da ne fotografiše u
njihovom pravcu. Tvrdi da dok je rasprava trajala J. B. uopšte nije njima
prilazio, a sve kada se završilo i kada se okrivljeni i svjedok Č. krenuli ka
vozilu okrivljenog Jelovac je tada prišao oštećenom. U blizini je bio on kada
je prišao J. Tvrdi da J. nije mogao čuti riječi koje su razmijenjene najprije
izmedju oštećenog i svjedoka Č., a zatim i riječi koje su razmijenjene izmedju
okrivljenog, oštećenog i Č. G. jer je bio udaljen 10-15 m i kako je već
objasnio nije prilazio dok se sve nije završilo. Posebno napominje da je na
parking prostoru bilo dosta ljudi koji su izašli iz sale, da je bio žagor i da
su jedino oni koji su bili tu u neposrednoj blizini mogli čuti sve šta su
razgovarali okrivljeni i oštećeni kao i svjedok Č. G. Svjedok ističe takodje
da se okrivljeni najbliže primakao oštećenom za svo to vrijeme na udaljenosti
do 2 m, a ne bliže. Dalje dodaje da je mišljenja da je svjedok B. M. sprečavao
J. da ne fotografiše iz razloga što je vjerovatno J. imao namjeru da
fotografiše njih u grupi dok su raspravljali kako bi napravio skandal.
Sud je takodje u cjelosti odbacio iskaz ovog svjedoka koji je po mišljenju
suda bio neubjedjiv i koji je u mnogome različito svjedočio od svjedoka Č. G.,
a što se tiče blizine prilaska okrivljenog oštećenom. Ovja svjedok je istakao
da okrivljeni nije prilazio oštećenom na udaljenosti manjoj od 2 m, medjutim,
svjedok Č. je istakao da je to udaljenost od 1 -2 m, a sam okrivljeni u svojoj
odbrani je istakao da je prišao i da je oštećenog uhvatio za ruku u predjelu
šake ili podlaktice. Sve to ukazuje na činjenicu da je ovaj svjedok nagovoren
od strane okrivljenog da ovako svjedoči. Sud posebno napominje da je kao i
ostali svjedoci i ovaj svjedok bio nesiguran prilikom suočenja sa svjedokom J.
B., dok je svjedok J. B., kako je to sud već istakao pouzdan u sebe i nijednog
momenta nije odustao od svog iskaza već je bio maksimalno siguran u svoj
iskaz. Takodje postoji različitost ovog svjedoka u odnosu na svjedoka Č. G.
što se tiče udaljenosti svjedoka J. B. od lica mjesta gdje ovaj svjedok kaže
da je udaljenost J. od njih bila najmanja 15 m, a svi ostali svjedoci su
istakli da je to bilo dosta manja udaljenost. Sud još jedanput ističe da iz
svih ovih razloga nije povjerovao ovom svjedoku jer je ubijedjen da je ovaj
svjedok svjedočio tendeciozno kako bi pomogao okrivljenom.
Svjedok V. Lj. je istakao da je kritičnog dana oko 18,00 časova izašao iz D.
vojske na bočni izlaz prema parkingu i zajedno sa okrivljenim. Kada su
izlazili i bili na stepeništu vidio je sa udaljenosti od nekih 5-6 m da se
stvorila neka gužva pa je neko iz mase povikao "novinari, novinari". Pogledao
je u tom pravcu i vidio je svjedoka Č. G. koga od ranije poznaje da raspravlja
sa jednim čovjekom koga nikada od ranije nije vidio niti je znao da je
novinar, a sada prepoznaje na pretresu da je to oštećeni M. G. Čuo je da su se
nešto raspravljali i da su se nešto psovali. Odmah nakon toga okrivljeni je
prišao njima dvojici, a on i dalje ostao da stoji na udaljenosti od nekih 5 m
i čuo je da je okrivljeni jednog momenta rekao "šta je bilo, šta je bilo", a
takodje je čuo da mu oštećeni govori "šta ćeš ti pičko jedna". On ističe da
nije dalje prilazio njima i sav taj razgovor izmedju okrivljenog i oštećenog
je trajao nekih 2-3 minuta i ništa više pa je on otišao odatle i nezna šta se
dalje dešavalo, a kasnije je razgovarao mobilnim telefonom sa okrivljenim koji
mu je rekao kada ga je upitao šta se desilo pa mu je tada okrivljeni rekao "ma
ništa bogati sa novinarima". Ističe takodje, da je na udaljenosti od najmanje
10 m od oštećenog i okrivljenog i Č. vidio svjedoka J. B. da pokušava da
fotografiše fotoaparatom grupu ukojoj su bili okrivljeni i oštećeni, a vidio
je da jedan čovjek stoji ispred J. i da maše rukama, i shvatio je da mu time
ne dozvoljava da fotografiše. Ističe da nezna koji je to čovjek i kako se
zove, a tog čovjeka je vidio u hodniku suda prije pretresa i on se zove B. M.
Ističe da poznaje svjedoka V. V. i vidio je da je i on stajao u grupi sa
oštećenim i okrivljenim kao i Č. i da je i on bio u grupi dok su raspravljali
okrivljeni, oštećeni i Č. G., a posebno ističe da je prošao pored njih, a V.
je ostao sa njima u grupi. Posebno ističe da je vidio i ovog svjedoka koji je
krupan, a preziva se S., koji je svo vrijeme bio u neposrednoj blizini
okrivljenog, oštećenog i svjedoka Č. i bio je blizu njih. Na kraju je istakao
da je u prijateljskim odnosima sa okrivljenim i da se poznaju više od 30
godina.
Sud je samo djelimično prihvatio iskaz ovog svjedoka koji je po mišljenju suda
svjedočio pošteno, medjutim, jedini je on od svih svjedoka rekao da je
oštećeni rekao okrivljenom sledeće riječi "šta ćeš ti pičko jedna" što znači
da je sam svjedok ili pretpostavio da je tako oštećeni rekao ili nije dobro
čuo, a zbog toga što kako sam kaže da je bio na udaljenosti od okrivljenog,
oštećenog i Čavića od 5-6 m. Ovaj svjedok je takodje istakao da je samo kratko
nekih par minuta tu stajao, a zatim je otišao sa lica mjesta, a kada je otišao
sa okrivljenim, oštećenim i Č. su ostali u grupi S. R. i svjedok V. V., što
znači da je ovaj svjedok veoma rano otišao i da se još ništa nije dogodilo
niti je još uvijek došlo do verbalnog kontakta izmedju okrivljenog i
oštećenog, jer dovodeći u vezu iskaz ovog svjedoka sa iskazom svjedoka V. V.
koji je po mišljenju suda objektivno svjedočio, sud zaključuje da svjedok V.
Lj. je odmah otišao sa lica mjesta i ništa nije čuo jer nije bio ni prisutan
na licu mjesta kada su se raspravljali okrivljeni i oštećeni. U suočenju ovog
svjedoka sa svjedokom J. B. sud je zaključio da je takodje ovaj svjedok bio
manje siguran od svjedoka J. B. koji je kako je to sud već istakao bio u
potpunosti suguran u sebe i svoje kazivanje.
Svjedok Š. P. je na glavnom pretresu istakao da je kritičnog dana bio u D.
vojske Jugoslavije na promociji te da je nešto oko 18,00 časova pošto je bila
velika gužva izašao na bočna vrata tačnije na parking prostor. Posebno ističe
da dobro poznaje okrivljenog pošto su se nekada davno družili dok su bili u
predsedništvu omladine Pljealja, a okrivljeni je bio u predsedništvu omladine
Crne Gore. Kada je izašao iz sale vidio je svjedoka Č. G. koga od ranije
poznavao kao komunalnog policajca da raspravlja sa jednim čovjekom koga nije
poznavao, a kasnije je saznao da je to oštećeni M. G. i da je novinar. Kada su
raspravljali vidio je da njima prilazi i okrivljeni. Napominje da prije
prilaska okrivljenog sa oštećenim i Č. je stajao jedan krupan momak u crnoj
majici, a sada prepoznaje da se radi o S. R. i isiti je držao oštećenog rukom
za rame i imao je utisak da odvaja oštećenog od Č., odnosno sprečava ga da
nebi došlo do fizičkog kontakta izmedju njih dvojice. Kada im je prišao
okrivljeni čuo je, a misli da se okrivljeni obratio Č. rekavši "šta je sporno
momci", a odmah zatim je čuo da je oštećeni izgovorio okrivljenom sledeće
riječi "šta ćeš ti fukaro jedna, ko tebe jebe, šta se ti miješaš". Napominje
da je okrivljeni njima prišao sa rukama stavljenim u džepove jakne. Dodaje da
je on bio udaljen od njih nekih 2-3 m, ali je mogao čuti sve šta su jedan
drugom rekli. Tada je okrivljeni rekao Č. "ajmo G. odavde", a tvrdim da se
nije obratio oštećenom prijetećim riječima niti je rekao riječi "krvi ću ti se
napiti jednoga dana", jer on bi to morao čuti pošto je bio blizu. Što se tiče
svjedoka J. B. ističe da odgovorno tvrdi da nijednog momenta svjedok J. nije
prilazio grupi gdje je bio okrivljeni bliže od 10 m, a možda i više. J. je
držao fotoaparat u desnoj ruci, a u lijevoj je nosio torbicu. Tada je vidio i
jednog krupnog momka da je stajao pored njega, a sada je prepoznao da je to B.
M. Takodje, odgovorno tvrdi da Jelovac nije mogao čuti nijednu jednu riječ šta
su razgovarali okrivljeni, oštećeni i Č. jer je bio žagor zbog prisutva
velikog broja ljudi koji su izlazili iz D. vojske. Primijetio je da je svjedok
Č. držao u ruci jednu zastavicu na kojoj je pisalo DPS, a takodje ističe da je
i on imao takvu zastavicu. Iza ledja okrivljenog primijetio je V. Lj. koga
poznaje jer je i on vozač kao i svjedok s tim što je V. radio na R. uglja, a
svjedok u G. Sva ova rasprava po njegovoj procjeni trajala je 2-3 minuta i on
je prisutvovao od početka do kraja sve do momenta dok su okrivljeni i Č.
otišli put vozila, a vidio je da je vozilo okrivljenog bilo na parkingu sa
gornje strane. Dodao je takodje da je okrivljeni izvadio ruke iz džepova onog
momenta kada je uhvatio svjedoka Č. za ruku i povukao ga i rekao "ajmo G.
odavde", pa su i otišli, a što se tiče razdaljine okrivljeni je najbliže
pripao oštećenom na razdaljinu od 1,5 m pa do 2 m.
Sud je odbacio iskaz ovog svjedoka koji je po mišljenju suda namješteni
svjedok koga je angažovao okrivljeni da svjedoči u njegovu korist kako bi
izbjegao krivičnu odgovornost. To sud zaključuje na osnovu toga što u svom
iskazu ne ističe činjenicu da je okrivljeni hvatao rukama oštećenog za njegove
ruke niti ističe činjenicu da je okrivljeni pitao oštećenog zašto mu je rekao
"fukaro" i zašto je on fukara, a što je okrivljeni u svojoj odbrani sve to
istakao. Iz tog razloga sud i nevjeruje ovom svjedoku jer je po mišljenju suda
njegovo svjedočenje tendenciozno u cilju izbjegavanja krivične odgovornosti
okrivljenog. Takodje svjedok ističe da sa okrivljenim ranije često družio dok
su bili aktivni kroz S. omladine Crne Gore. Takodje, ovaj svjedok je istakao
jednu činjenicu da svjedok J. B. nijednog momenta nije prišao bliže od 10 m
grupi, što je takodje nemoguće, jer su svi ostali svjedoci istakli da je to
bila razdaljina od nekih 6 m, a takodje uvidom u fotografije koje je taj
svjedok sačinio fotoaparatom se vidi da su iste snimate sa manje udaljenosti
od 10 m. Takodje, ovaj svjedok pri suočenju sa svjedokom J. B. nije sudu
odavao sigurnost kao svjedok J. B., već je djelovao zbunjeno što sve ukazuje
na činjenicu da je ovaj svjedok svjedočio u potpunosti u korist okrivljenog ne
ističući one činjenice koje idu na štetu okrivljenog.
Svjedok V. V. je istakao da je kritičnog dana bio prisutan u D. vojske na
promociji te da je oko 18,00 časova izašao iz sale, a napominje da je sjedio
zajedno sa Č. G. koga odavno poznaje. Prilikom izlaska bila je velika gužva na
vratima, pa jednog momenta Č. je izgubio iz vida i kada je sišao niz
stepenište koje vodi prema parkingu, primijetio je Č. da se praspravlja sa
jednim čovjekom koga je prepoznao na pretresu da se radi o oštećenom koga nije
do sada poznavao. Čuo je da jedan drugom govore "šta ti, šta ti, ti si mene
gurnuo nisam ja tebe i sl.". Prišao je odmah njima i pitao u čemu je problem i
kada je vidio da se radi o običnoj sitnici i po njegovoj procjeni da neće doći
ni do čega ozbiljnog on bi dalje ostao da bi to spriječio, medjutim, njemu je
momentalno zazvonio telefon pa se javio na telefon i domakao se nekoliko meara
kod jednog kamiona, a to je kamion televizije preko koga ide prenos
televizije. Dalje ističe da se dugo zadržao razgovarajući na telefon i to 3-5
minuta i kada je završio razgovor htio se vratiti na lice mjesta gdje su
ostali oštećeni i Č., medjutim, vidio je da su se oni razišli, tako da on
nezna da li je njima prilazio okrivljeni i šta se dešavalo ništa mu nije
poznato. Objašnjava da je vidio svjedoka J. B. koji je novinar i dok je
razgovarao telefonom vidio ga je da je stajao sa B. M. te da je pokušavao da
snima fotoaparatom u pravcu Č. i oštećenog, a da ga B. M. sprečava. Objašnjava
da je bio udaljen dok je razgovarao od Č. i oštećenog preko 20 m, a toliko su
bili udaljeni i J. i B., a ističe da on nezna koliko su J. i B. stajali na tom
mjestu gdje ih je on vidio jer je svo vrijeme razgovarao telefonom i kada je
završio razgovor dogadjaj se bio završio i više nigdje nije vidio ni Č. niti
oštećenog niti je uopšte tada gdje vidio okrivljenog. Nakon toga je upalio
svoj auto koje je bilo u blizini i otišao svojoj kući.
Sud je prihvatio iskaz ovog svjedoka koji je po mišljenju suda svjedočio
objektivno, iz čijeg kazivanja je sud zaključio da ovaj svjedok nigdje nije
vidio okrivljenog niti da je prilazio, a takodje da nije siguran ni dali je
svjedok J. B. kasnije prilazio grupi gdje su stajali Č. i oštećeni, jer kako
istieč samo je na početku vidio J. i B. M. da stoje udaljeni dvadesetak metara
od mjeta dogadjaja. I prilikom suočenja ovog svjedoka sa svjedokom J. B. sud
je zaključio da ovaj svjedok govori istinu i da je sve ponovio to pred sudom
prilikom suočenja sa svjedokom J. B.
Svjedok B. M. je na pretresu istakao da je kritičnog dana bio na promociji u
D. vojske te da je oko 18,00 časova nakon završetka promocije izašao na bočni
ulaz na parking gdje je bilo mnogo ljudi. Stajao je na parkingu da bi sačekao
jednog starijeg čovjeka kojeg je trebao da poveze svojim vozilom. Na
udaljenosti od 10-15 m prema ulici primijetio je Č. G. koga dobro poznaje da
raspravlja sa jednim čovjekom, a sada prepoznaje da je to oštećeni M., a sa
njima je bio prisutan i svjedok S. R. Vidio je da su tu nešto raspravljali, a
kasnije je primijetio da je tu prišao i okrivljeni pa je i on tu nešto
raspravljao. Tvrdi da tu nije bilo nikakvog koškanja niti guranja niti je tu
ko koga udarao, osim što su se nešto rapsravljali. Dok je stajao na par metara
od njega neko je zavikao "napad na novinara" i kada se okrenuo u tom pravcu
primijetio je novinara J. B. koga do tada nije poznavao, kako podiže
fotoaparat u pravcu te grupe s namjerom da fotografiše. Prišao mu je i rekao
mu da sada to ne fotografiše i da pusti to jer je sve završeno i jednog
momenta je vidio da su se razišli i napustili lice mjesta i okrivljeni i
oštećeni kao i Č. i taj momak S., a tvrdi da nijednog momenta J. nije prišao
bliže njima nego što je on bio udaljen od njih, a to je najmanje 10-15m. Vidio
je da je okrivljeni otišao prema svom autu zajedno sa Č. Posebno napominje da
nije čuo nijednu jednu riječ šta su raspravljali Č., oštećeni i okrivljeni jer
to nije mogao ni čuti jer je bio udaljen 10-15 m, a bio je i žagor zbog
prisustva velikog broja ljudi i tvrdi da je Jelovac svo vrijeme bio na
udaljenosti od 10-15 m od okrivljenog i oštećenog.
Sud je samo djelimično prihvatio iskaz ovog svjedoka koji je po mišljenju suda
djelimično pristrasno svjedočio u korist okrivljenog ističući da je svo
vrijeme svjedok J. B. bio na udaljenosti većoj od 10 m od grupe, a sud je
njegov iskaz prihvatio u dijelu u kome ističe da sa te udaljenosti nije čuo
ništa šta govore izmedju sebe Č., okrivljeni i oštećeni, što je i logično.
Takodje, u suočenju izmedju ovog svjedoka i svjedoka J. B. sud je zaključio da
je ovaj svjedok bio nesiguran te da je ipak prećutao činjenicu, koja ide u
korist okrivljenog, da je svjedok J. Božidar prilazio grupi gdje su bili Č.,
oštećeni i okrivljeni.
Svjedok Š. A. je istakao da je kritičnog dana bio na promociji u D. vojske i
da je nešto kasnije izašao iz sale na bočna vrata do parkinga i sa lijeve
strane je vidio da stoji novinar Jelovac B., a tada je vidio i B. M. koji je
bio možda jedan metar bliži grupi gdje je primijetio u toj grupi Č. G.,
oštećenog M. G. i još jednog momeka u crnoj majici, a sada prepoznaje da je to
S. R. Krneuo je prema ulici, a iza njega su ostali J. i B. Kada je prošao
pored grupe gdje nešto raspravljaju oštećeni kao i svjedok Č. G. i ovaj momak
S. primijetio je nakon toga da je njima prišao i okrivljeni. Apsolutno ništa
nije čuo o čemu pričaju niti je shvatio da se radi o nekoj žučnoj raspravi već
o nekom običnom mirnom razgovoru. Stao je na udaljenosti od njih desetak
metara, ali zbog udaljenosti žagora od velikog prisustva narada nije mogao
čuti ništa šta razgovaraju, a takodje ganije mnogo ni interesovalo, pa je
nastavio dalje kretanje prema ulici. To je sve što je kritičnog dana zapazio.
Kada je otošao sa lica mjesta još su ostali da razgovaraju Č., zatim
Stevančević i okrivljeni. Posebno je istakao da dok je on bio na licu mjesta
svjedok J. B. nije prilazio grupi gdje su bili okrivljeni i oštećeni na manju
udaljenost od 10-15 m jer je u to sasvim siguran.
Sud je pihvatio iskaz ovog svjedoka koji je po mišljenju suda objektivno
svjedočio i isti je istakao da nije čuo ništa šta su razgovarali okrivljeni,
oštećeni kao ni svjedok S. R., zatim je istakao da se zadržao veoma kartko i
da je otišao, te da svjedok J. B. dok je on bio tu nije prilazio bliže grupi
od 10-15 m. Njegov iskaz je moguć i sud ga je prihvatio u cjelosti jer je
najvjerovatnije svjedok J. B. kasnije prišao grupi gdje su bili okrivljeni i
oštećeni te da je tada čuo kakve je riječi uputio okrivljeni oštećenom. U
suočenju ovog svjedoka sa svjedokom J. B. sud je takodje, zaključio da je ovaj
svjedok govorio istinu te da je ubrzo napustio lice mjesta, a da su ostali na
licu mjesta da razgovaraju okrivljeni, oštećeni i svjedok S. R. Ovaj svjedok
nigdje ne pominje svjedoka V. Lj.niti svjedoka Š. P.
Uvidom u dvije fotografije koje je sačinio svjedok J. B. se zaključuje da su
iste snimate sa udaljenosti od nekoliko metara i na fotografiji broj jedan se
zaključuje da je snimata prema bočnom izlazu iz D. vojske gdje se vide u kadru
svjedoci Č. G., S. R. i oštećeni koji je okrenut ledjima, a sa desne strane se
vidi djelimično kako im prilazi okrivljeni i vidi se još prolaznika kako
napuštaju parking D. vojske. Iz fotografije broj 2 se zaključuje da je ista
snimljena sa suprotne strane u odnosu na prvu fotografiju te da se na njoj
vidi da su okrivljeni, oštećeni i svjedok Č. G. u trouglu te da su odmačeni
jedan od drugog 2-3 m, a sa desne strane se primjećuje svjedok S. R. Obje ove
fotografije su snimljene sa manje udaljenosti, i iz istih se zaključuje da je
autor ovih fotografija - svjedok J. B. mijenjao poziciju kada je snimao iste
što u potpunosti iste opovrgavaju iskaze svjedoka da je svjedok J. B. stajao
na istom mjestu do kraja ne mijenjajući poziciju, a na udaljenosti od 10-15 m
od grupe. Dakle, fotografija broj 1. je prva snimljena jer se vidi da
okrivljeni sa desne strane tek prilazi toj grupi, a zatim je snimljena i
fotografija br. 2. gdje se takodje vidi da se svjedok S. R. odmakao nekoliko
metara od grupe, a takodje i da su se odmakli jedan od drugog oštećeni i
okrivljeni kao i svjedok Č. G.
Iz izvještaja iz KE za okrivljenog izdat od strane UP PJ Pljevlja br.
03-245/12-9704/2 od 09.10.2012. godine, sud je zaključio da okrivljeni ranije
nije osudjivan.
Kod ovakvog činjeničnog stanja na osnovu svih izvedenih dokaza, a posebno na
osnovu iskaza svjedoka - oštećenog M. G., svjedoka J. B. suočenjem svjedoka J.
B. sa svim ostalim svjedocima i uvidom u dvije fotografije koje je sačinio
svjedok J. B., sud je nedvosmisleno zaključio da je okrivljeni oštećenom
uputio riječi prijetnje "što si o meni ono pisao, krvi ću ti se napiti jednoga
dana". Sud je mišljenja da je okrivljeni imao motiv da to uradi jer je
oštećeni prije niekoliko godina kako o njemu tako i o svjedoku Č. G. pisao u
d. listu "V." tekstove gdje su okrivljeni i svjedok Č. G. opisani u lošem
kontekstu. Sud je takodje zaključio da se oštećeni od ovih riječi osjetio
ugroženim, da je osjetio strah za sebe i svoju porodicu, da se osjetio
nebezbednim posebno što je tačna činjenica da je on pisao tekstove u d. listu
"V." kao novinar o okrivljenom i svjedoku Č. G. pominjući ih u lošem
kontektstu. Dakle, sud je mišljenja da su se u radnjama okrivljenog stekli svi
bitni elementi bića krivičnog djela koje mu se stavlja na teret, pa ga je sud
i oglasio krivim i osudio po zakonu.
Prilikom odredjivanja vrste kazne i prilikom odmjeravanja njene visine sud je
u okviru opšte svrhe krivčnih sankcija cijenio i svrhu novčane kazne, pa je
sud mišljenja da je u konkretnom slučaju jedino bilo pravdano prema
okrivljenom izreći novčanu kaznu, te da nije bilo mjesta okrivljenom izricati
efektivnu kaznu zatvora a ovo iz razloga što je sud ubijedjen da će i sama
novčana kazna dovoljno uticati na okrivljenog da u buduće ne vrši krivična
djela. Pri tome je
sud na strani okrivljenog našao olakašavajuću okolnost da se radi o porodičnom
čovjeku koji do sada nije osudjivan. Sud je mišljenja da je izrečena krivična
sankcija okrivljenom adekvatna i primjerena stepenu društvene opasnosti,
težini učinjenog djela, kao i nastalim posledicama te daćese istom krivičnom
sankcijom prema okrivljenom u cjelosti ostvariti svrha kažnjavanja predvidjena
u članu 32. Krivičnog zakonika.
U smislu člana 226. i 229. ZKP CG sud je obavezao okrivjenog da na ime paušala
plati ovom sudu iznos od 27,50 eura, a isti iznos sud je odredio imajući u
vidu dužinu trajanja i složenost krivičnog postupka kao i imovno stanje
okrivljenog.
Sa iznijetih razloga odlučeno je kao u izreci presude.
OSNOVNI SUD U PLJEVLJIMA
dana 13.12.2012. godine
Zapisničar, S u d i j a,
Djondović Milenka Branko Pejović
PRAVNA POUKA: protiv ove presude dozvoljena je žalba u roku od 8 daba po
prijemu iste
Višem sudu u Bijelom Polju, a preko ovog suda.
DOSTAVLJENO:
1x ODT Pljevlja
1x okrivljenom
4x u predmet