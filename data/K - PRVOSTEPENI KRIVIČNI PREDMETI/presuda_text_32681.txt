HYPERLINK
"http://upload.wikimedia.org/wikipedia/commons/2/23/Coat_of_arms_of_Montenegro.svg"
K.br.260/11
U IME CRNE GORE
Osnovni sud u Pljevljima, kao prvostepeni krivični sud , po sudiji Ljiljani
Popović uz sudjelovanje zapisničara Zore Leković, u krivičnom predmetu protiv
optuženog J.D. iz P., zbog krivičnog djela nezakonit ribolov iz čl.326 st.1
Krivičnog zakonika po optužnom predlogu ODT Pljevlja Kt.br.346/11 od
14.12.2011.godine , nakon održanog glavnog i javnog pretresa u prisustvu
zamjenika ODT Pljevlja Djurović Veljka i optuženog J.D.dana 27
.12.2011.godine, donio je i javno objavio
P R E S U D U
Optuženi  J. D., JMBG ....,  od oca I.i majke G.rodjene P., rodjen u P. dana
....godine sa prebivalištem u P., Ul.Z., državljanin CG, neoženjen,
nezaposlen, pismen, završio osnovnu školu, govori srpskim jezikom, razumije
crnogorski jezik, lošeg imovnog stanja, osudjivan.
K R I V J E
Što je :
Dana 11.12.2011.godine oko 11,30 časova na obali rijeke Ć. u blizini zgrade M.
lovio ribu pastrmku i ako je u tom periodu na rijeci Ć.zabranjen lov pastrmke
shodno Naredbi o Izmjenama i dopunama Naredbe o ribolovnim zabranima,
ograničenjima i mjerama za zašititu ribljeg fonda ( Sl.list CG br.19/2011)
kada je zatečen od strane OPS UPPJ Pljevlja koji su od okrivljenog oduzeli
štap za pecanje marke " G." sa mašinom, 44 komada vještačkih povodnih larvi,
dva plovka i jednu ulovljenu ribu pastrmku težine 335 grama,
čime je izvršio krivično djelo nezakonit ribolov iz čl.326 st.1 Krivičnog
zakonika,
pa ga sud na osnovu već citiranog zakonskog propisa te primjenom članova
4,5,13,15,32,36 i 42 Krivičnog zakonika te čl.226,229 i 374 ZKP-a
O S U DJ U J E
Na kaznu zatvora u trajanju od 30 (trideset) dana.
Optuženi je dužan platiti ovom sudu na ime paušala iznos od 27,50 eura,
a ovo u roku od 15.dana po pravnosnažnosti presude , pod prijetnjom prinudnog
izvršenja.
O b r a z l o ž e nj e
Osnovno državno tužilaštvo u Pljevljima optužnim predlogom Kt.br.346/11 od
14.12.2011.godine optužilo je J. D. iz P., da je izvršio krivično djelo
nezakonit ribolov iz čl.326 st.1 Kz. Zamjenik Osnovnog državnog tužilaštva
precizirajući optužni predlog i ostajući pri preciziranom optužnom predlogu
predložio je da sud optuženog oglasi krivim i osudi po zakonu.
Optuženi J. D. u odbrani na glavnom pretresu priznajući izvršenje krivičnog
djela a navodeći da nije kriv jer nije znao za zabranu ribolova kazao je da je
tačno da je dana 11.12.2011.godine pošto mu je bilo dosadno a bio je neradni
dan nedelja otišao u ribolov negdje oko podne lovio je ribu štapom za pecanje
na rijeci Ć. kod M. i ulovio jednu pastrmku i krenuo uzvodno kako bi još lovio
ribe i tada ga sa policijskim vozilom sreli policajaci K.i T. i dva
lovolčuvara koji su mu oduzeli ulovljenu pastrmku i štap za pecanje. Kazao je
da od 2002.godine nije išao u ribolov a ovog dana je otišao iz dosade i što je
nezaposlen a nije znao za zabranu ribolova inače da jeste nebi išao jer zašto
bi radio nešto protiv sebe. Štap kojim je lovio ribu je fabrički kupljen štap
. Kazao je da se kaje i u završnoj riječi molio sud da ga što blaže kazni i
ako može uslovnom osudom.
U dokaznom postupku sud je saslušao svjedoka K. M.a, pročitao službenu
zabilješku UP PJ Pljevlja od 11.12.2011.godine, pročitao potvrdu o privremeno
oduzetim predmetima UP PJ Pljevlja od 11.12.2011.godine, pročlitao zapisnik UP
PJ Pljevlja od 12.12.2011.godine o predaji oduzete ribe "L." i pročitao izvod
iz KE za optuženog.
Nakon provedenog dokaznog postupka i ocjene izvedenih dokaza i to kako svakog
pojedinačno tako i u medjusobnoj povezanosti a pri tom cijeneći priznanje
optuženog sud je utvrdio činjenično stanje bliže opisano izrekom ove presude.
Naime, javna optužba stavlja na teret optuženom J. da je izvršio krivično
djelo nezakonit ribolov iz čl.326 st.1 Kz a na način, mjesto i vrijeme kako je
to opisano izrekom ove presude. Optuženi priznaje da je dana 11.12.2011.godine
lovio ribu na rijeci Ć. kod zgrade M.odnosno u blizini zgrade M., da je lovio
negdje oko podne i ulovio jednu pastrmku i krenuo uzvodno kako bi lovio još
ribe a onda ga sreli policajaci T. i K. i dva lovočuvara i oduzeli mu i
ulovljenu ribu i štap za pecanje. Nije znao da je zabranjen ribolov.
Svjedok K. M.je posvjedočio da je zaposlen kao policajac u UP PJ Pljevlja te
da je šef R. s. u R. d. "L." i da je mjeseca decembra vršena kontrola ribolova
u P. na rijeci Ć.i dana 11.12.2011.godine oko 12,00 časova on i kolega T.P.i
lovočuvari M.D. i Ć. M. zatekli su optuženog kod zgrade M. sa ribolovnim
priborom i pitali ga imali ulov a on iz torbaka izvadio ribu, vidjeli su da se
radi o potočnoj pastrmci a u to vrijeme bio je na snazi lovostaj za ovu vrstu
ribe pa su optuženom oduzeli ulov i pribor stim što su ribu predali R. d.
"L.". Optuženi im je rekao da je tu ribu ulovio niže od mjesta gdje su ga
sreli odnosno da je ulovio izmedju zgrade M. i ušča B. u Ć. te da optuženi
nije lovio ribu na mjestu gdje je zabranjen ribolov već je lovio ribu čiji
ribolov je zabranjen.
Sud u cjelosti prihvata kao istinit i nepristrasan iskaz svjedoka K. koji je
izjavio samo ono što je kritične prilike vidio. Njegovi navodi nijesu u
suprotnosti sa odbranom optuženog te službenom zabilješkom UP PJ Pljevlja,
potvrdom o privremeno oduzetim predmetima UP PJ Pljevlja i zapisnikom UP PJ
Pljevlja o predaji oduzete ribe "L." sve od 12.12.2011.godine.
Dakle, u postupku je odbranom optuženog, iskazom svjedoka K. te ostalim
izvedenim dokazima nesumnjivo utvrdjeno da je optuženi J. na rijeci
Ć.kritičnog dana priborom za pecanje lovio ribu i ulovio pastrmku čiji lov je
zabranjen u rijeci Ć.pa nakon što je ulovio jednu pastrmku prilikom kontrole
od strane ovlašćenih službenika policije i lovočuvara ta pastrmka mu je
oduzeta. Optuženi navodi da nije znao da je zabranjen lov ribe na mjestu gdje
je lovio.Ove njegove navode sud cijeni kao smišljene u cilju izbjegavanja
krivice i krivično pravne odgovornosti. Optuženi je znao da je zabranjen
ribolov odnosno lov ribe pastrmke u rijeci Ć. a ovo shodno Naredbi o
ribolovnim zabranama, ograničenjima i mjerama za zaštitu ribljeg fonda (
Sl.list CG 19/11) gdje je pod stavom III navedeno da je zabranjen ulov
pastrmke od 01.novembra do 01.aprila na ribolovnim vodama D.s. pa pored
ostalih rijeka navedena i rijeka Ć., ali je uprkos tome dana 11.12.2011.godine
lovio ribu u Ć. i ulovio jednu pastrmku i u ovim radnjama optuženog stiču se
svi bitni elementi bića krivičnog djela nezakonit ribolov iz čl.326 st.1
Krivičnog zakonika pa je sud optuženog kao umišljajnog učinioca oglasio krivim
i osudio po zakonu.
Prilikom odlučivanja o vrsti i visini kazne sud je cijenio sve okolnosti koje
utiču kako na vrstu tako i na visinu kazne. Optuženi J. je priznao izvršenje
djela, lošeg je imovnog stanja obzirom da je nezaposlen. Ove okolnosti sud u
smislu čl.42 Kz uzima kao olakšavajuće okolnosti na strani optuženog J..
Medjutim, optuženi Jovović je do sada više puta odnosno 7 puta osudjivan što
je utvrdjeno iz izvoda iz KE pa je sud ovu činjenicu uzeo kao otežavajuću na
strani optuženog i izrekao mu kaznu zatvora u trajanju od 30 (trideset) dana
što je minimum zatvorske kazne smatrajući da će se jedino kaznom zatvora i u
ovom vremenskom trajanju a ovo obzirom na težinu izvršenog krivičnog djela i
posledice istog postići svrha kažnjavanja zakonom propisana i dovoljno uticati
na optuženog da više ne vrši krivična djela.
Shodno čl.226 i 229 ZKP-a sud je optuženog obavezao da na ime paušala plati
iznos od 27,50 eura , koji iznos je odmjeren obzirom na složenost i dužinu
trajanja krivičnog postupka te imovno stanje optuženog.
OSNOVNI SUD U PLJEVLJIMA , dana 27.12.2011.godine.
Zapisničar, S u d i j a,
Zora Leković Ljiljana Popović
PRAVNA POUKA:
Protiv ove presude može se izjaviti žalba u roku od 8.dana
po prijemu iste Višem sudu B.Polje, a preko ovog suda.
DOSTAVITI:
1 x ODT Pljevlja
1 x Optuženom