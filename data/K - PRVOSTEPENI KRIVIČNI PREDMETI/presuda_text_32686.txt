K.br.130/11
U IME NARODA
Osnovni sud u Pljevljima, kao prvostepeni krivični sud, po sudiji Ljiljani
Popović, uz sudjelovanje zapisničara Zore Leković, u krivičnom predmetu protiv
optuženog A.D. iz P., zbog krivičnih djela skidanje i povreda službenog pečata
i znaka iz čl.381 st.1 Krivičnog Zakonika a po optužnom predlogu ODT Pljevlja
Kt.br.45/11 od 10.05.2011. godine, nakon održanog glavnog i javnog pretresa u
prisustvu zamjenika ODT Pljevlja Djurović Veljka i optuženog A.D., dana
23.06.2011. godine, donio je i javno objavio
P R E S U D U
Optuženi A. D., od oca R. i majke V. rodjene Č., rodjen u P. dana ....godine,
sa prebivalištem u P., ul.K.P., državljanin CG, oženjen, otac jednog djeteta,
privatni preduzetnik, pismen, završio višu ekonomsku školu, vojsku služio 1992
godine u P., ne vodi se u VE, srednjeg imovnog stanja, osudjivan.
K R I V J E
Što je :
U periodu od 23.12.2010.godine do 11.01.2011.godine u SUR "R." u ul. T. u P.
na stubu sa vrata ormara električnog brojila marke "L." broj ..... skinuo
distributivnu plombu broj 21 koja predstavlja službeni pečat - znak koji su
ovlašćena službena lica E.P. dana 23.12.2010.godine stavili radi osiguranja
električnog brojila nakon isključenja električne energije za SUR "R.",
čime je izvršio krivično djelo skidanje i povreda službenog pečata i znaka iz
čl.381 st.1 Krivičnog Zakonika ,
pa ga sud na osnovu već citiranog zakonskog propisa te primjenom
čl.4,13,15,32,33,39 i 42 KZ CG , te čl. 199, 202 i 364 ZKP-a
O S U DJ U J E
Na novčanu kaznu u iznosu od 300 (trista) eura, koju je dužan platiti u roku
od 3.mjeseca po pravosnažnosti presude.
U slučaju nenaplativosti novčana kazna će se zamijeniti kaznom zatvora tako
što će za svakih započetih 25,00 eura novčane kazne odrediti se jedan dan
zatvora.
Optuženi je dužan platiti ovom sudu na ime paušala iznos od 27,50 eura.
ovo u roku od 15.dana po pravosnažnosti presude pod prijetnjom prinudnog
izvršenja.
Imovinsko pravnog zahtjeva nije bilo.
O b r a z l o ž e nj e
Osnovno državno tužilaštvo iz Pljevalja optužnim predlogom Kt.br.45/11 od
10.05.2011.godine optužilo je A.D. iz P. da je lizvršio krivično djelo
skidanje i povreda službenog pečata i znaka iz čl.381 st.1 Krivičnog zakonika
a na način, mjesto i vrijeme bliže opisano izrekom ove presude. U završnoj
riječi zamjenik ODT Pljevlja ostajući pri podnijetom optužnom predlogu
predložio je da sud optuženog oglasi krivim i osudi po zakonu.
Oštećena E.P.i ako uredno pozvana nije pristupila na glavni pretres a u riječi
svog punomoćnika u prethodnom postupku istakla je da se pridružuje krivičnom
gonjenju protiv optuženog te da ne postavlja imovinsko pravni zahtjev.
Optuženi A.D. u odbrani datoj u prethodnom postupku je naveo je vlasnik
objekta u kome se nalazio lokal "R." V. B. koji živi u N.. Kazao je da je šest
i po godina bio zakupac pomenutog objekta i u istom držao lokal "R.".Zakupac
pomenutog objekta je bio do 31.12.2010.godine, a od tada više nije ni vlasnik
"R.". Dana 23.12.2010.godine električari su isključili električnu energiju u
lokalu "R." bez ikakvog obavještenja.Otišao je u E. gdje su ga obavijestili da
je električna energija isključena zbog duga. Od tada lokal "R." više ne radi
jer nisu mogli da rade bez struje, a od 31.12.2010.godine on više nije ni
zakupac pomenutog lokala. Dodao je da je dana 20.12.2010.godine kod njega u
lokal došao V. B. i rekao mu je da je izdao lokal drugim zakupcima, a da on
ostane u lokalu do 31.12.2010.godine. Dana 23.12.2010.godine isključili su mu
električnu energiju, a on je dana 26.12.2010.godine uplatio dio duga u iznosu
od oko 1.800,00 €, međutim električna energija mu nije uključena jer su iz
E.zahtijevali da vlasnik objekta i brojila V.B. dođe i potpiše protokol o
izmirenju ostatka duga. V.je zvao ali on nije htio ništa da potpiše jer je
bilo i nelogično da prihvati da plaća njegov dug. Električno brojilo za lokal
"R." se nalazi u samom lokalu i njemu nije poznato da li je brojilo negdje
izmiještano i da li postoji još koje brojilo za lokal "R.". Nije bio prisutan
kada je isključena električna energija i nije mu poznato na koji način je
električna energija isključena, a iz predhodnog iskustva kako je ranije
isključivana električna energija mislio je da je električna energija
isključena na vrhu stuba. Uplatio je dio duga i molio E. da mu uključe
električnu energiju u lokal kako bih radio do 31.12.2010.godine do kada mu je
tekao zakup, međutim pošto električna energija nije uključena on od
23.12.2010.godine nije obavljao djelatnost. Negdje posle praznika oko
15.01.2011.godine sreo se sa V.B. i sa novim zakupcom B.S.i predao im ključeve
od lokala. Ne zna ko, kako i na koji način je priključio električnu energiju u
lokal. Oko 15.01.2011.godine iznio je svoje stvari iz lokala, a novi zakupci
su počeli da renoviraju lokal. Tada u objektu nije bilo električne energije.
Tvrdio je da od 23.12.2010.godine od momenta isključenja električne energije
lokal "R." nije radio, a to mogu potvrditi i zaposleni koji su radili u lokalu
"R." N. Ć. ul.S.K., B.R. i J. R. iz G.i..Tvrdio je da on nije na električnom
brojilu za lokal "R." skinuo nikakve plombe, niti je on uključivao električnu
energiju. Električari su više puta u toku šest godina dolazili u lokal "R." i
kontrolisali su električno brojilo i nikada nisu našli nikakve nepravilnosti.
Elekrično brojilo koje se nalazi u lokalu "R." na kome se godinama vršila
kontrola i očitavanje je netaknuto i nikakve nepravilnosti na istom ne
postoje. Njemu nije poznato da li postoji još kakvo električno brojilo za
lokal "R.", a kada je primio poziv saznao je da postoji električno brojilo za
lokal "R." i za još neke lokale iz neposredne blizine u jednom ormaru na
stubu, do koga je lako doći bilo kome, jer se nalazi na visini od 1,5 metara i
nije posebno obezbjeđeno.Za svo vrijeme njegovog zakupa pomenutog objekta
vlasnik V.B. je imao ključeve od objekta, jer on nikada nije mijenjao njegovu
bravu. Na glavnom pretresu ne priznajući izvršenje krivičnog djela ni krivicu
i ostajući pri odbrani iz prethodnog postupka dodao da nije vlasnik već
zakupac poslovnog prostora lu kome se nalazio SUR "R." i to do dana
23.12.2010.godine kad je isključena struja u lokalu, zakupninu je platio do
20.12.2010.godine a ključ od lokala predao u periodu od 07.01. do
15.01.2011.godine i ključeve je predao vlasniku V.B.. Nezna kako je isključena
električna energija dana 23.12.2010.godine jer nije bio prisutan, uglavnom
nije isključena u unutrašnjosti lokala i od tog dana on više nije radio u tom
lokalu pa mu tako nije poznato otkud električna energija u lokalu i otkud
potrošnja preko brojila. Zbog renoviranja lokala koji se nalazi pored lokala
čiji je on bio zakupac ED P.je brojila za nekolika lokala pa i taj koji je on
imao u zakup stavila u ormar na stub a on nije dobio nikakvo obavještenje o
tom izmještanju. Radnici N.Ć., B. R.i J.R. su kao i lokal radili do
23.12.2010.godine kad je isključena električna energija. Tačno je da je dana
11.01.2011.godine još uvijek bio kod njega ključ od objekta i da je lokal bio
pod naponom struje ali on nezna odakle struja u lokalu moguće je da je njegov
brat sa društvom slavio novu godinu. U završnoj riječi odluku o krivici i
kazni ostavio je na ocjenu sudu.
U dokaznom postupku sud je saslušao svjedoka B.M., M.B., R.M., N.Ć., J.R.,
pročitao iskaz svjedoka P. S., pročitao zapisnike o kontroli E.Pl.a broj
0000230 od 11.01.2011.godine, pročitao zapisnik ED Pljevlja o izvršenju naloga
za obustavu snab dijevanja električnom energijom broj 004544 od
23.12.2010.godine i pročitao izvod iz KE za optuženog.
Nakon provedenog dokaznog postupka i ocjene izvedenih dokaza kako svakog
pojedinačno tako i u medjusobnoj povezanosti a pri tom cijeneći odbranu
optuženog ovaj sud je utvrdio činjenično stanje bliže opisano izrekom ove
presude.
Naime, javna optužba stavlja se na teret optuženom A. D. da je izvršio
krivično djelo skidanje i povreda službenog pečata i znaka iz čl.381 st.1
Krivičnog Zakonika, tako što je u periodu od 23.12.2010.godine do
01.11.2011.godine u lokalu "R." na stubu sa vrata ormara električnog brojila
skinuo distgributivnu plombu broj 21 koju su ovlašćena lslužbena lica ED P.
nakon isključenja električne energije za SUR "R." dana 23.12.2010.godine
stavili radi osiguranja električnog brojila. Optuženi A. D. negirajući
izvršenje djela i krivicu navodi da je tačno da je do 23.12.2010.godine bio
zakupac lokala SUR "R.", da je toga dana zbog duga isključena električna
energija u ovom lokalu, da je platio jedan dio duga ali da ED P. nije htjela
da priključi električnu energiju dok se ne plati cjelokupan iznos duga pa je
prestao sa radom dana 23.12.2010.godine a u periodu od 07.01. do
15.01.2011.godine predao ključ vlasniku objekta V. a da je tačno da je dana
11.01.2011.godine kod njega se još uvijek nalazio ključ od ovog objekta. Nezna
ko je i kako priključio električnu energiju u ovaj lokal.
Provjeravajući osnovanost javne optužbe te odbranu optuženog sud je izveo
predložene dokaze. Svjedoci M.B. i R.M. su izjavili da su kao električari ED
P. dana 23.12.2010.godine po nalogu tehničke službe isključili električnu
energiju na električnom brojilu za objekat u kome se nalazi SUR "R." zbog
duga. Električnu energiju su isključili na brojilu a brojilo plombirali
distributivnom plombom broj 21 i kako se brojilo nalazi u ormaru a ormar na
stubu stavili su plombu i na vrata od ormara. Isključenje električne energije
su izvršili u jutarnjim časovima, isključenju nije niko prisustvovao a oni
nijesu ulazili u unutrašnjost SUR "R.". Električno brojilo se vodi na ime V.B.
a zakupac objekta je A.D..
Cijeneći iskaze svjedoka R.M. i M. B. sud je stekao ubjedjenje da su ova dva
svjedoka bez obzira na činjenicu da su radnici oštećene ED P. istinito i
nepristrasno posvjedočili činjenice koje su im poznate obzirom da su oni
vršili isključenje električne energije u ovom lokalu dana 23.12.2010.godine.
Njihovi navodi nijesu u suprotnosti sa zapisnikom o izvršenju naloga za
obustavu snabdijevanja električnom energijom broj 004544 od 23.12.2010.godine
kao ni sa odbranom optuženog koji ne spori činjenicu da je u lokalu isključena
električna energija zbog duga dana 23.12.2010.godine.
Svjedoci B.M.i P.S., takodje radnici ED P.su izjavili da su dana
11.01.2011.godine kao električar ED P. bili u kontroli mjernog mjesta -
električnog brojila za SUR "R." i prilikom kontrole utvrdili da je skinuta
distributivna plomba sa vrata od mjernog ormana koji se nalazi na priključnom
stubu i da je brava od ormara obijena a kad su otvorili vrata od ormara
utvrdili su da je sa električnog brojila skinuta distributivna plomba i da je
električno brojilo pod naponom, bila je priključena električna energija prema
objektu SUR "R.". Prethodno je ovaj potrošač bio isključen zbog duga za
utrošenu električnu energiju i to isključen pod brojilom. Dok su vršili
kontrolu mjernog mjesta došao je i A.D.. zapisnik o kontroli mjernog mjesta su
ostavili na vratima od SUR "R." koja su bila zaključena. Svjedok B. je kazao i
to da je potrošač bio isključen pod brojilom i da bi priključio električnu
energiju morao je raskinuti plombu a prilikom kontrole u objektu je bila
priključena električna energija.
Sud u cjelosti prihvata iskaze svjedoka B. M. i P.S. kao istinite i
nepristrasne a i njihovi iskazi nijesu u suprotnosti sa zapisnikom ED P. od
11.01.2011. godine i od 23.12.2010.godine .
Dakle, u postupku je na nesumnjiv način utvrdjeno da je optuženi A. D. bio
zakupac objekta u kome je imao lokal SUR "R.". Dalje je utvrdjeno da je zbog
duga SUR "R." dana 23.12.2010.godine isključena sa elektro mreže i to
isključena pod brojilom koje brojilo se nalazi u ormanu na priključnom stubu.
Ovo isključenje su izvršili radnici ED P. R.M.i M.B., koji su brojilo
plombirali distributivnom plombom broj 21 a stavili su i plombu na vrata od
ormara i to zapisnički konstatovali zapisnikom od 23.12.2010.godine. Dalje je
utvrdjeno da su radnici ED P. svjedoci P. i B. bili dana 11.01.2011.godine u
kontroli ovog potrošača te da su utvrdili da je sa vrata ormara skinuta
plomba, da je brava od ormara razvaljena a sa brojila skinuta distributivna
plomba. Optuženi je ključ od ovog poslovnog prostora predao vlasniku V.u
periodu od 07.01. do 15.01.2011.godine i po sopstvenom priznanju dana
11.01.2011.godine kada je bila ova kontrola ključ od poslovnog prostora je bio
kod njega. Tog dana je SUR "R." imala električnu energiju što su potvrdili
svjedoci P.i B. a objekat se mogao priključiti na elektromrežu jedino ako je
raskinuta distributivna plomba na brojilu. Optuženi negira da je raskinuo ovu
distributivnu plombu i priključio lokal na elektromrežu, da je moguće da je
njegov brat sa društvom u tom lokalu slavio Novu godinu i po mišljenju suda
ovakva odbrana optuženog A. je smišljena u cilju izbjegavanja krivice i
odgovornosti za izvršeno krivično djelo jer jedino optuženi kao dotadašnji
zakupac lokala ima interes da taj lokal radi odnosno da u lokalu ima
električna energija pa sud ovakvu odbranu optuženog A. nije mogao prihvatiti.
Optuženi A.je znao da je brojilo plombirano od strane ovlašćenih radnika ED P.
i da jedino oni mogu kako stavljati tako i uklanjati ove plombe ali je uprkos
tome raskinuo elektrodistributivnu plombu na brojilu koju su postavili
ovlašćeni radnici ED P. dana 23.12.2010.godine, dakle postupao je sa direktnim
umišljajem i u ovim radnjama optuženog stoje bitni elementi bića krivičnog
djela skidanje i povreda službenog pečata i znaka iz čl.381 st.1 Krivičnog
Zakonika pa ga je sud kao umišljajnog učinioca oglasio krivim i osudio po
zakonu.
Prilikom donošenja ovakve odluke sud je cijenio i iskaze svjedoka J.R. i N. Ć.
koji su izjavili da su radili u lokalu "R." i to svjedok N. od septembra 2009
do 22 ili 23.decembra 2010.godine a svjedokinja Jelovac da je radila oko 4
godina i sa radom prestala dana 23.12.2010.godine . Sa radom su prestali zato
što je u lokalu isključena struja zbog duga i lokal od tog dana nije radio a
gazda im rekao da prestaje sa radom i zatvara lokal.
Svjedoci J. i N. su duže vremena radili kod optuženog i sud je stekao
ubjedjenje da su ovakvim svojim kazivanjem htjeli da pomognu bivšem poslodavcu
da olakša svoj položaj pred sudom pa njihove iskaze o datumu prestanka rada u
lokalu "R." sud nije prihvatio kao istinite i nepristrasne. Da lokal nije
radio posle 23.12.2010.godine onda nebi ni bilo potrebe da u njemu postoji
električna energija odnosno potrošnja električne energije.
Kako je dakle sud mišljenja da je optuženi A. D. izvršio krivično djelo
skidanje i povreda službenog pečata i znaka iz čl.381 st.1 Krivičnog zakonika
kako mu je to javnom optužbom i stavljeno na teret to ga je sud oglasio krivim
i osudio po zakonu. Prilikom odlučivanja o vrsti i visini kazne sud je cijenio
sve okolnosti koje utiču kako na visinu tako i na vrstu kazne. Optuženi je
porodičan čovjek, otac jednog djeteta. Od rada lokala "R." je izdržavao
porodicu. Cijeneći ove okolnosti i porodične prilike, pobude iz kojih je djelo
izvršio kao i stepen društvene opasnosti učinjenog djela, sud je mišljenja da
prema ovom optuženom a bez obzira na njegovu dosadašnju osudjivanost što mu je
sud uzeo kao otežavajuću okolnost nije nužno izricati kaznu zatvora već da se
opravdano može očekivati da će se i novčanom kaznom i to u iznosu od 300 (tri)
eura postići svrha kažnjavanja i dovoljno uticati na optuženog da više ne vrši
krivična djela. U smislu čl.39 Krivičnog Zakonika CG sud je obavezao optuženog
da izrečenu novčanu kaznu plati u roku od 3.mjeseca po pravosnažnosti presude
kako je to bliže i opisano izrekom presude.
Shodno čl.199 i 202 ZKP-a sud je obavezao optuženog da ovom sudu na ime
paušala plati iznos od 27,50 eura koji iznos je odmjeren obzirom na dužinu
trajanja i složenost krivičnog postupka te imovno stanje optuženog.
Imovinsko pravnog zahtjeva nije bilo.
OSNOVNI SUD U PLJEVLJIMA , dana 23.06.2011.godine.
Zapisničar, S u d i j a,
Zora Leković Ljiljana Popović
PRAVNA POUKA:
Protiv ove presude dozvoljena je žalba u roku od 8.dana po prijemu iste Višem
sudu B.Polje, a preko ovog suda.
DOSTAVITI:
1 x ODT Pljevlja
1 x Okrivljenom