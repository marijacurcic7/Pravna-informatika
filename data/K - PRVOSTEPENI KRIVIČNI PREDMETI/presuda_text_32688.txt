U IME CRNE GORE!
Posl.br.K.101/13
OSNOVNI SUD U HERCEG NOVOM,po sudiji Leković Branislavu, uz učešće zapisničara
Milović Tereze, u krivičnom predmetu protiv okrivljenog V.D. zbog produženog
krivičnog djela teška krađa iz čl.240 st.1 tač.1 u vezi sa čl.49 st.1 KZ
CG,povodom optužnice ODT H.Novi Kt.br.141/13 od 29.07.2013. godine, nakon
održanog javnog glavnog pretresa dana 11.09.2013. godine, u prisustvu
okrivljenog V.D. i zamjenika ODT Herceg Novi Stijović Rista, donio je i istog
dana javno objavio sljedeću:
P R E S U D U
Okrivljeni V.D.,jmbg ..., od oca M. i majke V., rođene M., rođen ....godine u
C., sa prebivalištem u HN, B-...bb,državljanin CG, pismen sa završenom
osnovnom školom,nezaposlen,izdržava se od povremenog obavljanja sezonskih
poslova,ne posjeduje nepokretnosti ,neoženjen,otac troje maloljetne
djece,osuđivan presudom Višeg suda u Podgorici posl.br K.65/2004 od 17.10.2005
godine na kaznu zatvora od 1(jedne) godinezbog krivičnog djela iz čl.245,st.1
KZ-a, presudom Višeg suda u Podgorici posl.br K.121/2008 od 23.06.2009 godine
na kaznu zatvora od 2(dvije) godine i 4(četiri)mjeseca zbog krivičnih djela iz
čl.300 i 301 KZ-a, presudom Višeg suda u Podgorici posl.br K.178/2009 od
09.02.2010 godine na kaznu zatvora od 2(dvije) godine zbog krivičnog djela iz
čl.300 KZ-a i presudom Osnovnog suda u Herceg Novom posl,br K.5/10 od
06.07.2010. godine na kaznu zatvora od 5(pet)mjeseci zbog krivičnog djela iz
čl.240 KZ-a.
K r i v j e
Što je :
- U noći 08/09.03.2013. godine u ul. Njegoševoj br. ... u Igalu, Opština
Herceg Novi obio market "G." vl. oštećene K.O., na način što je upotrebom
podesnog sredstva - čekića polomio staklo na vratima objekta, ušao u
unutrašnjost istog, a onda polomio nadzorne kamere i iz objekta oduzeo oduzeo:
7 flaša viskija "Johnny Walker" od po 1l, 6 flaša viskija "Johnny Walker" od
po 0,7 l, 1 flašu viskija "Green Label", 1 flašu "Amaro Montenegro, 1 flašu
vodke "Smirnof" od 1 l, cigarete i to: 5 šteka cigareta "Marlboro ", 3 šteke
"Davidoff", 1 šteka "Parlament", 2 šteke "Winston", 3 šteke "LM", 1. šteka
"Marlboro flavour" 1 šteka "Marlboro" tvrdo pakovanje, 1. šteka "Murati", 2.
šteke Bond slim", 1. šteka "Eva mistik", 15 vaučera mobilnih operatera "M-tel"
i "T-com" od po 5 eura, sve ukupne vrijednosti 845,00 eura, kao i novac u
iznosu od 180,00 eura koji se nalazio u registar kasi, nakon čega je oduzete
stvari spakovao u plastične kese i napustio objekat, a zatim se taksi vozilom
koje je predhodno pozvao odvezao u Baošiće, a sve u namjeri da njihovim
prisvajanjem sebi pribavi protivpravnu imovinsku korist, pri čemu je bio
svjestan svoga djela i htio njegovo izvršenje.
- U noći 15/16.06.2013. godine u Herceg Novom, na Š.u, obio market "Š." koji
posluje u okviru "DR" DOO vl. oštećenog R.J., na način što se uspeo na metalnu
konstrukciju koja se nalazi iznad prodavnice i koja je bila pokrivena tendom,
a nakon toga upotrebom podesnog sredstva - nožem rasjekao tendu i uskočio u
unutrašnjost prodavnice, polomio rejsiver od video nadzora i oduzeo: 20
vaučera od po 5,00 eura mobilnog operatera "Telenor", 15 vaučera od po 5,00
eura mobilnog operatera "T-com" i 15 vaučera mobilnog operatera "M-tel", 10
šteka cigareta "Marlboro" i 20 šteka cigareta "Parlament", sve ukupne
vrijednosti 1.030,00 eura, kao i novac u iznosu od 100,00 eura koji se nalazio
u registar kasi, da bi se zatim sa oduzetim stvarima udaljio sa lica mjesta i
iste sakrio ispod crkve sv. " Leopolda" u Herceg Novom, a nakon toga se vratio
po iste i odnio ih u Baošiće, a sve u namjeri da njihovim prisvajanjem sebi
pribavi protivpravnu imovinsku korist, pri čemu je bio svjestan svoga djela i
htio njegovo izvršenje.
- U noći 22/23.06.2013. godine oko 01,00 časova u mjestu Baošići, Opština
Herceg Novi obio market "R.B.I" vlasništvo oštećenog "MCG" DOO na način što je
upotrebom podesnog sredstva - nožem polomio staklo na ulazim vratima i ušao u
unutrašnjost objekta, izvršio premetačinu u 2 magacinska prostora i zatim
fizičkom snagom razvalio ulazna vrata kancelarije od poslovođe marketa gdje je
polomio monitor od računara marke "Asus" i oštetio ormar za telekomunikacioni
sistem u cilju da onesposobi video nadzor a zatim oduzeo 3 flaše od po 0,7 l i
2. flaše od po 1. l viskija "Jack Daniels", 3 flaše viskija "Johnny Walker" od
po 1l, 1 flašu viskija "Balantines olds" od 1l, 3 šteke cigareta "Davidoff" i
1. šteku cigareta "Marlboro", sve ukupne vrijednosti 293,20 eura, nakon čega
je iste spakovao u plastične kese i iznio iz objekta, da bi prilikom izlaska
iz objekta bio primjećen od strane dvojice slučajnih prolaznika i udaljio
trčećim korakom u pravu zgrade Crvenog krsta,te usput odbacio oduzete stvari,
a sve u namjeri da njihovim prisvajanjem sebi pribavi protivpravnu imovinsku
korist, pri čemu je bio svjestan svoga djela i htio njegovo izvršenje.
-čime je izvršio produženo krivično djelo teška krađa iz čl.240.stav 1.tačka 1. u vezi čl.49.stav 1. Krivičnog zakonika Crne Gore.
pa ga sud, na osnovu čl. čl.240.stav 1.tačka 1. u vezi čl.49.stav 1. KZ CG i
primjenom čl. 4, 32, 36 i 42 KZ CG te čl.374,229.stav 4 i 239.stav 2. ZKP-a
OSUĐUJE
Na kaznu zatvora u trajanju od 1 (jedne) godine.
Okrivljeni se obavezuje da na ime imovinskopravnih zahtjeva plati oštećenoj
K.O. iznos od 1.003 eura,te oštećenom doo "DR" Herceg Novi iznos od 953,20
eura i oštećenom doo "R.B.I " iznos od 160,00 eura, a u preostalom dijelu
postavljenih imovinskopravnih zahtjeva oštećeni se upućuju na parnični
postupak.
Okrivljeni se oslobađa obaveze plaćanja troškova krivičnog postupka.
O b r a z l o ž e nj e:
ODT Herceg Novi je protiv okrivljenog V.D. podnio ovom sudu optužnicu
Kt.br.141/13 od 29.07.2013. godine zbog produženog krivičnog djela teška krađa
iz čl.240.st.1 tač.1 u vezi čl.49.st 1.KZ. Konačno, na glavnom pretresu
tužilac je ostao pri podnijetoj optužnici i predložio da sud okrivljenog
oglasi krivim i osudi na kaznu po zakonu.
Okrivljeni V.D. je u svojoj odbrani priznao izvršenje krivičnog djela i svoju
krivicu zbog istog opisujući način i okolnosti pod kojima je isto izvršio.
Naime,korivljeni je naveo da je jedne noći sredinom marta 2013 godine oko
02,00h došao do marketa "G." koji se nalazi u Igalu ispod Novosadskog
odmarališta te je čekićem koji je ponio sa sobom polomio staklo na balkonskim
vratima koja se nalaze sa strane prema moru I ušao unutra. Pojasnio je da je
nakon što je čekićem polomio 2 ili 3 kamere koje su se nalazile u objektu iz
istog oduzeo novac u iznosu od 180,00 eura koji se nalazio u registar kasi,oko
20 šteka cigareta marke "Marlboro","Davidoff" i još neke marke,5-6 vaučera od
5 eura za mobilne telefone operatera Mtel,Telenor i T-Mobile, te desetak flaša
alkoholnog pića,nakon čega je navedene stvari spakovao u kese koje je pronašao
u prodavnici i taksijem otišao svojoj kući u Baošiće da bi u narednom vremenu
uglavnom sam potrošio predmetni novac i stvari . Dalje je naveo da je jednog
dana sredinom juna 2006.godine šetao sa svojom prijateljicom Gvozdenović Anom
po Š.u,te da se,nakon što je istu otpratio do Trga Nikole Đurkovića,vratio do
Š.a i nožem koji je ponio sa sobom pocijepao tendu na obližnjoj prodavnici i
kroz tako napravljeni otvor uskočio u unutrašnjost prodavnice iz koje je
oduzeo novac u iznosu od 100,00 eura iz registar kase,10-ak šteka cigareta
marki "Marlboro"meki I tvrdi, "Parlament"i "Winston",4 flaše piva "Guiness" i
10-15 vaučera od 5 eura za mobilne telefone operatera Mtel,Telenor i
T-Mobile.Pojasnio je da je predmetne večeri navedene stvari spakovao u dvije
veće duple kese koje je sakrio u žbunje ispod katoličke crkve u Starom gradu
nakon čega je pošao kući da bi se sutra vratio po njih ponijevši ih svojoj
kući gdje je u narednom periodu sam koristio oduzet novac,piće i cigarete kao
i vaučere koje je ukucavao u svoj telefon. Takođe je naveo da je dana
22.06.2013.godine oko 01,00 h pješke došao do prodavnice "Roda"koja se nalazi
u blizini plivališta u mjestu Baošići gdje i sam živi,te da je nožem koji je
ponio sasobom polomio staklo na ulaznim vratima i na taj način ušao u
prodavnicu gdje se zadržao oko 20 minuta gdje je u međuvremenu pojeo sendvič
koji je sam napravio i iz iste oduzeo 3 boce viskija "Jack Daniels",3-4 flaše
viskija "Johnny Walker" I jednu šteku cigareta marke "Davidoff"dok novca nije
bilo.Pojasnio je da je nakon što je predmetne stvari spakovao u najlonsku kesu
izašao iz objekta gdje su ga vidjela dva čovjeka koja su stajala na
udaljenosti od oko pet metara od prodavnice i koja su počela da viču i trče
prema njemu na šta je i on sam krenuo da trči prema plivalištu, odbacivši u
međuvremenu oduzete stvari u blizini zgrade Crvenog Krsta.Dodao je da
je,došavši do plivališta,uskočio u vodu i krio se ispod pontona tri sata,gdje
je imao dovoljno prostora da drži glavu iznad vode i diše,dok nije došla
policija kojoj se predao.Istakao je da se kaje i da ga je sramota što je
učinio,navodeći da će nastojati da obešteti oštećene. Posebno je istakao da
teško živi i da je prilikom ovih krađa bio u alkoholisanom stanju,koji
povremeno konzumira,te da je bivši zavisnik od droga, zbog čega je u prošlosti
imao problema.
Radi pravilnog i potpunog utvrđivanja činjeničnog stanja sud je u dokaznom
postupku izveo dokaze saslušanjem svjedoka-oštećene K.O., čitanjem uz
saglasnost stranaka iskaza svjedoka S.Ž. i R.J.,te pismenog nalaza i mišljenja
vještaka ekonomske struke R.D.,čitanjem potvrde o privremeno oduzetim
predmetima Uprave Policije CB Herceg Novi br.240/13-2182 od 23.06.2013.godine,
potvrde o vraćanju privremeno oduzetih predmeta Uprave Policije CB Herceg Novi
br.240/13-2182/2 od 23.06.2013.godine, uvidom u fotodokumentaciju Uprave
Policije PJ Herceg Novi br.254/13 i 256/13 od 23.06.2013,br.235/13 od
16.06.2013. godine,čitanjem zapisnika o uviđaju Uprave Policije CB Herceg Novi
br.240/13-1945 od 16.06.2013.godine,br.240/13-1187/2 od 09.03.2013. godine i
br.240/13-2180/2 od 23.06.2013.godine,te izvještaja o uzorkovanju tragova sa
lica mjesta Uprave Policije PJ Herceg Novi Ku. br.235/13 od 16.06.2013.godine,
Ku.br.100/13 od 09.03.2013.godine i Ku. br. 254/13 od 23.06.2013.godine
,izvještaja o daktiloskopskom ispitivanju br. 2131/13 od 26.07.2013.godine
sačinjen od strane Forenzičkog centra u Danilovgradu i izvoda iz kaznene
evidencije za okrivljenog.
Analizirajući izjavu okrivljenog V.D. i upoređujući je sa izvedenim dokazima
sud je istu cijenio kao potpuno i jasno priznanje izvršenja krivičnog djela,
jer je uvjerljiva i potvrđena ostalim izvedenim dokazima- iskazima svjedoka
K.O., S.Ž. i R.J.,kao i naznačenim pismenim dokazima.
Svjedok-oštećena K.O. je u bitnom izjavila da je vlasnik marketa "G."koji se
nalazi u Igalu,ul....,te da ju je dana 09.03.2013. godine oko 07,00 pozvala
radnica K.O. i saopštila joj da je market obijen. Pojasnila je da se u tom
trenutku nije nalazila u Herceg Novom ,te da je K.O. pozvala policiju koja je
već bila izvršila uviđaj kad se ona vratila u Herceg Novi nekoliko sati
kasnije. Nakon što je stigla na lice mjesta vidjela je da su bila obijena
balkonska vrata iz pravca mora,tako što je na ista bilo polomljeno duplo
staklo,te da su četiri sigurnosne kamere na objektu bile polomljene i da je u
objektu izvršena premetačina.Navela je da je zajedno sa radnicama izvršila
popis stvari i utvrdila da joj nedostaju: 7 flaša viskija "Johnny Walker" od
1l u vrijednosti od 22,00 eura po flaši, 6 flaša viskija "Johnny Walker" od
0,7l u vrijednosti od 16,15 eura po flaši,1 flaša viskija "Green Label" u
vrijednosti od 58,60 eura,1 flaša likera "Amaro Montenegro" u vrijednosti od
14,90 eura,4 flaše votke "Smirnoff"" od 1l u vrijednosti od 14,30 eura po
flaši,jedna šteka cigareta marke "Marlboro 100S" u vrijednosti od 22,00 eura,
jedna šteka cigareta marke "Marlboro crveni"u vrijednosti od 22,00 eura, jedna
šteka cigareta marke "Marlboro meki"u vrijednosti od 22,00 eura, dvije šteke
cigareta marke "Marlboro light"u vrijednosti od 22,00 eura po šteki, tri šteke
cigareta marke "Davidoff crni"u vrijednosti od 23,00 eura po šteki,jedna šteka
cigareta marke "Parlament" u vrijednosti od 25,00 eura, dvije šteke cigareta
marke "Winston"u vrijednosti od 18,00 eura po šteki,tri šteke cigareta marke
"LM"u vrijednosti od 15,00 eura po šteki,jedna šteka cigareta marke "Marlboro
flavour"u vrijednosti od 23,00 eura, jedna šteka cigareta marke "Marlboro
tvrdi"u vrijednosti od 20,00 eura, jedna šteka cigareta marke "Muratti"u
vrijednosti od 18,00 eura, dvije šteke cigareta marke "Bond slim"u vrijednosti
od 13,00 eura po šteki, jedna šteka cigareta marke "Eva mystic"u vrijednosti
od 17,00 eura,15 vaučera od 5,00 eura mobilnih operatera T-com,Telenor,Mtel
kao i novac iz depozita koji se nalazio u kasi u iznosu od 180,00 eura
.Istakla je da joj od navedenih stvari ništa nije vraćeno.Pridružila se
krivičnom gonjenju okrivljenog i ispostavila imovinski pravni zahtjev u iznosu
od 1,003,60 eura na ime oduzetih stvari kao i iznos od 200,00 eura na ime
pričinjene štete na objektu.
Predstavnik oštećenog doo"R.B.I" S.Ž. saslušan u svojstvu svjedoka , u bitnom
je izjavio da je zaposlen kao poslovođa u marketu "R.B.I" koja se nalazi u
Baošićima u blizini diskoteke "Babylon" i da ga je u noći 23.06.2013.godine
pozvao telefonom D.S. iz Baošića koji mu je rekao da je market obijen i da
odmah dođe na lice mjesta. Dalje je naveo da je dolaskom na lice mjesta
zatekao pripadnike policije koji su vršili uviđaj sa kojima je ušao u objekat
da bi utvrdio štetu,te je tom prilikom vidio da je provalnik slomio staklo na
ulaznim vratima i tako ušao u market. Istakao je da su vrata na njegovoj
kancelariji,u kojoj inače stoji sef,kao i veća količina skupljeg pića i
cigareta,bila obijena i da je u kancelariji sve bilo razbacano:fioke
izvučene,monitori od kompjutera i videonadzora kao i telekomunikacioni kablovi
iskidani ili polomljeni,dok je na sefu koji nije bio obijen primjetio tragove
oštećenja.Konstatovao je da su razbacane stvari u komorama koji su takođe bile
otvorene,dok su se na sektoru delikatesa nalazili tragovi od hrane koju je
najvjerovatnije nepoznati provalnik koristio. Naveo je takođe da su u
prodajnom dijelu marketa bile otvorene dvije registar kase,u kojima nije bilo
novca,a oko kojih su bile razbacane stvari,te da se nakon ovoga sa
pripadnicima policije uputio ka zgradi Crvenog Krsta s obzirom da su imali
saznanja da se provalnik sa stvarima uputio u tom pravcu. Pojasnio je da su
tom prilikom na stazi između diskoteke "Babylon"i zgrade Crvenog Krsta
pronašli:1 flašu viskija "Johnny Walker"od 1l,5 flaša viskija različitih
proizvođača kao i dvije šteke cigareta marke "Davidoff",dok je naknadnim
popisom utvrđeno da iz marketa manjkaju:3 flaše viskija "Jack Daniels" od
0,75l,2 flaše viskija "Jack Daniels" od 1l,3 flaše viskija "Johnny Walker" od
1l,1 flaša viskija "Ballantines Old"od 1l,3 šteke cigareta marke "Davidoff" i
1 šteka cigareta marke "Marlboro Touch".Istakao je da su od ovih stvari
naknadno pronađeni i vraćeni: 1 flaša viskija "Ballantines Old"od 1l, 2 flaše
viskija "Jack Daniels" od 1l i nepuna šteka cigareta marke "Davidoff",te da je
vrijednost nevraćenih stvari 160,00 eura.Posebno je istakao da je u objektu
pričinjena znatna materijalna šteta te da je došlo do topljenja sladoleda u
dubinskoj komori koji nakon ovog događaja nije mogao biti iskorišten već je
isti bačen.Pridružio se krivičnom gonjenju i istakao imovinsko pravni zahtjev
u iznosu od 160 eura na ime oduzetih stvari kao i iznos od 1040 eura na ime
oštećenja u objektu i pokvarenog sladoleda.
Oštećeni R.J. je u bitnom izjavio da je vlasnik marketa "Š." koji se nalazi u
Gradskoj Luci u Herceg Novom,a koji market posluje u sklopu njegovog preduzeća
"D-R" DOO Herceg Novi,te da je dana 16.06.2013 godine oko 07,00h došao do
marketa kako bi isti otvorio kojom prilikom je primjetio da je pocijepana
tenda koja se nalazi na terasi iznad ograđenog dijela marketa. Dalje je naveo
da je utvrdio da je u marketu izvršena premetačina,kojom prilikom je
razvaljena kasa i polomljen i isčupan reciever od video nadzora. Istakao je da
je utvrdio da mu je tom prilikom iz marketa otuđeno: novac u iznosu od 100,00
eura koji se nalazio u registar kasi kao depozit, 20 vaučera od po 5,00 eura
mobilnog operatera "Telenor",15 vaučera od po 5,00 eura mobilnog operatera
"T-com",15 vaučera od po 5,00 eura mobilnog operatera "Mtel",10 šteka cigareta
marke "Marlboro" ukupne vrijednosti 240,00 eura i 20 šteka cigareta marke
"Parlament" ukupne vrijednosti 540,00 eura.Pojasnio je da mu je od navedenih
stvari vraćeno:1 šteka cigareta marke "Marlboro" crveni tvrdo pakovanje,1
šteka cigareta marke "Parlament",1 kutija cigareta "Winston 100s",5 vaučera
mobilnog operatera "Mtel" od po 5,00 eura,3 vaučera mobilnog operatera
"Telenor" od po 5,00 eura i 12 vaučera mobilnog operatera "T-mobile"od po 5,00
eura. Pridružio se krivičnom gonjenju i istakao imovinsko pravni zahtjev u
iznosu od 1,500 eura na ime oduzetih stvari i pričenjene štete.
Sud je prihvatio iskaze svjedoka K.O. i R.J. i S.Ž. jer su uvjerljivi.logični
i potkrijepljeni pismenim dokazima u spisu-navedenim potvrdama Uprave policije
o privremenom oduzimanuju predmeta i o vraćanju privremeno oduzetih
stvari,fotodokumentaciji kao i zapisnicima o uviđaju i uzrokovanju tragova UP
PJ H.Novi,te daktiloskopskom vještačenju Forenzičkog centra u Danilovgradu.
Vještak finansijske struke Radović Dragan je u pismenom nalazu i mišljenju od
24.07.2013 godine naveo da je provjerom u prodavnicama iz kojih su otuđeni
navedeni artikli utvrdio cijene istih,koji se nisu mjenjale od vremena
izvršenja krivičnog djela u junu 2013,te je konkretno ustanovio da vrijednost
oduzete robe iz marketa "Š." iznosi 1030,00 eura,vrijednost oduzete robe iz
marketa "G." iznosi 845,60 eura i  vrijednost oduzete robe iz marketa "Roda-
Baošići I "iznosi 293,20 eura iz čega proizilazi da je ukupna vrijednost
otuđene robe iz sva tri marketa,računajući proizvode koji nedostaju i koji su
vraćeni, 2,168,80 eura.
Sud je u cjelosti prihvatio navedeni nalaz i mišljenje vještaka finansijske
struke jer je stručan i argumentovan, dat od strane kompetentnog vještaka,a na
isti ni stranke nisu imale primjedbi.
Iz potvrde o privremeno oduzetim predmetima Uprave Policije CB Herceg Novi
br.240/13-2182 od 23.06.2013.godine, i potvrde o vraćanju privremeno oduzetih
predmeta Uprave Policije CB Herceg Novi br.240/13-2182/2 od 23.06.2013.godine
proizilazi da su pripadnici UP CB Herceg Novog od okrivljenog V.D. oduzeli 10
kutija cigareta "Marlboro"crveni meko pakovanje, 10 kutija cigareta
"Marlboro"crveni tvrdo pakovanje,10 kutija cigareta "Parlament" Silver Blue,1
kutija cigareta "Winston 100s",5 vaučera Mtel od 5,00 eura, 3 vaučera Telenor
od 5,00 eura,12 vaučera T-Mobile od 5 eura ,te da su naznačene stvari vratili
oštećenom R.J..
Iz fotodokumentacije Uprave Policije PJ Herceg Novi br.254/13 i 256/13 od
23.06.2013,br.235/13 od 16.06.2013.godine,zapisnika o uviđaju Uprave Policije
CB Herceg Novi br.240/13-1945 od 16.06.2013.godine,br.240/13-1187/2 od
09.03.2013. godine i br.240/13-2180/2 od 23.06.2013.godine i izvještaja o
uzrokovanju tragova sa lica mjesta Uprave Policije PJ Herceg Novi Ku
.br.235/13 od 16.06.2013.godine,Ku.br.100/13 od 09.03.2013.godine i Ku. br.
254/13 od 23.06.2013.godine proizilazi da su sačinjeni od strane službenika
kriminalističke policije povodom izvršenih krivičnih djela na štetu R.J.,K.O.
i D.O.O "Mercator Roda",te da su istim opisana oštećenje na objektima
oštećenih i konstatovani tragovi na licima mjesta izvršenih djela.
Iz izvještaja o daktiloskopskom ispitivanju br.2131/13 od 26.07.2013. godine
sačinjenog od strane Forenzičkog centra u Danilovgradu proizilazi da je
povodom krivičnog djela teška krađa izvršenog dana 22/23.06.2013.godine na
štetu marketa "R.B.I" Uprava Policije-CB Herceg Novi dostavila Grupi za
daktilopska ispitivanja Forenzičkog Centra na ispitivanje sedam tragova
papilarnih linija od kojih je izvršenim DKT vještačenjem utvrđeno da tragovi
papilarnih linija označenih brojevima 1,5 i 6 pripadaju okrivljenom V.D.u.
Sud je prihvatio navedene pismene dokaze kao vjerodostojne jer su sačinjene od
nadležnih organa u zakonitoj proceduri, a na iste ni stranke nisu imale
primjedbi.
Iz izvještaja iz kaznene evidencije za okrivljenog proizilazi da je okrivljeni
V.D. osuđivan presudom Višeg suda u Podgorici posl.br K.65/2004 od 17.10.2005
godine na kaznu zatvora od 1(jedne) godinezbog krivičnog djela iz čl.245,st.1
KZ-a, presudom Višeg suda u Podgorici posl.br K.121/2008 od 23.06.2009 godine
na kaznu zatvora od 2(dvije) godine i 4(četiri)mjeseca zbog krivičnih djela iz
čl.300 i 301 KZ-a, presudom Višeg suda u Podgorici posl.br K.178/2009 od
09.02.2010 godine na kaznu zatvora od 2(dvije) godine zbog krivičnog djela iz
čl.300 KZ-a i presudom Osnovnog suda u Herceg Novom posl,br K.5/10 od
06.07.2010.godine na kaznu zatvora od 5(pet)mjeseci zbog krivičnog djela iz
čl.240 KZ-a.
Sud nije proveo dokaz pregledom snimaka video nadzora na objektima "R" i "Š."
jer je provođenje ovog dokaza bilo nepotrebno, obzirom da je činjenično stanje
dovoljno utvrđeno priznanjem okrivljenog i ostalim provedenim dokazaima.
Ocjenom izvedenih dokaza i to svakog pojedinačno i u njihovoj međusobnoj
vezi,te dovodeći ih u vezu sa priznanjem okrivljenog sud je utvrdio činjenično
stanje kao u izreci ove presude.
Pravno kvalifikujući ovako na nesumnjiv način utvrđeno činjenično stanje sud
je našao da se u radnjama okrivljenog stiču sva bitna obilježja produženog
krivičnog djela teška krađa iz čl.240 st.1 tač.1 u vezi čl.49.stav 1.
Krivičnog zakonika. Naime, okrivljeni je u martu i junu 2013 godine u ukupno 3
navrata obio navedene zatvorene objekte upotrebom podesnog sredstva lomeći
staklo na ulaznim vratima,odnosno isjecajući tendu na ulaznim
vratima,oduzimajući tim prilikama iz navedenih trgovačkih objekata tuđe
pokretne stvari – novac i raznu robu,a sve u namjeri prisvajanja protivpravne
imovinske koristi za sebe.
U konkretnom slučaju radi se o tri istovrsna krivičnih djela teške
krađe,opisanih u izreci presude,koja su izvršena u vremenskoj povezanosti u
periodu od marta do juna 2013 godine,od strane istog učinioca, koja kao takva
predstavljaju cjelinu zbog korišćenje iste situacije i načina izvršenja
–obijanjem trgovačkih objekata u noćnim časovima za vrijeme dok isti ne rade
,a sve radnje su izvršene jednim jedinstvenim umišljajem okrivljenog-da
pribavi protivpravnu imovinsku korist za sebe. Stoga sva navedena djela ulaze
u sastav produženog krivičnog djela teška krađa iz čl.240.stav 1.tačka 1. u
vezi čl.49.stav 1.KZ
U odnosu na oblik vinosti, sud je utvrdio da je okrivljeni navedeno produženo
krivično djelo počinio sa direktnim umišljajem, jer je bio svjestan da obija
tuđe zatvorene objekte i iz istih prisvaja tuđe pokretne stvari, a radi
pribavljanja protivpravne imovinske koristi za sebe. Dakle, bio je svjestan
svog djela i htio je njegovo izvršenje.Njegov umišljaj je nesumnjivo utvrđen
na naprijed opisani način, a obzirom da je priznao izvršenje djela i svoju
krivicu, a koje priznanje je potkrijepljeno ostalim izvedenim dokazima.
Odlučujući o vrsti i visini krivične sankcije koju okrivljenom treba izreći za
počinjeno krivično djelo, sud je cijenio sve okolnosti iz 42 KZ,pa mu je od
olakšavajućih okolnosti cijenio okolnost da je otac troje malojetne djece koje
je u obavezi da izdržava,te loše imovisnko stanje,te okolnost da je izrazio
spremnost da oštećenima nadoknadi štetu a da je dio oduzetih stvari vraćen
oštećenima. Od otežavajućih okolnosti sud je okrivljenom cijenio raniju
osuđivanost pored ostalog i zbog istovrsnog krivičnog djela. Imajući u vidu
navedene okolnosti sud je orivljenog osudio na kaznu zatvora u trajanju od 1
godine uz uvjerenje da je navedena kazna adekvatna težini počinjenog krivičnog
djela i stepenu krivice okrivljenog kao počinioca, te da će se istom u okviru
opšte svrhe izricanja krivičnih sankcija predviđene čl.4.KZ ostvariti i svrha
kažnjavanja iz čl.32 istog zakona.
Okrivljeni je obavezan da na ime imovinskopravnih zahtjeva plati oštećenoj
K.O. iznos od 1.003 eura,te oštećenom DOO "DR" Herceg Novi iznos od 953,20
eura i oštećenom DOO "R.B.I " iznos od 160,00 eura, obzirom da je provedenim
finansijskim vještačenjem te priznanjem okrivljenog nesumnjivo utvrđeno da je
okrivljeni kritičnom prilikom iz objekta oštećenih oduzeo novac i robu u
navedenim iznosima,a u preostalom dijelu oštećeni su upućeni na parnični
postupak jer podaci u ovom postupku nisu pružali osnov za presuđenje u tom
dijelu. Naime ,oštećeni su postavili imovinskopravne zahtjeve i po osnovu
pričinjene štete na objektima,a kako nisu provedeni dokazi o vrsti i visini te
štete,to je sud oštećene u tom dijelu imovinskopravnih zahtjeva uputio na
parnični postupak.
Odluka o troškovima krivičnog postupka zasniva se na odredbi
čl.229.st.4.ZKP-a, pa je sud okrivljenog oslobodio obaveze plaćanja troškova
krivičnog postupka jer zbog lošeg imovnog stanja nije u mogućnosti da iste
plati, a da ne ugrozi svoju i egzistenciju lica koja je dužan da izdržava.
Naime,okrivljeni je nezaposlen,izdržava se od povremenih poslova, ne posjeduje
nepokretnosti a u obavezi je da izdržava troje maloljetne djece.
OSNOVNI SUD U HERCEG NOVOM
dana, 11.09.2013. godine.
Zapisničar S u d i j a
Milović Tereza Leković Branislav
PRAVNA POUKA:
Protiv ove presude dozvoljena je žalba u
roku od 15 dana od dana prijema,
Višem sudu u Podgorici, a preko ovog suda.
DNA:
- ODT H.Novi
- okrivljenom
- U spise