K.br.59/11
U IME NARODA
Osnovni sud u Pljevljima, kao prvostepeni krivični sud , po sudiji Ljiljani
Popović uz sudjelovanje zapisničara Leković Zore, u krivičnom predmetu protiv
okrivljenog V. M.iz J., Opština P., zbog krivičnog djela šumska kradja iz
čl.324 st.1 Krivičnog Zakonika CG po optužnom predlogu ODT Pljevlja
Kt.br.48/11 od 09.02.2011.godine , nakon održanog glavnog i javnog pretresa u
prisustvu zamjenika ODT Pljevlja Gačević Božidarke i optuženog V.M., dana
15.03.201.godine, donio je i javno objavio
P R E S U D U
Optuženi V. M., od oca R. i majke K., rodjene L., rodjen dana ....godine u J.,
Opština P., sa prebivalištem u selu J., državljanin CG, oženjen, otac 2 djece,
radnik, pismen, završio osnovnu školu, vojsku služio 1970 u P., vodi se u VE
Opština P., srednjeg imovnog stanja, neosudjivan .
K R I V J E
Što je :
Dana 25.08.2009.godine u državnoj šumi zvanoj "Č.- B." odjeljenje broj 18
Opština P., vlasništvo oštećene JP "S.š." ŠG P., ŠU P., radi kradje oborio dva
stabla smrče i pet stabala bukve, ukupne drvne mase 3,67 m3, oštetivši na taj
način vlasnika JP "S.š." ŠG P., ŠU P. za naznačena stabla,
čime je izvršio krivično djelo šumske kradje iz čl. 324 st.1 Krivičnog
Zakonika CG,
pa mu sud na osnovu već citiranog zakonskog propisa te primjenom članova
4,13,15,32,39,42,52,53 i 54 Krivičnog Zakonika CG i čl.364 Zakonika o
krivičnom postupku ,
i z r i č e
USLOVNU OSUDU
Sa kojom se optuženom V.M., utvrdjuje kazna zatvora u trajanju od 30(trideset)
dana i istovremeno odredjuje da se ista neće izvršiti ako optuženi u roku od
jedne godine dana ne izvrši novo krivično djelo.
A primjenom citiranih zakonskih propisa te čl.39 Krivičnog Zakonika CG i
čl.199 i 202 Zakonika o krivičnom postupku
O S U DJ U J E
Na novčanu kaznu u iznosu od 200,00 (dvijestotine ) eura, koja će se u slučaju
nenaplativosti zamijeniti kaznom zatvora tako što će se za svakih započetih
25,00 eura novčane kazne odrediti jedan dan zatvora.
Izrečenu novčanu kaznu optuženi je dužan platiti u roku od 3.mjeseca po
pravnosnažnosti presude .
Obavezuje se optuženi da na ime paušala plati ovom sudu iznos od 27,50 eura.
Imovinsko pravnog zahtjeva nije bilo.
O b r a z l o ž e nj e
Osnovno državno tužilaštvo u Pljevljima optužnim predlogom Kt.br.48/11 od
09.02.2011.godine optužilo je V.M. iz sela J., Opština P., da je izvršio
krivično djelo šumske kradje iz čl.324 st.1 Krivičnog Zakonika CG , a na
način, mjesto i vrijeme bliže opisano izrekom ove presude i u završnoj riječi
zamjenik ODT Pljevlja predložio je da sud optuženog oglasi krivim i osudi po
zakonu.
Oštećena JP "S." ŠG P. ŠU P. iako je uredno pozvana nije pristupila na glavni
pretres niti postavila imovinsko pravni zahtjev.
Optuženi V. M. u odbrani datoj u prethodnom postupku navodi da živi u selu J.,
Opština P., sa suprugom i sinom te da radi u K. p. u P., supruga i sin mu ne
rade a ima zdrastvenih problema sa srcom. Krajem 2009.godine je sjekao smrčeva
drva za gradju u mjestu "Č." i dok je sjekao u svojoj šumi stabla koja je
posjekao naslonila su se i polomila druga dva stabla smrče koja se po novim
granicama nalaze u državnoj šumi, nije ih namjerno polomio već se to desilo
dok je sjekao drva u svojoj šumi tako da su stabla iz njegove šume padajući
prilikom sječe polomila smrčeva stabla u državnoj šumi i kako su se ta dva
smrčeva stabla polomila posjekao ih je motorkom a bukovu šumu nije sjekao.
Šumar je izašao na lice mjesta i on je priznao šumaru za ova smrčeva stabla i
da to nije namjerno uradio ali je šumar prislonio da je posjekao i ovu bukovu
šumu mada nije. Svu štetu Š.u. u priboju je nadoknadio i to kako za dva
smrčeva stabla tako i za ovih pet stabala bukve za koje ga je obijedio šumar.
Na glavnom pretresu ostajući pri odbrani iz istražnog postupka priznao je da
je posjekao dva stabla smrče a da bukvu nije sjekao, da se kaje i da je bez
obzira na to što nije posjekao bukova stabla oštećenoj platio iznos od
24.339,75 dinara a to je šteta i za stabla smrče i za stabla bukve. U završnoj
riječi ističući da se kaje i da je nadoknadio štetu oštećenoj molio je sud da
ga što blaže kazni.
U dokaznom postupku sud je saslušao svjedoka M.M., pročitao prijavu za šumsku
krivicu ŠG P.-ŠU P.od 25.08.2009.godine , izvršio uvid u priznanicu na ime
optuženog od 01.09.2009.godine i pročitao izvod iz KE za optuženog.
Nakon provedenog dokaznog postupka i ocjene izvedenih dokaza i to kako svakog
pojedinačno tako i u medjusobnoj povezanosti a pri tom cijeneći odbranu
optuženog sud je utvrdio činjenično stanje bliže opisano izrekom ove presude.
Naime, javna optužba stavlja na teret optuženom V.M. da je dana
25.08.2009.godine u državnoj šumi zvanoj "Č. -B." u odjeljenju broj 18 Opština
P. koja šuma je vlasništvo oštećene JP "S." ŠG P.- ŠU P. radi krdje oborio dva
stabla smrče i pet stabala bukve ukupne drvne mase 3,67 m3 i za ova posječena
stabla oštetio oštećenu.
Optuženi V. priznaje da je u državnoj šumi u Č.krajem avgusta 2009.godine
posjekao 2 stabla smrče i to iz razloga što je sjekao smrčeva drva u svojoj
šumi a prilikom sječe stabla se naslonila na stabla smrče u državnoj šumi i
polomila ih a on ih onda posjekao motorkom. Negira da je iste prilike posjekao
i 5 stabala bukve navodeći da ga je šumar obijedio za tih pet stabala bukve.
Oštećenoj je nadoknadio štetu i za stabla smrče i za stabla bukve.
Radi utvrdjivanja osnovanosti javne optužbe kao i radi provjere odbrane
optuženog Vraneša sud je izveo naprijed navedene dokaze.
Svjedok M.M., reonski lugar za područje državne šume "Č. - B.i" vlasništvo JP
"S." je kazao da je obilazeći odeljenje broj 18 dana 25.08.2009.godine vidio
bespravnu sječu dva stabla smrče odnosno naišao na dva panja bespravno
posječenih stabala smrče a potom nedaleko od tih panjeva smrče, na nekih 50 m
u dubinu šume našao i panjeve od pet posječenih stabala bukve, vidjelo se da
je sječa i smrče i bukve bila svježa, izvršena je nekoliko dana prije
25.08.2009.godine. Prema tragovima na panjevima vidjelo se da su i smrče i
bukva posječene motornom testerom pa je sve panjeve izmjerio i dimenzije unio
u knjigu panjeva. Stabla posječenih bukava nije pronašao u šumi i trag
odvoženja bukovih stabala i to tragove traktorskih guma pratio je od bukovih
panjeva i oni su ga odveli do šume optuženog gdje je pronašao prema kamionskom
putu složena smrčeva stabla.V.M. iz sela J. je tih dana sjekao grdju u svojoj
šumi koja se graniči sa državnom šumom i onda je svoja posječena stabla složio
u svojoj šumi u dijelu pored kamionskog puta. Dalje je kazao da kada je došao,
prateći tragove traktora od bukovih stabala došao je do tih njegovih
složenihsmrčevih drva na kojima je pronašao stabla bespravno posječenih smrča
u državnoj šumi koja su bila pomiješana sa drvima V.dok bukovih drva tu nije
bilo. Pretpostavljam da je V.bukova drva odvezao kući a bespravno posječena
smrčeva stabla umiješao sa svojim stablima. Inače mjesto gdje je posjekao dva
smrčeva stabla u državnoj šumi se nalazi na dva do tri metra od granice sa
njegovom šumom. Pozvao je V.i razgovarao sa njim i on mu priznao da je izvršio
bespravnu sječu. Nakon toga V. M. je otišao u Š. u.i platio bespravno
posječena bukova i smrčeva drva.
Sud je u cjelosti povjerovao iskazu svjedoka M.M. smatrajući da je ovaj
svjedok detaljno, nedvosmisleno i na objektivan način kazao sve što mu je
poznato u vezi sječe dva stabla smrče i pet stabala bukve u državnoj šumi
zvanoj "Č.-B." avgusta mjeseca 2009.godine. Osim toga optuženi priznaje da je
posjekao dva stabla smrče u državnoj šumi. Navode optuženog da nije posjekao
pet stabala bukve sud ne prihvata smatrajući da su ovi navodi samo u cilju
olakšanja položaja optuženog pred sudom obzirom da je objektivnim iskazom
svjedoka Maljevića na nesumnjiv način utvrdjeno da je trag traktorskih guma
koji je odvezao posječena bukova stabla vodio do smrčevih drva na kamionskom
putu a koja drva su vlasništvo optuženog V.. I optuženi i svjedok M. ističu a
to potvrdjuje i priznanica od 01.09.2009.godine na ime optuženog, da je
optuženi oštećenoj "S." platio iznos od 24.399,75 dinara na ime štete kako i
za smrčeva stabla koja priznaje da je posjekao tako i za pet bukovih stabala
koja ne priznaje da je posjekao. Da optuženi a ovo po zaključku suda zaista
nije posjekao tih pet stabala bukve onda ih nebi ni platio oštećenoj niti joj
nadknadio štetu za tih pet stabala bukve.
Dakle , u postupku je na osnovu odbrane optuženog te iskazom svjedoka M. na
nesumnjiv način utvrdjeno da je optuženi V. M. u državnoj šumi zvana "Č. -B."
odjeljenje broj 18, Opština P., vlasništvo JP "S." posjekao bez doznake dva
stabla smrče i pet stabala bukve, ukupne drvne mase 3,67 m3 i isjekao stabla
pa stabla smrče pomiješao sa stablima smrče koja je posjekao u svojini a
stabla bukve odvezao iz šume, nije imao doznaku za sječu ovih stabala i na taj
način izvršio krivično djelo šumske kradje iz čl. 324 st.1 Krivičnog Zakonika
CG te da je djelo izvršio sa umišljajem jer je bio svjestan da se ne može
vršiti sječa u državnoj šumi bez doznake pa ga je sud oglasio krivim i osudio
po zakonu.
U okviru opšte svrhe krivičnih sankcija sud je cijenio i svrhu uslovne osude.
Optuženi je priznao izvršenje krivičnog djela i krivicu za dva posječena
stabla smrče. Optuženi je čovjek od 62 godine, izdržava porodicu. Oštećenoj JP
"S." je nadoknadio pričinjenju štetu i to odmah nakon izvršene sječe što je
utvrdjeno iz priznanice od 01.09.2009.godine. Do sada nije dolazio u sukob sa
zakonom što upućuje na zaključak da se ne radi o osobi sklonoj vršenju
krivičnih djela. Sve ove činjenice , po mišljenju suda, ukazuju na to da
obzirom na ličnost učinioca i njegov dosadašnji život nije nužno radi krivično
pravne zaštite izricati drugu vrstu krivične sankcije već da se i samim
upozorenjem uz prijetnju kaznom dovoljno uticati na ovog okrivljenog da više
ne vrši krivična djela i tako postići svrha kažanjavanja zakonom predvidjena.
Kako je za krivično djelo šumske kradje iz čl.324 st.1 Krivičnog zakonika CG
predvidjena i novčana kazna to je sud optuženog Vraneša osudio i novčanom
kaznom u iznosu od 200,00 eura što predstavlja minimalni iznos novčane kazne
smatrajući je adekvatnom kako ličnosti optuženog, njegovim porodičnim
prilikama tako i težini izvršeng krivičnog djela. U smislu čl.39 Krivičnog
zakonika CG sud je optuženom dao rok da izrečenu novčanu kaznu plati u roku od
3.mjeseca po pravosnažnosti presude.
Shodno čl.199 i 202 ZKP-a sud je optuženog obavezao da na ime paušala plati
iznos od 27,50 eura , koji iznos je odmjeren obzirom na složenost i dužinu
trajanja krivičnog postupka te imovno stanje optuženog.
Imovinsko pravnog zahtjeva nije bilo.
OSNOVNI SUD U PLJEVLJIMA , dana 15.03.2011.godine.
Zapisničar, S u d i j a,
Zora Leković Ljiljana Popović
PRAVNA POUKA:
Protiv ove presude može se izjaviti žalba u roku od 8.dana
po prijemu iste Višem sudu B.Polje, a preko ovog suda.
DOSTAVITI:
1 x ODT Pljevlja
1 x Optuženom