K.br.273/11
U IME CRNE GORE
Osnovni sud u Pljevljima, kao prvostepeni krivični sud po sudiji Branku
Pejoviću uz sudjelovanje zapisničara Djondović Milenke u krivičnom predmetu
protiv okrivljenog V. M. iz P. zbog krivičnog djela teška kradja iz
čl.240.st.1. tačka 1. Krivičnog zakonika po optužnici ODT Pljevlja
Kt.br.345/11 od 27.12.2011. godine, nakon održanog glavnog i javnog pretresa u
prisustvu zamjenika ODT Pljevlja Gačević Božidarke i okrivljenog, a u
odsutnosti uredno pozvanog zastunika oštećenog T. p. "K." DOO P., dana
01.03.2012. godine, donio je i javno objavio
P R E S U D U
Okrivljeni V. M., JMBG .... od oca Z. i majke B. rodjena G., rodjen ....
godine u P. gdje i živi ul. S. br. 27, državljanin CG, govori srpskim jezikom
razumije crnogorski jezik, ne zaposlen, ne oženjen, pismen završio gimnaziju,
srednjeg imovnog stanja, ranije osudjen presudom ovog Suda K.br.187/11 od
29.11.2011. godine zbog krivičnog djela iz čl.239. st.1. Krivičnog zakonika,
izrečena mu kazna zatvora u trajanju od 30 dana.
K r i v j e
Što je:
dana 22.10.2011. godine oko 05,30 časova u ul. T. u P., u namjeri da sebi
pribavi protivpravnu imovinsku korist, obio prodajni objekat M. m. "M.",
vlasništvo oštećenog T. p. "K." DOO P., na način što je po dolasku ispred
ulaznih vrata objekta, upotrebom fizičke sile - udarcem nogom u donji dio
ulaznih vrata odvalio jedan dio lima, a nakon toga kroz tako načinjeni otvor
ušao u unutrašnjost prodajnog dijela marketa, gdje je iz fiskalne kase oduzeo
novac u iznosu od 42,00 eura, a zatim je kroz unutrašnja vata koja dijele
market od prodajnog dijela pekare ušao u pekaru i iz posuda koje su se
nalazile na prodajnom pultu oduzeo sitni novac pri čemu je zatečen od strane
radnika pekare Ruždije Veljana kome je nakon toga odmah vratio sitni novac
koji je oduzeo iz naznačenih posuda sa pulta pekare, a zatim je napustio
objekat i sa sobom odnio novac oduzet iz fiskalne kase prodajnog dijela
marekta u iznosu od 42,00 eura na koji iznos je oštetio T. p. "K." DOO P.,
čime je izvršio krivično djelo teška kradja iz čl. 240. st.1. tačka 1.
Krivičnog zakonika,
pa ga sud na osnovu već citiranog zakonskog propisa, a primjenom članova 4, 5,
13, 15, 32, 33, 36, 42, 45. i 46. Krivičnog zakonika te članova 226, 229. 239.
ZKP CG
O S U D J U J E
Na kaznu zatvora u trajanju od 6 mjeseci (šest mjeseci).
Okrivljeni se obavezuje da na ime troškova vodjenja krivičnog postupka plati
ovom sudu iznos od 50,50 eura, a na ime paušala iznos od 27,50 eura.
Okrivljeni se takodje obavezuje da oštećenom T. p. "K." DOO P. na ime štete
plati iznos od 92,00 eura.
Paušal sudu kao i štetu oštećenom Preduzeću okrivljeni je dužan platiti u roku
od 15 dana po pravnosnažnosti presude pod prijetnjom prinudnog izvršenja.
O b r a z l o ž e n j e
Osnovno državno tužilaštvo u Pljevljima optužnicom Kt.br.345/11 od 27.12.2011.
godine optužilo je okrivljenog V. M. iz P. zbog krivičnog djela teška kradja
iz čl. 240. st.1. tačka 1. Krivičnog zakonika navodeći da je okrivljeni
krivično djelo izvršio na način mjesto i vrijeme kako je to bliže opisano u
izreci ove presude.
U završnoj riječi zamjenik ODT-a je u cjelosti ostao pri podignutoj optužnici
i predložio da sud okrivljenog oglasi krivim i osudi po zakonu.
Današnji glavni pretres je održan u odsutnosti uredno pozvanog zastupnika
oštećenog T. p. "K." DOO P. C. P.
Okrivljeni V. M. u svoju odbranu na glavnom pretresu je istakao u potpunosti
kao na zapisniku pred zamjenikom ODT Pljevlja od dana 27.12.2011. godine da je
dana 22.10.2011. godine u kasnim noćnim časovima bio sa svojim društvom u
noćnom klubu "Skuzi". Nakon toga je otišao u Kazino "Mat" koji se nalazi u
centru grada gdje je igrao rulet i tu je izgubio oko 25,00 eura koliko je i
imao novca kod sebe. Negdje oko 05,30 časova je napustio kazino o otišao do M.
m. "K." koji se nalzi nedaleko od kazina. Kada je došao do marketa tu je
prošao nekoliko puta i kada je vidio da u blizini nema nikog udario je nogom u
donji dio ulaznih vrata M. m. tako da se jedan dio vrata polomio, a nakon toga
je kroz načinjeni otvor ušao u unutrašnjojst marketa gdje je iz registar kase
uzeo oko 35,00-40,00 eura sitnog novca. Nakon toga iz prodajnog dijela krenuo
je kroz unutrašnja vrata i ušao u pekaru koja se nalazi u sastavu M. m. i kada
je ušao u unutrašnjost pekare čuo je muški glas kako govori "koje to" i nakon
nekoliko trenutaka pojavio se njemu nepoznat muškarac koji je vjerovatno ušao
sa zadnje strane objekta. Pitao ga je šta radi u objektu i jeli šta uzeo pa mu
je on odgovorio da nije ništa uzeo i pokazao mu da nema ništa kod sebe od
oduzetih artikala, a prethodno oduzeti novac iz M. je bio stavio u bokserice,
tako da mu nije vratio taj oduzeti novac. Taj nepoznati čovjek ga je pitao
hoćeli da pozove policiju ili da ide kod gazde C. P., pa mu je on rekao da
krenu kod C. i zajedno su pošli u pravcu Hotela, pa mu je on rekao da ne želi
da razgovara sa C. i da on može slobodno da pozove policiju i tu su se
razdvojili. Tada sa on opet vratio u Kazino i nastavio da igra rulet sve dok
nije izgubio i taj novac koji je prethodno oduzeo iz marketa, a zatim je
otišao kući. Istakao je da se kaje što je ovo uradio i da se to više neće
ponoviti.
Na glavnom pretresu je istakao takodje da oduzeti novac nije vraćen oštećenom
T. p. "K." DOO P.
U završnoj riječi je istakao da se osjeća krivim, da priznaje krivicu, da se
duboko kaje što je ovo učinio i obećava da neće više ni slično raditi pa na
kraju je svoju odgovornost ostavio sudu na slobodnu procjenu.
U dokaznom postupku sud je pročitao odštetni zahtjev T. p. "K." DOO P. od
31.10.2011. godine, pročitao službenu zabilješku UP PJ Pljevlja br.
03-240/11-10524/1 od 24.10.2011. godine, izvršio uvid u fotoelaborat UP PJ
Pljevlja br. 516/11 od 22.10.2011. godine, pročitao nalaz i mišljenje
Forenzičkog centra Danilovgrad br. 244/11-2-4642 od 10.11.2011. godine,
pročitao zapisnik o daktiloskopskom vještačenju br. 995/11 i pročitao
izvejštaj iz kaznene evidencije za okrivljenog.
Nakon provedenog dokaznog postupka i nakon ocjene svih izvedenih dokaza kako
skupa tako i pojedinačno i u njihovoj medjusobnoj povezanosti jednog sa drugim
sud je utvrdio da je okrivljeni V. M. iz P. izvršio krivično djelo koje mu je
optužnicom ODT-a stavljeno na teret, a na način mjesto i vrijeme kako je to
bliže opisano u izreci ove presude. Ovakvu svoju odluku sud je zasnovao na
svim izvedenim dokazima na glavnom pretresu kao i na osnovu potpunog priznanja
okrivljenog.
Naime, uvidom u odštetni zahtjev T. p. "K." DOO P. se zaključuje da je to
preduzeće postavilo imovinsko-pravni zahtjev u iznosu od 92,00 eura i to na
ime depozita u kasi u iznosu od 42,00 eura, kao i na ime opravke spoljnih
vrata u iznosu od 50,00 eura.
Iz službene zabilješke UP PJ Pljevlja se zaključuje da su službenici policije
dana 24.10.2011. godine sačinili službenu zabilješku gdje su konstatovali
nadjeno stanje na licu mjesta prilikom uvidjaja.
Iz zapisnika od daktiloskopskom vještačenju br. 995/11 sa nalazom vještaka V.
I. je utvrdjeno da trag papilarnih linija označen brojem 1 izazvan na licu
mjesta (na staklenoj zdjeli u pekari u kojoj se nalazio sitan novac - depozit)
potiče od palca desne ruke okrivljenog V. M.
Sud je u cjelosti prihvatio nalaz i mišljenje Forenzičkog centra Danilovgrad -
vještaka Vuković Ivana, a isti nalaz se u potpunosti uklapa u potpuno
priznanje okrivljenog.
Uvidom u fotoelaborat UP PJ Pljevlja se zaključuje da su radnici UP PJ
Pljevlja uradili fotoelaborat te da su snimili nadjeno stanje na licu mjesta,
a na istom se vidi bliži igled spoljašnosti lokala zatim unutrašnji dio lokala
kao i detalji staklene zdjele koja se nalazi u pekari objekta sa otiskom
prstiju na istim.
Iz izvještaja iz KE za okrivljenog sud je utvrdio da je okrivljeni osudjen
presudom ovog suda K.br.187/11 od 29.11.2011. godine zbog krivičnog djela iz
čl.239. st.1. Krivičnog zakonika gdje mu je izrečena kazna zatvora u trajanju
od 30 dana.
Kod ovakvog činjeničnog stanja na osnovu svih izvedenih dokaza kao i na osnovu
potpunog priznjanja okrivljenog sud je utvrdio da je okrivljeni izvršio
krivično djelo koje mu je optužnicom ODT-a stavljeno na teret, a na način
mjesto i vrijeme kako je to bliže opisano u izreci ove presude. Naime,
okrivljeni je u ptopunsoti priznao izvršenje krivičnog djela da je provalio u
objekat M. m.vlasništvo T. p. "K." DOO P. na način što je udarcem nogom
odvalio donji dio ulaznih vrata objekta i kroz tako načinjen otvor ušao u
unutrašnjost objekta i iz registar kase oduzeo sitan novac u iznosu od 42,00
eura, a zatim ušao kroz unutrašnja vrata u dio objekta gdje se nalazi pekara,
pa ga je u daljim radnjama spriječio radnik V. R.
Prilikom odredjivanja vrste kazne i prilikom odmjeravanja njene visine sud je
okviru opšte svrhe krivičnih sankcija cijenio i svrhu kazne zatvora, pa je sud
mišljenja da je u konkretnom slučaju radi krivično-pravne zaštite protiv
okrivljenog jedino opravdano izreći kaznu zatvora, što je sud i učinio, ali
takodje sud je mišljenja da je imalo smisla okrivljenom istu kaznu i ublažiti,
pa
mu je sud prilikom odmjeravanja visine kazne primijenio institut ublažavanja
kazne i izrekao mu kaznu zatvora u trajanju od 6 mjeseci. Pri tome sud je kao
olakašvajuće okolnosti okrivljenom uzeo u obzir činjenicu da se radi o veoma
maladom čovjeku koji je u potpunosti priznao izvršenje krivičnog djela i
izrazio iskreno kajanje i obećao da u buduće neće vršiti krivična djela, pa je
sud mišljenja da će i ublažena kazna u dovoljnoj mjeri uticati da okrivljeni
ubuduće ne vrši krivična djela. Sud je mišljenja da je ista kazna okrivljenom
adekvatna i primjerena težini učinjenog djela kao i samim posledicama, te da
će se istom prema okrivljenom u cjelosti postići svrha kažnjavanja predvidjena
u čl. 32. Krivičnog zakonika.
Shodno članu 226. i 229. ZKP CG sud je obavezao okrivljenog da na ime troškova
vodjenja krivičnog postupka plati ovom sudu iznos od 50,50 eura, a isti iznos
predstavlja naknadu ZIK-su - Zatvor Bijelo Polje za privodjenje okrivljenog na
glavni pretres, a iznos paušala od 27,50 eura sud je odredio imajući u vidu
dužinu trajanja i složenost krivičnog postupka kao i imovno stanje
okrivljenog.
Shodno članu 239. ZKP CG sud je obavezao okrivljenog da na ime štete plati
oštećenom T. p. "K." DOO P. iznos od 92,00 eura , a na ime postavljenog
odštetnog zahtjeva.
Sa iznijetih razloga odlučeno je kao u izreci presude.
OSNOVNI SUD U PLJEVLJIMA
dana 01.03.2012. godine
Zapisničar,S u d i j a,
Djondović MilenkaBranko Pejović
PRAVNA POUKA: protiv ove presude dozvoljena je žalba u roku od 15 dana po
prijemu iste
Višem sudu u Bijelom Polju,a preko ovog suda.
DOSTAVLJENO:
1x ODT Pljevlja
1x okrivljenom
6x u predmet