K.br.107/12                                                              U IME
CRNE GORE                           Osnovni sud u Pljevljima, kao prvostepeni
krivični sud, po sudiji Ljiljani Popović,     uz sudjelovanje zapisničara Zore
Leković, u krivičnom predmetu protiv optuženih K.I., Č.D. i  K. D. svih iz P.
zbog krivičnog  djela oduzimanje vozila  iz čl.248 st.1 Krivičnog Zakonika a
po optužnom predlogu ODT Pljevlja Kt.br.352/11 od 28.12.2011.godine, na
glavnom pretresu održanom dana 16.10.2012.godine u prisustvu zamjenika ODT
Pljevlja Gačević Božidarke, optuženih K. I. i K. D. a u odsutnosti optuženog
Č. D.,  donio je  i javno objavio
P R E S U D U                           Optuženi K. I., JMBG .......,od oca M.
i majke  S. rodjene Z., rodjen  u P. dana ........ godine,  sa prebivalištem u
P. Ul.D.,državljanin CG,neoženjen,bez djece,nezaposlen,pismen, završio srednju
školu,  govori crnogorskim  jezikom, srednjeg imovnog stanja , osudjivan.
Optuženi Č. D., ......, od oca M. i majke D. rodjene G., rodjen u P. dana
....... godine,sa prebivalištem u P.,Ul.O.,državljanin CG,neoženjen,bez
djece,nezaposlen, pismen,  završio osnovnu školu,govori sprski jezik,razumije
crnogorski jezik,srednjeg imovnog stanja,  osudjivan.
Optuženi K.  D.  zv. D. Č. JMBG ....., od majke D. rodjene K.,rodjen u P.dana
..........godine,sa prebivalištem u P.,Ul.P., državljanin CG,neoženjen, bez
djece, nezaposlen,pismen,završio osnovnu školu,govori srpski jezik  razumije
crnogorski jezik, srednjeg imovnog stanja, osudjivan
K R I V I    S U                           Što su:
Dana 18.12.2011. godine oko 03,00časova u Ul.B. u P., po prethodnom dogovoru
protivpravno oduzeli  PMV  marke "VW Golf II" reg.br. ...... vlasništvo
oštećenog  L.S. iz P. u namjeri da ga upotrijebe za vožnju  na način što je
optuženi K. I. upotrebom fizičke sile - na trzaj  otvorio  vrata na vozilu,
ušao u unutrašnjost  istog  i stavio vozilo u pogon tako što je prespojio
žice na bravi  od paljenja, zatim su u vozilo sjeli i optuženi Č. D. i K. D. i
odvezli se do P. a potom do U.  da bi ih u povratku u B.zaustavila i
kontrolisala  patrola policije  koja je  od  optuženih  i oduzela  navedeno
putničko motorno  vozilo,
čime su, kao saizvršioci,  izvršili  krivično djelo oduzimanje vozila iz
čl.248  st.1 Krivičnog Zakonika,                           pa  ih  sud na
osnovu već citiranog zakonskog propisa te primjenom čl.4,5,13,  15,
23,33,36,42 i 51 Krivičnog zakonika te čl.226, 229  i  374  ZKP-a
O S U DJ U J E                            Na pojedinačne kazne zatvora u
trajanju  od po 2 (dva) mjeseca u koju kaznu im se ima uračunati vrijeme
provedeno u pritvoru od 19.12.2011.godine do 18.01.2012. godine.
Optuženi K. I. i K. D. su dužni  platiti  ovom sudu  na ime troškova krivičnog
postupka solidarno iznos od 55,00 €,  optuženi K. D.  je dužan platiti ovom
sudu na ime troškova krivičnog postupka  iznos od 158,00 € a optuženi  K. I.,
K. D. i Č. D. su dužni ovom sudu  na ime  paušala platiti  pojedinačno iznos
od po 27,50  €,                          a ovo u roku od 15. dana po
pravosnažnosti presude pod prijetnjom prinudnog izvršenja.
Imovinsko pravnog zahtjeva  nije bilo.  
O b r a z l o ž e nj e  
                    Osnovno državno tužilaštvo u Pljevljima optužnicom Kt.br.352/11 od  28.12.2011. godine, koja je potvrdjena  rješenjem krivičnog  vijeća  Osnovnog suda u Pljevljima Kv.br.202/11 od 30.12.2011.godine,  optužilo je K. I., K. D. i Č.D. svi  iz P. da su, kao  saizvršioci, izvršili krivično djelo teške kradje  iz čl.240 st.1 tačka 1  Krivičnog zakonika a na način, mjesto i vrijeme bliže opisano  izrekom ove presude.  Na glavnom pretresu dana 25.09.2012.godine  zamjenik ODT Pljevlja  je  izvršio prekvalifikaciju  optužnice  Kt.br.352/11 od 28.12.2011.godine  u optužni predlog  i precizirani  optužnim  predlogom stavio na teret optuženim  izvršenje krivičnog djela  oduzimanje vozila  iz čl.248 st.1 Kz i predložio  da ih sud oglasi krivim  i osudi po zakonu.                          Oštećeni L. S.i ako uredno pozvan nije pristupio na glavni pretres  a na ranijem glavnom pretresu je istakao u završnoj riječi da se ne pridružuje krivičnom gonjenju protiv optuženih i da ne  postavlja imovinsko pravni  zathjev.                         Optuženi  K. I. u odbrani datoj u  tužilaštvu  navodi  da je zajedno sa  optuženim D. i D. izašao u grad  i sa   istim  se dogovorio  da obiju neko vozilo nakon čega je  on prišao vozilu marke "Golf" koje se nalazilo  u Ul.B. u P. i fizičkom snagom  otvorio ulazna vrata  i ušao u unutrašnjost  a potom polomio  bravu od paljenja,  prespojio žice i stavio  vozilo u pogon  a tom prilikom su Č.i K. na udaljenosti od nekih 100 m  ostali da čuvaju stražu  pa nakon što je on stav io vozilo u pogon sva trojica su se vozilom  odvezli u pravcu P. a  potom u U. da  bi ih po povratku zaustavila patrola  policije i vozilo oduzela.  Na glavnom pretresu  priznajući izvršenje krivičnog djela i krivicu  i ostajući pri odbrani datoj  u tužilaštvu  kazao je da su  ovo vozilo oduzeli  da bi sa vozilom prevezli do P. plazmu i štanpač  koje su te noći oduzeli  iz prenoćišta "F."  i imali su namjeru  da vozilo vrate u P. i ostave ga tamo gdje su ga našli. Dodao je da je fizičkom snagom otvorio ulazna vrata "Golfa"  koja su bila otključana  ali su bila zaledila  i onda kada je ušao  polomio je bravu za paljenje, prespojio žice  i stavio vozilo u pogon. Oštećenog poznaje izvidjenja  ali nije znao da je vozilo koje su oduzeli njegovo. Kazao je da su u U. otišli  iz P. i tamo  potražili i našli   druga  J. K.  koji je P. ali živi  u U. i sa njim popili  piće  u kafani  a onda otišli u B. gdje su  našli drugaricu G. J. u lokalu  "P. l."   gdje  ona radi i sa njom popili piće i  tada ih uhapsila policija.Kazao je da su on i njegovi roditelji  nadoknadili štetu pričinjenu na vozilu, kao i da im je namjera bila da se provozaju  i nakon toga vozilo vrate na mjesto odakle su ga uzeli te da je on Č. i K. predložio  da oduzmu vozilo  a oni to prihvatili.  U završnoj riječi  molio je da ga sud što blaže kazni.                               Optuženi K. D. u svojoj odbrani  datoj u tužilaštvu navodi  da je  te noći zajedno sa Č. i K. izašao u grad  kada im je  K.predložio  da uzmu neko vozilo  i odu  do P. pa su došli do vozila marke "Golf",  vozilu je prvi prišao K. i isto upalio spajanjem žica a on i D. stajali  nekih 100 m  od vozila  da bih K. čuvali stražu  pa nakon što je K. stavio vozilo u pogon  i on i D. su ušli u vozilo i zajedno se odvezli do P.  potom do U.  i u  povratku se parkirali u B.  gdje su u kafići zatečeni  i lišeni slobode  od strane policije.  Vozilom je svo vrijeme upravljao K.. Na glavnom pretresu  kazao je da priznaje izvršenje krivičnog djela  kao i da  se ne  smatra baš toliko  krivim  i ostajući pri odbrani datoj u tužilaštvu  dodao  da je vozilo  obio I.  tako što je cimanjem otvorio vrata vozila  koja nijesu bila zaključana već zaledila  pa su  se teško otvarala, I.  je polomio  bravu od volana  i prespojio žice  i tako vozilo stavio u pogon  pa su on i D. koji su bili na  dvadesetak metara  od auta  prišli  i sva  trojica su sjela u vozilo kojim je upravljao  I. i otišli u P. a iz  P.za U.  pa se ponovo vratili u P.  pa otišli u B.  gdje su pronadjeni u lokalu  od strane policije i uhapšeni.  Kazao je da je tačno  da   im je I.  predložio  da oduzmu neko vozilo  a on i D. prihvatili i da tim vozilom prevezu  plazma televizor i štanpač  koji su predhodno oduzeli iz lokala "F."  do P. da to prodaju  pa su to   i odvezli i prodali  u P. . Dalje je  optuženi K. u svojoj  odbrani naveo  da on nije čuvao stražu  I. ali je znao   da je I. otišao da  oduzme neko vozilo i vidio je kad je I. cimao  vrata  od tog "Golfa" i kad je polomio bravu  i prespojio žicu. To  vozilo du oduzeli  iz razloga da bi  plazmu i štanpač  prećerali  do P.  a I. je govorio da prodaju auto čemu se on protivio  i ostali su na tome  da se vozilo vrati  u P. i ostavi  dje bilo  jer bi ga policija našla   dje god da ga ostave. Tvrdio je da mu je namjera bila da se sa tim vozilom provozaju i da ga vrate na mjesto gdje su ga našli kao i da je I. predložio da oduzmu vozilo i da se provozaju a on i D. to prihvatili i nakon što je I. stavio vozilo u pogon  on i D. su sjeli u vozilo. Koliko mu je poznato K. je vlasniku vozila nadoknadio štetu. Žao mu je  zbog tog što se dogodilo  a nije znao  čije je vozilo. U završnoj  riječi  predložio je da ga  sud što   blaže kazni.                         Shodno  čl.457 ZKP-a  glavni pretres je održan u odsutnosti  uredno pozvanog  optuženog Č. D..                         Optuženi  Č. D.u odbrani  datoj u tužilaštvu navodi  da je zajedno sa K. i K. izašao u grad  kada im je  K. predložio da uzmu neko vozilo  i odu do P.  pa se  K. uputio u pravcu  vozila marke "Golf"  crvene boje  a on i K. stajali nekih 100 m od vozila  da bi K. čuvali stražu  pa nakon što je K. stavio vozilo u pogon  a on i D. ušli u vozilo  primijetio je  da je slomljena brava od paljenja. Odvezli su se do P. a potom do U. i u povratku se  parkirali u B. gdje su  u kafiću zatečeni i lišeni slobode od strane policije. Na glavnom pretresu  održanom dana 02.03.2012. godine ne priznajući izvršenje krivičnog djela i krivicu  kazao je  da  auto nije ukrao  već samo sjeo  u to auto  i to je njegova  jedini krivica  te da ostaje  u svemu pri onome što je rekao u tužilaštvu  i dodao  da kada je sjeo u vozilo i kada je vidio  da je brava od paljenja odvaljena  znao je da je bravu odvalio  K. a vozilo tada nije napustio  jer nije  htio,  bio je pijan  i šta zna što nije izašao  a tačno je da su on i D.  čuvali stražu I. prilikom oduzimanja tog vozila  ali se ne sjeća da  li je I.cimao vrata od vozila. Kazao je da je tačno i to  da je I. predložio da oduzmu neko vozilo  kojim bi otišli u P. i prevezli  plazma televizor i  štanpač  koji su iste noći oduzeli iz "F."  pa su tako i uradili i televizor i štanpač su prodali u  P. a iz P. su tim vozilom išli u U. kod nekog druga  a onda u povratku svratili u B.  gdje je vozilo i ostalo pred lokalom "P. l.". Nije upoznat da li je vozilo vraćeno vlasniku. Tvrdio  je da su vozilo  oduzeli  sa namjerom da tim vozilom prevezu stvari koje su oduzeli iz "F."  do P. da bi ih prodali  i imali namjeru kad se vrate u P. da vozilo ostave negdje u okolini grada  da ga nadje policija i da se vlasniku  vrati vozilo  jer nikakvu drugu namjeru nijesu imali  već samo da prevezu   te stvari u P.. U završnoj riječi na glavnom pretresu  dana 02.03.2012.godine predložio je da ga sud što manje kazni.                            U  dokaznom postupku sud je pročitao iskaz svjedoka-oštećenog L.S., pročitao  potvrdu o privremeno oduzetim predmetima UP PJ Budva od 19.12.2011. godine,pročitao potvrdu o vraćanju privremeno oduzetih predmeta  UP PJ  Budva  od 22.12.2011. godine,pročitao službenu zabilješku UP PJ Budva od 22.12.2011.godine i pročitao   izvode iz KE za optužene.                          Nakon provedenog dokaznog postupka  i ocjene izvedenih dokaza  i to kako  svakog pojedinačno  tako  i u medjusobnoj povezanosti a pri tom cijeneći  i priznanje optuženih K. I. i K. D. kao i odbranu optuženog  Č.D.  ovaj sud   je  utvrdio  da su optuženi, kao saizvršioci, izvršili  krivično djelo  oduzimanje vozila  iz čl.248 st.1  Krivičnog zakonika  kako im je to  javnom optužbom stavljeno na teret  pa ih je oglasio krivim i osudio po zakonu.                         Naime, optuženi  priznaju  da su se  kritične prilike  dogovorili  da  oduzmu neko vozilo  i da tim vozilom  prevezu do P.  televizor plazmu  i štanpač koji su  iste  te noći  oduzeli iz prenoćišta "F.". Takodje  svi optuženi priznaju  da je u Ul.B.  vozilu marke "Golf II" prišao optuženi K. koji je cimao vrata od vozila  i koji je obio  bravu od paljenja, prespojio  žice i tako stavio vozilo u pogon  te da su  u  vozilo stavili  oduzete  stvari  i otišli u P. gdje su prodali televizor i štanpač  a onda otišli do U.  pa iz U. do B.  gdje ih je policija  kontrolisala  i oduzela im vozilo.  Svo  vrijeme   vozilom je upravljao   optuženi K.. Optuženi  priznaju da su  vozilo  "Golf II"  oduzeli  ali navode samo  da bi ga upotrijebili  za prevoz  predhodno oduzetih  televizora   i štanpača  te da su imali namjeru  da vozilo vrate u P.  i ostave  ga na pogodnom  mjestu  kako bi  ga policija pronašla i vratila vlasniku.                          Radi  utvrdjivanja činjenica  od značaja za  donošenje odluke  sud je  izveo predložene dokaze.                          Oštećeni L. S.  je izjavio  da je dana  16.12.2011.godine  oko 16,00 časova u Ul.B. u P.  u neposrednoj blizini kuće  parkirao svoje vozilo marke "Golf II"  crvene  boje   reg.oznaka  .....  Dalje je kazao  da mu je u noći 17/18.12.2011.godine  ovo vozilo  otudjeno od  strane nepoznatih lica.  Objasnio je da je vozilo  bio  propisno parkirao i zaključao  i kada je sjutradan  oko 07,30 časova  primijetio da mu nema vozila  prišao  je na mjesto  gdje ga je parkirao  i tu našao  ključ od nekog vozila  "F."  i dio brave  od  vrata  njegovog vozila. Odmah je slučaj prijavio policiji  a dana 22.12.2011.godine   pozvali su ga iz policije B.  i saopštili  da dodje  i preuzme vozilo što je i učinio  i u policiji su mu vozilo predali uz  potvrdu. Vrijednost oduzetog vozila  je oko  2.000,00 €.  Oštećeni je tvrdio  da je njegovo vozilo  kritične prilike  bilo zaključano  i  da je na vozilu   odvaljena brava na lijevim  zadnjim vratima  kroz koja vrata se ušlo  i odvaljena je brava od paljenja, sve je to vidio kad su mu  vozilo  vratili  a štetu na vozilu mu je nadoknadio  otac  K. I..  Iz auta  mu nedostaje kasetofon, nezna gdje je taj kasetofon, bio je  u autu kad je auto nestalo  a kad je  auto vraćeno  kasetofona nije bilo.                         Cijeneći iskaz svjedoka-oštećenog L.S. i dovodeći ga u vezu sa odbranom  optuženih  kao i  potvrdom   UP PJ Budva  o privremeno oduzetim predmetima od 19.12.2011. godine te  potvrdom  UP PJ Budva  od 22.12.2011.godine  o privremenom vraćanju   oduzetih  predmeta  sud  u cjelosti prihvata  kao istinit  i nepristrasan  iskaz  svjedoka - oštećenog  L.S..                         U postupku je dakle  potpunim i nedvosmislenim  priznanjem  optuženih K. D. i K. I., na osnovu  odbrane  optuženog Č. D. te istinitim  iskazom  svjedoka-oštećenog L. S. kao i na osnovu ostalih dokaza  izvedenih u postupku nesumnjivo utvrdjeno  da su  optuženi K., K. i Č., po prethodnom dogovoru,  dana 18.12.2011.godine  oko 03,30 časova  u Ul. B. u P. protivpravno oduzeli  vozilo  marke "Golf II"  reg.br. .......,  vlasništvo oštećenog L. tako što je  optuženi K. prišao vozilu  i upotrebom  fizičke sile- na trzaj otvorio zadnja lijeva vrata vozila  i ušao u isto  a za to vrijeme  optuženi  K. i Č. koji su znali da optuženi K. oduzima tudja vozilo su stajali  na  oko 100 m od vozila  pa je  optuženi K. polomio   bravu od paljenja,  prespojio žice i vozilo stavio u pogon  pa u vozilo  sjedaju  i optuženi K. i Č. i  sva trojica   vozilom  kojim upravlja   optuženi K. odlaze za P.. U vozilu  prevoze  televizor i štanpač  koji su  iste noći oduzeli iz prenoćišta "F."  i nakon što su  oduzete stvari iz prenoćišta  prodali u  P.  odlaze   vozilom za U.  a onda  takodje vozilom  za B.  gdje ih je kontrolisala policija  i oduzela im vozilo. Vozilo su  oduzeli  sa namjerom da ga upotrijebe za vožnju. Vozilo je vraćeno oštećenom a  pričinjenu štetu  oštećenom je nadoknadio  otac  optuženog K.. U ovim radnjama  optuženih  K. I., Č. D.  i K.D. po mišljenju  suda stoje svi bitni  elementi  bića krivičnog djela oduzimanje vozila iz čl.248 st.1 Krivičnog zakonika a  naime  optuženi su po prethodnom dogovoru  i u namjeri  da ga upotrijebe za vožnju oduzeli  vozilo oštećenog  tako što ga je  optuženi K. obio upotrebom fizičke sile- na trzaj  otvorio zaključana vrata, ušao u unutrašnjost vozila  gdje je obio bravu  za paljenje  i prespajanjem žica  stavio vozilo u pogon  a optuženi Č. i K. su prihvatili njegov predlog da oduzme vozilo kako bi ga upotrijebili za vožnju i nakon što je  K. obio  vozilo i stavio ga u pogon optuženi Č. i K.sjedaju u vozilo  pa su sva trojica  vozilom otišla u P.i prevezli ranije ukradene stvari  a iz P. za   U.  pa onda za B.. Navodi  optuženih  da su  vozilo oštećenog  oduzeli samo kako bi ga  upotrijebili za vožnju su logični jer su otišli sa vozilom do P. a onda do U. pa za B.. Medjutim, navodi optuženih da su vrata vozila bila  otključana  ali samo zaledila po mišljenju suda  su  smišljeni  samo u cilju  da optuženi  olakšaju svoj položaj pred sudom  i  izbjegnu odgovornost  za  počinjeno  krivično djelo. Ovo tim prije  kad se ima u vidu nepristrasan iskaz oštećenog L. da je vozilo bilo zaključano.  Dakle, optuženi K.I.,Č. D. i K.D.su,  kao saizvršioci izvršili krivično djelo oduzimanje vozila  iz čl.248 st.1 Krivičnog zakonika kako im je to i stavljeno na teret preciziranim optužnim predlogom a naime, svjesno  i sa namjerom  da vozilo upotrijebe za vožnju  oduzeli su  vozilo marke "Golf II" reg.br. .......,  vlasništvo oštećenog dakle,  optuženi  su djelovali kao saizvršioci  i  sa direktnim umišljajem  i u njihovim  radnjama  stoje svi bitni elementi  bića krivičnog djela oduzimanje vozila iz čl.248 st.1 Krivičnog zakonika  pa ih je sud kao umišljajne saizvršioce  i oglasio krivim i osudio po zakonu.                         Prilikom odlučivanja o vrsti i visini kazne  sud je u smislu čl.42  Krivičnog zakonika cijenio  sve okolnosti  koje utiču  kako na vrstu  tako i na visinu kazne. Optuženi su priznali izvršenje krivičnog djela i krivicu i izrazili žaljenje.  Nezaposleni su.  Oduzeto vozilo   je vraćeno oštećenom  koji se nije pridužio  krivičnom gonjenju. Nastalu štetu na vozilu  oštećenom je naknadio otac optuženog K.. Ove okolnosti sud je uzeo kao olakšavajuće okolnosti  na strani optuženih. Optuženi su do sada osudjivani i to više puta, optuženi K. već dva puta  za krivična djela kradje  iz čl.239 Krivičnog  zakonika, optuženi Č.  9 puta  za različita krivična  djela od čega  4 puta  za krivično  djelo teške kradje  a optuženi K. D.  do  sada je osudjivan 18 puta   i to  za  krivična   djela teške kradje    što  je   optuženim uzeto  kao otežavajuća okolnost i obzirom   na njihov dosadašnji život  sud je mišljenja da se  jedino kaznom zatvora  može uticati  na ove optužene  da više ne  vrše krivična djela  pa im je sud  izrekao kaznu zatvora u trajanju  od po  2 (dva) mjeseca smatrajući  da će se samo zatvorskom kaznom i  u ovom trajanju postići svrha kažnjavanja zakonom predvidjena i dovoljno  uticati na optužene da više ne  vrše krivična  djela.U  izrečenu  kaznu zatvora  optuženim  je shodno čl.51 Krivičnog zakonika   uračunato vrijeme provedeno u pritvoru kako je to bliže opisano  izrekom  ove presude.                          U smislu čl.226 i 229 ZKP-a  sud je  obavezao optužene  K. D. i K.I.da na ime troškova krivičnog postupka-dovodjenja iz Z. B. P. plate solidarno iznos od 55,00 €, optuženog K. D. da na ime dovodjenja iz Z. S. na glavni pretres plati iznos od 158,00 € a optužene K.D., Č. D. i K. I.da na ime paušala  pojedinačno  plate iznose od po 27,50 eura  koji iznos je odmjeren obzirom  na dužinu trajanja  i složenost krivičnog  postupka  te imovno stanje optuženih.                          Imovinsko  pravnog zahtjeva nije bilo.                                                                                                                                                             OSNOVNI SUD U PLJEVLJIMA, dana 16.10.2012.godine.  Zapisničar,                                                                                               S u d i j a ,Zora Leković                                                                                       Ljiljana Popović  PRAVNA POUKA:                        Protiv  ove presude  dozvoljena je žalba u roku od 8.dana po prijemu                        iste Višem sudu B. Polje, a preko ovog suda.  DOSTAVITI:1 x ODT Pljevlja3 x Okrivljenim
