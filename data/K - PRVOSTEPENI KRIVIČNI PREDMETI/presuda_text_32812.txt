K.br.93/13
U IME CRNE GORE

Osnovni sud u Pljevljima,kao prvostepeni krivični sud, po sudiji Ljiljani Popović, uz sudjelovanje zapisničara Leković Zore, u krivičnom predmetu protiv optuženog O. G. iz P., zbog krivičnog djela nedavanje izdržavanja iz čl.221 st.1 Krivičnog zakonika, a po optužnom predlogu ODT Pljevlja, Kt.br.142/13 od 27.06.2013.godine, nakon održanog glavnog i javnog pretresa, u prisustvu zamjenika ODT Pljevlja Djurović Veljka, oštećene O.D. i optuženog O.G., dana 18.07.2013.godine, donio je i javno objavio 

P R E S U D U
Optuženi O. G., od oca M. i majke R. rodjene F., rodjen u mjestu P.D.opština
P., dana ....godine sa prebivalištem u P. mjesto P.D., državljanin CG,
oženjen, otac dvoje djece, zaposlen u S.V., pismen, završio srednju stručnu
školu, govori srpskim jezikom, razumije crnogorski jezik, lošeg imovnog
stanja, osudjivan.
K R I V J E
Što je :
U periodu od 01.06.2011.godine pa do 01.06.2013.godine u P. nije davao
izdržavanje za svoju kćerku O. D. koju je po zakonu dužan da izdržava na
osnovu pravosnažne i izvršne presude Osnovnog suda u Pljevljima P.br.458/10 od
01.12.2010.godine i isplaćuje D. novčani iznos od 100,00 € stim što je dužan
zaostale rate isplatiti odjednom a buduće do 10-og u mjesecu na ruke zakonske
zastupnice B.S. te je za naznačeni period ukupan iznos neplaćene alimentacije
2.400,00 €,
čime je izvršio krivično djelo nedavanje izdržavanja iz čl.221 st.1 Krivičnog
zakonika,
pa ga sud na osnovu već citiranog zakonskog propisa te primjenom članova
4,13,15, 32,33, 39 i 42 Kz, te čl.226, 229, 239 i 374 ZKP-a
O S U DJ U J E
Na novčanu kaznu u iznosu od 800 (osamsto) € koja će se u slučaju
nenaplativosti zamijeniti kaznom zatvora tako što će se za svakih 25,00 €
novčane kazne odrediti jedan dan zatvora.
Izrečenu novčanu kaznu optuženi je dužan platiti u roku od 3 mjeseca po
pravosnažnosti presude.
Optuženi je dužan platiti Budžetu Crne Gore na ime paušala iznos od 27,50
eura,
Optuženi je dužan na ime imovinsko pravnog zahtjeva isplatiti oštećenoj iznos
od 2.400,00 €.
O b r a z l o ž e nj e
Osnovno državno tužilaštvo u Pljevljima, optužnim predlogom Kt.br.142/13 od
27.06.2013.godine optužilo je O.G. iz P., da je izvršio krivično djelo
nedavanje izdržavanja iz čl. 221 st.l Kz, a na način, mjesto i vrijeme bliže
opisano izrekom ove presudu. U završnoj riječi zamjenik ODT Pljevlja ističući
da je činjenično stanje u potpunosti utvrdjeno i potkrijepljeno priznanjem
optuženog da u spornom periodu nije davao izdržavanje svojoj kćerki predložio
je da sud optuženog oglasi krivim i osudi po zakonu.
Oštećena O.D.u završnoj riječi je istakla da se pridružuje krivičnom gonjenju
protiv optuženog i da postavlja imovinsko pravni zahtjev u iznosu od 2.400,00
€ navodeći da ne želi da optuženi ide u zatvor.
Optuženi O.G.u odbrani datoj tužilaštvu navodi da su navodi krivične prijave
koju je protiv njega podnijela oštećena zbog nedavanja izdržavanja tačni te da
priznaje izvršenje krivičnog djela i krivicu kao i da je sa B.S. zaključio
brak 1993.godine i u tom braku je rodjena kćerka D. dana 03.05.1994.godine a
nedugo je njegov brak sa S. razveden presudom Osnovnog suda u Pljevljima
P.br.539/96 a kćerka D. povjerena na odgoj, čuvanje i vaspitanje majci a on
obavezan da na ime doprinosa za izdržavanje kćerke plaćao 40% od ličnog
dohotka na ruke majke maololjetne D. naknasnije do 10-og u mjesecu za naredni
period. Dalje je kazao da je u jednom periodu ostao bez posla tako da nije
davao izdržavanje za maloljetnu kćerku i protiv njega je vodjen krivični
postupak i osudjen je na novčanu kaznu u iznosu od 600,00 € a u medjuvremenu
S. je u ime maloljetne kćerke tražila izmjenu odluke o izdržavanju pa je
presudom Osnovnog suda u Pljevljima P.br.458/10 od 01.12.2010.godine usvojen
tužbeni zahtjev i on obavezan da na ime izdržavanja kćerke svakomjesečno počev
od 21.06.2010.godine pa u buduće dok za to postoje zakonski razlozi isplaćuje
maloljetnoj kćerki iznos od 100,00€ stim što je zaostale rate bio dužan
isplatiti odjednom a buduće do 10-og u mjesecu na ruke zakonske zastupnice
B.S.. Optuženi je dalje u odbrani naveo da se u medjuvremenu zaposlio i vršio
uplatu po 50,00 € po presudi I.br.273/10 a te uplate se odnose za alimentaciju
koju nije plaćao po ranijoj presudi gdje je kasnije i krivično odgovarao.Po
presudi Osnovnog suda u Pljevljima P.br.458/10 od 01.12.2010. godine po kojoj
je dužan da na ime izdržavanja kćerke plaća iznos od 100,00 € i koja presuda
je pravosnažna i izvršna nije postupao iz razloga što jedno vrijeme nije bio
zaposlen i nije imao novca a sada kada je zaposlen njegova primanja su mala i
iznose 170,00 € tako da od ovog primanja izmiruje mjesečeno iznos od 50,00 €
po ranijoj presudi. Dalje navodi da je svjestan da mora davati izdržavanje za
svoju kćerku po ovoj presudi te da ne bježi od te obaveze ali stvarno nije u
mogućnosti iz objektivnih razloga da daje izdržavanje. Kazao je da je tačno da
u periodu od 21.06.2010.godine pa do 01.05.2013.godine nije po presudi
P.br.458/10 od 01.12.2010.godine mjesečno davao iznos od 100,00 € na ime
izdržavanja njegove kćerke Dijane koja je završila srednju školu a čuo je da
je sada upisala fakultet.Čim izmiri obaveze izdržavanja po ranijoj presudi
biće u mogućnosti da po ovoj presudi daje izdržavanje u iznosu od 100,00 €
kako je to odlučeno presudom P.br.458/10 od 01.12.2010.godine.Na glavnom
pretresu ne priznajući izvršenje krivičnog djela i svoju krivicu i ostajući
pri odbrani datoj tužilaštvu kazao je da ne izbjegava plaćanje alimentacije
ali da nema odakle da daje alimentaciju, plaća po 50,00 € u izvršnom postupku
u predmetu I.br.273/10 koje rate se odnose na period od 2006.godine do
2010.godine. U spornom periodu od 01.06.2011.godine do 01.06.2013.godine nije
davao alimentaciju svojoj kćerki D. u iznosu od po 100,00 € kako je obavezan
presudom iz 2010.godine, u medjuvremenu se oženio i prije 13 dana dobio sina,
supruga mu nije zaposlena a on u preduzeću S.V. u kome radi od
01.05.2012.godine na ime zarade mjesečno prima od 150,00 € do 170,00 €. Nije
tražio izmjenu odluke o izdržavanju, nema mogućnosti da daje izdržavanje, kad
je mogao davao je. U završnoj riječi predložio je da ga sud oslobodi od
optužbe jer se smatra nedužnim i kada je god u mogućnosti i kada je bio u
radnom odnosu davao je izdržavanje i davaće dok je god živ.
U dokaznom postupku sud je saslušao oštećenu O.D., saslušao svjedoka
B.S.,izvršio uvid u presudu Osnovnog suda u Pljevljima P.br.458/10 od
01.12.2010. godine, izvršio uvid u izvod iz matičnog registra rodjenih za
oštećenu, izvršio uvid u dvije potvrde o izvršenoj transakciji E. b. na ime
optuženog, izvršio uvid u fotokopiju 8 priznanica u predmetu I.br.273/10 o
uplatama optuženog, izvršio uvid u fotokopiju potvrde Univerziteta CG-
Ekonomski fakultet na ime oštećene i pročitao izvod iz KE za optuženog.
Nakon provedenog dokaznog postupka i ocjene izvedenih dokaza kako svakog
pojedinačno tako i u medjusobnoj povezanosti a pri tom cijeneći i odbranu
optuženog, sud je utvrdio činjenično stanje bliže opisano izrekom ove presude.
Naime, nesporna je činjenica da su optuženi O.G. i O.S. bili u braku i da su u
tom braku stekli jedno dijete i to O.D. rodjenu 03.maja 1994. godine što
potvrdjuje i izvod iz matičnog registra rodjenih za oštećenu. Takodje je
nesporna činjenica da je brak O. G. i S. razveden u toku 1996.godine te da je
presudom maloljetna kćerka D. povjerena na odgoj, čuvanje i vaspitanje majci
O. S. a otac–optuženi O.G. obavezan da na ime izdržavanja svoje maloljetne
kćerke plaća mjesečno 40% od ličnog dohodka najkasnije do 10-setog u mjesecu
za naredni mjesec i to počev od 25.09.1996.godine kao dana presudjenja pa u
buduće dok za to postoje zakonski razlozi ili se ova odluka ne izmijeni i to
na ruke majke O.S. kao zakonske zastupnice. Dalje je iz odbrane optuženog kao
i iz pravosnažne i izvršne presude Osnovnog suda u Pljevljima P.br.458/10 od
01.12.2010.godine utvrdjeno da je optuženi obavezan da na ime doprinosa za
izdržavanje svoje maloljetne kćerke O. D.počev od 21.06.2010. godine pa u
buduće dok zato postoje zakonski razlozi plaća svakomjesečno iznos od 100,00 €
stim što je obavezan da zaostale rate isplati odjednom a buduće do 10-og u
mjesecu na ruke zakonske zastupnice O.S.. Optuženi O.G. je u svojoj odbrani
istakao odnosno priznao da u spornom periodu a naime u periodu od
01.06.2011.godine pa do 01.06.2013.godine nije davao izdržavanje za svoju
kćerku O.D. u mjesečnom iznosu od po 100,00 € kako je to obavezan pravosnažnom
i izvršnom presudom Osnovnog suda u Pljevljima P.br.458/10 od
01.12.2010.godine.
Da optuženi O. G. nije davao izdržavanje za svoju kćerku O. D. u iznosu od
100,00 € mjesečno po presudi Osnovnog suda u Pljevljima P.br.458/10 od
01.12.2010. godine u periodu od 01.06.2011.godine pa do 01.06.2013.godine
potvrdili su oštećena O.D. i svjedokinja B.S.. Oštećena O.D.je kazala da joj
je poznato da je poslednjom presudom njen otac obavezan da joj mjesečno na ime
izdržavanja plaća iznos od 100,00 € te da on to ne plaća. I svjedokinja B.S.
je kazala da po presudi P.br.458/10 od 01.12.2010.godine optuženi neplaća
izdržavanje kćerki D. u iznosu od po 100,00 € mjesečno pa tako izdržavanje
nije plaćao u periodu od 01.06.2011.godine do 01.06.2013.godine. Oštećena i
svjedokinja B.S.su izjavile da je oštećena upisala Ekonomski fakultet u
školskoj 2013/14 godini.
Sud je cijenio iskaze oštećene i svjedokinje B.S. i u cjelosti ih prihvata kao
istinite i nepristrasne obzirom da isti nijesu u suprotnosti kako sa
pravosnažnom i izvršnom presudom ovog suda P.br.458/10 od 01.12.2010.godine
tako ni sa samim navodima optuženog koji priznaje da u periodu od
01.06.2011.godine do 01.06.2013.godine nije davao izdržavanje svojoj kćerki
D.u iznosu od po 100,00 € mjesečno iako je na to obavezan pravosnažnom i
izvršnom presudom P.br.458/10 te da je tačno da je njegova kćerka D.upisala
fakultet. Da je oštećena O. D. upisala Ekonomski fakultet potvrdjuje i potvrda
Univerziteta Crne Gore-Ekonomski fakultet u koju je sud izvršio uvid.
Dakle, navodima optuženog da nije plaćao alimentaciju za svoju kćerku O.D.i to
u periodu od 01.06.2011.godine pa do 01.06.2013.godine iako je na to obavezan
presudom ovog suda P.br.458/10 od 01.12.2010.godine kao i iskazom oštećene
O.D. i iskazom svjedokinje B.S.na nesumnjiv način je utvrdjeno da optuženi
O.G. u periodu od 01.06.2011.godine do 01.06.2013.godine nije davao
izdržavanje za svoju kćerku O. D. i to u iznosu od po 100,00 € svakog mjeseca
koje je bio dužan davati po osnovu pravosnažne i izvršne presude ovog suda
P.br.458/10 od 01.12.2010.godine što za sporni period ukupno iznosi 2.400,00 €
te da optuženi iako je znao za ovu svoju obavezu nije plaćao izdržavanje,
dakle postupao je sa direktnim umišljajem pa ga je sud kao umišljajnog
učinioca obzirom da se u ovim njegovim radnjama stiču svi bitni elementi bića
krivičnog djela nedavanja izdržavanja iz čl.221 st.1 Kz oglasio krivim i
osudio po zakonu. Prilikom utvrdjivanja krivice optuženog sud je cijenio i
njegove navode da nije u mogućnosti da plaća izdržavanje za svoju kćerku
ošećenu D., da u preduzeću S.V. u kome radi od 01.05.2012.godine ostvaruje
zaradu u iznosu od 150 do 170 € mjesečno te da se u medjuvremenu oženio a
prije 13 dana dobio sina te da mu supruga nije zaposlena. Medjutim, po
mišljenju ovog suda ovi navodi optuženog su samo smišljeni da bi optuženi
olakšao svoj položaj pred sudom jer optuženi već više od jedne godine radi u
preduzeću S.V.i prima zaradu ali u prkos tome ni jednog mjeseca nije platio
izdržavanje. Činjenica je da je plata od 150 do 170 € mala plata ali optuženi
nije ni jedan jedini euro od te plate uplatio oštećenoj na ime izdržavanja.
Osim toga optuženi je relativno mlad čovjek i samim tim sposoban da ostvaruje
prihode i da stiče zaradu i mimo posla koji obavlja u preduzeću S.V. pogotovo
što zna da je njegova obaveza da doprinosi izdržavanju svoje kćerke D.. To što
optuženi mjesečno u izvršnom postupku plaća iznos od 50,00 € po mišljenju suda
nije od značaja za drugačiju odluku jer se ovaj iznos odnosi na alimentacije
koje optuženi nije plaćao kako sam navodi u periodu od 2006.godine do
2010.godine.
Dakle, kako je sud utvrdio da je optuženi O.G. izvrši krivično djelo nedavanje
izdržavanja iz čl.221 st.1 Kz kako mu je to i stavljeno na teret javnom
optužbom te da je djelo izvršio sa umišljajem to ga je sud oglasio krivim i
osudio po zakonu a prilikom odlučivanja o vrsti i visini kazne sud je cijenio
sve okolnosti iz čl.42 Kz koje utiču kako na vrstu tako i na visinu
kazne.Optuženi je porodičan čovjek, izdržava nezaposlenu suprugu i tek rodjeno
dijete iz drugog braka.Oštećena O. D.je istakla da ne želi da njen otac-
optuženi ide u zatvor.Izricanjem kazne zatvora optuženom bila bi dovedena u
pitanje egzistencija njegove supruge i tek rodjenog djeteta. Ove činjenice a
pogotovo stav oštećene sud je optuženom uzeo kao olakšavajuće okolnosti jer je
sud mišljenja da optuženom i oštećenoj treba pružiti šansu da uspostave
normalne porodične odnose.Obzirom na ove olakšavajuće okolnosti sud je
mišljenja da u konkretnom slučaju radi krivično pravne zaštite prema ovom
optuženom adekvatna krivična sankcija je novčana kazna koja je predvidjena za
ovo krivično djelo pa ga je sud osudio i u smislu čl.39 Kz izrekao mu novčanu
kaznu u iznosu od 800,00 € smatrajući da će se ovom kaznom koja ne predstavlja
mali iznos dovoljno uticati na optuženog da u buduće ne vrši krivična djela i
na taj način postići svrha kažnjavanja zakonom predvidjena. Shodno čl.39 st.5
Kz optuženi je dužan izrečenu novčanu kaznu platiti u roku od 3 mjeseca po
pravosnažnosti presude.
Shodno čl.226 i 229 ZKP-a sud je obavezao optuženog da na ime paušala plati
Budžetu Crne Gore iznos od 27,50 eura , koji iznos je odmjeren obzirom na
dužinu trajanja i složenost krivičnog postupka te imovno stanje optuženog.
U smislu čl.239 ZKP-a sud je obavezao optuženog da na ime imovinsko pravnog
zahtjeva oštećenoj plati iznos od 2.400,00 € eura a ovo obzirom da je u
postupku na osnovu odbrane optuženog da u periodu od 01.06.2011.godine do
01.06.2013.godine a što je vrijeme od 24 mjeseca nije plaća kćerki izdržavanje
u mjesečnom iznosu od 100,00 € sud utvrdio ukupan iznos neisplaćenih obaveza
optuženog.
OSNOVNI SUD U PLJEVLJIMA , dana 18.07.2013.godine.
Zapisničar, S u d i j a,
Leković Zora  Ljiljana Popović
PRAVNA POUKA:
Protiv ove presude dozvoljena je žalba u roku od 8.dana po
prijemu iste Višem sudu B.Polje, a preko ovog suda.
DOSTAVITI:
1 x ODT Pljevlja
1 x Optuženom