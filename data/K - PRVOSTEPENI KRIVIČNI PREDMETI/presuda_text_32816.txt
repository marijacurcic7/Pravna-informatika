K.br. 29/13
U IME CRNE GORE
OSNOVNI SUD U BARU, sudija Aleksandra Leković, sa zapisničarom Anom Stanišić,
u krivičnom predmetu okrivljenog B. D. iz K., S., zbog krivičnog djela –
građenje objekta bez građevinske dozvole iz čl. 326 a Krivičnog zakonika, po
optužnom predlogu Osnovnog državnog tužilaštva u Baru Kt.br. ... od
01.02.2013. godine, nakon održanog glavnog javnog pretresa dana 25.07.2013.
godine u prisustvu zastupnika optužbe ZODT-a Mirjane Tankosić Vučinić i
okrivljenog, dana 25.07.2013. godine donio je i javno objavio
P R E S U D U
Okrivljeni B. D., jmbg ..., od oca M. i majke V. rođene Š., rođen ... godine u
R., stalno nastanjen u K., ul. R. b.b, državljanin Crne Gore, pogonski
tehničar, nezaposlen, lošeg imovnog stanja, oženjen, otac troje djece,
neosuđivan
KRIV JE
Što je:
Tokom decembra mjeseca 2012. godine i januara 2013. godine, svjestan svog
djela i htio njegovo izvršenje, u naselju M. u S., Opština Bar, kao
investitor, protivno propisima iz čl. 69 Zakona o uređenju prostora i
izgradnji objekata ("Sl. List CG" 51/08, 40/10 i 34/11) bez prethodno
pribavljene građevinske dozvole, započeo rekonstrukciju prizemnog stambenog
objekta, u smislu nadogradnje prvog i drugog sprata, površine cca 12,5 x 10 m,
na kat. parceli br. 1325/3 KO Mišići;
- čime je izvršio krivično djelo - građenje objekta bez građevinske dozvole
iz čl.326 a Krivičnog zakonika
Pa mu sud primjenom čl. 4, 32, 36, 42, 52, 53 i 54 Krivičnog zakonika i čl.
369, 370 i 374 Zakonika o krivičnom postupku, i z r i č e
USLOVNU OSUDU
Kojom mu utvrđuje kaznu zatvora u trajanju od 6 mjeseci i istovremeno određuje
da se kazna neće izvršiti ukoliko okrivljeni u roku od 1 godine i 6 mjeseci,
od dana pravosnažnosti presude, ne učini novo krivično djelo.
Okrivljeni je dužan da plati troškove krivičnog postupka u iznosu od 30 eura u
roku od 15 dana od dana pravosnažnosti presude pod prijetnjom izvršenja.
O b r a z l o ž e nj e
Optužnim predlogom ODT-a u Baru Kt. br. ... od 01.02.2013.godine, okrivljenom
je stavljeno na teret da je izvršio krivično djelo građenje objekta bez
građevinske dozvole iz čl.326 a Krivičnog zakonika.
Okrivljeni je u svojoj odbrani u bitnom naveo da je tačno da je gradio
porodični objekat koji se nalazi u Č.. Prizemlje objekta je još ranije
sagrađeno i to prije 7-8 godina. Kako mu je prokišnjavala ploča htio je da
sagradi još jedan sprat kako bi riješio prokišnjavanje. Ove radove je počeo da
izvodi negdje u decembru 2012. godine. Uspio je da sagradi jedan čitav sprat i
onda je došla građevinska inspekcija i rekla mu da obustavi radove, što je on
i uradio i više ništa nije radio preko toga. Dalje je naveo da nije imao
građevinsku dozvolu za taj sprat, tražio je dozvolu, međutim rekli su mu da
taj dio nije urbanizovan i da ne može da se izda dozvola. Znao je da nije
dozvoljeno da se gradi bez građevinske dozvole. Boravio je u ovom objektu po
pola godine, a sada nije u stanju da udje u kuću jer je vlaga uništila
unutrašnjost objekta. Pojasnio je da je izvršio nadogradnju samo prvog sprata,
a bio je počeo da zida i drugi sprat, odnosno potkrovlje, međutim nije uspio
da ga sazida zbog inspekcije koja je zaustavila radove.
U dokaznom postupku sud je proveo sledeće dokaze: pročitano je rješenje Uprave
za inspekcijske poslove Sektor zaštite životne sredine i prostora Odsjek
inspekcije zaštite prostora broj ... od 28.01.2013. godine, zapisnik o
inspekcijskom pregledu Uprave za inspekcijske poslove Odsjeka inspekcije
zaštite prostora broj ... od 23.01.2013. godine, izvod iz KE za okrivljenog
pribavljen od UP PJ Berane, Ispostava Rožaje br. ... od 11.02.2013. godine.
Rješenjem Uprave za inspekcijske poslove Sektor zaštite životne sredine i
prostora Odsjek inspekcije zaštite prostora broj ... od 28.01.2013. godine
naređeno je B. D. da poruši prvi sprat izveden u grubim građevinskim i
započete spoljašnje zidove drugog sprata na postojećem prizemnom objektu
dimenzija cca 12,5 x 10m, a sve na kat. parceli ... KO M. u Baru.
U zapisniku o inspekcijskom pregledu Uprave za inspekcijske poslove Odsjeka
inspekcije zašteite prostora broj ... od 23.01.2013. godine navedeno je da je
po službenoj dužnosti izvršen nadzor u Č., Opština Bar, te konstatovano
izvođenje radova na izgradnji drugog sprata na postojećem prizemnom objektu
dimenzija cca 12,5 x 10m. Zatečeni radnici izvodili su radove na zidanju
spoljašnjih zidova sa druge međuspratne ploče. U zapisniku je dalje navedeno
da subjekat nadzora B. D. nema građevinsku dozvolu nadležnog Sekretarijata.
Iz izvoda iz KE za okrivljenog pribavljen od UP PJ Berane, Ispostava Rožaje
br. ... od 11.02.2013. godine utvrđeno je da imenovani do sada nije osuđivan.
Ocjenom izvedenih dokaza na nesumnjiv način je utvrđeno da je okrivljeni
izvršio krivično djelo bliže opisano u izreci presude. Tokom postupka nesporno
je utvrđeno da je okrivljeni B. D. kao investitor, tokom decembra mjeseca
2012. godine i januara 2013. godine, bez prethodno pribavljene građevinske
dozvole, započeo rekonstrukciju prizemnog stambenog objekat, na način opisan u
izreci presude. Okrivljeni je u cjelosti priznao izvršenje krivičnog djela
navodeći da je na postojećem objektu sagradio jedan sprat i počeo da zida i
drugi sprat, međutim nije uspio da ga sazida jer je došla inspekcija koja je
zaustavila radove. Znao je da nije dozvoljeno da se gradi bez građevinske
dozvole, pojašnjavajući da je tražio od nadležnih organa da mu izdaju dozvolu,
ali da, s obzirom da taj potes nije obuhvaćen DUP-om, dozvolu nije mogao
dobiti. Takođe i iz ostalih provedenih dokaza, posebno iz zapisnika o
inspekcijskom nadzoru, nesumnjivo je utvrđeno da je okrivljeni izvršio
krivično djelo koje mu je stavljeno na teret, odnosno u cjelosti su potvrđeni
navodi optužnog predloga. Prema tome, nesporno je da okrivljeni nije imao
dozvolu za građenje, a da je započeo rekonstrukciju prizemnog nadogradnjom
prvog i drugog sprata. Konkretnom prilikom, preduzimajući radnje iz izreke
presude, okrivljeni je postupao suprotno čl. 69 Zakona o uređenju prostora i
izgradnji objekta kojim je propisano da se objekat može graditi na osnovu
građevinske dozvole i tehničke dokumentacije. Pravno kvalifikujući utvrđeno
činjenično stanje sud je našao da su se u radnjama okrivljenog stekli svi
bitni elementi bića krivičnog djela građenje objekta bez građevinske dozvole
iz čl. 326 a Krivičnog zakonika. Okrivljeni je krivično djelo izvršio sa
umišljajem odnosno bio je svjestan da je započeo građenje objekta bez
prethodno pribavljene građevinske dozvole, bio je svjestan svog djela i htio
njegovo izvršenje.
Odlučujući se za krivičnu sankciju, sud je na strani okrivljenog cijenio sve
olakšavajuće i otežavajuće okolnosti iz čl. 42 Krivičnog zakonika CG. Od
olakšavajućih okolnosti sud je na strani okrivljenog cijenio njegove lične i
porodične prilike, da je oženjen, otac troje djece, nezaposlen, lošeg imovnog
stanja i da do sada nije osuđivan. Otežavajućih okolnosti na strani
okrivljenog nije bilo. Sud je okrivljenom izrekao uslovnu osudu kojom mu je
utvrdio kaznu zatvora u trajanju od 6 mjeseci i istovremeno odredio da se
kazna neće izvršiti ukoliko okrivljeni u roku od jedne godine i šest mjeseci
ne izvrši novo krivično djelo. Imajući u vidu navedene olakšavajuće okolnosti,
a u nedostatku otežavajućih, ocijenjeno je da prema okrivljenom nije potrebno
izricanje efektivne kazne zatvora, da će se izricanjem uslovne osude prema
okrivljenom u potpunosti postići svrha izricanja uslovne osude i na taj način
dovoljno uticati da ubuduće ne čini krivična djela.
Odluku o troškovima krivičnog postupka sud je zasnovao na odredbi čl. 202 st.
1 ZKP-a, u ukupnom iznosu od 30 Eura. Dosudjeni iznos se odnosi na troškove za
rad suda koji su odredjeni prema trajanju i služenosti krivičnog postupka i
imovinskim prilikama okrivljenog.
Sa izloženog odlučeno je kao u izreci presude.
OSNOVNI SUD U BARU
Dana 25.07.2013. godine
ZAPISNIČAR S U D I J A ,
Ana Stanišić Aleksandra Leković
PRAVNA POUKA: Protiv ove presude može se izjaviti žalba Višem sudu u Podgorici
u roku od 8 dana od dana prijema pismenog otpravka. Žalba se predaje ovom sudu
u dva primjerka.
DNA
1 x spisi
1 x ODT
1 x okrivljenom