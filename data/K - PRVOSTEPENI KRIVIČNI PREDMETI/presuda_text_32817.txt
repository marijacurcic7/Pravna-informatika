K broj 32/13
U IME CRNE GORE
OSNOVNI SUD U BARU, kao prvostepeni krivični, sudija Ljiljana Joković, kao
sudija pojedinac, sa zapisničarom Amirom Nikičić, u krivičnom predmetu
okrivljene P.Č., zbog krivičnog djela – gradjenje objekta bez gradjevinske
dozvole iz čl. 326 a Krivičnog zakonika, po optužnici Osnovnog državnog
tužilaštva iz Bara Kt. br. ..... od 05.05.2011.godine, nakon održanog glavnog
javnog pretresa u prisustvu zastupnika optužbe ZVDT Višnje Medojević, a u
odsustvu okrivljene P.Č., dana 17.09.2013. godine donio je i istog dana javno
objavio
PRESUDU
Okrivljena
P.Č., JMBG ....., od oca R. H. i majke N., rodjene J., rodjena ... godine u
P., nastanjena u N. ...... sa boravištem u P., ......državljanka Crne Gore,
nezaposlena, udata, majka troje djece, pismena, završila srednju školu,
srednjeg imovnog tanja, neosudjivana,
Kriva je
Što je:
Tokom aprila i maja mjeseca 2010. godine, u mjestu ...., Opština Bar, na kat
parceli br. ..... KO P., kao investitor, protivno propisima iz čl. 69 Zakona o
uredjenju prostora i izgradnji objekata (,,S1. List CG" 51/08) započela
gradnju objekta bez prethodno pribavljenje grdjevinske dozvole, na način što
je vršila rekonstrukciju - nadogradnju, izlila AB stubove (4 komada) i
proširila spratnu ploču na postojećem objektu,
-čime je izvršila krivično djelo - gradjenje objekta bez gradjevinske dozvole iz čl. 326 a Krivičnog zakonika.
Pa joj sud primjenom čl. 4, 32, 36, 42, 52, 53 i 54 KZ i čl. 369, 370 i 374
ZKP-a,izriče
USLOVNU OSUDU
Kojom joj utvrdjuje kaznu zatvora u trajanju od 6 (šest) mjeseci i istovremeno
odredjuje da se kazna neće izvršiti ukoliko okrivljena u roku od 2 (dvije)
godine od pravosnažnosti presude, ne učini novo krivično djelo.
Okrivljena je dužna da plati troškove krivičnog postupka u iznosu od 70,00
eura u roku od 15 dana od dana pravosnažnosti presude, pod prijetnjom
izvršenja.
O b r a z l o ž e nj e
Optužnicom Osnovnog državnog tužilaštva u Baru Kt br. .... od 05.05.2011.
godine, stavljeno je na teret okrivljenoj izvršenje krivičnog djela bliže
opisanog u izreci presude.
Glavni pretres je održan u odsustvu uredno pozvane okrivljene na osnovu čl.
457 ZKP-a, jer se pozivu nije odazvala, a kako je saslušana ocjenjeno je da
njeno prisustvo nije nužno.
Okrivljena P.Č. je u prethodnom postupku izjavila da je prizemlje kuće u
mjestu V.P., Opština B.izgradila još 2007.godine, dok je 2008.godine u martu
mjesecu počela sa izgradnjom terasa, tačnije stubova za terase. Sa gradnjom
terasa je počela iz razloga što je njihov prvi komšija digao zid od četri
metra praktično na medju. Znali su da ne mogu bez prethodno pribavljene
dozvole započeti gradnju terasa, pa su se dana 15.05.2008.godine obratili
Skupštini Opštine Bar za neophodnu dokumentaciju, odnosno kako bi nastavili
dalje sa gradjevinskim radovima. Stubove su postavili u aprilu ili maju ne
sjeća se tačno 2008.godine, i tada su uplatili novac gradjevinskim radnicima,
a ona i njen suprug su otišli u P.. Nije htjela započeti izgradnju ovih
stubova bez gradjevinske dozvole, što je i rekla licu koje je angažovala za
izgradnju, a radi se o M.M.. Čak mu je i potpisala zahtjev za izdavanje
uvjerenja o namjeni zemljišta koji je trebalo on da preda u Opštinu Bar.
Dogovorili su se da on ne radi ništa na crno, odnosno da ne započinje sa
divljom izgradnjom već tek po pribavljenoj dozvoli. Nakon više od godinu dana
se vratila u mjesto V. p. Na glavnom pretresu dana 31.05.2012. godine je
izjavila da živi u Njemačkoj. Tačno je da je vlasnik objekta koji se nalazi na
kat. parceli .....KO P. Taj objekat je izgradila 2007 godine, 2008 godine
tačnog datuma se ne može sjetiti,na već postojećem objektu je kao investitor
izlila AB 4 komada stuba i na taj način proširila spratnu ploču na postojeću
ploču. Medjutim, ti radovi su izvodjenji u toku 2008 godine, ali se ne može
sjetiti tačnog datuma. Naime, svo vrijeme je boravila u Njemačkoj i u Bosni.
Tačno je da je kao investitor angažovala radnike za izgradnju pomenutih radova
M. C., iako im je prethodne radove na kući izvodio M.M., ali što se tiče
konkretnih radova izlivanja 4 AB stuba i proširanje spratne ploče za te radove
su angažovali C. M.. Ne može sa sigurnošću da tvrdi kada su predmetni radovi
izvodjeni, ali svakako su izvodjeni tokom 2008 godine, moguće da su radjeni
marta mjeseca 2008 godine. Nakon što joj je ukazano na odbranu datu u
prethodnom postupku izjavila je da ostaje pri odbrani koju je dala u
prethodnom postupku, jer joj je tada sjećanje bilo svježije. Dalje je izjavila
da K.S. ima kuću do njih i izgradnjom svog objekta na samoj medji postavio je
zid od 4,10 m i problem je nastao upravo zbog toga, i to je razlog što je on
njih prijavio i izgradnjom toga zida ih je potpuno utopio. Nakon završetka
svih ovih radova na njihovom objektu ništa više nije radjeno i dalje stoji
onako kako je bilo.
U dokaznom postupku provedeni su sledeći dokazi: saslušan je svjedok K.S.,
pročitani su iskaz svjedoka N.B., M.M., C. M., pročitani su zapisnik o
inspekcijskoj kontroli Ministarstva za uredjenje prostora i zaštite životne
sredine broj ...... od 03. 06. 2010. godine, dopis-obavještenje Ministarstva
održivnog razvoja i turizma br. ..... od 06.04.2011.godine, izvod iz kaznene
evidencije za okrivljenu dostavljen od Uprave policije PJ Plav br. ..... od
07.04. 2011. godine.
Svjedok K.S. je izjavio da je komšija sa P. Č., tačnije njegov objekat se
graniči sa objektom P.. Izvodio je radove na objektu prije odprilike 5 godina.
Što se tiče radova koji su se izvodili na objektu P.Č. poznato mu je da je
ista započela gradnju, naime, započela je sa izvodjenjem radova na način što
su izliveni AB stubovi, 4 komada i proširena je spratna ploča na postojećem
objektu,a te radove je okrivljena izvodila unazad tri - četri godine, u svakom
slučaju tačan datum je vrijeme kada je podnio krivičnu prijavu, odnosno 18.maj
2010.godine. Tada je kada se vratio iz Belgije vidio da su ti radovi već bili
završeni, a vjeruje da je unazad mjesec dana prije toga ona uradila te radove,
u svakom slučaju maja mjeseca 2010 godine, kada je podnio krivičnu prijavu
okrivljena je već bila sazidala spratnu ploču na postojećem objektu. Nalazio
se u Belgiji, javljeno mu je telefonom da su P. prošili svoje objekat i da se
izvode radove, a to se dešavalo mjesec dana prije nego što je podnio krivičnu
prijavu, tako da se to dešavalo aprila mjeseca 2010. godine.
Svjedok C.M. je izjavio da su ga okrivljena i njen suprug prije pet – šest
godina, ne može se sjetiti tačnog datuma, angažovali da izvodi neke
gradjevinske radove na njihovom objektu, koji se nalazi u mjestu V. p..
Gradjevinski inžinjer je i radi za jednu firmu izvodi gradjevinske radove. Na
objektu vlasništvo okrivljene je izvodio sledeće gradjevinske radove: odnosno
na već postojećem objektu izlivao je AB stubove 4 komada i proširio je spratnu
ploču na već postojećem objektu. Predmetne gradjevinske radove je izvodio
negdje u proleće, a da li je to bilo 2007 ili 2008 godine ne može se tačno
izjasniti, ali sjeća se da je bilo u proleće. U pitanju su bili manji radovi
tako da se zaista ne može sjetiti tačno kada je izvodio te radove.
SvjedokN.B. je u prethodnom postupku izjavila da je postupajući po prijavi
K.S.a, a protiv investitora P.Č., inspekcija zaštite prostora izvršila
inspekcijski nadzor u naselju Dobra Voda i tom prilikom konstatovala da je
P.Č. na postojećem stambenom objektu izlila 4 armirano betonska stuba i
proširila postojeću spratnu ploču. Opisane radove je morala da izvede s
obzirom da je komšija K.S. podigao ogradni zid oko svoje parcele i zatvorio
objekat Preljevića. Za navedene radove P.Č. nije imala građevinsku dozvolu
nadležnog Sekretarijata Opštine Bar. Na glavnom pretresu dana
29.02.2012.godine je izjavila da su postupajući po prijavi K.S.a ona i
koleginica S. S. izašle na licu mjesta u pitanju je V. p., Opština Bar, na kat
parceli br..... KO P. Dolaskom na lice mjesta zatekli su završeni objakat koji
je izgradjen u ranijem periodu, na kome se vršila rekonstrukcija objekta na
način što su investitori izlili četri AB stuba i proširili koliko joj se čini
i ploču i terasu. U trenutku kontrole nisu nikog zatekli, ali se pozivu koji
su ostavili na objektu odazvala P.Č. i njen suprug, ne zna kako se zvao njen
suprug i tom prilikom su inspekciji dali izjavu i potvrdili da su radili
rekonstrukciju prethodnog stambenog objekta iz razloga što su morali da se
udalje od komšije K.S.a koji im je izgradnjom objekta na parceli čini joj se
basenom za vodu bio zatvorio jedan dio stambenog objekta. Na glavnom pretresu
dana 18.03.2013.godine je izjavila da su kontrolom ona i koleginica S., a po
prijavi K.S.a utvrdili da su radovi izlivanja AB stubova 4 komada i proširenje
spratne ploče na postojećem objektu izvodjeni u vremenu vršenja inspekcijskog
nadzora. Na okolnost da li su predmetni radovi i to izgradnja AB stubova i
proširenje spratne ploče gradjeni u drugoj polovini 2009 godine ne može se
tačno izjasniti, jer ne zna tačan period ali su svakako radovi izvodjeni i u
trenutku kontrole kada su ona i koleginica izašle na lice mjesta i kada je
sačinjen zapisnik o inspekcijskom nadzoru. Izlivanje 4 komada AB stuba i
proširenje spratne ploče su izvodjeni nakon izgradnje postojećeg objekta,
dakle, kasnije, a što je i objektivno bilo vidljivo u trenutku kontrole. U
trenutku kontrole su bili izvodjeni radovi malterisanja stubova.
Svjedok M.M. je izjavio da se bavi preduzetništvom. Naime, ima firmu koja se
bavi izgradnjom gradjevinskih radova. Po nalogu supruga P.Č., ne zna tačno
datum, čini mu se da je to bilo prije pet – šest godina, odnosno da je to bilo
2006 godine, angažovan je na izgradnju objekta vlasništvo P.Č.. Sa radnicima
je kopao temelje, izbetonirao temelje i odšalovao coklu. Medjutim, koliko je
upoznat, došla je inspekcija i sve je porušila. Naime, otplata je bila srušena
i stubovi su bili posječeni. Sve te radove je izvodio tokom 2006 godine.
Njegov posao je bio samo da izvodi gradjevinske radove, a to je učinio po
nalogu supruga P.Č., nikakva dokumenta nije pribavio, niti je bio takav
dogovor, njega su samo angažovali oko izgradnje objekta. Nakon što je
inspekcija srušila otplatu odnosno coklu prilikom izgradnje objekta, nakon
toga je po nalogu supruga okrivljene, koji ga pozvao iz Njemačke i rekao mu je
da nastavi sa gradnjom, rekao mu je „ti radi to, pa ako sruše to, neka sruše“.
Nakon toga je ponovo coklo šalovao, izbetonirao coklu, prvu ploču, ozidao
sprat i postavio drugu ploču, a sve te radove je izvodio tokom 2006 ili 2007
godine. Ostalo je bilo da na tom objektu izgradi jedan red bloka na drugoj
ploči, kako se voda ne bi slivala niz zidove i da mu završi septičku jamu,
medjutim, te radove nije završio, jer mu je suprug P.Č. rekao kada on dodje iz
Njemačke da će da mu javi da mu to završi i da mu on za te radove doplati
3.500,oo eura, medjutim, prošlo je pet – šest mjeseci, a on mu se nije javljao
I pošao je da vidi šta je, kada je supruga P.Č. zatekao ispred kuće na V. p. i
tada je njemu rekao zbog čega ga nije zvao po dogovoru da mu završi to, jer je
tada primjetio da je on završio te blokove i septičku jamu, a ko mu je to
završio ne zna, i tada mu je rekao „svaka ti čast, vidim da nisi čovjek“ i od
tada ni njega ni bilo koga od njih nije ni gledao, niti se čuo, odnosno prošlo
je četri godine od kada nije ni čuo ni vidio ni supruga P.Č., ni P. Č. i to je
sve što je radio na objektu okrivljene P.Č.. Suprug P.Č. se zove P. F., zvani
F. i misli da živi u Sarajevu, BiH, ali zna da je rodom iz Brodareva, a da
radi u Njemačkoj. Oko izgradnje objekta pogadjao se sa P. F. i on mu je dao
novac. Sve radove je završio i inspekcija nije ništa više rušila.
Iz zapisnika o inspekcijskoj kontroli Ministarstva za uredjenje prostora i
zaštite životne sredine broj ........od 03.06.2010. godine proizilazi da je
dana 03.06.2010. godine podnešena prijava br............. od 24.05.2010.godine
u kojoj je navedeno da je na kat. parceli br. ........ KO P., DUP P. B., gradi
objekat bez gradjevinske dozvole, a suprotno uslovima i standardima koje zakon
propisuje. Postupajući po navedenoj prijavi inspektori zaštite prostora su
dana 31.05.2010.godine na predmetnom objektu ostavili poziv za stranku, u
skladu sa Zakonom o inspekcijskom nadzoru čl. 35, da bude prisutan vršenju
inspekcijskog nadzora u vezi sa izvodjenjem gradjevinskih radova na kat.
parceli ....... KO P.. Pozivu inspekcije odazvala se vlasnica objekta P.Č. i
navela da je na parceli postojala manja kućica sa priključenom strujom još
2004 godine, I kada su kupili plac.2007 godine su uklonili tu kućicu i
napravili podrum i sprat. To je bilo negdje u jesen. Od 2007 godine do prošle
godine nisu radili ništa, jer nisu imali novca. Prošle godine u jesen su
izlili AB stubove i proširili spratnu ploč, a to su uradili jer im je komšija
podigao zid ravan sa njihovom pločom i potpuno ih zatvorio, te da su ove
godine malterisali objekat i izlili trotoare. Gradjevinsku dozvolu za objekat
nemaju, niti su se obraćali u Sekretarijat da pitaju, jer su im komšije rekli
da niko nema dozvolu. Saznali su da mogu dobiti dozvolu pa neće ništa raditi
do dobijanja iste. Od strane inspektora je upoznat da je gradjenje objekta bez
gradjevinske dozvole krivično djelo, te da je nadležnost inspekcije zaštite
prostora da kada utvrde da se objekat gradi bez gradjevinske dozvole da narede
rušenje. Zapisnik je potpisala prisutna stranka bez primjedbi.
Iz dopisa-obavještenja Ministarstva održivnog razvoja i turizma br.
........... od 06.04.2011. godine proizilazi da se provjerom kroz službenu
evidenciju utvrdjuje da Ministarstvo nije izdalo građevinsku dozvolu na ime
investitora P.Č..
Iz izvoda iz kaznene evidencije za okrivljenu dostavljen od Uprave policije PJ
Plav br. ............od 07.04. 2011. godine utvrdjeno je da imenovana nije
osudjivana.
Ocjenom izvedenih dokaza utvrđeno je da je okrivljena učinila krivično djelo
koje joj se stavlja na teret. Okrivljena ne priznaje izvršenje krivičnog djela
u bitnom navodeći da je kao investitor u mjestu V. P., objekat i to prizemlje
kuće izgradila još 2007.godine, dok je 2008.godine u martu mjesecu počela sa
izgradnjom terasa, tačnije stubova za terase, i to je izlila 4 komada stuba AB
i na taj način proširila spratnu ploču na postojeću ploču, a sa gradnjom
terasa je počela iz razloga što je njihov prvi komšija digao zid od četri
metra praktično na medju. Sud je odbranu okrivljene cjenio kao neosnovanu i
sračunatu na izbjegavanje krivice,jer je ista u suprotnosti sa provedenim
dokazima.
Naime, iz iskaza svjedokaN.B., čiji iskaz je sud prihvatio kao jasan i
objektivan, nesporno je utvrđeno da je prilikom kontrole u vremenu vršenja
inspekcijskog nadzora okrivljena P.Č. kao investitor na postojećem stambenom
objektu izvodila radove izlivanja AB stubova 4 komada i proširenje spratne
ploče, iako prethodno nije pribavila grdjevinsku dozvolu. Nije se mogla
izjasniti na okolnost da li su predmetni radovi i to izgradnja AB stubova i
proširenje spratne ploče gradjeni u drugoj polovini 2009 godine, ali je bila
decidna da su svakako radovi malterisanja stubova izvodjeni i u trenutku
kontrole kada su ona i koleginica izašle na lice mjesta i kada je sačinjen
zapisnik o inspekcijskom nadzoru,te da je objektivno bilo vidljivo da su
radovi u vidu izlivanja 4 komada AB stuba i proširenje spratne ploče izvodjeni
nakon izgradnje postojećeg objekta, dakle, kasnije. Iskaz svjedokaN.B.
potvrdjen je sadržinom zapisnika o inspekcijskoj kontroli Ministarstva za
uredjenje prostora i zaštite životne sredine broj ......... od 03.06.2010.
godine, kao i iskazom svjedoka K.S.a koji je je izjavio da je komšija sa P.
Č., i da se njegov objekat graniči sa objektom P.,te da mu je poznato da je na
objektu započeta gradnja na način što su izliveni AB stubovi, 4 komada i
proširena je spratna ploča na postojećem objektu,a da je te radove okrivljena
izvodila unazad tri - četri godine, i to u vrijeme kada je podnio krivičnu
prijavu, odnosno 18.maj 2010.godine. Isti svjedok je pojasnio da je kada se
vratio iz Belgije vidio da su ti radovi već bili završeni, a da je unazad
mjesec dana prije toga okrivljena uradila te radove, jer su dana maja 18.maj
2010. godine, kada je podnio krivičnu prijavu radovi zidanja spratne ploče na
postojećem objektu već bili završeni. Dalje je izjavio da se nalazio u
Belgiji, kada mu je javljeno telefonom da su P. proširili svoj objekat i da se
izvode radove, a to se dešavalo mjesec dana prije nego što je podnio krivičnu
prijavu, odnosno to se dešavalo aprila mjeseca 2010. godine.Sud je prihvatio
iskaz svjedoka K.S.a cjeneći ga kao jasan i objektivan. Dakle, odbrana
okrivljene demantovana je iskazima svjedokaN.B. i K.S.a, kao I provedenim
pismenim dokazima.
U postupku je na nesumnjiv način utvrđeno da je okrivljena kao investitor
tokom aprila i maja mjeseca 2010 godine, u mjestu V.P., Opština Bar, na kat
parceli br. ... KO P., započela gradnju objekta bez prethodno pribavljenje
grdjevinske dozvole, na način što je vršila rekonstrukciju -nadogradnju,
izlila AB stubove (4 komada) i proširila spratnu ploču na postojećem objektu.
Okrivljena je kao investitor započela gradnju objekta bez prethodno
pribavljene građevinske dozvole, pa je na taj način postupala protivno
propisima iz čl. 69 Zakona o uređenju prostora i izgradnji objekata („Sl- List
CG“ 51/08) kojim je propisano da se objekat može graditi na osnovu građevinske
dozvole i tehničke dokumentacije. Dovođenjem u vezu iskaz saslušane
svjedokinje N.B. i svjedoka K.S.a i provedenim pismenim dokazima, sud je izveo
nesumnjiv zaključak da je okrivljena postupajući na navedeni način ostvarila
sva objektivna obilježja bića krivičnog djela građenje objekta bez građevinske
dozvole iz čl. 326 a Krivičnog zakonika.
Okrivljena je krivično djelo učinila sa direktnim umišljajem, jer je bila
svjesna da je započela građenje objekta bez prethodno pribavljene građevinske
dozvole. Okrivljena je izjavila da je znala da je za izgradnju terase potrebno
pribaviti građevinsku dozvolu zbog čega su se obraćali Skupštini Opštine Bar
za neophodnu dokumentaciju. Dakle, imajući u vidu navedeno, te kako je
uvođenje predmetnog krivičnog djela u Krivični zakonik bilo praćeno
višemjesečnom medijskom kampanjom, to je logično da je okrivljena započela
građenje objekta, a da je prethodno bila upoznata sa izmjenama zakona, jer je
medijska kampanja bila dugotrajna i obuhvatala je sve vrste medija,odnosno
kako i sama okrivljena nije sporila ista je bila svjesna da je za predmetne
radove, odnosno za gradjenje objekta bilo potrebno prethodno pribaviti
gradjevinsku dozvolu i tehničku dokumentaciju.
Sud je u toku postupka saslušao i svjedoke M.M. i C. M.. Naime, svjedok M.M.
je u svom iskazu potvrdio da je radove na objektu okrivljene, a koji objekat
se nalazi u mjestu V.P. i koji radovi se sastoje od šalovanja cokla,
betoniranja cokla, prve ploče, zidanja sprata i postavljanja druge ploče,
izvodio tokom 2006 ili 2007 godine,dok je svjedok C.M. u svom iskazu izjavio
da je na već postojećem objektu izlivao AB stubove- 4 komada i proširio je
spratnu ploču na već postojećem objektu, međutim nije se mogao izjasniti koje
je to godine bilo, odnosno nije mogao nesporno potvrditi da je to bilo 2007
ili 2008 godine, te jedino čega se sjeća je da je to bilo negdje u proleće.
Dakle, kako se svjedoci M.M. i C.M. nijesu mogli na decidan način izjasniti u
koje vrijeme je okrivljena kao investitor izvodila gradjevinske radove u vidu
izlivanja AB stubova 4 komada i proširenja spratne ploče na postojećem
objektu, to je sud iskaze svjedoka M.M. i C. M. cijenio kao irelevatne za
presudjenje ove krivično pravne stvari.
Sud je cjenio i ostale provedene dokaze ali je našao da isti nisu od uticaja
za utvrđenje drugačijeg činjeničnog stanja.
Sud je u izreci presude precizirao datum izvršenja krivičnog djela, jer je
utvrđeno da je okrivljena krivično djelo učinila u vremenskom periodu u toku
aprila i maja mjeseca 2010. godine, a ne u drugoj polovini 2009 godine. Sud je
navedenu činjenicu utvrdio iz iskaza svjedokaN.B. i K.S.a. Sud je u izreci
presude naveo i da je okrivljena vršila rekonstrukciju-nadogradnju , jer
izlivanje AB stubova (4 komada) i proširenje spratne ploče na postojećem
objektu, predstavlja nadogradnju, a nadogradnja je rekonstrukcija prama čl. 9
st.1 al. 17 Zakona o uređenju prostora i izgradnji objekata. Ocijenjeno je da
se navedenim preciziranjem ne narušava identitet optužnice i presude.
Odlučujući se za krivičnu sankciju prema okrivljenoj sud je cijenio sve
olakšavajuće i otežavajuće okolnosti iz čl. 42 Krivičnog zakonika. Od
olakšavajućih okolnosti na strani okrivljene cijenjene su njene lične prilike
jer je lice u ozbiljnim godinama, porodične prilike jer je majka troje djece,
kao i raniji život okrivljene jer nije osuđivana. Otežavajućih okolnosti na
strani okrivljene nije bilo. Imajući u vidu kvalitet olakšavajućih okolnosti,
a u nedostatku otežavajućih okolnosti, sud je okrivljenoj izrekao uslovnu
osudu kojom joj je utvrdio kaznu zatvora u trajanju od šest mjeseci i
istovremeno odredio da se kazna neće izvršiti ukoliko okrivljena u roku od
dvije godine ne izvrši novo krivično djelo. Ocijenjeno je da će se izricanjem
uslovne osude u potpunosti postići svrha izricanja uslovne osude i dovoljno
uticati na okrivljenu da ubuduće ne vrši krivična djela.
Odluka o troškovima zasniva se na odredbi čl. 229 ZKP-a. Dosuđeni iznos se
odnosi na troškove za rad suda koji su određeni prema trajanju, složenosti
krivičnog postupka i imovinskim prilikama okrivljene.
Na osnovu izloženog odlučeno je kao u izreci presude.
OSNOVNI SUD U BARU
Dana 17.09.2013. godine
ZAPISNIČAR, S U D I J A
Amira Nikičić Ljiljana Joković
PRAVNA POUKA:Protiv ove presude može se
izajviti žalba Višem sudu u Podgorici u roku od
15 dana od dana prijema pismenog otpravka.
Žalba se predaje ovom sudu u dva primjerka.
DNA:
-1 x ODT, -1 x okrivljenoj, u spise 