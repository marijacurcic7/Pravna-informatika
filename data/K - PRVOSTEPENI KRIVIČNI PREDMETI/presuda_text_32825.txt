K.br.146/13
U IME CRNE GORE
OSNOVNI SUD U CETINJU, kao prvostepeni krivični, po sudiji Ćupić Mariji, uz
učešće M. A. kao zapisničara, u krivičnom predmetu protiv okrivljenog V. M.,
zbog krivičnog djela nedozvoljeno držanje oružja i eksplozivnih materija iz
čl. 403 st.1 Krivičnog zakonika po optužnom predlogu Osnovnog državnog
tužilaštva u Cetinju Kt. br. 118/13 od 09.09. 2013. godine, nakon glavnog i
javnog pretresa održanog u prisustvu zastupnika optužbe R. S. i okrivljenog,
donio je dana 15.10.2013.godine i javno objavio
P R E S U D U
Okrivljeni V. M., JMBG ........, zv. "M.", od oca J. i majke G. rođene R.,
rođen ......... 1956. godine u Cetinju, gdje i prebiva Ul. Nj.a broj.....,
državljanin Crne Gore, oženjen zaposlen, pismen, sa završenim Ekonomskim
fakultetom, osuđivan Presudom Osnovnog suda u Kotoru K. br. 119/10/10 od 01.
08. 2012. godine, zbog krivičnog djela teško djelo protiv opšte sigurnosti iz
člana 338. stav 4. Krivičnog zakonika, na kaznu zatvora u trajanju od osam
mjeseci, uslovno na dvije godine
Kriv je
Što je:
Dana 04. jula 2013. godine, u Ul. "B. P." bb u Cetinju, u poslovnim
prostorijama privrednog društva D.O.O. "L." C., čiji je on vlasnik, protivno
čl. 28. stav 1. i st. 2. Zakona o oružju, iako svjestan da se oružni list za
držanje oružja za ličnu bezbjednost izdaje sa rokom važenja od pet godina i da
se važenje oružnog lista na zahtjev podnosioca može produžiti za naredni
period od pet godina, u sefu svoje kancelarije, voljno neovlašćeno držao
pištolj marke "Češka Zbrojovka",cal. 6,35 mm, fabričkog broja 260548, za koji
je važenje oružnog lista izdato na njegovo ime isteklo dana 17. 09. 1998.
godine,
-čime je izvršio krivično djelo nedozvoljeno držanje oružja i eksplozivnih materija iz čl. 403 st.1 Krivičnog zakonika
Pa mu Sud prethodno shodno čl.55.i 56.Krivičnog zakonika ,a primjenom
čl.48.st.1.Krivičnog zakonika utvrdjuje
Za krivično djelo nedozvoljeno držanje oružja i eksplozivnih materija iz
čl.403.st.1.Krivičnog zakonika kaznu zatvora u trajanju od 3 mjeseca ,
A za krivično djelo teška djela protiv opšte sigurnosti iz člana 338. stav 4.
Krivičnog zakonika mu uzima kao utvrdjenu kaznu zatvora u trajanju od 8
mjeseci po pravosnažnoj presudi Osnovnog suda u Kotoru K. br. 119/10/10 od 01.
08. 2012. Godine
Pa mu primjenom citiranog zakonskog propisa, te primjenom čl. 4, 5, 13, 15,
42,48.st.2.t.2. 52, 53, 54,55,56 KZ-a, 226, 229,239 i 374 ZKP-a, izriče
USLOVNU OSUDU
Kojom okrivljenom utvrđuje jedinstvenu kaznu zatvora u trajanju od 10 mjeseci
i istovremeno određuje da se navedena kazna neće izvršiti ukoliko okrivljeni u
vremenskom periodu od tri godine od dana pravosnažnosti presude ne počini novo
krivično djelo.
Obavezuje se okrivljeni da na ime paušala uplati iznos od 30,00 eura, a sve u
roku od 15 dana po pravosnažnosti rješenja (presude), pod prijetnjom prinudnog
izvršenja u korist budžeta Crne Gore.
Na osnovu čl. 75 Krivičnog zakonika prema okrivljenom se izriče:
MJERA BEZBJEDNOSTI
Oduzima se od okrivljenog V. M. pištolj marke "Češka Zbrojovka",cal. 6,35 mm,
fabričkog broja 260548,
O b r a z l o ž e n j e
Optužnim predlogom ODT C. Kt. br. 118/13 od 09.09. 2013. godine, stavljeno je
na teret okrivljenom V. M., izvršenje krivičnog djela nedozvoljeno držanje
oružja i eksplozivnih materija iz čl. 403 st. 1 Krivičnog zakonika. Zastupnik
optužbe R. S. je u završnoj riječi istakla da cijeni da su potpunim i jasnim
priznanjem okrivljenog koje je u svemu u skladu sa pribavljenim materijalnim
dokazima potvrđeni navodi optužnog akta tužilaštva ,te je stoga ostala pri
istom i predložila sudu da okrivljenog oglasi krivim i osudi po zakonu za
krivično djelo stavljeno mu na teret uzimajući u obzir sve otežavajuće i
olakšavajuće okolnost, te da shodno članu 75. stav 1. KZ izrekne mjeru
bezbjednosti oduzimanje predmetnog pištolja.
Okrivljeni V. M. je u svojoj odbrani datoj na glavnom pretresu naveo da su u
cjelosti tačni navodi optužbe da je počino krivično djelo koje mu se stavljeno
na teret optužnim aktom ODT-a u Cetinju,te da u cjelosti prihvata krivicu i
krivičnopravnu odgovornost za počinjeno djelo.Pojasnio je da je tačno da je
dana 04. jula 2013. godine, u Ul. "B. P." bb u Cetinju, u poslovnim
prostorijama privrednog društva D.O.O. "L." Cetinje, čiji je vlasnik, iako
svjestan da se oružni list za držanje oružja za ličnu bezbjednost izdaje sa
rokom važenja od pet godina i da se važenje oružnog lista na zahtjev
podnosioca može produžiti za naredni period od pet godina, u sefu svoje
kancelarije, voljno neovlašćeno držao pištolj marke "Češka Zbrojovka",cal.
6,35 mm, fabričkog broja 260548, za koji je važenje oružnog lista izdato na
njegovo ime isteklo dana 17. 09. 1998. godine.
Radi razrješenja date krivičnopravne stvari sud je na glavnom pretresu u
dokaznom postupku proveo sledeće dokaze:pročitao zapisnik o pretresanju
poslovnih prostorija privrednog društva D.O.O."L.",vlasništvo okrivljenog V.
M., u ul."B. P." u Cetinju,sačinjen od strane ovl.policijskih službenika UP OB
Cetinje br.03 od 04.07.2013.godine,dopis Filijale za upravne unutrašnje
poslove Cetinje ,br.11-UPI -232 -13/5620/2 od 04.07.2013.godine ,potvrdu UP OB
Cetinje ,od 04.07.2013.godine o privremeno oduzetim predmetima od okrivljenog
V. M. iz Cetinja i izvještaj UP OB Cetinje br.67 od 09.07.2013.godine iz
kaznene evidencije za okr.V. M..
Sud je imajući u vidu odbranu okrivljenog i dokaze provedene na glavnom
pretresu odustao od saslušanja svjedoka Š. M.,Č. S.,K. D.,M. D.,V.
A.,ovl.policijskih službenika UP OB Cetinje obzirom da bi saslušanje istih
vodilo odugovlačenju postupka,a nebi uticalo na donošenje drugačije odluke
posebno kada se ima u vidu da je okrivljeni istim dobrovoljno predao predmetno
oružje ,što je na zapisniku i konstatovano.
Iz zapisnika o pretresanju poslovnih prostorija privrednog društva
D.O.O."L.",vlasništvo okrivljenog V. M.,u ul."B. P." u Cetinju,sačinjen od
strane ovl.policijskih službenika UP OB Cetinje br.03 od
04.07.2013.godine,proizilazi da je prije započetog pretresa ovl.policijskim
službenicima UP OB Cetinje predat pištolj marke "Zbrojovka"kal.6,35
mm,fabričkog broja 260548 koji se nalazio zaključan u sefu kabineta
direktora.Tokom pretresanja ostalih prostorija nije pronađeno ništa od
interesa za službu.
Iz dopisa Filijale za upravne unutrašnje poslove Cetinje ,br.11-UPI -232
-13/5620/2 od 04.07.2013.godine ,proizilazi da V. M. ,sa matičnim brojem
.....,ima izdat oružni list za držanje oružja :registarski broj 00117,datum
izdavanja 17.09.1993.godine ,datum važenja 17.09.1998.koji je izdao FL Cetinje
-podaci o oružju :vrsta poluautomatsko ili repetiraj, kratkocijevno vatreno
oružje,marka CZ ,Model CZ 92,kalibar 6,35 mm,fabrički broj 260548.
Iz potvrde UP OB Cetinje ,od 04.07.2013.godine o privremeno oduzetim
predmetima od okrivljenog V. M. iz Cetinja proizilazi da je od istog povodom
pretresanja oduzet pištolj marke "Zbrojovka" kal.6,35 mm,fabr.broja 260548 sa
okvirom, bez municije.
Iz izvještaja UP OB Cetinje br.67 od 09.07.2013.godine iz kaznene evidencije
za okr.V. M. proizilazi da je isti osuđivan Presudom Osnovnog suda u Kotoru K.
br. 119/10/10 od 01. 08. 2012. godine, zbog krivičnog djela teško djelo protiv
opšte sigurnosti iz člana 338. stav 4. Krivičnog zakonika, na kaznu zatvora u
trajanju od osam mjeseci, uslovno na dvije godine.
Naime ,imajući u vidu odbranu okrivljenog u sklopu sa činjeničnim stanjem u
spisima predmeta sud je našao da su potvrđeni činjenični i pravni navode
optužnog akta,da je okrivljeni počinio krivično djelo nedozvoljeno držanje
oružja i eksplozivnih materija iz čl. 403. stav 1. KZ-a, činjenično i pravno
opisano u dispozitivu presude.
Kako se radi o krivičnom djelu sa blanketnom dispozicijom, neophodno je
utvrditi koji je čl. Zakona o oružju prekršio okrivljeni. Naime, okrivljeni je
prekršio čl. 28. stav 1. i st. 2. Zakona o oružju, kojim je propisano da se
oružni list za držanje oružja za ličnu bezbjednost izdaje sa rokom važenja od
pet godina i da se važenje oružnog lista na zahtjev podnosioca može produžiti
za naredni period od pet godina.Da se okrivljeni nije pridržavao navedene
odredbi sud je utvrdio iz činjeničnog stanja u spisima predmeta,kao i iz
odbrane samog okrivljenog koji je u cjelosti priznao  da se iste nije
pridržavao.
U ovakvim se radnjama okrivljenog stiču sva objektivna obilježja bića
krivičnog djela nedozvoljeno držanje oružja i eksplozivnih materija iz čl.
403. stav 1. KZ -a, pri čemu je sud, određujući subjektivan odnos okrivljenog
prema izvršenom krivičnom djelu utvrdio direktni umišljaj, jer je okrivljeni
bio svjestan svog djela i htio njegovo izvršenje ,što je i priznao na glavnom
pretresu.
Prilikom odmjeravanja krivične sankcije, sud je na strani okrivljenog u smislu
čl. 42 st. 1 Krivičnog zakonika, kao olakšavajuće okolnosti cijenio da se radi
o porodičnom čovjeku ,da je priznao izvršenje krivičnog djela i prihvatio
krivicu i krivičnopravnu odgovornost za isto,tako da je jasno da se ne
saglašava sa učinjenim djelom, dok je od otežavajućih okolnosti van bitnih
obilježja krivičnog djela u pitanju sud cijenio raniju osuđivanost okrivljenog
,što je utvrdio uvidom u izvod iz kaznene evidencije za okrivljenog.
Sud je okrivljenom prethodno utvrdio kaznu i to za krivično djelo nedozvoljeno
držanje oružja i eksplozivnih materija kaznu zatvora u trajanju od 3 mjeseca
,a za krivično djelo teško djelo protiv opšte sigurnosti iz člana 338. stav 4.
Krivičnog zakonika mu uzeo kao utvrđenu kaznu zatvora u trajanju od 8 mjeseci
,po pravosnažnoj presudi Osnovnog suda u Kotoru K. br. 119/10/10 od 01. 08.
2012. godine,te shodno čl.55 i 56. KZ-a, i primjenom čl.48.st.1.KZ-a ,zatim
osnovom čl.48. st.2. tačka 2. KZ-a ,na osnovu prethodno utvrđenih kazni
okrivljenom utvrdio jedinstvenu kaznu zatvora u trajanju od 10 mjeseci, pa je
cijeneći prednje olakšavajuće okolnosti primjenom čl. 53 i 54 Krivičnog
zakonika, okrivljenom izrekao uslovnu osudu kao u izreci presude, nalazeći da
će se i sa prijetnjom izvršenja utvrđene kazne zatvora, te vremenom
provjeravanja u periodu od tri godine, na okrivljenog u dovoljnoj mjeri
uticati da u buduće ne vrši krivična djela, čime će se sa uspjehom ostvariti
svrha uslovne osude iz čl. 52 st 2 Krivičnog zakonika u okviru opšte svrhe
izricanja krivičnih sankcija u smislu čl. 4 st. 2. Krivičnog zakonika.
Sud je okrivljenom, shodno čl. 75 Krivičnog zakonika, izrekao mjeru
bezbjednosti oduzimanje,pištolja marke "Češka Zbrojovka",cal. 6,35 mm,
fabričkog broja 260548 kao predmet upotrijebljen u izvršenju krivičnog djela.
Pošto je okrivljeni oglašen krivim, sud ga je obavezao da na ime troškova
krivičnog postupka uplati iznos od 30,00 €, koji iznos se odnosi na ime
sudskog paušala kao dijela troškova krivičnog postupka, a koji je odmjeren
srazmjerno trajanju postupka i složenosti predmeta, shodno čl. 226 u vezi sa
čl. 229 Zakonika o krivičnom postupku.
Na osnovu navedenog, a u smislu čl. 374 Zakonika o krivičnom postupku,
odlučeno je kao u izreci presude.
OSNOVNI SUD U CETINJU,
dana 15.10. 2013. godine
|
---|---  
ZAPISNIČAR:
|
S U D I J A:  
Aleksandra Martinović
PRAVNA POUKA:
Protiv ove presude može se izjaviti žalba u roku od 8 dana od dana prijema
Višem sudu u Podgorici a preko ovog Suda.
|
Marija Ćupić,s.r.
|
---|---  