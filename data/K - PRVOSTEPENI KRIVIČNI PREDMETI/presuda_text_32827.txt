Posl.br.K. 164/11
U I M E C R N E G O R E
OSNOVNI SUD U CETINJU, kao prvostepeni krivčni, po sudiji Ćupić Mariji, kao
sudiji pojedincu, uz sudjelovanje sudskog namještenika M. A., kao zapisničara,
u krivičnom predmetu okr. M. T. iz Cetinja, zbog krivičnog djela pronevjera u
produženom trajanju iz čl.420.st.2.u vezi st.1.,a u vezi čl.49.st.1.Krivičnog
zakonika,a po Optužnici Osnovnog državnog tužilaštva u Cetinju Kt.br. 196/10
od 04.10.2011. godine, nakon održanog glavnog i javnog pretresa u prisustvu
zamjenika ODT-a u Cetinju M. D,, optužene M. T. sa braniocem S.B., adv. iz
Cetinja, donio je dana 14.10. 2013. godine i javno objavio ovu
P R E S U D U
Optužena M. T., od oca B. i majke O., rođene V., rođene ......1967. godine u
Cetinju, gdje i prebiva, nas. "P." br. 4., državljanke Crne Gore, nezaposlena,
udata,majka petoro djece od kojih je jedno mldb. pismena, sa završenom
Osnovnom školom, lošeg imovnog stanja, osuđivana presudom Osnovnog suda u
Kotoru, posl. br. K.625/05 od 22.05.2006. godine, zbog krivičnog djela
falsifikovanje isprave iz čl. 412 KZRCG na kaznu zatvora u trajanju od tri
mjeseca, uslovno na jednu godinu,
K r i v a je:
Što je:
U toku 2008 i 2009. godine u svojstvu odgovornog lica- zastupnika oštećene M.
kreditne finansijske institucije "A. I, VFI" D.O.O. Podgorica, po osnovu
Ugovora o poslovnom zastupanju zaključenih dana 22.09.2007. godine i
31.07.2008. godine, iako svjesna da je kao zastupnik dužna da za račun
mikrofinansijske institucije"A. I. VFI" D.O.O. Podgorica prikuplja mjesečne
novčane rate na ime otplate realizovanih zajmova i predaje ih kreditnom
službeniku mikrofinansijske institucije"A. I. VFI" D.O.O. Podgorica ,određenog
dana u mjesecu ,voljno prisvojila novac u iznosu od 4352,00 eura koji joj je
povjeren u radu u privrednom društvu ,na način što je u ime i za račun
vlastodavca prikupljala mjesečne rate od klijenata-zajmoprimaca P. J., P. D.,
Z, T. i K. M., svih iz Cetinja, a da pritom, nije shodno članu 4. stav 2.
alineje navedenih Ugovora o poslovno zastupanju prikupljene mjesečne rate u
cjelosti predala kreditno službeniku M. f. i."A. I. VFI", već je prisvajanjem
ukupnog novčanog iznosa od 4.352,00 eura, sebi pribavila protivpravnu
imovinsku korist,a oštećenoj mikrofinansijskoj instituciji "A. I. VFI" D.O.O.
Podgorica za isti iznos pričinila štetu, na način što je od P. J. na ime
otplate zajma odobrenog po osnovu Ugovora o zajmu br. LD/0810000084 od
12.04.2008. godine, primila i predla banci 15 rata u ukupnom iznosu od
2.055,00 eura, od P. D. na ime otplate zajma, odobrenog po osnovu Ugovora o
zajmu br. LD/0734500047 od 12.12.2007. godine, primila i predala banci 19 rata
u ukupnom iznosu od 2.050,00 eura, dok sebi od preostalih otplaćenih rata
prisvojila iznos od 526,00 eura, da bi potom od korisnika zajma Z. T. na ime
otplate zajma odobrenog po osnovu Ugovora o zajmu br. LD/0734500056 od
12.12.2007. godine, primila i predala banci 20 mjesečnih rata u ukupnom iznosu
od 2.155,00 eura, dok je sebi od preostalih otplaćenih rata prisvojila iznos
od 421,00 eura i od korisnika zajma K. M. na ime otplate zajma odobrenog po
osnovu Ugovora o zajmu br. LD/0901900022 od 12.01.2009. godine, primila i
predala banci 7 mjesečnih rata u ukupnom iznosu od 581,00 eura, dok je od
preostalih otplaćenih rata sebi prisvojila novčani iznos od 1.380,31 eura,
čime je bila svjesna svog djela čije je izvršenje htjela,
- čime je izvršila krivično djelo zloupotreba položaja u privrednom
poslovanju u produženom trajanju iz člana 272. stav 2. u vezi stava 1.
Krivičnog zakonika,a u vezi čl.49.st.1.KZ-a
pa joj sud primjenom citiranih zakonskih propisa i primjenom čl. 4, 5,13,15,
42, 52,53, 54 KZ-a i čl. 226-229,239 i 374 ZKP-a izriče
U S L O V N U O S U D U
Kojom optuženoj utvrđuje kaznu zatvora u trajanju od četiri mjeseca i
istovremeno određuje da se navedena kazna neće izvršiti ukoliko optužena u
vremenskom periodu od tri godine od dana pravosnažnosti presude ne počini novo
krivično djelo.
Oštećenoj MFI ""A." VFI sa sjedištem u Podgorici se dosuđuje imovinsko pravni
zahtjev u cjelosti -u iznosu od 4.352,00 eura, koji iznos je optužena obavezna
platiti u roku od 15 dana, po pravosnažnosti presude, pod prijetnjom prinudnog
izvršenja.
Obavezuje se optužena da na ime troškova krivičnog postupka u korist budžeta
Crne Gore uplati iznos od 248,25 eura, te na ime paušala iznos od 30,00 eura,
a sve u roku od 15 dana po pravosnažnosti presude, pod prijetnom prinudnog
izvršenja.
O b r a z l o ž e n j e
Osnovno državno tužilaštvo u Cetinju, podignutom Optužnicom Kt.br.196/10 od
04.10.2011. godine optuženoj M. T. iz Cetinja, stavilo je na teret izvršenje
krivičnog djela pronevjera u produženom trajanju iz čl.420.st.2.u vezi st.1.,a
u vezi čl.49.st.1. Krivičnog zakonika.
Zastupnik optužbe je u završnoj riječi izvršio manje činjenične izmjene,a
shodno tome i pravnu kvalifikaciju,krivičnog djela koje je okrivljenoj
stavljeno na teret optužnicom, tako da je na teret optuženoj stavio izvršenje
krivičnog djela zloupotreba položaja u privrednom poslovanju u produženo
trajanju iz člana 272.stav 2. u vezi stava 1. Krivičnog zakonika,a u vezi
čl.49.st.1.Krivičnog zkonika.Ostao je pri ovako precizirnoj optužnici i datoj
valifikaciji i predložio da se optužena oglasi krivom za krivično djelo koje
joj je stavljeno na teret i da se i osudi po zakonu.
Optužena M. T. u svojoj odbrani je navela da je u periodu od 2007. do 2009.
godine bila zastupnik "A." banke - Filijala Cetinje. Sa tom bankom je sklopila
ugovor o zastupanju na dan kada je počela da radi. Pored ostalog bila je u
obavezi da prima klijente na razgovor i da i predoči sve što je vezano za
uslove i načine konkurisanja i dobijanja novčanih kredita. Klijenti bi kod nje
donosili i predavali potrebnu dokumentaciju koju je ona prosleđivala u "A."
B." u Podgorici, a čiji službenici su bili u obavezi da pregledaju dostavljenu
dokumentaciju kao i da donesu konačnu odluku o odobravanju ili neodobravanju
predmetnih zahtjeva za kredite. Nakon donošenja takvih odluka, tj. u slučaju
odobravanja kredita iz Podgorice dolazio je jedan kreditni službenik koji je u
njihovoj kancelariji zajedno sa klijentom potpisivao ugovor o kreditiranju jer
je to bila predviđena procedura. Nakon potpisivanja tog ugovora klijent bi u
narednom periodu kod nje u kancelariju donosio rate za kredit. Te rate je
kreditni službenik iz Podgorice koji je dolazio kod nje jednom mjesečno,
otprilike svakog 12-tog u mjesecu uzimao i zajedno sa ratama drugih klijenata
odnosio nekad u CKB banku ,a nekad u Centralnu banku u Podgorici, tj. "A.t"
banku. Za kompletan taj novac koji je predavala kreditnom službeniku iz
Podgorice posjeduje priznanice na koji priznanicama se nalazi i njegov i njen
potpis. Što se tiče klijenata Z. T. i K. M. ne spori da jedan dio novca od
njihovih rata za kredite zaista na kraju nije predala "A." B. u Podgorici. Što
se tiče P. J. i P. D. prema istima je imala dug i sa njima se dogovorila da od
tog duga ona za njih otplaćuje rate za kredit, i to je radila do avgusta 2009.
godine, do kada je radila i u "A.t"b. Ne spori da ima dug za kredite P. J. i
njenog supruga, ali ne u iznosu u kojem je to navedeno u prijavi banke. Što se
tiče njenog dugovanja u vezi kredita Z. T. ne spori visinu tog dugovanja i
potvrđuje da je njoj Zadrima predala novac koji je bio do kraja prestao sa
izmirenjem rata i ona je u određenom periodu dok je mogla uplaćivala taj
kredit i na kraju je ostao dug. Što se tiče njenog dugovanja u vezi kredita K.
M., taj dug postoji, ali spori visinu tog dugovanja, jer je nerealno prikazan.
Visinu ovih dugovanja smatra spornim iz razloga što banka inače skida kamatu
kada se podmiruje čitav iznos, a u ovim slučajevima dugovanja su prikazana sa
kamatom, iako je stvarni iznos duga značajno manji. Navedene uplate nije
blagovremeno izvršila zbog teške finansijske situacije i zdravstvenih
problema, ali će obeštetiti banku u svim realnim iznosima. Nakon odobravanja
kredita i potpisivanja ugovora sa klijentima svi klijenti su dobijali kartone
sa planom i visinom mjesečnih rata i u periodu dok je bila zastupnik, klijenti
su prilikom predaje novca za rate trebali sa sobom da nose kartone, ali ih svi
sa sobon nijesu imali. Ti kartoni su služili da bi se ona potpisivala u
određenoj rubrici kao dokaz da su oni taj novac predali. Poznavajući lično
pojedine klijente imala je razumijevanje za njih, i nije ih vraćala da donose
kartone. Što se tiče cjelokupne dokumentacije za dobijanje kredita, nije bila
ovlašćena za njihovo potpisivanje ni odobravanje. Tvrdi da 50% klijenata ove
banke nije imalo mjenice pa je žirant mogao biti bukvalno ko hoće i
neograničeno puta.
Na glavnom pretresu je dodala da je novac vezano za K. M. i Z. T. zaista
prisvojila, i da će taj novac u skorije vrijeme istima isplatiti ,a vezano za
MFI navela je da isti za svo vrijeme koje su koristili poslovni prostor u
njenoj kući nijesu plaćali zakupninu. Takođe nema Ugovor o zakupu i nije bio
određen fiksni iznos mjesečne zakupnine već su isti istakli da zavisno od toga
koliko se prikupi klijenata da će častiti po tom osnovu.
Branilac optužene S. B.,adv.iz Cetinja je u završnoj riječi predložila da sud
prilikom određivanja vrste i visine krivične sankcije uzme u obzir
olakšavajuće okolnosti na strani optužene ,da je u pitanju porodična
osoba,majka petoro djece ,od kojih je jedno mldb.,te posebno njeno zdravstveno
stanje ,te činjenicu priznanja izvršenja krivičnog djela i da joj izrekne
uslovnu osudu.
Radi razjašnjenja ove krivično-pravne stvari, Sud je u dokaznom postupku na
glavnom pretresu proveo dokaze: saslušao ovlašćenog predstavnika oštećene MFI
"A.t" VFI sa sjedištem u Podgorici, M. V., saslušao svjedoka P. D., svjedoka
S. R., svjedoka P. J.,na saglasan predlog stranaka umjesto neposrednog
saslušanja pročitao iskaze svjedoka K. M.iznijet na zapisnicima kod Istražnog
sudije Osnovnog suda u Cetinju dana 20.09.2011.godine i kod ODT-a u Cetinju
dana 25.07.2012.godine i Z. T. ,iznijet kod Istražnog sudije Osnovnog suda u
Cetinju dana 02.12.2010.godine, pročitao Ugovore o poslovnom zastupanju
zaključene dana 22.09.2007. godine i dana 31.07.2008. godine između MFI "A."
VFI d.O.O. Podgorica kao vlastodavaca i okrivljene M. T. kao zastupnika,
Ugovor o zajmu LD /0810000084 od 12.04.2008. godine sa izvodom iz računa broj
461229 kao korisnika zajma P. J., Ugovor o zajmu broj LD /0734500047 od
2.12.2007. godine sa izvodom iz računa broj 408778 za korisnika zajma P. D.,
Ugovor o zajmu broj LD /0734500056 od 12.12.2007. godine sa izvodom iz računa
broj 408848 za korisnika zajma Z. T., Ugovor o zajmu broj LD /0901900022 od
12.01.2009. godine sa izvodom iz računa broj 583887 za korisnika zajma K. M.,
pročitao priznanicu datu dana 15.03.2009. godine K.M. za uplaćeni novčani
iznos od 1.600,00 eura i priznanicu datu Z. T. za uplaćeni novčani iznos od
694,00 eura, pročitao nalaz i mišljenje sudskog vještaka ekonomsko finansijske
struke dipl. ecc. M. S. posl. br. Ki. 59/10 od 10.11.2010. godine, pročitao
izvještaj UP Ispostave Cetinje broj 02-25-4134 od 03.12.2010. godine iz
kaznene evidencije za okrivljenu M. T..
Sud je odustao od saslušanja svjedoka M. M. obzirom da iz dopisa UP Ispostave
Cetinje se može zaključiti da ista živi uinostranstvu –Švajcarska,tako da bi
saslušanje iste vodilo odugovlačenju postupka ,a nebi uticalo na donošenje
drugačije odluke.
Ovlašćeni predstavnik oštećene MFI ""A." VFI sa sjedištem u Podgorici, M.V. u
svojoj izjavi je istakla da dug po kreditu K. M. iznosi 1.388,20 eura, po
kreditu T. Z.421,00 eura, dug po kreditu D. P. 526,00 eura i dug po kreditu J.
P. 2.025,00 eura. Pridružila se krivičnom gonjenju protiv optužene i postavila
imovinskopravni zahtjev u iznosu koji je odredio vještak ekonomsko finansijske
struke, odnosno 4.352,00 eura.
Svjedok P. D. u svom iskazu je naveo da se sjeća da je u toku 2007. godine
njegova supruga J. P. se obratila službenici "A." banke u Cetinju, M. T. i tom
prilikom se raspitala o mogućnostima podizanja novčanog kredita u toj banci.
Ubrzo nakon toga njegova supruga je prikupila i predala M.potrebnu
dokumentaciju, a zatim je podigla novac. Ubrzo nakon toga i on je u istoj
banci podigao novčani kredit, nije siguran na koliko vremena i u kojem iznosu
je glasio njegov kredit, a u kom iznosu kredit njegove supruge. U svakom
slučaju sjeća se da je jedan kredit bio u iznosu od 3.000,00 eura, sa rokom
otplate najvjerovatnije tri godine, a drugi kredit u iznosu 2.000,00 eura sa
rokom otplate na dvije godine. Njegova supruga je svakog mjeseca kod M.
odnosila i predavala mjesečne rate njihovih kredita u iznosima od 140,00 i
110,00 eura. Poznato mu je da je u tim situacijama M. se potpisivala na
kartonima za otplatu rata kredita. Početkom januara mjeseca 2009. godine
prikupili su novac u iznosu od oko 3.300,00 eura i taj novac je njegova
supruga odnijela kod M. kako bi izvršili konačnu otplatu svih rata za njegov i
njen kredit. Nije mogao precizirati koliko je od ove sume novca plaćeno rata
za njegov, a koliko za njen kredit, ali u svakom slučaju oba kredita su do
kraja otplaćena. Sjeća se da mu je bilo čudno i da je suprugu pitao kako nije
uzela neki dokaz od M. da su ovi krediti otplaćeni, u vezi čega je njegova
supruga naknadno otišla kod M. koja joj se potpisala na kartonima za otplate
rata kredita i oni su time smatrali da je njihov dužnički odnos prema "A."
banci završen. Međutim nakon nekoliko mjeseci pozvao ga je radnik "A." banke u
Cetinju, S. R. koji ga je upozorio da on i njegova supruga kasne sa otplatama
rata za kredit. Kako je razgovarao sa njim i kako taj razgovor nije imao
efekta, otišao je u prostorije "A." banke u Podgoricu i zatražio razgovor sa
njihovim direktorom. Direktora je upoznao sa načinom i periodom otplate
njihovih kredita, koji je na to reagovao da ga to ne interesuje i da M. nije
bila ovlašćena da prima novac za konačnu otplatu svih kredita.U razgovoru je
objasnio direktoru da oni sa tim nijesu upoznati, i da na poleđini kartona za
otplatu rata stoji klauzula iz koje se vidi da je potpis radnika banke dokaz
da je izvršena uplata rate kredita. Poslije tog razgovora niko ih nije
kontaktirao iz banke i smatrali su da je taj problem riješen, i u vezi ove
situacije pored toga što su pretrpjeli materijalnu štetu, pretrpjeli su i
moralnu jer su bili psihički uznemireni zbog ove situacije. Naveo je da je
ovlašćeno lice iz "A." banke, misli L. insistirao da podnese krivičnu prijavu
protiv M. T., ali je to odbio jer je mišljenja da je ona njihov službenik te
da je to trebalo poći od njihove strane, a ne od njega. Takođe iz banke je
izvadio listing iz kojeg je vidio da se iznos po kreditu smanjuje i ne zna ko
je nakon ovoga to uplaćivao. Nije se pridružio krivičnom gonjenju i nije
postavio imovinsko pravni zahtjev.
Svjedok S. R. u svojoj izjavi je naveo da što se tiče vraćanja kredita sistem
je bio takav da su rate vraćane kod seoskog predstavnika, a seoski
predstavnik, odnosno T. M. je njemu predavala kao kreditnom službeniku
zaduženom za Cetinje taj uplaćeni novčani iznos. Nije se mogao tačno izjasniti
kada je bio u saznanju da otplaćeni kredit M. T. nije prijavila banci.
Svjedok P. J. u svojoj izjavi je istakla da jse tokom 2007. godine obratila
radnici "A." banke u Cetinju, M. T. i raspitala se o uslovima i mogućnostima
za dobijanje novčanog kredita u iznosu od 3.000,00 eura sa rokom otplate od
dvije godine. Tom prilikom M. joj je saopštila da je pored ostalih uslova
neophodno da obezbijedi dva žiranta što je i učinila i svu potrebnu
dokumentaciju predala M.. Poslije nekoliko dana ista je obavijestila da joj je
odobren kredit i ona je nakon toga novac podigla u prostorijama C. K. B. u
Cetinju. Od tada pa narednih mjeseci redovno je svakog mjeseca dolazila kod M.
i predavala joj mjesečne rate u iznosu od 140,00 eura u vezi čega nije
dobijala nikakve priznanice već joj se M. potpisivala na karton za otplatu
kredita koji je izdat od strane "A." banke. Narednih mjeseci, pa sve do 17
januara 2009. godine svakog mjeseca odnosila je rate za kredit na isti način
da bi tada skupila dovoljno novca i otišla kod M. kojom prilikom joj je
predala novac u iznosu oko 3.300,00 eura na ime konačne oplate i svog kredita
i kredita njenog supruga P. D. koji je nekoliko mjeseci poslije nje takođe u
istoj banci dobio kredit u iznosu od 2.000,00 eura sa rokom otplate na dvije
godine. I u slučaju njegovog kredita, u situacijama kada bi odnosila rate za
kredit na njeno ime, M. je takođe predavala novac u ratama od 110,00 eura na
ime kredita njenog supruga.
Zbog proteka vremena nije se mogla sjetiti koliko novca od tih 3.300,00 eura
je bio otplata za njen, a koliko za suprugov kredit. Sjeća se da je suprug
pitao nakon što je M. predala sav novac da li je dobila neku priznanicu od nje
da je novac predala, našto mu je ona odgovorila da nije. Narednog dana na
insistiranje svog supruga ponovo je pošla do M. kada joj se ona na kartonu
otplate kredita potpisala za svaki mjesec kao dokaz da je kredit otplaćen, ali
joj nije izdavala nikakvu priznanicu niti je znala da li treba takvu
priznanicu da dobije. Poslije nekoliko mjeseci zvao je telefonom službenik
banke iz Podgorice kada su je upozorili da nijesu plaćene rate za njen kredit
i kredit njenog supruga, i ona ih je tom prilikom upoznala da je sve rate za
oba kredita redovno uplaćivala i prije vremena uplatila novac za oba kredita.
U vezi toga njen suprug je otišao u "A." B. u Podgoricu i pokušao objasniti
što se dešavalo sa otplatama njihovih kredita, i predočio službenicima banke
način u kom periodu i kako su otplaćivani njihovi krediti. Nakon toga
službenici "A." banke ih više nijesu kontaktirali. Smatra da je za ovu
situaciju odgovorna "A." banka jer nijesu smjeli dogovoriti da se otplate
kredita vrše na način koji su odredili, odnosno novac je trebao biti uplaćivan
direktno na njihov žiro račun. Na glavnom pretresu je dodala da se ne
pridružuje krivičnom gonjenju protiv okrivljene i da ne postavlja imovinsko
pravni zahtjev.
Iz iskaza svjedoka K. M. proizilazi da je po osnovu Ugovora o zajmu br.LD
0901900022 od 12.01.2009.godine opt.M. T. predala iznos od 1400,00 eura,da bi
ona vratila iznos od 1600,00 eura 15.03.2009.godine u prilog čega je dostavila
sudu priznanicu koju je potpisala kćerka okrivljene M.T. Pojasnila je da je u
januaru mjesecu 2009.godine podigla kredit kod A.b. u iznosu od 1500,00 eura
,sa rokom otplate od dvije godine .zastupnik banke je bila M. T. kojoj je
predala papire za realizaciju ovog kredita i ona lično joj je islatila novac u
svojoj kući u naselju „P.“ u Cetinju u roku od 5-6 dana od dana podnošenja
zahtjeva .Kako je nakon pogibije supruga dobila novac to je iznos od 1600,00
eura predala na ruke M. T. u prisustvu njene kćerke M. i na taj način navedeni
kredit u cjelosti izmirila dana 15.03.2009.godine o čemu je kao dokaz
priložila priznanicu koju joj je M. T. dala prilikom izmirenja
kredita.Početkom aprila 2012.godine otišla je u E. B. –filijala Cetinje kako
bi podigla novac koji je uplaćen na ime njenog maloljetnog djeteta ,koji novac
nije mogla podići jer joj je račun u banci blokiran kako su joj objasnili zbog
zaduženja kod „A. B.“.
Iz iskaza svjedoka Z. T. proizilazi da je 2007.godine sklopila ugovor sa „A.
bankom“,na iznos od 2000,00 eura .M. T. je bila ovlašćeni službenik pomenute
banke ,a rate po kreditu je davala nekada M. T. ,a nekada Lj. B. Ć.,brojeći ga
,a nekada ga predajuću u koverat.Kredit je podigla 13.12.2007.godine i kako bi
vratila ova kredit u cjelosti podigla je kredit u „M. B.“.M. T. joj je
saopštila da bi zatvorila kredit da treba da uplati iznos od 694,00 eura.Ovaj
iznos je predala sinu M. T. i tražila priznanicu da je izmirila kredit,i nakon
nedjelju dana dobila je priznanicu,da bi 01.12.2009.godine njenoj koleginici
koja joj je bila žirant po ovom kreditu stigla zabrana.Napomenula je da u
ugovoru koji je sklopila sa „A. B.“ stoji da „zajmoprimac će plaćanje zajma
vršiti prema rasporedu iz plana otplate priloženog uz ovaj ugovor i to lično
službeniku A. i. ,a u korist i za račun A. VFI DOO Podgorica“.
Iz ugovora o poslovnom zastupanju zaključenih dana 22.09.2007. godine i dana
31.07.2008. godine između MFI "A.t" VFI d.O.O. Podgorica kao vlastodavaca i
okrivljene M. T. kao zastupnika utvrđuje se da je vlastodavac mikrokreditna
finansijska institucija "A.t" VFI iz Podgorice i da je zastupnik u ime i za
račun vlastodavca ovlašćen da istog zastupa u postupcima pregovaranja sa
potencijalnim klijentima u cilju obavljanja registrovane djelatnosti u kojima
se Vlastodavac pojavljuje kao stranka, u cilju ostvarivanja i zaštite njihovih
prava i interesa. Zastupnik se obavezuje da zastupanje iz ugovora vrši do
31.07.2008. godine, i obavezuje se da u ime i za račun Vlastodavca pregovara i
informiše potencijalne klijente o načinu, kriterijumima, i uslovima uzimanja
namjenskih kredita kod Vlastodavca. Takođe u članu 4. navedenog Ugovora
navedeno je da u slučaju odobravanja kredita klijentu, pod određenim uslovima
u ime i za račun Vlastodavca prikuplja mjesečne rate i predaje iste kreditnom
službeniku Vlastodavca određenog dana u mjesecu.
Iz ugovora o zajmu LD /0810000084 od 12.04.2008. godine sa izvodom iz računa
broj 461229 kao korisnika zajma P. J. utvrđuje se da je ista zaključila
predmetni ugovor sa zajmodavcem "A. VFI" D.O.O. Podgorica. Ovim ugovorom
zajmodavac se obavezao da zajmoprimcu preda iznos od 3.000,00 eura u svrhu
rekonstrukcije štale i kupovine krave. Zajmoprimac je obavezan da primljena
sredstva utroši u nabavku navedenih stvari i ne može ih koristitit u drugu
namjenu. Iz izvoda iz računa se utvrđuje da je zajmoprimac P. J. ukupno
platila 2.055.00 eura, te da je ukupan dug do kraja kredita 2025,00 eura .
Iz ugovora o zajmu broj LD /0734500047 od 2.12.2007. godine sa izvodom iz
računa broj 408778 za korisnika zajma P. D. utvrđuje se da je isti zaključio
predmetni ugovor sa zajmodavcem "A. VFI" D.O.O. Podgorica. Ovim ugovorom
zajmodavac se obavezao da zajmoprimcu preda iznos od 2.000,00 eura u svrhu
kupovine svinja za tov i ne može ih koristitit u drugu namjenu.
Iz izvoda iz računa se utvrđuje da je zajmoprimac P. D. ukupno platio 2.050.00
eura, te da je ukupan dug do kraja kredita 526,00 eura .
Iz ugovora o zajmu broj LD /0734500056 od 12.12.2007. godine sa izvodom iz
računa broj 408848 za korisnika zajma Z. T. utvrđuje se da je ista zaključila
predmetni ugovor sa zajmodavcem "A.VFI" D.O.O. Podgorica. Ovim ugovorom
zajmodavac se obavezao da zajmoprimcu preda iznos od 2.000,00 eura u svrhu
kupovine kokošaka. Zajmoprimac je obavezan da primljena sredstva utroši u
nabavku navedenih stvari i ne može ih koristitit u drugu namjenu. Iz izvoda iz
računa se utvrđuje da je zajmoprimac Z. T. ukupno platila 2.155.00 eura te da
je ukupan dug do kraja kredita 421,00 eura .
Iz ugovora o zajmu broj LD /0901900022 od 12.01.2009. godine sa izvodom iz
računa broj 583887 za korisnika zajma K. M. utvrđuje se da je ista zaključila
predmetni ugovor sa zajmodavcem "A. VFI" D.O.O. Podgorica. Ovim ugovorom
zajmodavac se obavezao da zajmoprimcu preda iznos od 1.500,00 eura u svrhu
kupovine motokultivatora. Zajmoprimac je obavezan da primljena sredstva utroši
u nabavku navedenih stvari i ne može ih koristitit u drugu namjenu.Po kreditu
je uplaćeno 581,00 eura ,a preostali iznos duga je 1380,31 euro.
Iz priznanice date M. K. dana 15.03.2009. proizilazi da je ista na ime
zatvaranja kredita uplatila iznos od 1.600,00 eura.
Iz priznanice date Z.T. proizilazi da je ista na ime zatvaranja kredita
uplatila iznos od 694,00 eura.
Iz nalaza i mišljenje sudskog vještaka ekonomsko finansijske struke dipl. ecc.
M. S. posl. br. Ki. 59/10 od 10.11.2010. godine utvrđuje se da je na osnovu
Ugovora o zajmu br. LD/0810000084 na ime korisnika zajma P. J. preostali iznos
duga po navedenom ugovoru u iznosu od 2.025,00 eura od čega se na glavnicu
odnosi iznos od 1.485,00 eura a na kamatu iznos od 540,00 eura.
Na osnovu Ugovora o zajmu br. LD/0734500047 na ime korisnika zajma D. P.
preostali iznos duga po navedenom ugovoru iznosi 526,00 eura od čega se na
glavnicu odnosi iznos od 406,00 eura ,a na kamatu iznos od 120,00 eura.
Na osnovu Ugovora o zajmu br. LD/0734500056 na ime korisnika zajma T. Z.
preostali iznos duga po navedenom ugovoru iznosi 421,00 eura od čega se na
glavnicu odnosi iznos od 325,00 eura ,a na kamatu iznos od 96,00 eura.
Na osnovu Ugovora o zajmu br.LD/0901900022 na ime korisnika zajma K.M.
utvrđuje se da je preostali iznos duga po navedenom ugovoru u iznosu od
1.380,31 eura od čega se na glavnicu odnosi iznos od 1.136,15 eura ,a na
kamatu iznos od 244,16 eura.
Iz izvještaja UP Ispostave Cetinje broj 02-25-4134 od 03.12.2010. godine iz
kaznene evidencije za okrivljenu M. T. utvrđuje se da je ista osuđivana
presudom Osnovnog suda u Kotoru, posl. br. K.625/05 od 22.05.2006. godine,
zbog krivičnog djela falsifikovanje isprave iz čl. 412 KZRCG na kaznu zatvora
u trajanju od tri mjeseca, uslovno na jednu godinu.
Analizirajući rezultate provedenog dokaznog postupka, te na osnovu savjesne i
brižljive ocjene svih provedenih dokaza, kako pojedinačno tako i u međusobnoj
povezanosti, Sud je utvrdio da su rezultati dokaznog postupka potkrijepili
navode optužnice, da je optužena M. T. izvršila krivično djelo stavljeno joj
na teret, činjenično i pravno opisano u dispozitivu ove presude, a ovo iz
sledećih razloga:
Naime, utvrđujući činjenice radi pravilnog određenja materijalno pravnog
odnosa u ovoj krivično pravnoj stvari, Sud je nesumnjivo utvrdio da je
optužena M. T. u toku 2008 i 2009. godine u svojstvu odgovornog lica-
zastupnika oštećene M. K. F. i. "A. I. VFI" D.O.O. Podgorica, po osnovu
Ugovora o poslovnom zastupanju zaključenih dana 22.09.2007. godine i
31.07.2008. godine, iako svjesna da je kao zastupnik dužna da za račun
mikrofinansijske institucije"A. I. VFI" D.O.O. Podgorica prikuplja mjesečne
novčane rate na ime otplate realizovanih zajmova i predaje ih kreditnom
službeniku mikrofinansijske institucije "A. I. VFI" D.O.O. Podgorica
,određenog dana u mjesecu ,voljno prisvojila novac u iznosu od 4352,00 eura
koji joj je povjeren u radu u privrednom društvu ,na način što je u ime i za
račun vlastodavca prikupljala mjesečne rate od klijenata-zajmoprimaca P. J,
P.D., Z. T. i K. M., svih iz Cetinja, a da pritom, nije shodno članu 4. stav
2. alineje navedenih Ugovora o poslovno zastupanju prikupljene mjesečne rate u
cjelosti predala kreditno službeniku M. F. i. "A.I. VFI", već je prisvajanjem
ukupnog novčanog iznosa od 4.352,00 eura, sebi pribavila protivpravnu
imovinsku korist,a oštećenoj m. i. "A. I. VFI" D.O.O. Podgorica za isti iznos
pričinila štetu, na način što je od P. J. na ime otplate zajma odobrenog po
osnovu Ugovora o zajmu br. LD/0810000084 od 12.04.2008. godine, primila i
predla banci 15 rata u ukupnom iznosu od 2.055,00 eura, od P.D. na ime otplate
zajma, odobrenog po osnovu Ugovora o zajmu br. LD/0734500047 od 12.12.2007.
godine, primila i predala banci 19 rata u ukupnom iznosu od 2.050,00 eura, dok
sebi od preostalih otplaćenih rata prisvojila iznos od 526,00 eura, da bi
potom od korisnika zajma Z. T. na ime otplate zajma odobrenog po osnovu
Ugovora o zajmu br. LD/0734500056 od 12.12.2007. godine, primila i predala
banci 20 mjesečnih rata u ukupnom iznosu od 2.155,00 eura, dok je sebi od
preostalih otplaćenih rata prisvojila iznos od 421,00 eura i od korisnika
zajma K. M. na ime otplate zajma odobrenog po osnovu Ugovora o zajmu br.
LD/0901900022 od 12.01.2009. godine, primila i predala banci 7 mjesečnih rata
u ukupnom iznosu od 581,00 eura, dok je od preostalih otplaćenih rata sebi
prisvojila novčani iznos od 1.380,31 eura, čime je bila svjesna svog djela
čije je izvršenje htjela.
Imajući prednje u vidu jasno se da zaključiti da se u radnjama optužene stiču
sva subjektivna i objektivna obilježja krivičnog djela stavljenog joj na teret
,pri čemu je opt. bila svjesna svog djela i htjela njegovo izvršenje ,odn.
postupala je umišljajno.
U tom pravcu sud je prihvatio konstrukciju optužbe da se radi o produženom
krivičnom djelu obzirom da se radi o više istih krivičnih djela učinjenih u
vremenskoj povezanosti od strane istog učinioca koja predstavljaju cjelinu
zbog korišćenja iste situacije,jedinstva mjesta i prostora izvršenja djela i
jedinstvenog umišljaja optužene u odnosu na preduzete radnje.
Sud je cijenio odbranu optužene u kojoj navodi da je u vremenskom periodu od
2007. godine do 2009. godine bila zastupnica A. I." banke -Filijala Cetinje, u
opisu kojeg posla je od korisnika kredita prikupljala mjesečne rate za kredit,
koje su korisnici kredita donosili u njenu kancelariju, a ona ih je potom
predavala kreditnom službeniku. Ne spori da je od klijenata P. J., P. D., Z.
T. i K. M. prisvojila jedan dio novca od njihovih rata za kredite i da ih nije
predala kreditnom službeniku u "A.t" banci, ali spori visinu tog novčanog
iznosa posebno za korisnike kredita P. J., P. D. i K.M.. Ističe da su ti
iznosi previsoko odmjereni jer je banka prikazala dugovanja sa kamatom ,a ista
treba da se skida kada se podmiruje cjelokupan dugovani iznos. Što se tiče
kredita Z. T.u potpunosti je priznala da je od iste uzela novac za rate
kredita, pa je na taj način i ostao dug prema banci. Svoje ponašanje opravdava
činjenicom da je zapala u materijalnu oskudicu i da joj od strane
mikrofinansijske institucije nije plaćan poslovni prostor u njenoj kući u
kojem su bile smještene prostorije mikrofinansijske institucije.
Cjeneći ovakvu odbranu optužene sud je našao da je ista usmjerena na umanjenje
krivičnopravne odgovornosti za počinjeno djelo ,a posebno sa razloga što je
njena odbrana u suprotnosti sa nalazom i mišljenjem sudskog vještaka ekonomsko
finansijske struke, a čiji nalaz je sud u potpunosti prihvatio iz kojeg se
zapravo i utvrđuje koliki je iznos neuplaćenih sredstava korisnika kredita na
osnovu nesporno zaključenih Ugovora o zajmu, te koliki je novčani iznos
optužena prisvojila za sebe i za koliki je iznos oštećena mikrofinansijska
institucija.Takođe, njena odbrana je u suprotnosti i sa izvodima sa računa "A.
VFI" D.O.O. Podgorica br. 461229, br.408778, br.408848 i br. 583887, kao i sa
iskazima svjedoka P. J.,P.D.,K. M., i T. Z. koji su do detalja i objektivno
pojasnili na koji način je vršena otplata zajma od strane njih ,a K. M.i Z.T.
su u tom pravcu priložile priznanice koje su dobile kao dokaz da su zatvorile
predmetne zajmove.Sve prednje potvrdila je i ovlašćeni predstavnik oštećene
mikrofinasijske institucije M. V..Činjenica da li je ili ne izmirivan poslovni
prostor od strane ove mikrofinansijske institucije irelevantna je u konkretnom
slučaju sa aspekta krivice i krivičnopravne odgovornosti optužene,jer su
okrivljenoj na raspolaganju bila sva legalna pravna sredstva za ostvarenje
prava koja su joj bila uskraćena.
Naime, optužena je postupala suprotno članu 4. stav 2. alineje 3. Ugovora o
poslovnom zastupanju koji je i zaključila sa MFI "A. I. VFI" D.O.O. Podgorica
,a koji je istu obavezao da prikupljene mjesečne rate u cjelosti predaje
kreditnom službeniku. Ovu činjenicu u svom iskazu potvrđuje i svjedok S. R.
koji navodi da je optužena M. T.bila seoski predstavnik za "A. I." banku i da
je bila zadužena da prikupljene mjesečne rate daje njemu kao kreditnom
asistentu,iako se doista isti nije mogao izjasniti kada je primjetio da
opt.postupa suprotno ovom Ugovoru o poslovnom zastupanju.
Na osnovu svega izloženog sud je nesumnjivo utvrdio da je optužena počinila
krivično djelo zloupotreba položaja u privrednom poslovanju u produženom
trajanju iz člana 272. stav 2. u vezi stava 1. Krivičnog zakonika,a u vezi
čl.49 st.1. Krivičnog zakonika za koje je djelo sud oglasio krivom i osudio
kao u izreci presude.
Prilikom odmjeravanja vrste i visine krivične sankcije koju će Sud izreći
optuženoj M. T.cijenjene su okolnosti iz čl. 42. KZ -a, pa je Sud od
olakšavajućih okolnosti na strani optužene utvrdio da se radi o porodičnoj
osobi, majci petoro djece od kojih je jedno mldb.,da je lošeg imovnog stanja,
okolnosti koje su prethodile izvršenju djela, dok je od otežavajućih okolnosti
našao raniju osuđivanost,što proizilazi iz dostavljenog izvoda iz KE, pa je
Sud cijeneći tako utvrdjene okolnosti i imajući u vidu svrhu kažnjavanja
optuženoj prethodno utvrdio kaznu zatvora u trajanju od četiri mjeseca, a
potom našao da su ispunjeni uslovi za izricanje uslovne osude, propisani čl.
54. KZ-a određujući da se navedena kazna neće izvršiti ukoliko optužena u
vremenskom periodu od tri godine od dana pravosnažnosti presude ne počini novo
krivično djelo uz uvjerenje suda da će se i uslovnom osudom uz prijetnju kazne
postići svrha njenog izricanja predvidjena čl. 53. Krivičnog zakonika.
Sud je prilikom odluke o izricanju uslovne osude opt.za počinjeno krivično
djelo iamo u vidu sem pobrojanih olakšavajućih okolnosti i činjenicu da je
okrivljena narušenog zdravstvenog stanja u prilog čega je i medicinska
dokumentacija koja egzistira u spisima predmeta,kao i duži vremenski period od
ranije počinjenog krivičnog djela.
Shodno čl.239 Zakonika o krivičnom postupku Oštećenoj MFI ""A.t" VFI sa
sjedištem u Podgorici je dosuđen imovinsko pravni zahtjev u cjelosti -u iznosu
od 4.352,00 eura, koji iznos je optužena obavezna platiti u roku od 15 dana po
pravosnažnosti presude, pod prijetnjom prinudnog izvršenja.
Optužena je obavezana shodno čl. 226-229 ZKP-a, da na ime troškova krivičnog
postupka plati iznos od 181,50 eura, a koji troškovi se odnose na ime
vještačenja po vještaku finansijske struke M. S., i iznos od 66,75 eura na ime
angažovanja sudskog vještaka medicinske struke –psihijatra G. Ž., te na ime
paušala iznos od 30 eura, koji iznos je sud odredio uzimajući u obzir
konkretan slučaj, trajanje postupka i imovne prilike optužene, a sve u roku od
15 dana, po pravosnažnosti presude, pod prijetnjom prinudnog izvršenja ,u
korist budžeta Crne Gore.
Sa svega izloženog a na osnovu čl. 374. ZKP-a, odlučeno je kao u izreci
presude.
OSNOVNI SUD U CETINJU
Dana 14.10.2013. godine,
Zapisničar, S u d i j a
Aleksandra Martinović Marija Ćupić
PRAVNA POUKA:
Protiv ove presude može se izjaviti žalba
Višem sudu u Podgorici, a preko ovog Suda
u roku od 15 dana, od dana prijema.