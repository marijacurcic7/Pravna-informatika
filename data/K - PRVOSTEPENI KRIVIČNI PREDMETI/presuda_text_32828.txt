Posl.br.K. 170/13
U I M E C R N E G O R E
OSNOVNI SUD U CETINJU, kao prvostepeni, krivični, po sudiji Mariji Ćupić, kao
sudiji pojedincu, uz učešće sudskog službenika Martinović Aleksandre, kao
zapisničara, u krivičnom predmetu okrivljenog V. N. iz Cetinja, zbog krivičnog
djela sprječavanja službenog lica u vršenju službene radnje iz člana 375.
st.1. Krivičnog zakonika po optužnom predlogu Osnovnog državnog tužilaštva u
Cetinju Kt.br. 131/13 od 08.10.2013. godine, nakon glavnog i javnog pretresa
održanog u prisustvu savjetnika Osnovnog državnog tužilaštva u Cetinju Dj. M.
okrivljenog V. N. i oštećenog L. N. donio je dana 15.11.2013.godine i javno
objavio ovu,
P R E S U D U
Okrivljeni, V. N. JMBG ......zvani N. od oca V. i majke B. rođene Đ. rođen
........ godine u Cetinju, gdje i prebiva , državljanin Crne Gore, nezaposlen,
oženjen, otac dvoje maloljetne djece, pismen sa završenom Srednjom školom,
osuđivan presudom III Opštinskog suda u Beogradu K. br. 397/07 od 15.06.2006.
godine, zbog krivičnog djela nedozvoljeno držanje oružja i eksplozivnih
materija iz člana 348. stav 2. KZS, na kaznu zatvora u trajanju od 1( jedne )
godine, uslovno na 3( tri) godine,
K R I V J E
Što je:
Dana, 23. jula 2013. godine, oko 12,15 časova, u svom porodičnom stanu
lociranom u naselju "D. P." u Cetinju, iako svjestan da je oštećeni L.N. iz
Cetinja, službeno lice - sudski izvršitelj Osnovnog suda u Cetinju, istog
voljno silom spriječio u vršenju službene radnje koju je oštećeni preduzimao u
okviru svojih ovlašćenja - popisa i procjene njegovih pokretnih stvari, po
Rješenju o izvršenju Osnovnog suda u Cetinju posl. br. Iv. 29/13 od
07.02.2013. godine, na način što je nakon što je pokušao da oduzme sudske
spise, oštećenog, u prisustvu P. A. iz Podgorice, kao predstavnika izvršnog
povjerioca, uhvatio rukom za rever košulje govoreći im : "Izađite napolje",
pri čemu oštećeni nije uspio izvršiti popis pokretnih stvari okrivljenog ,niti
konstatovati svoj izlazak na lice mjesta,
- čime je izvršio krivično djelo sprječavanje službenog lica u vršenju
službene radnje iz čl. 375. st. 1. Krivičnog zakonika.
Pa mu Sud shodno citiranom zakonskom propisu, te primjenom čl. 4, 5, 13, 15,
42, 52, 53, 54 KZ-a i čl. 226 – 229, i 374 ZKP-a izriče
USLOVNU OSUDU
Kojom okrivljenom utvrdjuje kaznu zatvora u trajanju od 3 mjeseca i
istovremeno odredjuje da se navedena kazna neće izvršiti ukoliko okrivljeni u
vremenskom periodu od jedne godine, od dana pravosnažnosti presude ne počini
novo krivično djelo.
Troškova krivičnog postupka nije bilo ,a okrivljeni se obavezuje da na ime
paušala uplati u korist Budžeta Crne Gore iznos od 30,00 eura, a sve u roku od
15 dana po pravosnažnosti presude.
O b r a z l o ž e nj e
Osnovno državno tužilaštvo u Cetinju je ovom sudu podnijelo Optužni predlog
Kt.br.131/13 od 08.10.2013. godine, protiv okrivljenog V. N. iz Cetinja, zbog
krivičnog djela sprječavanje službenog lica u vršenju službene radnje iz člana
375. st. 1 Krivičnog zakonika. U završnoj riječi na glavnom pretresu zastupnik
optužbe ostao pri podnijetom optužnom predlogu i predložio sudu da okivljenog
oglasi krivim i osudu po zakonu jer je okrivljeni jasno i potpuno priznao
izvršenje krivičnog djela stavljenog mu na teret.
Okrivljeni V. N. u potpunosti je priznao izvršenje krivičnog djela stavljenog
mu na teret i prihvatio je krivicu i krivično pravnu odgovornost za učinjeno
djelo. Pojasnio je da je tačno da je dana, 23. jula 2013. godine, oko 12,15
časova, u svom porodičnom stanu lociranom u naselju "D. P." b.b., u Cetinju,
iako svjestan da je oštećeni L.N. iz Cetinja, službeno lice - sudski
izvršitelj Osnovnog suda u Cetinju, istog voljno silom spriječio u vršenju
službene radnje koju je oštećeni preduzimao u okviru svojih ovlašćenja -
popisa i procjene njegovih pokretnih stvari, po Rješenju o izvršenju Osnovnog
suda u Cetinju posl. br. Iv. 29/13 od 07.02.2013. godine, na način što je
nakon što je pokušao da oduzme sudske spise, oštećenog, u prisustvu P. A. iz
Podgorice, kao predstavnika izvršnog povjerioca, uhvatio rukom za rever
košulje govoreći im : "Izađite napolje", pri čemu oštećeni nije uspio izvršiti
popis pokretnih stvari okrivljenog ,niti konstatovati svoj izlazak na lice
mjesta.

Okrivljeni navodi da je razlog takvog njegovog ponašanja činjenica što je oštećeni L.N. započeo popis u njegovom stanu u prisustvu njegovog maloljetnog djeteta, čime je bio i izrevoltiran. Odmah nakon ovakvog svog ponašanja je pokušao da na miran način riješi sukob sa oštećenim ,zvao je i advokata gdje radi pripravnik P. A. koja je bila prisutna popisu. L. ipak otišao u policiju i prijavio slučaj iako su sada u korektnim odnosima ,a sa istim je bio i ranije i ostao u korektnim odnosima. Naime, kada su toga dana izašli van rekao mu je "evo vidio si što ima unutra ,pa sad možeš popisati, a ne pred đetetom jer to nije u redu", ali je ovaj ipak otišao u policiju. Napomenuo je i da je sa ovom advokatskom kancelarijom napravio dogovor o izmirenju i više nema bilo kakvih problema.

Sud je na saglasan predlog stranaka , a shodno potpunom priznanju okrivljenog
,u čiju istinitost nije posumnjao jer je u potpunoj saglasnosti sa činjeničnim
stanjem u spisima predmeta, prekinuo dokazni postupak shodno člnu 458. stav 2.
ZKP-a, nakon provođenja dokaza od kojih zavisi vrsta i mjera krivične sankcije
koja će se izreći okrivljenom i prešao na izricanje krivične sankcije.
U okviru dokaznog postupka,sud je proveo dokaze od kojih zavisi vrsta i mjera
krivične sankcije ,odn. sud je saslušao svjedoka - oštećenog L. N. i pročitao
izvod iz kaznene evidencije Uprave Policije Odjeljenje Bezbjednosti, br
67-03-118/2013 od 29.07.2013.godine za okrivljenog V. N.
Oštećeni L. N. je u bitnom naveo da je dana 23.07.2013. godine, obišao V. N.
radi popisa i procjene pokretnih stvari u njegovom stanu, po Rješenju o
izvršenju Osnovnog suda u Cetinju posl. br. Iv. 29/13. Prilikom popisa i
procjene pokretnih stvari, sa njim je bila advokatska pripravnica A. P. na
radu u advokatskoj kancelariji "D." iz Podgorice, a koja zastupa izvršnog
povjerioca u pravnoj stvari, u kojoj je on trebao da postupa kao sudski
izvršitelj. Vrata od stana mu je tada otvorio sin okrivljenog, da bi pošto je
on nazvao okrivljenog isti došao. Okrivljeni je potom obavio telefonski
razgovor sa nekim iz pomenute advokatske kancelarije . Za to vrijeme on i A.
P. su razgvorali o visini duga i kako je neophodno promijeniti sredstvo
izvršenja, tako što bi trebalo izvršenje sprovesti na nepokretnosti, usled
čega se okrivljeni umiješao rekavši da se na njega ne vodi ništa, a zatim
uhvatio sudske spise sa stola, i počeo da ih gužva, a on da bi ih sačuvao
zgrabio ih je sa stola. Nakon toga okrivljeni ga je uhvatio za revere košulje
i rekao "izađite napolje", pa je on zajedno sa P. A. izašao napolje, a slučaj
prijavio policiji.
Nije se pridružio krivičnom gonjenju okrivljenog niti je postavio imovinsko -
pravni zahtjev,obzirom da je sa istim bio i ostao u korektnim odnosima.
Iz izvoda iz Kaznene evidencije Uprave Policije Odjeljenja Bezbjednosti
Cetinje br 67-03-118/2013 od 29.07.2013.godine za okrivljenog V. N. proizilazi
da je osuđivan presudom III Opštinskog suda u Beogradu K. br. 397/07 od
15.06.2006. godine, zbog krivičnog djela nedozvoljeno držanje oružja i
eksplozivnih materija iz člana 348. stav 2. KZS, na kaznu zatvora u trajanju
od 1( jedne ) godine, uslovno na 3( tri) godine.
Analizirajući rezultate provedenog dokaznog postupka, te imajući u vidu jasno
i potpuno prizananje okrivljenog, a obzirom da ne postoje okolnosti koje bi
dovodile u pitanje istinitost priznanja, sud je utvrdio da je V. N. počinio
krivično djelo stavljeno mu na teret optužbom, činjenično i pravno opisano
dispozitivom ove presude, a ovo sa sledećih razloga:
Utvrđujući činjenice radi pravilnog utvrđenja materijalno pravnog odnosa u
predmetnoj krivičnopravnoj stvari, Sud je nesumnjivo utvrdio da je okrivljeni
dana, 23. jula. 2013. godine, oko 12,15 časova, u svom porodičnom stanu
lociranom u naselju "D. P." b.b., u Cetinju, iako svjestan da je oštećeni L.N.
iz Cetinja, službeno lice - sudski izvršitelj Osnovnog suda u Cetinju, istog
voljno napao, silom spriječio u vršenju službene radnje koju j eoštećeni
preduzimao u okviru svojih ovlašćenja - popisa i procjene njegovih pokretnih
stvari, po Rješenju o izvršenju Osnovnog suda u Cetinju posl. br. Iv. 29/13 od
07.02.2013. godine, na način što je nakon što je pokušao da oduzme sudske
spise, oštećenog, u prisustvu P. A. iz Podgorice, kao predstavnika izvršnog
povjerioca, uhvatio rukom za rever košulje govoreći im : "Izađite napolje",
pri čemu oštećeni nije uspio izvršiti popis pokretnih stvari okrivljenog niti
konstatovati svoj izlazak na lice mjesta,
U ovakvim radnjama okrivljenog V. N. stekla su se sva bitna obilježja
krivičnog djela sprečavanja službenog lica u vršenju službene radnje iz čl.
375. stav 1. Krivičnog zakonika.
Naime, u ovakvim se radnjama okrivljenog koje se sastoje u sprječavanju silom
(koja je bila podobna da utiče na odluku prinudjenog lica-oštećenog u
odredjenom pravcu-prestanak rada) ošt. L. N. službenog lica-sudskog
izvršitelja u vršenju službene radnje - popisa i procjene pokretnih stvari
okrivljenog , po rješenju o izvršenju Osnovnog suda u Cetinju Iv.br.29/13 , a
koju je radnju preduzimao u okviru svojih ovlašćenja i koje svojstvo mu je
predviđeno odredbama čl. 142. KZ-a,te kod činjenice da je djelo svršeno,
obzirom da je službeno lice bilo spriječeno da izvrši službenu radnju, stiču
sva subjektivna i objektivna obilježja krivičnog djela u pitanju, pri čemu je
sud određujući subjektivni odnos okrivljenog prema učinjenom krivičnom djelu
utvrdio da je okrivljeni bio svjestan svog djela i njegovih obilježja ,tj.da
je htio njegovo izvršenje -postupao je sa umišljajem,što je okrivljeni i
priznao i prihvatio krivicu i krivičnopravnu odgovornost za počinjeno djelo.
Okrivljeni V. N. je bio svjestan da je L.N. službeno lice, i da je u njegovom
stanu došao da popiše i procijeni pokretne stvari, po rješenju o izvršenju
Osnovnog suda u Cetinju Iv.br.29/13 pa on, istog voljno silom spriječio u
vršenju službene dužnosti, obzirom da zbog preduzetih inkriminisanih radnji od
strane okrivljenog oštećeni nije uspio izvršiti popis pokretnih stvari
okrivljenog ,niti konstatovati svoj izlazak na lice mjesta.
Imajući prednje u vidu ,te odbranu okrivljenog koja je u skladu sa ostalim
predloženim dokazima sud je nesumnjivo utvrdio da je okrivljeni počinio
krivično djelo sprječavanje službenog lica u vršenju službene radnje,
činjenično i pravno opisano u dispozitivu presude, za koje ga dakle, u
nedostatku elemenata koji bi umanjili ili isključili sposobnost okrivljenog da
shvati značaj svojih postupaka i da njima upravlja Sud nalazi krivično
odgovornim i oglašava krivim.
Nadalje, prilikom izbora vrste i visine krivične sankcije koju će sud izreći
okrivljenom V. N. sud je cijenio sve okolnosti iz čl. 42. KZ-a, koje su od
uticaja da kazna bude manja ili veća, pa je od olakšavajućih okolnosti na
strani okrivljenog cijenio okolnosti pod kojima je izvršeno predmetno krivično
djelo,iskreno izraženo kajanje zbog počinjenog djela,što se odražava kroz
njegov društveno prihvatljiv stav-priznao je izvršenje krivičnog djela i
prihvatio krivicu i krivičnopravnu odgovornost za isto, korektno držanje pred
sudom,da se radi o porodičnom čovjeku,ocu dvoje djece, da se oštećeni nije
pridružio krivičnom gonjenju i da nije postavio imovinskopravni zahtjev,dok je
od otežavajućih okolnosti na strani okrivljenog van bitnih obilježja krivičnog
djela u pitanju sud našao raniju osuđivanost što proizilazi iz izvoda iz
kaznene evidencije za okrivljenog , pa je sud istom utvrdio kaznu u trajanju
od od tri mjeseca i zatvora i istovremeno našao da su ispunjeni uslovi iz čl.
53 i 54 KZ-a, za izricanje uslovne osude, pa je istom izrekao uslovnu osudu
kao posebnu vrstu krivične sankcije odmjerivši je kao u izreci, uz uvjerenje
suda da će se u konkretnom slučaju, a uzimajući u obzir ličnost počinioca, i
sa tako utvrdjenom kaznom, i rokom provjere od jedne godine postići svrha
njenog izricanja predvidjena čl. 52. KZ-a.
Sud je prilikom izricanja uslovne osude posebno imao okolnosti koje su
nastupile nakon izvršenja djela , te da su okrivljeni i oštećeni u korektnim
odnosima,što su i jedan i drugi potvrdili pred sudom.
Troškova krivičnog postupka nije bilo,a okrivljeni je na osnovu čl. 226 -229
ZKP-a, obavezan da na ime paušala uplati iznos od 30,00 eura, koji paušal je
odredjen shodno složenosti i trajanju postupka uz ocjenu imovinskih prilika
okrivljenog, a sve prednje u roku od 15 dana po pravosnažnosti presude u
korist budžeta Crne Gore.
.
Sa svega izloženog, a shodno članu 374. ZKP-a odlučeno je kao u izreci
presude.
OSNOVNI SUD U CETINJU
Dana, 15.11.2013. godine
Zapisničar S U D I J A,
Martinović Aleksandra Marija Ćupić
PRAVNA POUKA:
Protiv ove presude može se izjaviti žalba
u roku od 8 (osam) dana od dana prijema Višem sudu u
Podgorici, a preko ovog Suda.