K broj 47/13
U IME CRNE GORE
OSNOVNI SUD U BARU, kao prvostepeni krivični, sudija Ljiljana Joković, kao
sudija pojedinac, sa zapisničarom Amirom Nikičić, u krivičnom predmetu
okrivljenog G.B., zbog krivičnog djela – gradjenje objekta bez gradjevinske
dozvole iz čl. 326 a Krivičnog zakonika, po optužnom predlogu Osnovnog
državnog tužilaštva iz Bara Kt br. ...... od 14.02.2013. godine, nakon
održanog glavnog javnog pretresa u prisustvu zastupnika optužbe ZVDT u Baru
Višnje Medojević i okrivljenog G.B., dana 08.04.2013. godine donio je, a dana
10.04.2013. godine javno objavio
PRESUDU
Okrivljeni
G.B. JMBG ....., oca P. i majke K. rodjena M. rodjen ....godine u K.,
nastanjen u R. , oženjen, otac dvoje maloljetne djece, nezaposlen, lošeg
imovnog stanja, neosudjivan,
Kriv je
Što je:
Tokom januara 2013. godine, u naselju Mišići u Čanju, Opština Bar, kao
investitor, protivno propisima iz čl. 69 Zakona o uredjenju prostora i
izgradnji objekata (,,Sl. List CG" 51/08, 40/10 i 34/11) bez prethodno
pribavljenje gradjevinske dozvole, započeo rekonstrukciju postojećeg stambenog
objekta, površine cca 68 m2, spratnosti P+1, na način što je vršio nadogradnju
drugog sprata kao i priširivanje vertikalnih gabarita, na kat. parceli br.
...... u Baru,
-čime je izvršio krivično djelo - gradjenje objekta bez gradjevinske dozvole iz čl.326 a Krivičnog zakonika.
Pa mu sud primjenom čl. 4, 32, 36, 42, 52, 53 i 54 Krivičnog zakonika i čl.
369, 370 i 374 ZKP-a, izriče
USLOVNU OSUDU
Kojom mu utvrdjuje kaznu zatvora u trajanju od 6 (šest) mjeseci i istovremeno
odredjuje da se kazna neće izvršiti ukoliko okrivljeni u roku od 2 (dvije)
godine od pravosnažnosti presude, ne učini novo krivično djelo.
Okrivljeni je dužan da plati troškove krivičnog postupka u iznosu od 50,00
eura u roku od 15 dana od dana pravosnažnosti presude, pod prijetnjom
izvršenja.
O b r a z l o ž e nj e
Optužnim predlogom Osnovnog državnog tužilaštva u Baru Kt. br. ....... od
14.02.2013. godine, kojeg je zastupnik optužbe precizirao na glavnom pretresu
dana 08.04.2013. godine, stavljeno je na teret okrivljenom izvršenje krivičnog
djela bliže opisanog u izreci presude.
Okrivljeni G.B. je izjavio da je tokom januara mjeseca 2013. godine bez
prethodno pribavljene gradjevinske dozvole započeo rekonstrukciju postojećeg
stambenog objekta, ali površina nije bila cca 68 m2, nego 173 m2, spratnosti P
+1, na način što je vršena nadogradnja drugog sprata i proširivanje
vertikalnih gabarita na kat parceli br. .....KO Mišići u Baru. Naime, kuću je
kupio tokom 2011. godine, a prethodni vlasnik nije tačne gabarite objekta
zaveo, čak u starom LN ni objekat nije bio zaveden. Inače, na tom prodručju
nije usvojen DUP tako da se ne može ni dobiti gradjevinska dozvola. Medjutim,
od Sekretarijata je pribavio plan koji predvidja da taj objekat ima tri
sprata. Jasno mu je da je počinio krivično djelo i kaje se zbog krivičnog
djela koje je uradio.
U dokaznom postupku provedeni su sledeći dokazi: saslušan je svjedok B. N.,
pročitani su rješenje Uprave za inspekcijske poslove Osjek inspekcije zaštite
prostora broj ...... od 07.02.2013. godine, zapisnik o inspekcijskom pregledu
Uprave za inspekcijske poslove inspekcije zaštite prostora broj .....od
04.02.2013.godine, izvod iz KE MUP Uprave policije Područna jedinica Herceg
Novi Ispostava Kotor ....... od 01.03.2013.godine za okrivljenog G.B.
Svjedok B. N. je izjavila da je dana 04.02.2013.godine kao inspektor zaštite
prostora izvršila kontrolu objekta koji se nalazi u naselju Mišići u Čanju i
tada je utvrdila da se na postojećem stambenom objektu izvode gradjevinski
radovi na podizanje spoljašnih zidova drugog sprata i proširivanje vertikalnih
gabarita, to je u pitanju bila nadogradnja drugog sprata, jer se postojeći
objekat sastojao od prizemlja i sprata, a za koje radove okrivljeni nije imao
gradjevinsku dozvolu. Na lice mjesta je zatekla G.B.a koji je odgovorno lice i
vlasnik objekta i parcele na kojoj se objekat nalazi.Zapisnik o inspekcijskom
pregledu je G. potpisao i okrivljeni je imao primjedbi.
Iz rješenje Uprave za inspekcijske poslove Osjek inspekcije zaštite prostora
broj ..... od 07.02.2013. godine proizilazi da se naređuje subjektu nadzora
G.B.u da poruši izvedene radove na rekonstrukciji postojećeg objekta,dimenzija
cca 70 m2, spratnosti P+1; AB platna I stubove prizemlja,dimenzija cca 100 m2;
prvu spratnu ploču,dimenzija cca 100 m2; stubove I zidove,prvog sprata,
dimenzija cca 100 m2,kao I započeta spoljašnje zidove drugog sprata, sve na
kat. parceli br. .... u Baru.Rok za izvršenje naloženih upravnih radnji iz
ovoga rješenja je sedam (7) dana, od dana prijema ovoga rješenja, te ako
imenovani, ne izvrši naložene radnje u ostavljenom roku,pristupiće se
administrativnom izvršenju rješenja.
Iz zapisnika o inspekcijskom pregledu Uprave za inspekcijske poslove
inspekcije zaštite prostora broj ........ od 04.02.2013.godine proizilazi da
je dana 04.02.2013. godine inspektor zaštite prostora N. B. kod G.B.a u
naselju Mišići na kat parceli broj .... izvršila vanrednu inspekcijsku
kontrolu shodno odredbama Zakona o inspekcijskom nadzoru I Zakona o uredjenju
prostora I izgradnji objekata u naselju Čanj. Tom prilikom je konstatovala da
je na postojećem stambenom objektu u toku rekonstrukcija u smislu nadogradnje
drugog sprata. U toku kontrole zatečeni su radnici, koji su zidali spoljašnje
zidove sa druge međuspratne ploče. Kao odgovorno lice i subjekat nadzora,
inspekcijskoj kontroli,prisustvuje G.B. iz Kotora. Za izvođenje radova,
imenovani nije pribavio građevinsku dozvolu nadležnog organa Opštine Bar, a na
zapisnik br......, je dao sledeću izjavu:«Kuću sam kupio tokom
2011.god.,površine 173 m2 u osnovi,spratnosti P+l.Gabarite sam proširio na
način što sam zatvorio postojeće terase i napravio kupatila.Po nacrtu DUP-a
»Čanj« parcela je predviđena kao urbanistička, mješovite namjene. Predao sam
zahtjev za utvrđivanje UTU jer je plan u fazi usvajanja. Građevinsku dozvolu
nemam, a da bih kompletirao urbanističku parcelu, u pregovorima sam da kupim
parcelu ispred«. Na uvid je priložio list nepokretnosti, br. ......,iz koga se
utvrđuje postojanje objekta,površine 68 m2,koji se sastoji iz stambenog
prostora u prizemlju,površine 58 m2 i stambenog prostora na spratu,površine
58m2. Prisutni je upoznat sa Zakonom o izgradnji objekata,kao i sa
posljedicama koje snosi, u koliko započne izgradnju objekta bez predhodno
pribavljene građevinske dozvole. Zapisnik je potpisao bez primjedbi.
Iz izvod iz KE MUP Uprave policije Područna jedinica Herceg Novi Ispostava
Kotor ...... od 01.03.2013.godine za okrivljenog G.B.a je utvrdjeno da
imenovani nije osudjivan.
Ocjenom izvedenih dokaza utvrđeno je da je okrivljeni učinio krivično djelo
koje mu je stavljeno na teret. Okrivljeni u svojoj odbrani nije sporio da je
tokom januara mjeseca 2013. godine, iako prethodno nije imao gradjevinsku
dozvolu, započeo rekonstrukciju postojećeg stambenog objekta, spratnosti P +1,
na način što je vršio nadogradnju drugog sprata i proširivanje vertikalnih
gabarita na kat parceli br. ......u Baru, pravdajući se da na tom prodručju
nije usvojen DUP tako da se ne može ni dobiti gradjevinska dozvola, kao i da
je od Sekretarijata pribavio plan koji predvidja da taj objekat ima tri
sprata. Istakao je da je kuću je kupio tokom 2011. godine, da prethodni
vlasnik tačne gabarite objekta nije zaveo, da u starom LN objekat nije ni bio
zaveden, te da je površina objekta 173 m2, a ne 68 m2. Dalje je izjavio da je
svjestan da je počinio krivično djelo i da se kaje zbog krivičnog djela koje
je uradio. Dakle, okrivljeni je jasno i detaljno opisao vrijeme izvršenja
građevinskih radova i njihov obim, pa je sud odbranu okrivljenog u navedenom
djelu cijenio kao istinitu, jer je odbrana okrivljenog potvrđena i dokazima
provedenim na glavnom pretresu.
Naime, iz iskaza svjedokinje N. B., čiji iskaz je sud prihvatio kao jasan i
objektivan, pa mu je poklonio punu vjeru,a koji iskaz je potvrđen sadržinom
zapisnika o inspekcijskom pregledu Uprave za inspekcijske poslove inspekcije
zaštite prostora broj ........ od 04.02.2013.godine, koji zapisnik je
okrivljeni G.B. potpisao bez primjedbi i sadržinom rješenja Uprave za
inspekcijske poslove Osjek inspekcije zaštite prostora broj ....... od
07.02.2013. godine, nesporno je utvrđeno da je svjedok N. B. dana
04.02.2013.godine, u naselju Mišići na kat. parceli broj ....... izvršila
vanredni inspekcijski pregled i utvrdila da je okrivljeni G.B. kao investitor
na navedenoj parceli započeo rekonstrukciju postojećeg stambenog objekta,
spratnosti P+1, u smislu nadogradnje drugog sprata kao i priširivanje
vertikalnih gabarita bez prethodno pribavljene gradjevinske dozvole, a što u
konačanom ni sam okrivljeni nije sporio.Dakle, u postupku je utvrđeno da je
okrivljeni tokom januara 2013. godine, u naselju Mišići u Čanju, Opština Bar,
kao investitor, bez prethodno pribavljenje gradjevinske dozvole, započeo
rekonstrukciju postojećeg stambenog objekta, spratnosti P+1, u smislu
nadogradnje drugog sprata kao, na kat. parceli br. ......KO Mišići u Baru.
Okrivljeni je kao investitor započeo građenje objekta bez prethodno
pribavljene građevinske dozvole, pa je na taj način postupao protivno
propisima iz čl. 69 Zakona o uređenju prostora i izgradnji objekata („Sl- List
CG“ 51/08) kojim je propisano da se objekat može graditi na osnovu građevinske
dozvole i tehničke dokumentacije. Okrivljeni je vršio rekonstrukciju –
nadogradnju drugog sprata i priširivanje vertikalnih gabarita, jer zidanje
sprata na postojećem objektu predstavlja nadogradnju, a nadogradnja je
rekonstrukcija prema čl. 9 st.1 al. 17 Zakona o uređenju prostora i izgradnji
objekata.  Dovođenjem u vezu iskaz okrivljenog sa iskazom saslušane
svjedokinje i pismenim dokazima, sud je izveo nesumnjiv zaključak da je
okrivljeni postupajući na navedeni način ostvario sva objektivna obilježja
bića krivičnog djela građenje objekta bez građevinske dozvole iz čl. 326 a
Krivičnog zakonika.
Okrivljeni je krivično djelo učinio sa direktnim umišljajem, jer je bio
svjestan da je započeo građenje objekta bez prethodno pribavljene građevinske
dozvole. Okrivljeni je izjavio da na predmetnom prodručju nije usvojen DUP
tako da se ne može ni dobiti gradjevinska dozvola, na osnovu čega se jasno
može zaključiti da je okrivljeni znao da je za izgradnju objekata potrebno
pribaviti građevinsku dozvolu. Dakle, okrivljeni je bio svjestan da predmetne
radove ne smije da radi, a kako je uvođenje predmetnog krivičnog djela u
Krivični zakonik bilo praćeno višemjesečnom medijskom kampanjom, to je logično
da je okrivljeni započeo građenje objekta, a da je prethodno bio upoznat sa
izmjenama zakona, jer je medijska kampanja bila dugotrajna i obuhvatala je sve
vrste medija. U konačnom ni sam okrivljeni nije sporio da je svjestan da je
započeo gradjenje objekta bez prethodno pribavljene gradjevinske dozvole i
tehničke dokumentacije, pa je i izrazio kajanje zbog učinjenog krivičnog
djela.
Sud je u izreci presude precizirao optužni predlog na način što je iza riječi
“spratnosti P +1” dodao jezičku sintagmu “na način što je vršio“, umjesto
riječi “u smislu” kako je navedeno u optužnom predlogu. Ocijenjeno je da se
navedenim preciziranjem ne narušava identitet optužnog predloga i presude.
Nadalje,iz odbrane okrivljenog je utvrđeno da površina predmetnog objekta
iznosi 173 m2, a ne kako je navedeno u dispozitivu optužnog akta 68m2,
međutim, sud se kretao u okviru optužnog predloga, jer je ocijenjeno da bi
dodavanjem u izreci da je kvadratura objekta iznosi 173 m2 ,odnosno povećanje
kvadrature u izreci presude, vodilo bi prekoračenju optužnog predloga na štetu
okrivljenog.
Odlučujući se za krivičnu sankciju prema okrivljenom sud je cijenio sve
olakšavajuće i otežavajuće okolnosti iz čl. 42 Krivičnog zakonika. Od
olakšavajućih okolnosti na strani okrivljenog cijenjene su porodične prilike
jer je oženjen i otac dvoje maloljetne djece, njegove imovinske prilike jer je
okrivljeni nezaposlen i lošeg je imovinskog stanja, kao i raniji život
okrivljenog, jer isti nije osudjivan. Otežavajućih okolnosti na strani
okrivljenog nije bilo. Imajući u vidu kvalitet olakšavajućih okolnosti, a u
nedostatku otežavajućih okolnosti, sud je okrivljenom izrekao uslovnu osudu
kojom mu je utvrdio kaznu zatvora u trajanju od šest mjeseci i istovremeno
odredio da se kazna neće izvršiti ukoliko okrivljeni u roku od dvije godine po
pravosnažnosti ne učini novo krivično djelo. Ocijenjeno je da će se izricanjem
uslovne osude u potpunosti postići svrha izricanja uslovne osude i dovoljno
uticati na okrivljenog da ubuduće ne vrši krivična djela.
Odluka o troškovima zasniva se na odredbi čl. 229 ZKP-a. Dosuđeni iznos se
odnosi na troškove za rad suda koji su određeni prema trajanju, složenosti
krivičnog postupka i imovinskim prilikama okrivljenog.
Na osnovu izloženog odlučeno je kao u izreci presude.
OSNOVNI SUD U BARU
Dana 10.04.2013. godine
ZAPISNIČAR, S U D I J A,
Amira Nikičić Ljiljana Joković
PRAVNA POUKA:Protiv ove presude može se
izajviti žalba Višem sudu u Podgorici u roku od
8 dana od dana prijema pismenog otpravka.
Žalba se predaje ovom sudu u dva primjerka.
DNA:
-1 x ODT
-1 x okrivljenom 
- u spise