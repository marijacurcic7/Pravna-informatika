K br. 59/12
U IME CRNE GORE
OSNOVNI SUD U BARU, kao prvostepeni krivični, sudija Ljiljana Joković, kao
sudija pojedinac, sa zapisničarom Amirom Nikičić, u krivičnom predmetu
okrivljenog B.M., zbog krivičnog djela – samovlašće iz čl. 384. st.1.
Krivičnog zakonika, po optužnom predlogu Osnovnog državnog tužilaštva u Baru
Kt. br. ...od 09.02.2012. godine, nakon održanog glavnog javnog pretresa u
prisustvu zastupnika optužbe savjetnika kod Osnovnog državnog tužioca u Baru
Sanje Vujović, okrivljenog B.M. I njegovog branioca S.P., advokata iz Bara,
dana 21.02.2013. godine, donio je i javno objavio
P R E S U D U
Prema okrivljenom
B.M., JMBG .... od oca B., i majke M., rodjene N., rodjen ... godine u Baru,
nastanjen u Baru, ...., penzioner, završio gradjevinsku školu, oženjen, otac
troje djece, srednjeg imovnog stanja, neosudjivan,
Na osnovu člana 372.tač 1. ZKP-a
ODBIJA SE OPTUŽBA
Da je:
U vremenu do 21.12.2011. godine, u naselju...., Opština Bar, protivno odredbi
čl. 179 st. 1. Zakona o energetici ("SL List Crne Gore" 28/10) samovlasno
pribavio pravo za koje smatra da mu pripada, na način što je svoj stambeni
objekat priključio na elektromrežu, iako prethodno nije pribavio
elektroenergetsku saglasnost i saglsnost za priključenje od E. C.G B., što su
radnici E. konstatovali zapisnikom o kontroli mjernog mjesta dana 21.12.2011.
godine,
-čime bi izvršio krivično djelo - samovlašće iz čl. 384 st. 1. Krivičnog zakonika.
Jer je tužilac na glavnom pretresu odustao od optužbe.
Troškovi postupka padaju na teret budžetskih sredstava suda.
O b r a z l o ž e n j e
Optužnim predlogom ODT u Baru Kt br. ...od 09.02.2012. godine, okrivljenom B.
M. je stavljeno na teret da je izvršio krivično djelo – samovlašće iz čl. 384.
st.1. Krivičnog zakonika.
Na glavnom pretresu koji je održan dana 21.02.2013. godine, poslije završenog
dokaznog postupka, zastupnik optužbe je izjavio da odustaje od optužbe prema
okrivljenom B.M. za predmetno krivično djelo koje je okrivljenom stavljeno na
teret, jer je nastupila zastara krivičnog gonjenja.
Kako je tužilac u toku glavnog pretresa odustao od optužbe protiv okrivljenog
B.M., to je sud na osnovu čl. 372. tač.1. ZKP-a , odlučio kao u izreci ove
presude.
Odluka o troškovima donijeta je na osnovu čl. 230 st.1. ZKP-a.
Na osnovu izloženog odlučeno je kao u izreci presude.
OSNOVNI SUD U BARU
Dana 21.02.2013. godine
ZAPISNIČAR, S U D I J A
Amira Nikičić Ljiljana Joković
PRAVNA POUKA:Protiv ove presude može se izjaviti
žalba Višem sudu u Podgorici u roku od 8 dana od
dana prijema pismenog otpravka.
Žalba se predaje ovom sudu u dva primjerka.
DNA:
1 x ODT,
1 x okrivljenom
1 x braniocu okrivljenog
1 x oštećenoj
1 x spisi