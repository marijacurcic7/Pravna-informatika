K.br. 472/12
U IME CRNE GORE
OSNOVNI SUD U BARU, kao prvostepeni krivični, sudija Aleksandra Leković, kao
sudija pojedinac, sa zapisničarom Anom Stanišić, u krivičnom predmetu
okrivljenog G. N., zbog krivičnog djela - laka tjelesna povreda iz čl. 152 st.
2 u vezi st. 1 Krivičnog zakonika, po optužnom predlogu Osnovnog državnog
tužilaštva u Baru Kt. br. ... od 11.12.2012. godine, nakon održanog glavnog
javnog pretresa u prisustvu savjetnika Osnovnog državnog tužilaštva u Baru
Sanje Borozan, okrivljenog i punomoćnika oštećenog R. B., advokata iz Bara,
dana 21.06.2013. godine donio je i javno objavio,
P R E S U D U
Okrivljeni G. N. od oca M. i majke N. rođene G., rođen ... u K. P., stalno
nastanjen u S., Đ. v. b.b, oženjen, otac dvoje djece, državljanin Crne Gore,
razumije crnogorski jezik, njegov jezik je romski, fizički radnik, završio tri
razreda osnovne škole, nezaposlen, lošeg imovnog stanja, osuđivan presudom
Osnovnog suda u Baru K br. 555/10 od 08.04.2011.godine, zbog krivičnog djela
nasilje u porodici ili u porodičnoj zajednici iz čl. 220 st. 3 u vezi st. 1 KZ
na kaznu zatvora u trajanju od 5 mjeseci
K r i v j e
Što je :
Dana 06.11.2012.godine oko 10,00 časova u porodičnoj kući oštećenog koja se
nalazi u naselju S. p. u S., Opština Bar, lako tjelesno povrijedio oštećenog
B. B. svjestan svog djela i htio je njegovog izvršenje, na način što ga je
nakon kraće verbalne prepirke udarao metalnom šipkom - sredstvo podobno da
tijelo teško povrijedi i zadravlje teško naruši, više puta u predjelu glave od
kojih udaraca je oštećeni pao na zemlju, a zatim je nastavio da ga udara
rukama i nogama po glavi i tijelu, nanoseći mu tom prolikom laku tjelesnu
povredu u vidu nagnječenja glave sa dvije nagnječno-razderne rane u desnoj
polovini tjemenog predjela, oguljotina kože u predjelu lijeve bočne strane
trbušnog zida, oguljotina kože u predjelu lijeve bočne strane zida grudnog
koša, nagnječno razderna rana u predjelu desne potkoljenice, krvni podliv kože
u predjelu desne potkoljenice, nagnječenje slabinskog predjela i nagnječenje
desne polovine grudnog koša;
-​ čime je učinio krivično djelo - laka tjelesna povreda iz čl. 152 st. 2. u vezi st. 1 
Krivičnog zakonika.
Pa ga su primjenom čl. 4, 32, 36 i 42 Krivičnog zakonika i čl. 369, 370 i 374
ZKP-a,
OSUĐUJE
Na kaznu zatvora u trajanju od 2 (dva) mjeseca.
Okrivljeni je dužan da plati troškove krivičnog postupka u iznosu od 90 € u
roku od 15 dana od dana pravosnažnosti, pod prijetnjom izvršenja.
O b r a z l o ž e n j e
Optužnim predlogom Osnovnog državnog tužilaštva u Baru Kt. br. ... od
11.12.2012. godine stavljeno je na teret okrivljenom izvršenje krivičnog djela
bliže opisanog u izreci presude.
Okrivljeni je u svojoj odbrani u bitnom naveo da radi zajedno sa svojom braćom
i prikupljaju staro gvožđe i jednog dana su rasturili jedno auto za otpad i u
tom trenutku im je nestalo cigara i poslali su S., sina od brata, koji još
nema 9 godina, da im kupi cigare. Kada se S. vratio sav je bio u modricama,
pitali su ga šta se desilo, medjutim on nije mogao da dođe do daha i pokazivao
je rukom put jedne kuće, a to je kuća B. i pokazivao je da ga je on tukao.
Onda su se G. i Dž., to su mu isto sinovi od brata, zatrčali prema B. i izbili
su ga, a on je ostao sa S. kod svoje kuće. Kada je smirio S. potrčao je prema
kući B.. Tu je vidio Dž. i G. da su uzeli jedno drvo i time su udarali B. i
međusobno su se tukli, a B. se branio. Onda je on uhvatio i jednog i drugog i
pomjerio ih odatle i poveo do kuće. Došli su do kuće i htjeli su da pozovu
policiju, medjutim policija je već stigla jer je neko pozvao od komšija.
Policajcima su pokazali S. i objasnili im o čemu se radi, onda je policija
povela G., Dž. i S. i poslije sat vremena je po njega došla poliicija i on je
tamo isto rekao da ga on nije udarao. Na kraju je naveo da nijednom nije
udario B., niti metalnom šipkom, niti rukama, niti nogama, samo je pomjerio
braću od njega.Navedenog dana je na sebi imao papuče-japanke.
U dokaznom postupku sud je proveo sledeće dokaze: saslušan je svjedok oštećeni
B. B., pročitan je nalaz i mišljenje vještaka medicinske struke dr. K. N. od
30.11.2012. godine i izvršen je uvid u spise predmeta Osnovnog suda u Baru K
br. ...
Svjedok oštećeni B. B. je u svom iskazu datom na glavnom pretresu u bitnom
naveo da su njegova žena i otac tog dana pošli u Podgoricu za neka dokumenta i
poveli su njegovo petoro djece u Podgoricu, a jedno dijete je ostalo kući
zajedno sa njim. Igrao se sa svojim sinom u dvorištu. U tom trenutku dolaze
N., A. i Dž.. Kod N. je bila u rukama metalna šipka. Pozvali su ga da dođe do
njih, pitao ih je šta je uradio i šta je bilo i u tom trenutku N. ga je udario
metalnom šipkom po glavi, potekla mu je krv i pao je u nesvijest jedno 10
minuta. Onda su došla dva radnika koja su vikala "ubili su čovjeka" , a sva
trojica su tada pobjegli. N. ga je udario šipkom po glavi, pao je u nesvijet i
više nije znao šta se dešava. Ta metalna šipka koju je držao N. i kojom ga je
udario je bila dužine 1 m, bila je široka negdje 7-8 cm. Poslije ga je brat
poveo u policiju, išao je i u Hitnu i nakon toga u Bolnicu. Dalje je naveo da
on ne zna zašto ga je N. napao, ništa prije toga nije uradio. Ne sjeća se šta
je N. imao na nogama, a događaj se desio oko 10,00 časova ujutro. Pridružio se
krivičnom gonjenju, a nije postavio imovinsko pravni zahtjev.
U nalazu i mišljenju vještaka medicinske struke dr K. N. od 30.11.2012.godine,
navedeno je da je B. B. zadobio sledeće tjelesne povrede: nagnječenje glave sa
dvije nagnječno-razderne rane u desnoj polovini tjemenog predjela, dužine 2,5
cm i 2 cm, oguljotina kože u predjelu lijeve bočne strane trbušnog zida;
oguljotina kože u predjelu lijeve bočne strane zida grudnog koša; nagnječno-
razderna rana u predjelu desne podkoljenice; krvni podliv kože u predjelu
desne podkoljenice; nagnječenje slabinskog predjela i nagnječenje desne
polovine grudnog koša. Navedene povrede predstavljaju u vrijeme nanošenja
procijenjeno kako pojedinačno, tako i u svom ukupnom djelovanju laku tjelesnu
povredu i nanešene su višekratkim dejstvom tupine aktivno zamahnutog
mehaničkog oruđa, u šta bi spadalo: metalna šipka, noga, stisnuta pesnica i
slično.
Uvidom u spise predmeta K br. ... utvrđuje se da je okrivljeni G. N. presudom
Osnovnog suda u Baru K br. ... od 08.04.2011.godine oglašen krivim za krivično
djelo nasilje u porodici ili u porodičnoj zajednici iz čl. 220 st. 3 u vezi
st. 1 KZ na kaznu zatvora u trajanju od 4 mjeseca, a za krivično djelo -
vanbračna zajednica sa maloljetnikom iz čl. 216 st. 1 KZ na kaznu zatvora u
trajanju od 2 mjeseca, te ga je sud osudio na jedinstvenu kaznu zatvora u
trajanju od 5 mjeseci. Navedena presuda je postala pravosnažna dana
18.11.2011.godine.
Ocjenom izvedenih dokaza utvrđeno je da je okrivljeni izvršio krivično djelo
bliže opisano u izreci presude. Okrivljeni u cjelosti negira izvršenje
krivičnog djela koje mu je stavljeno na teret, navodeći da kritičnog dana
nijednom nije udario oštećenog, već da su ga udarala njegova braća, a da ih je
on razdvajao. Sud smatra da je odbrana okrivljenog sračunata na izbjegavanje
krivice. Naime, njegova odbrana je u cjelosti demantovana iskazom svjedoka
oštećenog koji je do detalja opisao na koji način mu je okrivljeni prišao,
pritom navodeći da je okrivljeni N. u rukama držao metalnu šipku kojom ga je
udario po glavi. Nakon toga je, kako navodi, pao u nesvjest i ne sjeća se šta
se dalje dešavalo. Iskaz oštećenog je u cjelosti potvrđen nalazom i mišljenjem
vještaka medicinske struke, koji nalaz sud u cjelosti prihvata kao jasan,
stručan i objektivan, i iz kojeg je utvrđeno da je oštećeni konkretnom
prilikom, između ostalih povreda, zadobio i povredu nagnječenje glave sa dvije
nagnječno razderne rane u desnoj polovini tjemenog predjela, dužine 2,5 cm i 2
cm. Dovodeći u vezu iskaz svjedoka oštećenog sa nalazom vještaka medicinske
struke nesporno se utvrđuje da je povreda u desnoj polovini tjemenog predjela
nastala od udarca metalnom šipkom, a koju je oštećenom nanio ovdje okrivljeni.
Sud smatra da oštećeni nema nijedan razlog da lažno optuži okrivljenog,
odnosno da njega predstavi kao učinioca ovog krivičnog djela. Pogotovo, po
mišljenju suda, to ne bi uradio da je okrivljeni pokušao da ga zaštiti, kako
je to G. predstavio u svojoj odbrani. S toga je sud iskaz oštećenog u cjelosti
prihvatio kao istinit i objektivan, a koji iskaz je potvrđen i nalazom i
mišljenjem vještaka medicinske struke. Takođe, optužnim predlogom je stavljeno
na teret okrivljenom da je oštećenog, nakon što ga je udario šipkom po glavi,
nastavio da udara rukama i nogama po glavi i tijelu. Svjedok oštećeni se u tom
dijelu nije izjašnjavao, navodeći da je nakon udarca u glavu pao u nesvjest i
da se ne sjeća šta se dalje dešavalo. Međutim, iz nalaza vještaka medicinske
struke se takođe utvrđuje da je konkretnom prilikom okrivljeni zadobio i
povrede: oguljotina kože u predjelu lijeve bočne strane trbušnog zida,
oguljotina kože u predjelu lijeve bočne strane zida grudnog koša, nagnječno
razderna rana u predjelu desne potkoljenice, krvni podliv kože u predjelu
desne potkoljenice, nagnječenje slabinskog predjela i nagnječenje desne
polovine grudnog koša, a koje su nanešene dejstvom tupine aktivno zamahnutom
mehaničkog oruđa u šta bi spadalo metalna šipka, noga, stisnuta pesnica i sl.
Prema tome, nalazom vještaka su u cjelosti potvrđeni navodi optužnog predloga
u tom dijelu, tako da je za sud nesporno da je okrivljeni izvršio krivično
djelo u cjelosti na način vrijeme i mjesto kako je do predstavljeno izrekom
presude. Po mišljenju suda, metalna šipka predstavlja sredstvo podobno da se
tijelo teško povrijedi ili zdravlje teško naruši.
Okrivljeni je krivično djelo izvršio sa umišljajem. Bio je svjestan da metalna
šipka predstavlja sredstvo podobno da se tijelo teško povrijedi ili zdravlje
teško naruši, odnosno bio je svjestan svog djela i htio je njegovo izvršenje.
Prema tome, u radnjama okrivljenog su se stekli svi bitni elementi bića
krivičnog djela koje mu je stavljeno na teret.
Odlučujući se za krivičnu sankciju prema okrivljenom sud je cijenio sve
olakšavajuće i otežavajuće okolnosti iz čl.42 KZ CG. Od olakšavajućih
okolnosti na strani okrivljenog sud je cijenio njegove lične i porodične
prilike jer je u pitanju mlad čovjek, koji je oženjen i otac dvoje djece,
zatim njegovo loše imovno stanje. Od otežavajućih okolnosti sud je cijenio
činjenicu da je okrivljeni osuđivan. Izrečena kazna zatvora u trajanju od 60
dana, po ocjeni suda odgovara težini izvršenog krivičnog djela i krivici
okrivljenog i predstavlja mjeru koja je neophodna da bi se postigla svrha
kažnjavanja, te da će u dovoljnoj mjeri uticati na okrivljenog da u buduće ne
vrši ista ili slična krivična djela.
Odluka o troškovima krivičnog postupka zasniva se na odredbi čl.229 st.1.ZKP.
Okrivljeni je dužan da plati troškove krivičnog postupka u iznosu od 90 €,
koji troškovi se odnose na troškove vještaka medicinske struke u iznosu od
60,50€ i na troškove za rad suda koji su određeni prema trajanju, složenosti
krivičnog postupka i imovinskim prilikama okrivljenog.
Na osnovu izloženog odlučeno je kao u izreci presude.
OSNOVNI SUD U BARU
Dana 21.06.2013.godine
ZAPISNIČAR, S U D I J A
Ana Stanišić Aleksandra Leković
PRAVNA POUKA: Protiv ove presude može se izjaviti žalba Višem sudu u Podgorici
u roku od 8 dana od dana prijema pismenog otpravka, preko ovog suda u dva
primjerka.
DNA:
1 x spisi
1 x ODT
1 x okrivljenom u ZIKS Podgorica
1 x pun. oštećenog nakon pravosnažnosti