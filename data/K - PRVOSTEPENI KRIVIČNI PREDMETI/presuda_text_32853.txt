K. broj 233/13
U IME CRNE GORE
OSNOVNI SUD U BARU, sudija Aleksandra Leković, sa zapisničarom Anom Stanišić,
u krivičnom predmetu okrivljenog M. S. iz B., zbog tri krivična djela –
nedavanje izdržavanja iz čl. 221 st. 1 Krivičnog zakonika, po optužnom
prijedlogu ODT u Baru Kt. br. ... od 04.06.2013 godine, nakon održanog glavnog
javnog pretesa u prisustvu zastupnika optužbe savjetnika ODT-a u Baru Predraga
Đikanovića i okrivljenog, dana 26.07.2013. godine donio je i istog dana javno
objavio
P R E S U D U
Okrivljeni M. S., JMBG ... , od oca I. i majke J. rođene D., rođen ... godine
u B., stalno nastanjen u B., I. bb, državljanin Crne Gore, po zanimanju
konobar, razveden, otac troje djece, neosuđivan,
K r i v j e :
Što,
U vremenu od 14.01.2013. godine do 24.05.2013. godine u B., svjestan svog
djela i htio njegovo izvršenje, nije davao izdržavanje za svoju maloljetnu
djecu – oštećene M. I., M. M. i M. M., koje je po zakonu dužan da izdržava, a
koja dužnost je utvrđena na osnovu sudske presude P br. ... od 27.12.2012.
godine Osnovnog suda u Baru, u iznosu od 150 € mjesečno,
- čime je izvšio tri krivična djela - nedavanje izdržavanja iz čl. 221 st. 1
Krivičnog zakonika
-Pa mu sud primjenom čl. 4, 32, 36, 42, 48, 52, 53, 54 Krivičnog Zakonika CG i čl. 369,370 i 374 ZKP-a 
U T V R Đ U JE
-​ za krivično djelo – nedavanje izdržavanja iz čl. 221 st.1 KZ učinjeno na štetu malodobne ćerke M. I. kaznu zatvora u trajanju od 30 (trideset) dana
-​ za krivično djelo – nedavanje izdržavanja iz čl. 221 st.1 KZ učinjeno na štetu malodobnog sina M. M. kaznu zatvora u trajanju od 30 (trideset) dana
-​ za krivično djelo – nedavanje izdržavanja iz čl. 221 st.1 KZ učinjeno na štetu malodobne ćerke M. M. kaznu zatvora u trajanju od 30 (trideset) dana
pa mu sud primjenom citiranih članova izriče
USLOVNU OSUDU
Kojom mu utvrđuje jedinstvenu kaznu zatvora u trajanju od 75 (sedamdesetipet)
dana i istovremeno odredjuje da se kazna neće izvršiti ukoliko okrivljeni u
roku od 2 (dvije) godine od pravosnažnosti, ne izvrši novo krivično djelo.
Obavezuje se okrivljeni da izmiri sve dospjele obaveze na ime davanja
izdržavanja za svoju maloljetnu djecu i to u iznosu od 600 eura i da ubuduće
daje izdržavanje a shodno pravosnažnoj presudi ovog suda P br. ... od
27.12.2012.godine.
Okrivljeni je dužan da plati troškove krivičnog postupka i to na ime paušala
iznos od 30,00 € u roku od 15 dana od dana pravosnažnosti presude, pod
prijetnjom izvršenja.
O b r a z l o ž e nj e
Optužnim prijedlogom Osnovnog državnog tužilaštva u Baru, Kt. br. ... od
04.06.2013. godine, okrivljenom je stavljeno na teret izvršenje tri krivična
djela bliže opisano u izreci presude.
Okrivljeni je u svojoj odbrani naveo da ima troje djece od kojih najstarije
ima šest godina. Od supruge se razveo u decembru 2012. godine i djeca su tada
povjerena majci na čuvanje, vaspitanje i izdržavanje, a on je obavezan da
svakomjesečno plaća iznos od 150 € na ime izdržavanja. Istakao je da ne bježi
od toga da daje alimentaciju za svoju djecu te da će im, dok god je živ, sve
pružiti. Naveo je da je tačno da od januara do 24. maja nije davao supruzi
iznos na koji je obavezan presudom, obzirom da nemaju apsolutno nikakvu
komunikaciju. U februaru ove godine dobio je neki novac, koji je 14.02.2013.
godine uplatio na svoju štednu knjižicu, budući da nije mogao da otvori štednu
knjižicu na ime svoje djece, i to iznos od 700 €, koji i dalje stoji na
njegovoj knjižici, a namijenjen je za plaćanje alimentacije. Na kraju je
istakao da radi u „T.“ kao konobar i tako ostvaruje mjesečne prihode, i da
posjeduje sredstva za plaćanje izdržavanja, a i kad ne bi imao platu, opet bi
morao plaćati alimentaciju za svoju djecu.
U dokaznom postupku sud je proveo sledeće dokaze: saslušan je zakonski
zastupnik mldb. oštećenih, majka M. D., pročitana je presuda Osnovnog suda u
Baru P. br. ... od 27.12.2012. godine, pročitan je izvod iz KE za okrivljenog
br. ... od 02.07.2013. godine pribavljen od UP PJ Bar i izvršen je uvid u
štednu knjižicu na ime M. S. kod „P. b.“ Crne Gore.
Zakonski zastupnik mldb. oštećenih, majka M. D., u svom iskazu je navela da sa
okrivljenim nema nikakvu komunikaciju, ali ga je u nekoliko navrata opomenula
da treba da plaća alimentaciju onako kako je sud odredio svojom presudom. U tu
svrhu mu je i dala broj žiro računa na koji treba da uplati novac. Dalje je
navela da upravo radi svoje djece želi da uspostavi komunikaciju sa njim, ali
da on to neće. U periodu koji je naznačen, dakle od januara pa do današnjeg
dana, M. S. joj nije dao ni centa na ime alimentacije, dakle ni na ruke ni na
žiro račun. Pridružila se krivičnom gonjenju protiv okrivljenog i postavila
imovinskopravni zahtjev.
Presudom Osnovnog suda u Baru P. br. ... od 27.12.2012 godine je razveden brak
između M. D. rođ. M. i M. S., te mldb. djeca M. I., M. M. i M. M. povjerena na
čuvanje, vaspitavanje i izdržavanje majci M. D., a M. S. je obavezan da, kao
otac na ime doprinosa za izdržavanje mldb djece, plaća svakomjesečno iznos od
150,00 €, na ruke zakonskog zastupnika M. D. do petog u mjesecu za tekući
mjesec, počev od 01. januara 2013. godine, pa sve dok za to budu postojali
zakonski razlozi ili dok se odluka suda u tom dijelu ne izmijeni. Presuda je
postala pravosnažna 14. ... 2013. godine.
Uvidom u izvod iz KE za okrivljenog, br. ... od 02.07.2013. godine
pribavljenog od UP PJ Bar utvrđeno je da okrivljeni M. S. do sada nije
osuđivan.
Uvidom u štednu knjižicu na ime M. S. utvrđeno je da je dana 14.02.2013.
godine uplaćeno 700,00 € te da ukupno stanje na štednoj knjižici iznosi 700,00
€.
Ocjenom izvedenih dokaza nesporno je utvrđeno da je okrivljeni izvršio tri
krivična djela - nedavanje izdržavanja iz čl. 221 st. 1 Krivičnog zakonika
koje mu je optužnim prijedlogom stavljeno na teret.
Iz svih provedenih dokaza nesporno je utvrđeno da okrivljeni M. S., u vremenu
od 14.01.2013. godine do 24.05.2013. godine u B., nije davao izdržavanje za
svoju maloljetnu djecu - oštećene M. I., M. M. i M. M. u iznosu od 150,00 €
mjesečno, a koje je po zakonu dužan da izdržava. Nesporno je tokom postupka
utvrđeno da je presudom Osnovnog suda u Baru P. br. ... od 27.12.2012. godine
razveden brak između M. D. i M. S., te da se mldb djeca M. I., M. M. i M. M.
povjeravaju na čuvanje, vaspitavanje i izdržavanje majci M. D., a M. S. se
obavezuje da, kao otac na ime doprinosa za izdržavanje mldb djece, plaća
svakomjesečno iznos od 150,00 €, na ruke zakonskog zastupnika M. D. do petog u
mjesecu za tekući mjesec. Okrivljeni je u svom iskazu istakao da je tačno da
od januara do 24. maja nije davao novac na ime izdržavanja za svoju mldb
djecu. Zakonski zastupnik mldb oštećenih, majka M. D., u svom iskazu je navela
da joj okrivljeni od januara pa do današnjeg dana nije dao ni centa na ime
izdržavanje svoje mldb djece. Dakle, na osnovu iskaza okrivljenog i zakonskog
zastupnika oštećenih jasno se utvrđuje da okrivljeni nije izvršavao svoju
zakonsku obavezu izdržavanja utvrđenu presudom Osnovnog suda u Baru P. br. ...
od 27.12.2012 godine. Prema tome okrivljeni je izvršio krivična djela koja su
mu stavljena na teret jer nije postupao po pravosnažnoj sudskoj odluci kojom
je utvrđena njegova obaveza na izdržavanje svoje malodobne djece, a koja je i
dalje na snazi i nije mijenjana. Sud je cijenio i činjenicu da je okrivljeni
iznos od 700 eura uplatio na svoju štednu knjižicu, a koji novac je, prema
kazivanju okrivljenog, namijenjen za alimentaciju za djecu. Međutim, ta
činjenica nije od uticaja na drugačije presuđenje u ovoj pravnoj stvari s
obzirom da navedeni novčani iznos nikako nije mogla podići zakonski zastupnik
mldb. oštećenih, niti je taj novac uplaćen djeci.
Konkretnom prilikom okrivljeni je postupao sa umišljajem, bio je svjestan
odnosno znao je da je obavezan da daje izdržavanje, pa ipak to nije činio.
Postupajući na način opisan u izreci presude, okrivljeni je ostvario sva
objektivna i subjektivna obilježja bića tri krivična djela nedavanje
izdržavanja iz čl. 221 st. 1 Krivičnog zakonika. Naime, sud je prihvatio
pravnu kvalifikaciju iz optužnog predloga, jer je okrivljeni nedavanjem
izdržavanja učinio onoliko krivičnih djela koliko ima korisnika izdržavanja,
znači tri krivična djela, bez obzira što je obaveza davanja izdržavanja
zasnovana na jednoj odluci.
Odlučujući se za krivičnu sankciju prema okrivljenom, sud je cijenio sve
olakšavajuće i otežavajuće okolnosti iz čl. 42 Krivičnog zakonika. Od
olakšavajućih okolnosti sud je cijenio lične prilike okrivljenog odnosno da se
radi o čovjeku srednje životne dobi koje do sada nije osuđivan, da je otac
troje mldb djece, te je sud kao olakšavajuću okolnost cijenio i činjenicu da
je okrivljeni, ipak, bio opredijelio novac za izdržavanje stavljajući ga na
svoju štednu knjižicu i to prije pokretanja ovog krivičnog postupka.
Otežavajućih okolnosti na strani okrivljenog nije bilo.
Sud je okrivljenom na osnovu čl. 48 KZ najprije utvrdio za krivično učinjeno
na štetu malodobne M. I. kaznu zatvora u trajanju od 30 dana, zatim za
krivično djelo učinjeno na štetu mldb. M. M. 30 kaznu zatvora u trajanju od 30
dana, kao i za krivično djelo učinjeno na štetu malodobne M. M. takođe kaznu
zatvora u trajanju od 30 dana, nakon čega ga mu je izrekao uslovnu osudu kojom
mu je utvrdio jedinstvenu kaznu zatvora u trajanju od 75 dana i istovremeno
odredio da se kazna neće izvršiti ukoliko okrivljeni u roku od dvije godine ne
izvrši novo krivično djelo. Ocijenjeno je da prema okrivljenom nije potrebno
izricanje efektivne kazne zatvora, da će se izricanjem uslovne osude prema
okrivljenom u potpunosti postići svrha izricanja uslovne osude i na taj način
dovoljno uticati na okrivljenog da u buduće ne vrši krivična djela.
Sud je okrivljenog na osnovu čl. 221 st. 4 KZ CG obavezao da izmiri sve
dospjele obaveze i to u iznosu od 600 eura s obzirom da nije davao izdržavanje
za svoju mldb djecu od 14.01.2013. godine do 24.05.2013. godine, dakle punih
četri mjeseca, u iznosu od 150,00 € mjesečno, što u ukupnom iznosi 600,00
eura, te ga je obavezao da i ubuduće uredno daje izdržavanje. Nepostupanje po
ovim obavezama je osnov za opozivanje uslovne osude.
Odluka o troškovima postupka zasniva se na odredbi čl. 226 i čl. 229 ZKP-a, pa
je okrivljeni dužan da plati ovom sudu paušal u iznosu od 30,00 € koji se
odnosi na troškove za rad suda koji su određeni prema trajanju, složenosti
krivičnog postupka i imovinskim prilikama okrivljenog, u roku od 15 dana po
pravosnažnosti presude pod prijetnjom prinudnog izvršenja.
Na osnovu izloženog odlučeno je kao u izreci presude.
OSNOVNI SUD U BARU
Dana 26.07.2013 godine
ZAPISNIČAR, S U D I J A, Ana Stanišić Aleksandra Leković
PRAVNA POUKA: Protiv ove presude može se izjaviti žalba Višem sudu u Podgorici
a putem ovog suda u roku od 8 dana od dana prijema pismenog otpravka presude.
DNA
1 x spisi
1 x ODT-u
1 x okrivljenom
1 x punomoćniku oštećenih nakon pravosnažnosti