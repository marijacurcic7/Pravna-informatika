K.br. 342/13
U IME CRNE GORE
OSNOVNI SUD U BARU, sudija Aleksandra Leković, sa zapisničarom Anom Stanišić,
u krivičnom predmetu okrivljenog M. K., zbog krivičnog djela - krađa iz čl.
239 st. 1 Krivičnog zakonika, po optužnom prijedlogu Osnovnog državnog
tužilaštva u Baru Kt. br. ... od 07.08.2013. godine, nakon održanog glavnog
javnog pretresa u prisustvu zastupnika optužbe savjetnika kod ODT-a Predraga
Đikanovića, okrivljenog i njegovog branioca I. F., advokata iz Bara, dana
22.08.2013. godine donio je i javno objavio,
P R E S U D U
Okrivljeni M. K., zvani "M...", od oca Z. i majke A., rođene H., JMBG ...,
rođen ... godine u G., sa prebivalištem u G., ul. F. br. ..., BiH, državljanin
BiH, neoženjen, završio Osnovnu školu, dobrog imovnog stanja,
K r i v j e
Što je :
Dana 06.08.2013. godine oko 18,30 časova, iz plažnog bara "K. l." u S.,
Opština Bar, svjestan svog djela i htio njegovo izvršenje, oduzeo pokretne
stvari, vlasništvo oštećenog B. S., u namjeri da prisvajanjem istih pribavi
sebi protivpravnu imovinsku korist, i to novčanik vrijednosti 30,00 €, u kome
se nalazilo 342,90 €, 11.100,00 dinara, 4 bankovne kartice, kanadska vozačka
dozvola i lična karta na ime oštećenog, na način što je iskoristio nepažnju
oštećenog, prišao visećem stolu za kojim je stajao isti i sa stola oduzeo
novčanik sa naprijed pomenutim stvarima, nakon čega se udaljio sa lica mjesta,
- čime je izvršio krivično djelo - krađa iz čl. 239 st. 1 Krivičnog zakonika.
Pa mu sud primjenom čl. 4, 32, 36, 42, 52, 53 i 54 Krivičnog zakonika i čl.
369, 370 i 374 ZKP-a, i z r i č e
USLOVNU OSUDU
Kojom mu utvrđuje kaznu zatvora u trajanju od 6 (šest) mjeseci, u koju kaznu
mu se uračunava vrijeme provedeno u pritvoru od 06.08.2013. godine do
22.08.2013. godine i istovremeno određuje da se kazna neće izvršiti ukoliko
okrivljeni u roku od 2 (dvije) godine od dana pravosnažnosti presude ne učini
novo krivično djelo.
Okrivljeni je dužan da plati troškove krivičnog postupka u iznosu od 240,00 €
u roku od 15 dana od dana pravosnažnosti, pod prijetnjom izvršenja.
O b r a z l o ž e n j e
Optužnim prijedlogom Osnovnog državnog tužilaštva u Baru Kt. br. ... od
07.08.2013. godine, okrivljenom je stavljeno na teret izvršenje krivičnog
djela bliže opisanog u izreci presude.
Okrivljeni M. K. je u svojoj odbrani datoj pred pred UP PJ Bar dana
06.08.2013. godine u prisustvu branioca, u bitnom naveo da je dana 06.08.2013.
godine negdje oko 14:00h, došao na plažu u S. sa svojim drugovima E. G. i M.
N. sa kojima je sjedio i pio piće u plažnom baru "K. l.". Negdje oko 19:00h,
dok su sjedjeli u pomenutom plažnom baru, na stolu do njihovog, primijetio je
jedan crni novčanik, kojeg je uzeo sa stola, i sa svojim drugom M. N. otišao
do obližnjeg javnog WC-a na plaži, gdje je iz novčanika izvadio oko 200,00 €,
nešto dinara i dvije bankovne kartice, i sve to stavio u torbicu koju je sa
sobom nosio. Novčanik je bacio u WC šolju. Nakon toga je izašao iz WC i
zajedno sa M. N., koji ga je čekao ispred WC-a, pošao je ka kući. Dok su išli
kući, iz torbe je počeo da vadi novac koji je prethodno otuđio iz novčanika,
kada im prilazi inspektor policije u civilu, koji ih je legitimisao i pozvao
da sa njim pođu u policijsku stanicu što su oni i uradili. Navedenom
inspektoru je na licu mjesta, kada ih je legitimisao i izvršio lični pregled
nad njima, priznao da je oduzeo sve te stvari od njemu nepoznatog lica, kako
je naprijed naveo. Iskreno se kaje što je ovo učinio, i čvrsto je obećao da se
ovo neće ponoviti, jer kako ističe, ovo je uradio iz čiste gluposti, s obzirom
da je bio pod dejstvom alkohola. U svom iskazu datom pred ODT-om u Baru dana
07.08.2013. godine, pojasnio je da je sa visećeg stola uzeo novčanik u kome se
nalazilo novca 340,90 eura, 11.100,00 dinara i dvije bankovne kartice, nakon
čega je otišao u toalet, gdje je bacio novčanik, dok je novac i bankovne
kartice uzeo i stavio u džep. Takođe je pojasnio da je gore pomenutom
inspektoru policije, na licu mjesta, kada ih je legitimisao i izvršio lični
pregled nad njima, priznao da je oduzeo sve te stvari od njemu nepoznatog
lica, kako je naprijed naveo.
U dokaznom postupku sud je proveo sledeće dokaze: pročitan je zapisnik o
izvršenoj kontroli prisustva alkohola u organizmu br. ... od 06.08.2013.
godine, sačinjen od strane UP PJ Bar, na ime okrivljenog M. K., pročitana je
službena zabilješka UP PJ Bar Ku br. ... od 07.08.2013.godine, pročitana je
potvrda UP PJ Bar o privremeno oduzetim predmetima Ku br. ... od
06.08.2013.godine, pročitan je nalaz i mišljenje vještaka finansijske struke
D. N. od 07.08.2013. godine.
Iz zapisnika o izvršenoj kontroli prisustva alkohola u organizmu br. ... od
06.08.2013. godine, sačinjen od strane UP PJ Bar, na ime okrivljenog M. K.
proizilazi da je kod okrivljenog izvršeno alkotestiranje alkotestom tipa
"Dreger", a da je kod istog pronađeno 1,25 promila alkohola u organizmu.
Iz službene zabilješke UP PJ Bar Ku br. ... od 07.08.2013.godine, koja je
sačinjena na okolnosti pronalaska crnog muškog novčanika, proizilazi da je
07.08.2013. godine oko 00:30h, u S., na plaži ispod hotela "K.", u javnom
WC-u, šolji, među fekalijama, pronađen crni kožni novčanik u kome je pronađena
jedna fotografija muškarca.Iz potvrde UP PJ Bar o privremeno oduzetim
predmetima Ku br. ... od 06.08.2013. godine, proizilazi da su od M. K.
privremeno oduzeti : master card i visa kartica na ime B. S., tri novčanice od
100,00 €, jedna novčanica od 20,00 €, jedna novčanica od 10,00 €, jedna
novčanica od 5,00 €, pet novčanica od 2.000,00 dinara, jedna novčanica od
1.000,00 dinara, jedna novčanica od 100,00 dinara, jedna kovana novčanica od
2,00 €, četiri kovane novčanice od 1,00 €, dvije kovane novčanice od 0,50
centi, četiri kovane novčanice od 0,20 centi.
Iz nalaza i mišljenja vještaka finansijske struke D. N. od 07.08.2013. godine,
proizilazi da ukupna procijenjena vrijednost muškog novčanika od kože iznosi
od 15,00 €, kolika je cijena za novčanik nižeg kvaliteta, do 30,00 €, kolika
je cijena za novčanik većeg kvaliteta. Vještak je napomenuo da opis oduzetih
stvari nije dovoljan za tačnu i preciznu procjenu, jer isti ne sadrži za robu
neophodne opise, poput tipa, vrste, kvaliteta - stanja i starosti.
Ocjenom izvedenih dokaza, te ocjenom navoda odbrane optuženog, sud je našao da
je okrivljeni izvršio krivično djelo koje mu je stavljeno na teret u mjestu,
vrijeme i na način kako je to činjenično opisano u izreci presude. Utvrđeno
činjenično stanje proizilazi kako iz odbrane okrivljenog tako i iz ostalih
provedenih dokaza na glavnom pretresu. Naime, okrivljeni je u cjelosti priznao
izvršenje krivičnog djela opisujući do detalja kako je i na koji način izvršio
predmetno djelo, pojašnjavajući da je, dok je sjedio i pio sa svojim
prijateljem M. N., u plažnom baru "K. L.", u S., neprimjetno uzeo jedan crni
novčanik sa susjednog visećeg stola, u kome se nalazilo novca 340,90 eura,
11.100,00 dinara i dvije bankovne kartice, nakon čega je sa gore pomenutim
drugom otišao do obližnjeg javnog WC-a, gdje je iz novčanika izvadio novac i
bankovne kartice i sve to stavio u torbicu koju je nosio sa sobom, dok je
novčanik bacio u WC šolju. Na osnovu službene zabilješke UP PJ Bar Ku br. ...
od 07.08.2013. godine, koja je sačinjena na okolnosti pronalaska crnog muškog
novčanika, a po prethodnoj izjavi okrivljenog da je novčanik odbacio u
navedenom javnom WC-u, nesumnjivo proizilazi da je okrivljeni bacio novčanik,
koji je prethodno otuđio, u WC šolju pomenutog javnog toaleta, čija
vrijednost, po nalaz i mišljenje vještaka finansijske struke D. N. od
07.08.2013. godine, iznosi između 15 i 30 €. Takođe, iz potvrde o oduzetim
predmetima nesporno se utvrđuje da je kod okrivljenog pronađeno i od njega
oduzeto 342,80 €, 11.100,00 dinara i dvije bankovne kartice.
Radnja izvršenja krivičnog djela krađe iz čl. 239 st. 1 KZ-a, sastoji se u
oduzimanju drugome tuđe pokretne stvari. Smatra se da je oduzimanje dovršeno
onda kada je došlo do prekida tuđe faktičke vlasti, tj pritežanja, i
zasnivanja faktičke vlasti nad pokretnom stvari od strane izvršioca. Objekt
radnje jeste tuđa pokretna stvar. Oduzimanje se vrši u namjeri da se njenim
prisvajanjem sebi ili drugom pribavi protivpravna imovinska korist. Okrivljeni
je, u konkretnom slučaju, a što je utvrđeno na osnovu svih provedenih dokaza,
oduzeo pokretne stvari, tj. novčanik u kome se nalazio novac i bankovne
kartice, vlasništvo oštećenog, u plažnom baru "K. L.", u S., u namjeri da
prisvajanjem istih, pribavi sebi protivpravnu imovinsku korist u vrijednosti
bliže opisanoj u izreci presude.
Konkretnom prilikom okrivljeni je postupao sa direktnim umišljajem jer je bio
svjestan da oduzima tuđe pokretne stvari, a nesporna je i njegova namjera da
prisvajanjem tuđih pokretnih stvari pribavi sebi protivpravnu imovinsku
korist, odnosno bio je svjestan svog djela i htio njegovo izvršenje. U
radnjama okrivljenog stekli su se svi bitni elementi bića krivičnog djela
krađa iz čl. 239 st.1 KZ.
S obzirom na priznanje okrivljenog i ostalih dokaza koji jasno upućuju da je
okrivljeni izvršio krivično djelo koje mu je stavljeno na teret sud je
procijenio da nije potrebno saslušavati oštećenog B. S. i svjedoka M. N..
Odlučujući o krivičnoj sankciji, sud je cijenio sve okolnosti iz čl. 42
Krivičnog zakonika koje su od uticaja na vrstu i visinu kazne. Od
olakšavajućih okolnosti sud je cijenio lične prilike okrivljenog, budući da se
radi o licu mlađe životne dobi, koji je krivično djelo učinilo nekoliko dana
nakon sticanja punoljetstva, priznanje izvršenja krivičnog djela, zatim
držanje učinioca poslije izvršenog krivičnog djela, s obzirom da je istakao da
se iskreno kaje, u šta se i ovaj sud uvjerio na glavnom pretresu. Otežavajućih
okolnosti na strani okrivljenog nije bilo. Okrivljenom je izrečena uslovna
osuda, kojom mu je utvrđena kaznu zatvora u trajanju od 6 (šest) mjeseci i
istovremeno određuje da se kazna neće izvršiti ukoliko okrivljeni u roku od 2
(dvije) godine od dana pravosnažnosti presude ne učini novo krivično djelo.
Sud je mišljenja da će se izricanjem upozorenja uz prijetnju kaznom, tj.
uslovne osude, prema okrivljenom postići svrha kažnjavanja, odnosno da će se u
dovoljnoj mjeri uticati na učinioca da više ne vrši krivična djela.
Sud je na osnovu čl. 51 KZ u utvrđenu kaznu zatvora okrivljenom uračunao
vrijeme provedeno u pritvoru.
Odluka o troškovima krivičnog postupka zasniva se na odredbi čl.229 st.1.ZKP.
Okrivljeni je dužan da plati troškove krivičnog postupka u iznosu od 240,00 €,
koji troškovi se odnose na troškove vještaka finansijske struke u iznosu od
27,50 €, zatim na troškove branioca po službenoj dužnosti u iznosu od 187,50
kao i paušal za rad suda koji je određen prema trajanju, složenosti krivičnog
postupka i imovinskim prilikama okrivljenog.
Na osnovu izloženog odlučeno je kao u izreci presude.
OSNOVNI SUD U BARU
Dana 22.08.2013. godine
ZAPISNIČAR, S U D I J A, Ana Stanišić Aleksandra Leković
PRAVNA POUKA: Protiv ove presude može se izjaviti žalba Višem sudu u Podgorici
u roku od 8 dana od dana prijema pismenog otpravka, preko ovog suda u dva
primjerka.
DNA:
1 x spisi,
1 x ODT,
1 x okrivljenom,
1 x braniocu okrivljenog, adv. I. F.,
1 x oštećenom, nakon pravosnažnosti.