K broj 56/13
U IME CRNE GORE
OSNOVNI SUD U BARU kao prvostepeni krivični, sudija Ljiljana Joković, kao
sudija pojedinac, sa zapisničarom Amirom Nikičić, u krivičnom predmetu
okrivljene N.M., zbog krivičnog djela – ugrožavanje javnog saobraćaja iz čl.
339 st.3. u vezi st.1 Krivičnog zakonika, po optužnom predlogu Osnovnog
državnog tužilaštva u Baru Kt br. ...... od 15.02.2013. godine, nakon održanog
glavnog javnog pretresa u prisustvu zastupnika optužbe ZODT u Baru Gačević
Radmile i okrivljene N.M., dana 23.05.2013. godine donio je i istog dana javno
objavio
PRESUDU
Okrivljena
N.M. , JMBG ......, od oca M. i majke V., rodjena V., rodjena ......godine u
........, stalno nastanjena u Baru, ...... trgovac, udata, majka dvoje djece,
lošeg imovnog stanja, neosudjivana.
K r i v a j e:
Što je:
Dana 14.12.2012. godine oko 12,50 časova na lokalnom putu u naselju Polje, u
blizini poslovne zgrade preduzeća “Cerovo”, Opština Bar, upravljajući u
saobraćaju putničkim motornim vozilom marke „Ford Siera" reg.ozn. ......., ne
pridržavajući se saobraćajnih propisa, ugrozila saobraćaj i dovela u opasnost
život oštećene V. D., na način što protivno odredbama čl.29. st.2. i čl. 35
st. 1 Zakona o bezbjednosti saobraćaja na putevima (»Sl. list RCG« br.33/12),
svjesna da nepropisnom vožnjom može ugroziti saobraćaj i dovesti u opasnost
život i tijelo ljudi, ali olako držala da do toga neće doći i da će to moći
sprečiti, krećući se lokalnim putem u naselju Polje, iz pravca „Porcelanose"
prema nadvožnjaku, brzinu kretanja vozila nije prilagodila karakteristikama i
stanju puta, preglednosti i drugim saobraćajnim uslovima, tako da vozilo može
blagovremeno da zaustavi pred svakom preprekom koju, pod datim uslovima može
da predvidi i vozilo u kretanju nije držala što bliže desnoj ivici kolovoza na
tolikoj udaljenosti od nje da s obzirom na brzinu kretanja vozila, uslove
saobraćaja, stanje i karakteristike puta ne ugrožava druge učesnike u
saobraćaju , već je pri savladjivanju kritičnog poteza puta, koji se prostire
u obliku desne krivine, ne mogavši da je savlada i pravilno slijedi njen luk,
uslijed neprilagođenje brzine od oko 41 km/h, na dijelu puta na kojem je
bezbijedna-prilagodjena brzina kretanja vozila iznosila do 36 km/h,
zakrivljenosti puta i stanju kolovoza, koje uslove je mogla da predvidi,
vozilom kojim je upravljala zahvatila je prostor lijeve kolovozne trake i to u
fazi mimoilaženja sa putničkim motornim vozilom marke » VW Golf » reg.
ozn......., kojim je iz suprotnog smjera upravljala oštećena V.D., uslijed
čega je došlo do fizičkog kontakta lijeve čeone strane vozila “Ford Siera” i
lijeve bočne strane vozila “VW Golf” na prostoru lijeve kolovozne strane,
smjera kretanja vozila „Ford Siera", kojom prilikom je oštećena V.D. zadobila
laku tjelesnu povredu u vidu nagnječenja lijeve polovine grudnog koša;
-čime je izvršila krivično djelo - ugrožavanje javnog saobraćaja iz čl. 339 st. 3. u vezi st. 1. Krivičnog zakonika.
pa joj sud primjenom člana 4, 32, 36, 42, 52, 53 i 54 Krivičnog zakonika i
člana 369, 370 i 374 ZKP-a izriče
USLOVNU OSUDU
Kojom joj utvrdjuje kaznu zatvora u trajanju od 30 (trideset) dana i
istovremeno odredjuje da se kazna neće izvršiti ukoliko okrivljena u roku od 1
(jedne) godine, po pravosnažnosti presude ne učini novo krivično djelo.
Okrivljena je dužna da plati troškove krivičnog postupka u iznosu od 198,50
eura, u roku od 15 dana od pravosnažnosti presude, pod prijetnjom izvršenja.
O b r a z l o ž e n j e
Optužnim predlogom Osnovnog državnog tužilaštva u Baru Kt br. ...... od
15.02.2013. godine, kojeg je zastupnik optužbe precizirao na glavnom pretresu
dana 23.05.2013.godine, stavljeno je na teret okrivljenoj izvršenje krivičnog
djela bliže opisanog u izreci presude.
Okrivljena N.M. je izjavila da je dana 14.12.2012.godine oko 12,50 časova
upravljala motornim vozilom marke „Ford Siera“ reg. oznake ....na lokalnim
putu kroz naselje Polje krećući se iz pravca Porcelanose prema nadvožnjaku .
Kolovoz je bio mokar, jer je toga dana kiša padala. Ne zna tačno kojom brzinom
se kretala, ali to nije bilo brže od 30 km/h. Čini joj se da je i bilo ulje
posuto po asfaltu, jer kako je padala kiša sve se slivalo. Na djelu puta koji
se prostire u obliku desne krivine pokušala je vozilom da savlada njenu desnu
krivinu, medjutim, vozilo joj je proklizalo i kao da je dobilo skije, tako da
nije mogla da kontroliše vozilo. Iz suprotnog pravca u fazi mimoilaženja
naišlo je PMV marke „Golf“ kojim je upravljala V.D.. Ne može tačno da se
izjasni na kojoj kolovoznoj traci je došlo do kontakta, ali ako policija kaže
da je došlo do kontakta na lijevoj kolovoznoj traci, moguće je da je došlo na
lijevoj kolovoznoj traci, ali oštećena je njenim vozilom mogla proći lako,
medjutim, došlo je do fizičkog kontakta lijeve čeone strane njenog vozila i
lijeve bočne strane vozila marke „Golf“. Nakon nezgode došla je hitna,
policija, njih su povezli u bolnicu i snimili sve što je trabalo.
U dokaznom postupku provedeni su sledeći dokazi: saslušana je oštećena V.D.,
pročitani su zapisnik o uvidjaju saobraćajne nezgode UP PJ Bar br. ...... od
14.12.2012. godine, izvještaj Ijekara specijaliste Opšte bolnice u Baru br.
protokola .....na ime V.D. od 14.12.2012. godine, izvještaj Ijekara
specijaliste Opšte bolnice u Baru br. protokola ....... na ime N.M. od
14.12.2012. godine, izvještaj Kliničkog centra Crne Gore o koncentraciji
apsolutnog alkohola u krvi broj a ..... godine na ime N.M., nalaz i mišljenje
vještaka saobraćajne struke ing. Milana Šljivančanina od februara 2013.godine,
nalaz i mišljenja sudskog vještaka medicinske struke dr. Krsta Nikolića od
29.01.2013. godine, izvod iz kaznene evidencije Uprava policije Ispostava
Cetinje br. ......od 26.02.2013.godine, za okrivljenu N. M., izvršen je uvid u
skicu lica mjesta I u fotografije dostavljene od strane Uprave policije.
Oštećena V.D. je izjavila da se saobraćajna nezgoda dogodila dana
14.12.2012.godine oko 12,50 časova, na lokalnom putu u naselju Polje. Kritične
prilike je upravljala vozilom „Golf“ reg. oznake ......na djelu puta koji se
prostire gledajući iz njenog pravca u obliku lijeve oštre krivine, obzirom da
se kretala iz pravca nadvožnjaka u pravcu “Porcelanose”, na samom ulazu u
krivini primjetila je da nailazi vozilo iz suprotne strane, odnosno iz pravca
“Porcelanose”, u pitanju je bio bijeli ford koji je zahvatio skroz njenu
kolovoznu traku, usled čega je došlo do fizičkog kontakta izmedju njenog
vozila, odnosno došlo je do kontakta izmedju njene bočne lijeve strane i
lijeve čeone strane vozila kojim je upravljala okrivljena. Kolovoz je bio
mokar, obzirom da je počela da pada kiša. Nije primjetila da je na tom djelu
puta bilo bilo kakvo ulje. U ovoj nezgodi zadobila je povredu nagnječenje
lijeve plovine grudnog koša. Nije se pridružila krivičnom gonjenju i nije
postavila imovinsko pravni zahtjev.
Iz zapisnika o uvidjaju saobraćajne nezgode UP PJ Bar br. ........ od
14.12.2012. godine utvrdjeno je vrijeme i mjesto saobraćajne nezgode,
fiksirani tragovi na kolovozu, učesnici i oštećenja na vozilu.
Iz izvještaja Ijekara specijaliste Opšte bolnice u Baru br. protokola .......
na ime V.D. od 14.12.2012. godine proizilazi da je oštećena primljena dana
14.12.2012. godine oko 13,08 h, da je povredjena u saobraćajanom udesu kao
vozač automobila, da nije gubila svijest I nije povraćala.Opisivala je
dogadjaj, žalila se na glavobolju I bol po lijevoj strani grudnog koša. U
izvještaju su opisane povrede koje su bile predmet vještačenja vještaka
medicinske struke.
Iz izvještaja Ijekara specijaliste Opšte bolnice u Baru br. protokola .....na
ime N.M. od 14.12.2012. godine proizilazi da je oštećena primljena dana
14.12.2012. godine da je povredjena u saobraćajanom udesu kao vozač
automobila, da nije gubila svijest I nije povraćala, imala je
mučninu.Opisivala je dogadjaj u cjelini, žalila se na glavobolju. 2004 godine
imala je mikroemboliju pluća. U izvještaju su opisane povrede koje su bile
predmet vještačenja vještaka medicinske struke.
Iz izvještaja Kliničkog centra Crne Gore o koncentraciji apsolutnog alkohola u
krvi broj a ......... godine na ime N.M. proizilazi da je okrivljena kritičnom
prilikom upravljala vozilom u trijeznom stanju.
Iz nalaza i mišljenja vještaka saobraćajne struke ing. Milana Šljivančanina od
februara 2013.godine utvrdjeno je da je do ove nezgode došlo isključivo usled
propusta u vožnji od strane vozača putničkog motornog vozila marke "Ford
-Siera" reg.oznake ...... Ovo se ogleda u tome što isti nije održavao
bezbijedni smjer kretanja vozila, desnom stranom kolovoza na bezbijednoj
distanci od desne ivice puta u smjeru kretanja, već je, prilikom savladjivanja
kritičnog poteza puta, koji se prostire u obliku desne krivine, usled
neprilagodjene brzine kretanja vozila uslovima saobraćaja: zakrivljenosti puta
i stanju kolovoza, koje uslove je mogao da predvidi, vozilom kojim je
upravljao, zahvatio je prostor lijeve kolovozne trake, i to u fazi
mimoilaženja sa putničkim motornim vozilom marke „VW Golf“ reg.oznake .......,
koje se kretalo iz suprotnog smjera i nalazilo na opasnoj prostornoj
udaljenosti, usled čega je došlo do nalijetanja čeone lijeve strane ovog
vozila na bočnu lijevu stranu putničkog vozila marke "VW Golf' reg.oznake
......., na prostoru lijeve kolovozne trake, smjera kretanja vozila marke
"Ford“. Takodje je vještak u svom nalazu naveo da je brzina kretanja PMV marke
“Ford Siera” reg. oznake ....... iznosila 41 km/h, dok se PMV marke "VW Golf"
reg. oznake ........ kretalo brzinom 36 km/h. Bezbjedna prilagodjena brzina
kretanja vozila marke "Ford Siera" u zoni oštre desne krivine bila je do 36
km/h.
Iz nalaza i mišljenja sudskog vještaka medicinske struke dr. Krsta Nikolića od
29.01.2013. godine utvrdjeno je da je V.D. zadobila nagnječenje lijeve
polovine grudnog koša. Navedena povreda predstavlja u vrijeme nanošenja laku
tjelesnu povredu. Navedena povreda nastala je uslijed udara grudnim košem V.D.
o tupo-tvrde predmete u unutrašnjost putničkog motornog vozila u kojem se
imenovana nalazila.
Iz izvoda iz kaznene evidencije Uprava policije Ispostava Cetinje br. ......
od 26.02.2013.godine za okrivljenu Nikolić Milku utvrdjeno je da imenovana
nije osudjivana.
Uvidom u skicu lica mjesta I u fotografije dostavljene od strane Uprave
policije predstavljen je položaj vozila nakon saobraćajne nezgode.
Ocjenom izvedenih dokaza utvrđeno je da je okrivljena učinila krivično djelo
koje joj je stavljeno na teret. Okrivljena je dana dana 14.12.2012. godine oko
12,50 časova na lokalnom putu u naselju Polje, u blizini poslovne zgrade
preduzeća “Cerovo”, Opština Bar, upravljajući u saobraćaju putničkim motornim
vozilom marke „Ford Siera" reg.ozn. ....ne pridržavajući se saobraćajnih
propisa, ugrozila saobraćaj i dovela u opasnost život oštećene V.D., krećući
se lokalnim putem u naselju Polje, iz pravca „Porcelanose" prema nadvožnjaku,
jer brzinu kretanja vozila nije prilagodila karakteristikama i stanju puta,
preglednosti i drugim saobraćajnim uslovima, tako da vozilo može blagovremeno
da zaustavi pred svakom preprekom koju pod datim uslovima može da predvidi i
vozilo u kretanju nije držala što bliže desnoj ivici kolovoza na tolikoj
udaljenosti od nje da s obzirom na brzinu kretanja vozila, uslove saobraćaja,
stanje i karakteristike puta ne ugrožava druge učesnike u saobraćaju , već je
pri savladjivanju kritičnog poteza puta, koji se prostire u obliku desne
krivine, ne mogavši da je savlada i pravilno slijedi njen luk, uslijed
neprilagođenje brzine od oko 41 km/h, na dijelu puta na kojem je bezbijedna-
prilagodjena brzina kretanja vozila iznosila do 36 km/h, zakrivljenosti puta i
stanju kolovoza, koje uslove je mogla da predvidi, vozilom kojim je upravljala
zahvatila je prostor lijeve kolovozne trake i to u fazi mimoilaženja sa
putničkim motornim vozilom marke » VW Golf » reg. ozn...., kojim je iz
suprotnog smjera upravljala oštećena V.D., uslijed čega je došlo do fizičkog
kontakta lijeve čeone strane vozila “Ford Siera” i lijeve bočne strane vozila
“VW Golf” na prostoru lijeve kolovozne strane, smjera kretanja vozila „Ford
Siera", kojom prilikom je oštećena V.D. zadobila laku tjelesnu povredu u vidu
nagnječenja lijeve polovine grudnog koša.Vrsta i težina tjelesnih povreda
oštećene V.D. utvrđena je iz jasnog i stručnog nalaza i mišljenja vještaka
medicinske struke dr.Krsta Nikolića, a koji nalaz je vještak dao na osnovu
izvještaja ljekara specijaliste JZU Opšta bolnica u Baru, i na koji nalaz nije
bilo primjedbi, a koji je sud u cjelosti prihvatio.
Naprijed navedeno činjenično stanje utvrđeno je iz jasnog i uvjerljivog iskaza
svjedoka oštećene V.D. koja je u bitnom navela da je do fizičkog kontakta
između njenog vozila I vozila okrivljene, odnosno izmedju bočne lijeve strane
njenog vozila i lijeve čeone strane vozila kojim je upravljala okrivljena
došlo na prostoru njene kolovozne trake, u trenutku mimoilaženja vozila na
djelu puta koji se prostire gledajući iz njenog pravca u obliku lijeve oštre
krivine, obzirom da se kretala iz pravca nadvožnjaka u pravcu “Porcelanose”.
Pojasnila je da je kolovoz bio mokar ali da nije primjetila da je na tom djelu
puta bilo posuto ulje.Iskaz svjedoka oštećene V.D. potvrđen je nalazom i
mišljenjem vještaka saobraćajne struke ing. Milana Šljivančanina iz kog je
utvrdjeno da je do ove nezgode došlo isključivo usled propusta u vožnji od
strane vozača putničkog motornog vozila marke "Ford -Siera" reg.oznake
.....,kojim vozilom je upravljala okrivljena. Ovo se ogleda u tome što ista
nije održavao bezbijedni smjer kretanja vozila, desnom stranom kolovoza na
bezbijednoj distanci od desne ivice puta u smjeru kretanja, već je, prilikom
savladjivanja kritičnog poteza puta, koji se prostire u obliku desne krivine,
usled neprilagodjene brzine kretanja vozila uslovima saobraćaja:
zakrivljenosti puta i stanju kolovoza, koje uslove je mogao da predvidi,
vozilom kojim je upravljala, zahvatila je prostor lijeve kolovozne trake, i to
u fazi mimoilaženja sa putničkim motornim vozilom marke „VW Golf“ reg.oznake
....., koje se kretalo iz suprotnog smjera i nalazilo na opasnoj prostornoj
udaljenosti, usled čega je došlo do nalijetanja čeone lijeve strane ovog
vozila na bočnu lijevu stranu putničkog vozila marke "VW Golf' reg.oznake ...,
na prostoru lijeve kolovozne trake, smjera kretanja vozila marke "Ford Siera“.
Takodje je vještak u svom nalazu naveo da je brzina kretanja PMV marke “Ford
Siera” reg. oznake ..... iznosila 41 km/h, dok se PMV marke "VW Golf" reg.
oznake ..... kretalo brzinom 36 km/h. Bezbjedna prilagodjena brzina kretanja
vozila marke "Ford Seira" u zoni oštre desne krivine bila je do 36 km/h.Dakle,
postupajući na navedeni način okrivljena je ostvarila uzrok ove saobraćajne
nezgode. Sud je nalaz i mišljenja vještaka saobraćajne struke ing. Milana
Šljivančanina, a na koji nalaz nije bilo primjedbi, cjenio kao jasan i
stručan, pa mu je poklonio punu vjeru.U konačnom ni sama okrivljena u svojoj
odbrani nije sporila da kritične prilike na djelu puta koji se prostire u
obliku desne krivine pokušala vozilom da savlada desnu krivinu, medjutim,
vozilo joj je proklizalo i kao da je dobilo skije, tako da nije mogla da
kontroliše vozilo,kada je iz suprotnog pravca u fazi mimoilaženja naišlo PMV
marke „Golf“ kojim je upravljala oštećena V.D.,uslijed čega je došlo je do
fizičkog kontakta lijeve čeone strane njenog vozila i lijeve bočne strane
vozila marke „Golf“,ne isključujući mogućnost da je do fizičkog kontakta
vozila došlo na lijevoj kolovoznoj traci.Pravdala se da je kolovoz bio mokar
,te da je ulje bilo posuto po kolovozu,te da joj je zato vozilo proklizo ,kao
i da se ona kretala ne brže od 30 km/h.Sud je u navedenom djelu odbranu
okrivljene cjenio kao neosnovanu i sračunatu na izbjegavnje krivice.
Okrivljena je saobraćajnu nezgodu prouzrokovala postupajući protivno odredbama
čl.29. st.2. Zakona o bezbjednosti saobraćaja na putevima (»Sl. list RCG«
br.33/12),kojom je propisano da je vozаč dužаn dа vozilo u kretаnju drži što
bliže desnoj ivici kolovozа i nа tolikoj udаljenosti od te ivice dа, s obzirom
nа brzinu kretаnjа vozilа, uslove sаobrаćаjа i nа stаnje i karakteristike
putа, ne ugrožаvа druge učesnike u sаobrаćаju i ne izlаže sebe opаsnosti, kao
i protivno odredbi čl. 35 st. 1 istog zakona kojom je propisano da je vozаč
dužаn dа brzinu kretаnjа vozilа prilаgodi karakteristikama i stаnju putа,
vidljivosti, preglednosti, аtmosferskim prilikаmа, stаnju vozilа i teretа,
gustini sаobrаćаjа i drugim sаobrаćаjnim uslovimа, tako dа vozilo može
blаgovremeno zаustаviti pred svаkom preprekom koju pod dаtim okolnostimа može
dа vidi ili predvidi, odnosno dа vozilom uprаvljа nа nаčin kojim ne ugrožаvа
bezbjednost sаobrаćаjа.
Okrivljena je bila svjesna da usled njenog načina vožnje može ugroziti
bezbjednost saobraćaja, odnosno ostvariti zabranjenu posledicu, ali je olako
držala da će je moći spriječiti ili da ona neće nastupiti. U odnosu na
krivično djelo​ ugrožavanje javnog saobraćaja iz čl. 339 st. 3 u vezi st. 1
Krivičnog zakonika, okrivljena je postupala sa svjesnim nehatom.
Odlučujući se za krivičnu sankciju sud je na strani okrivljene cijenio sve
olakšavajuće i otežavajuće okolnosti iz čl. 42 Krivičnog zakonika. Od
olakšavajućih okolnosti cijenjene su porodične prilike okrivljene, jer je
udata, majka dvoje djece, njene imovinske prilike jer je lošeg imovnog stanja,
činjenicu da se oštećena nije pridružila krivičnom gonjenju, kao i raniji
život okrivljene jer nije osuđivana. Otežavajućih okolnosti na strani
okrivljene nije bilo. Imajući u vidu kvalitet olakšavajućih okolnosti, u
nedostatku otežavajućih okolnosti, ocijenjeno je da prema okrivljenoj nije
potrebno izricanje efektivne kazne zatvora, da će se izricanjem uslovne osude
prema okrivljenoj u potpunosti postići svrha izricanja uslovne osude i na taj
način dovoljno uticati da u buduće ne vrši krivična djela.
S obzirom da oštećena V.D. nije postavila imovinsko pravni zahtjev, to sud o
tome nije ni odlučivao.
Odluka o troškovima zasniva se na odredbi čl. 229 ZKP-a. Dosuđeni iznos se
odnosi na plaćanje nalaza vještaka saobraćajne struke ing. Milana
Šljivančanina u iznosu od 82,50 eura, nalaza i mišljenja vještaka medicinske
struke dr Krsta Nikolića u iznosu od 66,00 eura, kao i troškove za rad suda
koji su određeni prema trajanju, složenosti krivičnog postupka i imovinskim
prilikama okrivljene.
Na osnovu izloženog odlučeno je kao u izreci presude.
OSNOVNI SUD U BARU
Dana 23.05.2013. godine
ZAPISNIČAR, S U D I J A
Amira Nikičić Ljiljana Joković
PRAVNA POUKA:Protiv ove presude može se
izjaviti žalba Višem sudu u Podgorici u roku od
8 dana od dana prijema pismenog otpravka.
Žalba se predaje ovom sudu u dva primjerka.
DNA:
1 x ODT, 1 x okrivljena, 1 x oštećena nakon pravosnažnosti, 1 x spisi