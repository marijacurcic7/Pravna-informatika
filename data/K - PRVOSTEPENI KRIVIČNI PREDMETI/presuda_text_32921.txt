K. broj 106/13
U IME CRNE GORE
OSNOVNI SUD U BARU, sudija Aleksandra Leković, sa zapisničarom Anom Stanišić,
u krivičnom predmetu okrivljenog G.G., zbog krivičnog djela - samovlašće iz
čl. 384 st. 1 Krivičnog zakonika, po optužnom predlogu ODT u Baru Kt. br. ...
od 13.03.2013. godine, nakon održanog glavnog javnog pretesa u prisustvu
zastupnika optužbe ZODT Irene Rajković i okrivljenog, dana 29.07.2013. godine
donio je i istog dana javno objavio
P R E S U D U
Prema optuženom G.G., JMBG ..., od oca R. i majke H..., rođene I..., rođen ...
godine u selu P. - B. P., stalno nastanjen u I. b.b.-Š., završio srednju
metalorušku školu, oženjen, otac troje djece, državljanin Crne Gore, srednjeg
imovnog stanja, neosuđivan.
Na osnovu čl. 372 tač. 1 ZKP-a
ODBIJA SE OPTUŽBA
Što je:
Neutvrđenog dana u periodu do 30.11.2012. godine u naselju I., Opština Bar,
protivno odredbi čl. 141 st. 1 Zakona o energetici ("Sl. list RCG br. 28/10),
bio svjestan djela i htjeo njegovo izvršenje, samovlasno pribavio pravo,
korišćenja električne energije za koje smatra da mu pripada, na način što je
svoj stambeni objekat priključio na nisko - naponsku elektromrežu, preko
električnog brojila marke "EI Niš" br. 23005, iako prethodno nije pribavio
saglasnost Elektroprivrede Crne Gore AD Nikšić - Elektrodistribucija Bar.
-čime bi izvršio krivično djelo -samovlašće iz čl. 384 st. 1 Krivičnog zakonika. 
-​ Jer je tužilac odustao od optužbe. 
Troškovi postupka padaju na teret budžetskih sredstava suda.
O b r a z l o ž e nj e
Optužnim predlogom ODT u Baru Kt. br. ... od 13.03.2013. godine, stavljeno je
na teret okrivljenom da je izvršio krivčno djelo – samovlašće iz čl. 384 st. 1
Krivičnog zakonika.
Na glavnom pretresu koji je održan dana 29.07.2013. godine, posle završenog
dokaznog postupka, zastupnik optužbe je naveo da odustaje od podignutog
optužnog predloga jer iz dokaza izvedenim na glavnom pretresu proizilazi da
okrivljeni nikada nije bio isključivan sa elektro mreže, odnosno od trenutka
kada je sagradio objekat 1999. g, a takođe imajući u vidu sadržinu zapisnika
od 05.10.2009. godine, kao i izjave ovlašćenog predstavnika Ed-a Bar, te
radnika ED-a Bar Đ. V., proizilazi jasan zaključak da se okrivljeni nije
samovlasno priključio na mrežu 30.11.2012. godine, kako to stoji u optužnom
predlogu, obzirom da isti nije bio isključivan od 1999. godine.
S obzirom da je zastupnik optužbe u toku glavnog pretresa odustao od optužbe
protiv okrivljenog, to je donijeta presuda kojom se optužba odbija na osnovu
čl. 372 tač. 1 ZKP-a.
Odluka o troškovima donjeta je na osnovu čl. 203 st. 1 ZKP-a
Na osnovu izloženog odlučeno je kao u izreci.
OSNOVNI SUD U BARU
Dana 29.07.2013.godine
Zapisničar, S U D I J A
Ana Stanišić Aleksandra Leković
PRAVNA POUKA: Protiv ove presude može se izjaviti žalba Višem sudu u Podgorici
u roku od 8 dana od dana prijema pismenog otpravka. Žalba se predaje ovom sudu
u dva primjerka.
DNA
1 x spisi
1 x ODT-u
1 x okrivljenom
1 x predstavniku oštećene ED Bar