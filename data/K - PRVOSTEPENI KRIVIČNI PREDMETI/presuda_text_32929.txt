K broj 81/12
U IME CRNE GORE
OSNOVNI SUD U BARU, kao prvostepeni krivični, sudija Ljiljana Joković, kao
sudija pojedinac, sa zapisničarom Amirom Nikičić, u krivičnom predmetu
okrivljenog A.Z., zbog krivičnog djela – nasilje u porodici ili u porodičnoj
zajednici iz čl. 220. st.2. u vezi st.1. Krivičnog zakonika, po optužnom
predlogu Osnovnog državnog tužilaštva iz Bara Kt. br. 17.02.2012. godine,
nakon održanog glavnog javnog pretresa u prisustvu zastupnika optužbe
savjetnika kod Osnovnog državnog tužilaštva u Baru Sanje Borozan i branioca
okrivljenog D.H., advokata iz B., a u odsustvu okrivljenog A.Z. dana
20.09.2013. godine donio je,a dana 23.09.2013.godine javno objavio
PRESUDU
Okrivljeni
A.Z. ,od oca S. i majke T.,rođene S., rodjen . godine u selu .S., sa
prebivalištem u Baru, naselje ...., državljanin BiH,po zanimanju radnik,
osudjivan presudom Osnovnog suda u Baru K br. .... od 20.11.2012.godine, koja
presuda je postala pravosnažna dana 28.12.2012.godine, zbog krivičnog djela
nasilje u porodici ili porodičnoj zajednici iz čl. 220.st.2. u vezi st.1 KZ,
uslovno 6 mjeseci sa rokom provjere od jedne godine.
Kriv je
Što je:
Dana 14.01.2012. godine u svojoj porodičnoj kući u naselju Dubrava u Baru,
primjenom grubog nasilja, narušio duševni i tjelesni integritet člana porodice
bivše vanbračne supruge - oštećene S.H., na način što je ,nakon što je
okrivljeni, da bi spriječio oštećenu da udje u kuću, zaključao vrata a
oštećena pokušala kroz prozor da udje u kuću, okrivljeni je tada uzeo drvenu
letvu, sredstvo podobno da tijelo teško povrijedi i zdravlje teško naruši, i
sa letvom je udario više puta u predjelu lijeve i desne ruke, a zatim je
uhvatio rukama za kosu vukući je u namjeri da je izbaci iz kuće, pri tom je
udarajući pesnicama i nogama u predjelu glave i tijela, nanoseći joj povrede u
vidu krvnog podliva kože sa otokom kružnog oblika u predjelu desne podlaktice
premjera 1,5 x 1 cm, krvni podliv kože sa otokom kružnog oblika u predjelu
lijeve podlaktice veličine 0,5x0,5 cm, krvni podliv kože u predjelu desnog
koljena veličine 05 x03 cm, krvni podliv kože u predjelu lijeve potkoljenice
uzdužno postavljen dužine 1,5 cm i ogrebotina kože u predjelu lijeve
potkoljenice uzdužno postavljena dužine 2 cm,
-čime je izvršio krivično djelo - nasilje u porodici ili u porodičnoj zajednici iz čl.220 st. 2. u vezi st. 1. Krivičnog zakonika.
Pa ga sud primjenom člana 4, 32, 36, 42 Krivičnog zakonika i člana 369, 370 i
374 ZKP-a
OSUĐUJE
Na kaznu zatvora u trajanju od 3 (tri ) mjeseca.
Oštećena S.H. se radi ostvarivanja imovinskopravnog zahtjeva upućuje na
parnični postupak.
Okrivljeni je dužan da plati troškove krivičnog postupka u iznosu od 260,00
eura, u roku od 15 dana od pravosnažnosti presude, pod prijetnjom izvršenja.
O b r a z l o ž e n j e
Optužnim predlogom Osnovnog državnog tužilaštva u Baru Kt br. ... od
17.02.2012. godine, stavljeno je na teret okrivljenom izvršenje krivičnog
djela bliže opisanog u izreci presude.
Sud i nakon više pokušaja nije mogao obezbjediti prisustvo okrivljenog, pa je
okrivljenom A.Z.u suđeno u odsustvu na osnovu rješenja ovog suda Kv br. ... od
04.12.2012. godine.
U dokaznom postupku provedeni su sledeći dokazi: saslušani su svjedok oštećena
S. H. i vještak medicinske struke dr.Krsto Nikolić, pročitani su izvještaj
ljekara Doma zdravlja u B. od 14.01.2012.godine izdat na ime R.H., nalaz i
mišljenje vještaka medicinske struke dr Krsta Nikolića od 16.02.2012.godine i
izvod iz KE MUP-a Centra javne bezbjednosti B. PS S. br. ... od
15.03.2012.godine za okrivljenog A.Z.. i izvršen je uvid u spise ovog suda K
br. 318/11.
Svjedok oštećena S. H je izjavila da se dana 14.01.2012.godine oko podna,
vratila kući koja se nalazi u naselju ..., gdje živi već godinama,gdje je
živjela sa okrivljenim koji je bivši vanbračni supružnik. Vozilom je htjela da
uđe u rikverc u dvorište kroz kapiju. Kapija je bila zatvorena i zaključana.
Kapiju je malo podigla i otvorila je, jer je klizeća kapija. Vozilom je u ušla
dvorište u rikverc i pogledala je na sprat i primjetila da su daske sa ulaznih
vrata isčupane i parčići leksana, lamperije i stiropol, koji je prethodno bila
postavila i vezala žicom. Popela se na terasu gore, spustila namirnice iz ruku
na pločice na terasi, pokušala je uz pomoć ključa da otključa vrata, medjutim,
brava je bila napunjena silikonom, i nije uspjela da otključa vrata. A.Z. se u
tom trenutku nalazio u kući, dakle, vrata su bila zaključana, a primjetila je
da je naišao u hodniku unutar kuće. Pokušala je kroz jedan prozor koji se
nalazio na ulaznim vratima da udje unutar kuće na način što se uhvatila
najprije rukama za okvir tog prozora, međutim, A. joj sa unutrašnje strane
nije dozvolio da uđe tako što je najprije udario šakama po obje ruke, više
puta je udarao letvom u predjelu i lijeve i desne ruke, međutim, uspjela je i
nogu da provuče kroz taj otvor od ulaznih vrata, u trenutku kada je njemu
izašla letva iz ruke. Pojasnila je da je uzeo lajsnu koja je prethodno ispala
od okvira vrata, lajsna je debljine nekih 2 cm, a dužine 80 cm i tom lajsnom
je više puta udario po rukama kako ne bi ušla unutar kuće, međutim, uspjela je
velikom brzinom da uleti unutar kuće. U tom trenutku njega je neko zvao
telefonom i čula je kako nekom preko telefona kaže „Ne, ja ne mogu da je
izbacim, jer je ušla unutra“. Tu su počeli da se guraju u hodniku, nakon čega
je pošto je u rukama držao telefon počeo da je udara nogama u predjelu njenih
nogu s prednje strane. Pokušala je da uđe u kuhinju, a okrivljeni nije
dozvolio na način što je uhvatio za kosu i počeo da je davi objema rukama u
predjelu vrata. Počela je da vršiti i pokušala je da se brani tako što se
rvala sa njim i pokušala da ga odgurne od sebe, onda je pokušao da je izbaci
kroz ulazna vrata, ali se nije dala, izvukla se nekako, pošla je do spavaće
sobe, otišla je na terasu, on je došao za njom, uhvatio je stolicu koja se
nalazila na terasu i sa stolicom je pokušao da je odgurne kako bi je prebacio
preko terase. Medjutim, uhvatila je tu stolicu odgurnula je od sebe i ponovo
se vratila u kuću u kuhinju, sa njom je došao okrivljeni koji je ponovo
uhvatio za kosu rukama, počeo je da je vuče, tako je vukao do kupatila, u tom
trenutku ga je pozvao neko telefonom, moguće je da ga je taj neko savjetovao
da je ostavi. On je nju tu pustio. Takodje ističe da je dok se nalazila u
kuhinji okrivljeni A. vukao za kosu i udarao pesnicama po tijelu, rukama i
glavi više puta i to je trajalo jedno pet – šest minuta. Kada je okrivljeni
prestao da je tuče, pozvala je policiju, policija nije htjela da se javi nakon
više puta i na kraju nakon nekih tri četri puta što je zvala neko se javio i
nakon 15-ak minuta došli su policajci. Pošla je sama predmetnog dana kod
ljekara zbog zadobijenih povreda koje je dobila u tom dogadjaju i tog istog
dana je bila u bolnici, išla je u bolnicu kod hirurga i kod nekog ljekara
čijeg imena ne može da se sjeti. Pridružila se krivičnom gonjenju i postavila
imovinsko pravni zahtjev.
Iz izvještaja ljekara Doma zdravlja u B. od 14.01.2012.godine, izdat na ime
R.H. proizilazi da je oštećena poslata iz MUP-a, radi opisa povreda. Navela je
da je tukla poznata muška osoba, davila je, da je pala i da je gubila svijest.
U izvještaju su opisane povrede koje su bile predmet vještačenja vještaka
medicinske struke.
Iz nalaza vještaka medicinske struke dr Krsta Nikolića od 16.02.2012.godine
utvrđeno je da je S.H. dana 14.01.2012. godine zadobila sljedeće tjelesne
povrede: krvni podliv kože sa otokom kružnog oblika u predjelu desne
podlaktice promjera 1,5 x 1 cm, krvni podliv kože sa otokom kružnog oblika u
predjelu lijeve podlaktice promjera 0,5 x 0,5 cm, krvni podliv kože u predjelu
desnog koljena promjera 0,5 x 0,3 cm, krvni podliv kože u predjelu lijeve
podkoljenice, uzdužno postavljen, dužine 1,5 cm, ogrebotina (crtasta
oguljotina) kože u predjelu lijeve podkoljenice, uzdužno postavljen, dužine 2
cm. Navedene povrede predstavljaju u vrijeme nanošenja, procijenjene kako
pojedinačno, tako i u svom ukupnom djelovanju, laku tjelesnu povredu. Krvni
podliv kože sa otokom u predjelu desne podlaktice i krvni podliv kože sa
otokom u predjelu lijeve podlaktice nastali su najvjerovatnije dejstvom tupine
aktivno zamahnutog mehaničkog orudja, u šta bi spadalo: drvena letva i slično,
ali su mogle nastati i uslijed stiskanja podlaktica S.H.. Krvni podliv kože u
predjelu desnog koljena nastao je najvjerovatnije dejstvom tupine aktivno
zamahnutog mehaničkog oruđa, u šta bi spadalo: drvena letva i slično, ali je
mogao nastati i uslijed pada S.H. i njenog kontakta sa podlogom. Krvni podliv
kože u predjelu lijeve podkoljenice i ogrebotina kože u predjelu lijeve
podkoljenice nastali su najvjerovatnije prilikom ulaska - »uskakanja« S.H.
kroz prozor na sprat kuće, udarom lijevom podkoljenicom u dno prozorskog okna.
Iz izvoda iz KE MUP Centar javne bezbjednosti B. PS S. br. ... od
15.03.2012.godine za okrivljenog A.Z.a utvrdjeno je da imenovani nije
osudjivan.
Vještak medicinske struke dr Krsto Nikolić je u dopuni nalaza i mišljenja
datom na glavnom pretresu dana 17.05.2013.godine izjavio da ostaje u cjelosti
pri nalazu i mišljenju koji je dao u ovom predmetu, stim što je još jednom
naveo da je oštećena S.H. u predmetnom dogadjaju koji se odigrao dana
14.01.2012.godine zadobila ukupno pet povreda, koje je jasno opisao u nalazu.
S.H. je zadobila najmanje tri udarca, od čega je jedan bio u predjelu desne
podlaktice, a drugi u predjelu lijeve podlaktice i te povrede su tzv.
odbrambenog karaktera u situaciju podignutih ruku uvis radi zaštite glave.
Treći udarac S.H. je zadobila u predjelu desnog koljena. S obzirom na
činjenicu da su krvni podliv i ogrebotina u predjelu lijeve podkoljenice bili
uzdužno postavljeni to su isti najvjerovatnije nastali prilikom uskakanja S.H.
kroz prozor, trenjem lijeve podkoljenice o dno prozorskog okna. Da su navedene
povrede u predjelu lijeve podkoljenice nastale udarcem drvenom letvom teško da
bi bilo baš tako uzdužno postavljene. U osnovnom nalazu, a i danas je pojasnio
na identičan način mehanizam povreda, stim što se danas preciznije izjasnio
kako su povrede najvjerovatnije nastale. Kada je u pitanju krvni podliv kože u
predjelu lijeve podkoljenice uzdužno postavljen dužine 1,5 cm, i kada je u
pitanju ogrobotina kože u predjelu lijeve podkoljenice uzdužno postavljene
dužine 2 cm, najvjerovatnije nije bilo nikakvih udaraca, jer su te povrede
najvjerovatnije nastale prilikom uskakanja S.H. kroz prozor i prilikom trenja
o dno prozorskog okna, a ovo s obzirom na uzdužnu postavljenost obije povrede,
jer teško da bi te povrede bile tako pravilno postavljene u slučaju da su
nastale sa dva udarca drvenom letvom. Kada je u pitanju krvni podliv kože u
predjelu desnog koljena promjera 05 x 03 cm, isti je nastao najvjerovatnije
jednim udarcem tupo-tvrdim predmetom u šta bi spadalo drvena letva i slično.
Dakle, još jednom ističe S.H. je zadobila tri udarca. Kao što je već naveo u
osnovnom nalazu, povrede u vidu krvnog podliva kože sa otokom kružnog oblika u
predjelu lijeve i desne podlaktice su mogle nastati usled stiskanja podlaktica
S.H. prstima od strane druge osobe, a čemu u prilog ide krvni oblik obadva
krvna podliva u predjelu obje podlaktice, ali svejedno je dao primat drugom
mehanizmu nastanka tih povreda, tj. da su iste nastale sa dva udarca tupo-
tvrdog predmeta jedan u predio lijeve podlaktice, drugi u predio desne
podlaktice i da su bili odbrambenog karaktera u situaciji ruku S. H.
podignutih uvis, a radi zaštite glave. Krvni podliv kože u predjelu desnog
koljena mogao je nastati i usled udarca nogom, dok krvni podliv kože u
predjelu lijeve podkoljenice i ogrebotina kože u predjelu lijeve podkoljenice
teško da su mogle nastati udarcima nogom, a ovo opet s obzirom na njihovu
uzdužnost, pod uslovom da je oštećena zadobila veći broj udaraca stisnutim
pesnicama po glavi, tijelu, rukama i nogama, te da je sila koja je djelovala
na glavu, tijelo, ruke i noge imenovane bila srednjeg ili jakog inteziteta,
oštećena bi morala imati vidne povrede od takvih udaraca, ali ako su u pitanju
udarci slabog inteziteta onda oštećena nije morala zadobiti vidne povrede po
glavi, tijelu, rukama i nogama i slično. U slučaju stiskanja vrata žene stare
54 godine silom srednjeg i jakog inteziteta pogotovo u slučaju stiskanja
rukama koje se i pomjeraju na vratu, kod takve ženske osobe morale bi ostati
vidljive povrede. Međutim, ukoliko je to stiskanje bilo silom slabog
inteziteta obzirom na starost oštećene nisu morale nastati vidne tjelesne
povrede. S obzirom na izjavu oštećene po njenoj obučenosti u vrijeme
odigravanja predmetnog dogadjaja debljina same garderobe nije mogla u
značajnoj mjeri da amortizuje navedene udarce, te bi takve eventulane povrede
mogle nastati sasvim sigurno bez obzira na njenu konkretnu obučenost, a na
način kako je već napred naveo. Dakle, ako su u pitanju udarci srednjeg i
jakog inteziteta povrede bi morale biti vidljive, a ako su u pitanju povrede
slabog inteziteta povrede ne bi morale biti vidne. Povredu u vidu krvnog
podliva kože u predjelu lijeve podkoljenice i ogrebotine mogle su nastati na
način kako je pojasnila oštećena, a to da je zakačila nogom za metalnu lajsnu.
Povrede podkoljenice su mogle nastati i na način kako je to na glavnom
pretresu predstavila oštećena preskačući nešto niži donji štok prozora, a koji
štok je sačinjavala metalna lajsna i to na način udarom, odnosno trenjem o tu
lajsnu.
Uvidom u spise ovog suda K br. ... proizilazi da su S.H. i A. Z., zbog
dogadjaja koji se desio dana 12.09.2011.godine pravosnažno osudjeni, zbog
krivičnog djela nasilje u porodici ili u porodičnoj zajednici iz čl.220.st.2.
u vezi st.1. Krivičnog zakonika,uslovnom osudom kojom su im utvrdjene kazne
zatvora u trajanju od po 6 (šest) mjeseci sa rokom provjere od godinu dana
ukoliko od dana pravosnažnosti ne učine novo krivčino djelo.
Ocjenom izvedenih dokaza utvrđeno je da je okrivljeni izvršio krivično djelo
koje mu je stavljeno na teret. Kako se u postupku nije moglo obezbijediti
prisustvo okrivljenog, to isti nije ni saslušan, pa je izostala njegova
odbrana.
U postupku je na nesumnjiv način utvrđeno da je okrivljeni dana 14.01.2012.
godine u svojoj porodičnoj kući u naselju Dubrava u Baru, primjenom grubog
nasilja, narušio duševni i tjelesni integritet člana porodice bivše vanbračne
supruge - oštećene S.H., na način, nakon što je okrivljeni, da bi spriječio
oštećenu da udje u kuću, zaključao vrata a oštećena pokušala kroz prozor da
udje u kuću, okrivljeni je tada uzeo drvenu letvu, sredstvo podobno da tijelo
teško povrijedi i zdravlje teško naruši, i sa letvom je udario više puta u
predjelu lijeve i desne ruke, a zatim je uhvatio rukama za kosu vukući je u
namjeri da je izbaci iz kuće, pri tom je udarajući pesnicama i nogama u
predjelu glave i tijela, nanoseći joj povrede u vidu krvnog podliva kože sa
otokom kružnog oblika u predjelu desne podlaktice premjera 1,5 x 1 cm, krvni
podliv kože sa otokom kružnog oblika u predjelu lijeve podlaktice veličine
0,5x0,5 cm, krvni podliv kože u predjelu desnog koljena veličine 05 x03 cm,
krvni podliv kože u predjelu lijeve potkoljenice uzdužno postavljen dužine 1,5
cm i ogrebotina kože u predjelu lijeve potkoljenice uzdužno postavljena dužine
2 cm.
Činjenično stanje utvrđeno je iz iskaza svjedoka oštećene S.H., koji iskaz je
sud prihvatio kao istinit i objektivan ,a koji iskaz je potvrđen i osnovnim i
dopunskim nalazom i mišljenjem sudskog vještaka medicinske struke Šoć
Miodraga, te Ijekarskim izvještajem. Naime,oštećena S.H. je u svom iskazu
opisala kako radnje koje je kritičnom prilikom okrivljeni preduzimao prema
njoj, tako i radnje koje je ona preduzimala, detaljno opisujući i šta je
prethodilo predmetnom događaju. Ista je nedvosmisleno potvrdila da ju je
kritičnom prilikom, u momentu kada je kroz prozor pokušavala da uđe u kuću,
obzirom da je okrivljeni prethodno kuću zaključao kako ona ne bi ušla,
okrivljeni udario letvom više puta u predjelu lijeve i desne ruke,
pojašnjavajući da je udarao lajsnom od vrata debljine nekih 2 cm i dužine 80
cm više puta po rukama kako ne bi ušla u kuću,a takođe je pojasnila da ju je
kritične prilike udarao i nogama u predjelu njenih nogu s prednje strane, kao
i da ju je vukao za kosu i udarao više puta pesnicama po tijelu, glavi i
rukama. Nadalje, oštećena je u svom iskazu takodje izjavila da je okrivljeni
pokušavao i da je davi objema rukama u predjelu vrata, te da je u jednom
trenutku počela da vrišti, da je pokušala da se odbrani od okrivljenog,
rvajući se sa njim, i pokušavajući da ga odgurne od sebe, a da je okrivljeni
svo vrijeme pokušavao da je izbaci kroz ulazna vrata, medjutim uspjela je da
se izvuče, pošavši do spavaće sobe, nakon čega je izašla na terasu, kojom
prilikom je i okrivljeni izašao za njom na terasu, uzevši stolicu koja se
nalazila na terasi, te da je stolicom pokušao da je odgurne i prebaci preko
terase, ali je oštećena uspjela da uhvati tu stolicu,odgurnuvši je od sebe,
kada se ponovo vratila u kuću, odnosno u kuhinju, kojom prilikom je okrivljeni
došao za njom, i ponovo je uhvatio rukama za kosu i tako je vukao do kupatila,
udarajući je pesnicama po tijelu, rukama i glavi više puta, u kom trenutku ga
je pozvao neko telefonom, nakon čega je okrivljeni oštećenu pustio. Iskaz
oštećene u bitnom je potvrđen kako osnovnim, tako i dopunskim nalazom i
mišljenjem vještaka medicinske struke dr Krsta Nikolića datim na glavnom
pretresu, kao i pojašnjenjem nalaza istog vještaka, a koji nalaz je izradio na
osnovu provedene medicinske dokumentacije-izvještaja ljekara Doma zdravlja u
B. od 14.01.2012.godine, iz kog nalaza je utvrđeno da je oštećena kritičnom
prilikom zadobila ukupno pet povreda i to krvni podliv kože sa otokom kružnog
oblika u predjelu desne podlaktice premjera 1,5 x 1 cm, krvni podliv kože sa
otokom kružnog oblika u predjelu lijeve podlaktice veličine 0,5 x 0,5 cm,
krvni podliv kože u predjelu desnog koljena veličine 05 x 03 cm, krvni podliv
kože u predjelu lijeve potkoljenice uzdužno postavljen dužine 1,5 cm i
ogrebotinu kože u predjelu lijeve potkoljenice uzdužno postavljenu dužine 2
cm. Isti vještak je naveo da navedene povrede u vrijeme nanošenja,
procijenjene kako pojedinčano, tako i svom ukupnom djelovanju predstavljaju
laku tjelesnu povredu. Opisujući mehanizam nastanka povreda vještak medicinske
struke je kako u osnovnom nalazu i mišljenju ,tako i u dopuni nalaza i
mišljenja koju je dao na glavnom pretresu, pojasnio da je oštećena zadobila
kritičnom prilikom najmanje tri udarca i to jedan u predjelu desne podlaktice,
drugi u predjelu lijeve podlaktice, koji udarci su tzv. odbrambenog karaktera
pri situaciji podignutih ruku u vis radi zaštite glave, a nastali su dejstvom
tupine aktivno zamahnutog mehaničkog oruđa u šta bi spadala drvena letva i
slično, dok je treći udarac zadobila u predjelu desnog koljena. Dalje je
izjavio da imajući u vidu činjenicu da su krvni podliv i ogrebotina u predjelu
lijeve potkoljenice uzdužno postavljeni to su isti najvjerovatnije nastali
prilikom uskakanja oštećene kroz prozor i to trenjem lijeve potkoljenice
oštećene o dno prozorskog okna. Vještak je u dopuni nalaza i mišljenja
detaljnije pojasnio i mehanizam nastanka krvnih podliva u predjelu podlaktica
oštećene i desnog koljena, navodeći u bitnom da su iste mogle nastati i
uslijed stiskanja podlaktica oštećene od strane druge osobe, obzirom da su
kružnog oblika, ali da je primat dao drugom mehanizmu nastanka tih povreda,
odnosno da su krvni podlivi u predjelu podlaktica po njegovom mišljenju
nastali sa dva udarca tupo-tvrdog predmeta i to jedan u predio lijeve
podlaktice, a jedan u predio desne podlaktice i bili su odbrambenog karaktera
u situaciji ruku oštećene podignutih uvis radi zaštite glave. Krvni podliv
kože u predjelu desnog koljena nastao je najvjerovatnije jednim udarcem tupo-
tvrdim predmetom u šta bi spadalo drvena letva i slično, ali je mogao nastati
i udarcem nogom, s tim što je vještak decidno naveo da krivni podliv u
predjelu lijeve potkoljenice i ogrebotina kože u predjelu lijeve potkoljenice
teško da su mogle nastati uslijed udarca nogom, obzirom na njihovu uzdužnost.
Vještak je takođe pojasnio i da oštećena nije morala zadobiti vidne povrede po
glavi, rukama, nogama i tijelu ako je zadobila udarce stisnutim pesnicama a u
pitanju su udarci slabog inteziteta, kao i da ne bi ostale vidne tjelesne
povrede ukoliko je stiskanje rukama vrata oštećene bilo slabog inteziteta.
Imajući u vidu ovakvo pojašnjenje nalaza vještaka u pogledu mehanizma
nanošenja povreda izvodi se zaključak da je oštećena kritične prilike svakako
zadobila više od tri udarca i to upravo na način kako je oštećena u svom
iskazu opisala , jer je vještak nedvosmisleno potvrdio da je oštećena kritične
prilike mogla zadobiti i više udarca stisnutim pesnicama, ukoliko su ti udarci
bili slabog inteziteta, a da ne bude vidnih povreda na tijelu oštećene, kao i
da kod oštećene ne bi bilo vidnih tjelesnih povreda ukoliko je stiskanje
rukama vrata oštećene bilo slabog inteziteta. Sud je prihvatio kako osnovni,
tako i dopunski nalaz i mišljenje vještaka medicinske struke dr Krsta
Nikolića, cijeneći ih kao stručne i objektivne, bez obzira na razlike koje u
njima postoje u pogledu mehanizma nanošenja povreda u predjelu desnog koljena,
obzirom da je vještak svoj dopunski nalaz i mišljenje dao nakon što je
oštećena dala svoj iskaz, u koji je vještak imao uvid i u kojem je ista
detaljno opisala tok događaja, dok je osnovni nalaz i mišljenje dao prije
saslušanja oštećene. Dakle, dovođenjem u vezu iskaz oštećene S.H. sa nalazom
mišljenjem vještaka medicinske struke , u kojima je opisan lokalitet i
mehanizam nanošenja zadobijenih povreda kod oštećene,nesumnjivo se utvrđuje da
je okrivljeni kritičnom prilikom zadao više udaraca oštećenoj, na način kako
je to bliže opisano u izreci presude, jer je vještak medicinske struke bio
decidan da postoji mogućnost da je okrivljeni zadavao i udarace silom slabijeg
inteziteta uslijed kojih kod oštećene nijesu nastupile vidne povrede (udarci
pesnicama i nogama po glavi, rukama i tijelu, stiskanje vrata), kao i da je
jedan dio udaraca zadao upotrijebivši letvu.Postupajući na način bliže opisan
u izreci presude okrivljeni je ostvario sva objektivna obilježja krivičnog
djela nasilje u porodici ili u porodičnoj zajednici iz čl. 220. st. 2. u vezi
st. 1. Krivičnog zakonika.
Dakle, u konkretnom slučaju okrivljeni je primjenom grubog nasilja narušio
tjelesni integritet člana svoje porodice –svoje bivše vanbračne supruge. Pod
nasiljem se podrazumijeva upotreba sile, što je u konkretnom slučaju učinjeno
tako što je okrivljeni, oštećenu najpre sa letvom udario više puta u predjelu
lijeve i desne ruke, a zatim je uhvatio rukama za kosu vukući je u namjeri da
je izbaci iz kuće, pri tom je udarajući pesnicama i nogama u predjelu glave i
tijela, koje nasilje se kao takvo može okarakterisati kao grubo.Na navedeni
način okrivljeni je narušio tjelesni integritet oštećene, nanoseći joj laku
tjelesnu povredu. Okrivljeni je prilikom izvršenja krivičnog djela koristio
letvu, koja kao takva predstavlja sredstvo podobno da tijelo teško povrijedi
ili zdravlje teško naruši. Okrivljeni je krivično djelo izvršio sa direktnim
umišljajem, jer je bio svjestan da je letva sredstvo pogodno da se tijelo
teško povrijedi ili zdravlje teško naruši, kao i da je postupajući na način
kako je to opisano u izreci presude narušio tjelesni i duševni integritet
članu svoje porodice –svojoj bivšoj vanbračnoj supruzi, odnosno bio je
svjestan svog djela i htio je njegovo izvršenje.
Nadalje, iz iskaza oštećene S.H. utvrdjeno je i da je okrivljeni u trenutku
kada je oštećena pokušala da udje u kuhinju, istu uhvatio za kosu i počeo da
je davi, obijema rukama u predjelu vrata, kao i da je oštećena u jednom
trenutku počela da vrišti, te da je pokušala da se odbrani od okrivljenog,
rvajući se sa njim, i pokušavajući da ga odgurne od sebe, dok je okrivljeni
svo vrijeme pokušavao da je izbaci kroz ulazna vrata, te da je oštećena
uspjela da se izvuče, pošavši do spavaće sobe, nakon čega je izašla na terasu,
da bi se ponovo vratila u kuću, i to u kuhinju, kojom prilikom je okrivljeni
došao za njom i ponovo je uhvatio rukama za kosu i tako je vukao do kupatila,
udarajući je pesnicama po tijelu, rukama i glavi više puta. Iskaz svjedoka
oštećene potvrdjen je nalazom i mišljenjem vještaka medicinske struke , kao i
pojašnjenjem istog vještaka koji je opisao lokalitet i mehanizam nanošenja
zadobijenih povreda kod oštećene, i koji je nedvosmisleno potvrdio da postoji
mogućnost da je okrivljeni zadavao i udarace silom slabijeg inteziteta uslijed
kojih kod oštećene nijesu nastupile vidne povrede (udarci pesnicama i nogama
po glavi, rukama i tijelu, stiskanje vrata), kao i da je jedan dio udaraca
zadao upotrijebivši letvu. Medjutim, sud se kretao u okviru optužnog predloga,
jer je ocjenjeno da bi dodavanje u izreci presude i ovih povreda uz
odgovarajući mehanizam nanošenja, vodilo prekoračenju optužnog predloga na
štetu okrivljenog.
Sud je u izreci presude precizirao optužni predlog na način što je naveo da se
radi o bivšoj "vanbračnoj" supruzi ,a ne bivšoj supruzi ,a što je sud utvrdio
iz iskaza oštećene S.H..Takođe je precizirao optužni predlog u pogledu vrste
povreda odnosno precizirao je dimenzije krvnog podliva koji je okrivljena
zadobila u predjelu lijeve podlaktice navodeći da je navedeni krvni podliv
dimenzija 0,5 x 0,5 cm, a ne kako je navedeno u optuženom predlogu 05,5 cm,
obzirom da je dimenzija utvrđena iz izvještaja ljekara Doma zdravlja B. i
nalaza i mišeljenja vještaka medicinske struke dr Krsta Nikolića, te je
očigledno da se radi o grešci u kucanju. Takođe je u izreci presude umjesto
izraza osumnjičeni koji je naveden u optužnom predlogu, upotrijebljen izraz
okrivljeni, obzirom da je protiv A.Z.a podignut optužni predlog, a shodno čl.
22. tač. 2. Zakonika o krivičnom postupku. Ocijenjeno je da se navedenim
preciziranjem ostaje u okviru istog životnog događaja, da isto preciznije
predstavlja utvrđeno činjenično stanje, te da se preciziranjem na narušava
identitet optuženog predloga i optužbe.
Odlučujući se za krivičnu sankciju prema okrivljenom sud je cijenio sve
olakšavajuće i otežavajuće okolnosti iz čl. 42 Krivičnog zakonika. Od
olakšavajućih okolnosti sud je cijenio lične prilike okrivljenog jer se radi o
čovjeku u ozbiljnim godinama.Od otežavajućih okolnosti sud je cjenio njegovu
raniju osuđivanost. Imajući u vidu kvalitet olakšavajućih i otežavajućih
okolnosti koje stoje na strani okrivljenog sud je okrivljenom izrekao kaznu
zatvora u trajanju od tri mjeseca. Izrečena kazna zatvora po ocjeni suda
odgovara težini izvršenog krivičnog djela i krivici okrivljenog i predstavlja
mjeru koja je neophodna da bi se postigla svrha kažnjavanja.
Odluka o imovinskopravnom zahtjevu zasniva se na odredbi čl. 239. st. 2.
ZKP-a. Oštećena S.H. je postavila imovinskopravni zahtjev koji nije
precizirala. Kako činjenice utvrđene u krivičnom postupku ne pružaju pouzdan
osnov ni za potpuno ni za djelimično presuđenje, a njihovo utvrđivanje bi
vodilo znatnom odugovlačenju postupka, sud je oštećenu radi ostvarivanja
imovinskopravnog zahtjeva uputio na parnični postupak.
Odluka o troškovima krivičnog postupka zasniva se na odredbi čl.229. ZKP-a.
Dosuđeni iznos odnosi se na troškove vještačenja vještaka medicinske struke u
iznosu od 209,00 eura, kao i troškovi koji su određeni prema trajanju,
složenosti krivičnog postupka i imovinskim prilikama okrivljenog.
Na osnovu izloženog odlučeno je kao u izreci presude.
OSNOVNI SUD U BARU
Dana 23.09.2013. godine
ZAPISNIČAR, S U D I J A,
Amira Nikičić  Ljiljana Joković
PRAVNA POUKA:Protiv ove presude može se
izjaviti žalba Višem sudu u Podgorici, u roku od
8 dana od dana prijema pismenog otpravka.
Žalba se predaje ovom sudu u dva primjerka.
DNA:
- 1 x ODT,
- 1 x okrivljenom na oglasnoj tabli,
- 1x braniocu okrivljennog,
- 1 x oštećenoj nakon pravosnažnosti,
- 1 x spisi