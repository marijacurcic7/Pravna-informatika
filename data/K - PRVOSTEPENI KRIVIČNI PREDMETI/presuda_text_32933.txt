K br. 100/13
U IME CRNE GORE
OSNOVNI SUD U BARU, kao prvostepeni krivični, sudija Ljiljana Joković, kao
sudija pojedinac, sa zapisničarom Amirom Nikičić, u krivičnom predmetu
okrivljenog S.R., zbog krivičnog djela – samovlašće iz čl. 384 st.1 Krivičnog
zakonika, po optužnom predlogu Osnovnog državnog tužilaštva u Baru Kt. br. ...
od 07.03.2013. godine, nakon održanog glavnog javnog pretresa u prisustvu
zastupnika optužbe savjentika kod ODT u Baru Sanje Borozan i okrivljenog S.R.,
dana 30.10.2013. godine donio je i istog dana javno objavio
PRESUDU
Okrivljeni
S.R., JMBG ..., od oca A. i majke A. rodjene B., rodjen .godine u B. P.,
nastanjen u Baru, ..., penzioner, oženjen, otac troje djece, lošeg imovnog
stanja, neosudjivan,
K r i v j e
Što je
Dana 11.12.2012.godine, u svom stambenom objektu u naselju Polje, Opština Bar,
svjestan svog djela i htio je njegovo izvršenje, protivno odredbi čl. 141 st.1
Zakona o energetici ("SL List Crne Gore" 28/10) samovlasno pribavio pravo za
koje smatra da mu pripada, na način što je svoj stambeni objekat preko brojila
marke "Landisgyr" ... , priključo na elektromrežu, iako prethodno nije
pribavio elektrosaglasnost od E.C. G. AD N.-E. u B., što su radnici E.
konstatovali zapisnikom o kontroli mjernog mjesta dana 11.12. 2012. godine,
-čime je učinio krivično djelo - samovlašće iz čl. 384 st. 1 Krivičnog zakonika. 
pa mu sud primjenom čl. 4, 32, 36, 42, 52, 53 i 54 Krivičnog zakonika i čl.
369, 370 i 374 ZKP-a, i z r i č e
USLOVNU OSUDU
Kojom mu utvrđuje kaznu zatvora u trajanju od 30 (trideset) dana i istovremeno
određuje da se kazna neće izvršiti ukoliko okrivljeni u roku od 1 (jedne)
godine, od pravosnažnosti presude, ne učini novo krivično djelo.
Okrivljeni je dužan da plati troškove krivičnog postupka u iznosu od 50,00
eura u roku od 15 dana od dana pravosnažnosti, pod prijetnjom izvršenja.
O b r a z l o ž e n j e
Optužnim predlogom Osnovnog državnog tužilaštva u Baru Kt br. ... od
07.03.2013.godine, kojeg je zastupnik optužbe precizirao na glavnom pretresu
dana 30.10.2013.godine, stavljeno je na teret okrivljenom izvršenje krivičnog
djela bliže opisano u izreci presude.
Okrivljeni S.R. je izjavio da je tačno da je svoj stambeni objekat preko
brojila "LandisGyr" priključio na elektro mrežu iako prethodno nije pribavio
saglasnost Elektrodistribucije u Baru. Njegov objekat se nalazi u naselju
Polje bb, a ne u naselju Bjeliši kao što stoji u optužnom aktu. Bio je
prisutan kada su radnici Elektrodistribucije dana 11.12.2012.godine, došli u
kontrolu i kada su konstatovali da je njegov objekat samovoljno bez
saglasnosti Elektrodistribucije priključen. Radnici su sačinili zapisnik o
kontroli, koji zapisnik je potpisao lično on i nije imao nikakve primjedbe.
Inače, zbog jako teške materijalne situacije bio je u nuždi da priključi svoj
objekat, obzirom da živi sa suprugom, sinom, snahom i dva unuka. Kaje se zbog
učinjenog krivičnog djela, ali je bio prinudjen da to učini. Ne može se tačno
sjetiti datuma kada je priključio objekat, ali kada su radnici
11.12.2012.goidne došli u kontrolu, tada je objekat već bio priključen.
U dokaznom postupku provedeni su sledeći dokazi: saslušani su ovlašćeni
predstavnik E. u B. D. P., svjedoci M. E., M. I., pročitan je iskaz svjedoka
Đ. V., pročitani su zapisnik o kontroli mjernog mjesta br.... od
11.12.2012.godine, obračun br. ... od 11.12.2012.godine i izvod iz KE UP PJ B.
P. br. ... od 10.05.2013.godine za okrivljenog S.R.
Ovlašćeni predstavnik E. u B. D. P. je izjavila da se pridružuje krivčnom
gonjenju, a ne postavlja imovinsko pravni zahtjev jer je okrivljeni platio sve
obaveze prema Elektrodistribuciji B. i ubačen je bazu nelegalnih potrošača
02.avgusta 2013.godine.
Svjedok Dj. V. je izjavio što se tiče potrošača S.R.a ništa mu nije poznato.
Nikada nije vršio kontrolu potrošača S.R., niti je sačinio zapisnik o kontroli
i ništa mu nije poznato, osim činjenice da je okrivljenom sačinio obračun u
firmi, ali svakako nije bio u kontrolu imenovanog potrošača. Kontorolu su
vršili radnici M. E. i M. I..
Svjedok M.E. je izjavio da su on i kolega M.I. dana 11.12.2012.godine bili u
kontrolu potrošača S.R. kojom prilikom su konstatovali da je potrošač S.R.
svoj objekat samovoljno odnosno nelegalno priključio na elektro mrežu, iako se
ne vodi u bazi podataka Elektrodistribucije u B. Tom prilikom su potrošača
isključili sa nisko naponske mreže i brojilo plombirali Elektrodistributivnom
plombom.U cjelosti potvrdjuje sadržinu zapisnika o kontroli. Prilikom kontrole
je bio prisutan okrivljeni S.R., koji je lično i potpisao zapisnik o kontroli
bez primjedbi.
Svjedok M. I. je izjavio da su on i kolega M.E. dana 11.12.2012.godine bili u
kontrolu potrošača S.R. kojom prilikom su konstatovali da je njegov objekat
samovoljno priključen na elektrodistributivnu mrežu iako nije imao saglasnost
Elektrodistribucije, zbog čega su njegov objekat isključili sa niskonaponske
mreže preko brojila i brojilo su plombirali distributivnom plombom. Kritičnom
prilikom bio je prisutan okrivljeni S.R., isti je potpisao zapisnik o
kontroli. U cjelosti je potvrdio sadržinu zapisnika o kontroli od
11.12.2012.godine.
Iz zapisnika o kontroli mjernog mjesta br.... od 11.12.2012.godine proizilazi
da je sačinjen dana 11.12.2012.godine od strane radnika Elektrodistribucije u
B. kod potrošača S.R.a, u naselju Polje bb, kojom prilikom je konstatovano da
je potrošač priključio samovoljno objekat preko brojila marke "Landisgyr" ...,
na elektrodistributivnoj mreži. Potrošač se ne vodi u bazi podataka
Elektrodistribucije B., pa je potrošač isključen sa NN mreže na brojilo i
plombiran sa plombom .... Zapsinik su potpisali radnici E.B. i predstavnik
potrošača S.R..
Iz obračuna br. ... od 11.12.2012.godine proizilazi da obračun neovlašćeno
preuzete električne energije na osnovu zapisnika o kontroli mjernog mjesta br.
.. od 11.12.2012.godine za potrošača S.R. iznosi 131,31 euro.
Iz izvoda iz KE UP PJ B. P. br. ... od 10.05.2013.godine za okrivljenog S.R.
utvrdjeno je da imenovani nije osudjivan.
Ocjenom izvedenih dokaza utvrđeno je da je okrivljeni učinio krivično djelo
koje mu je stavljeno na teret. Okrivljeni je u svojoj odbrani priznao određene
činjenice vezane za izvršenje krivičnog djela,u bitnom navodeći da je njegov
stambeni objekat koji se nalazi u naselju Polje bb,preko brojila "Landisgyr"
priključio na elektro mrežu iako prethodno nije pribavio saglasnost
Elektrodistribucije u B.,pravdajući se da je to učinio zbog jako teške
materijalne situacije obzirom da živi sa suprugom, sinom, snahom i dva
unuka.Dalje je naveo da se ne može sjetiti datuma kada je priključio objekat,
ali da je dana 11.12.2012 godine kada su radnici iz Elektrodistribucije u B.
došli u kontrolu, tada njegov objekat već bio priključen,te da je bio prisutan
kada su došli u kontrolu i kada su konstatovali da je njegov objekat
samovoljno bez saglasnosti Elektrodistribucije priključen,o čemu su radnici
sačinili zapisnik o kontroli,a koji zapisnik je on lično potpisao i nije imao
nikakve primjedbe na isti.
U postupku je utvrđeno da okrivljeni dana 11.12.2012.godine, samovlasno
pribavio pravo za koje smatra da mu pripada, na način što je svoj stambeni
objekat koji se nalazi u naselju Polje,Opština Bar, preko brojila marke
"Landisgyr" ... priključo na elektromrežu, iako prethodno nije pribavio
elektrosaglasnost od E. C. G. AD N.-E. u B., što su radnici
Elektrodistribucije konstatovali zapisnikom o kontroli mjernog mjesta dana
11.12. 2012. godine.
Navedeno činjenično stanje utvrđeno je kako iz odbrane okrivljenog koji nije
sporio da je radnje bliže opisane u izreci presude lično on preduzeo opisujući
način i mjesto izvršenja krivičnog djela, tako i iz saglasnih iskaza svjedoka
M. E. i M. I. ,koje iskaze je sud cjenio kao jasne i objektivne pa im je
poklonio punu vjeru,a koji iskazi su potvrđeni sadržinom zapisnika o kontroli
mjernog mjesta br.... od 11.12.2012.godine.
Naime, iz saglasnih iskaza svjedoka M. E. i M. I. je utvrđeno da su dana
11.12.2012.godine ,kao radnici E. u B. bili u kontrolu potrošača S.R.a kojom
prilikom su konstatovali da je njegov objekat samovoljno priključen na
elektrodistributivnu mrežu iako nije imao saglasnost Elektrodistribucije, zbog
čega su njegov objekat isključili sa niskonaponske mreže preko brojila i
brojilo su plombirali distributivnom plombom. Isti svjedoci su pojasnili da je
kritičnom prilikom bio je prisutan okrivljeni S.R., koji je potpisao zapisnik
o kontroli. Iskazi svjedoka M. E. i M. I., su potvrđeni sadržinom zapisnika o
kontroli mjernog mjesta br.4101-6666 od 11.12.2012.godine iz kog je utvrđeno
da je potrošač S.R., svoj objekat koji se nalazi u naselju Polje bb,
samovoljno preko brojila marke "Landisgyr" ...,priključio na
elektrodistributivnu mrežu,te da se isti potrošač ne vodi u bazi podataka
Elektrodistribucije B., pa je isključen sa NN mreže na brojilo i plombiran sa
plombom .... Zapisnik su potpisali radnici Elektrodistribucije B.r i
predstavnik potrošača S.R.. Sud je takođe i iskaz ovlašćenog predstavnika E. u
B. D. P. cjenio kao jasan i uvjerljiv.
Okrivljeni je postupao suprotno čl. 141 st.1 Zakona o energetici ("Službeni
List Crne Gore" 28/10), kojom je propisano da se priključenje objekta na
prenosni ili distributivni sistem električne energije ili gasa vrši na osnovu
saglasnosti za priključenje koju izdaje operator prenosnog ili distributivnog
sistema. Okrivljeni nije imao saglasnost za priključenje izdato od strane
oštećenog preduzeća, već je to pravo samovlasno pribavio.
Okrivljeni je ostvario objektivna obilježja krivičnog djela samovlašće, jer je
samovlasno pribavio pravo koje je smatrao da mu pripada, tačnije smatrao je da
mu pripada pravo korišćenja električne energije, pa je svoj stambeni objekat
samovlasno priključio na elektrodistributivnu mrežu, radi dobijanja električne
energije, preko brojila marke "Landisgyr" ... Okrivljeni je krivično djelo
izvršio sa direktnim umišljajem jer je bio svjestan svog djela i htio je
njegovo izvršenje, odnosno bio je svjestan da objekat ne smije priključiti na
elektrodistributvinu mrežu bez saglasnosti E. C. G. - E. u B.
Odlučujući se za krivičnu sankciju prema okrivljenom sud je cijenio sve
olakšavajuće i otežavajuće okolnosti iz čl. 42 Krivičnog zakonika. Od
olakšavajućih okolnosti na strani okrivljenog cijenjene su porodične prilike
okrivljenog jer je isti oženjen i otac otac troje djece,njegove imovinske
prilike jer je lošeg imovnog stanja,kao i njegov raniji život obzirom da nije
osuđivan. Otežavajućih okolnosti na strani okrivljenog nije bilo. Imajući u
vidu navedene olakšavajuće okolnosti a u nedostatku otežavajućih okolnosti,
ocijenjeno je da prema okrivljenom nije potrebno izricanje efektivne kazne
zatvora, da će se izricanjem uslovne osude prema okrivljenom u potpunosti
postići svrha izricanja uslovne osude i na taj način dovoljno uticati da u
buduće ne vrši krivična djela.
Kako ovlašćeni predstavnik oštećene E. C. G. - E. u B.D. P. nije postavila
imovinsko pravni zahtjev, to sud o istom nije ni odlučivao.
Sud je cjenio i ostale provedene dokaze i to :iskaz svjedoka Đ. V., kao i
obračun br. 469/07/12 od 11.12.2012.godine, međutim, kako svjedok Đ. V. ,po
sopstvenom kazivanju , kao radnik E. u B. nije bio u kontrolu objekta
okrivljenog ,to je sud iskaz imenovanog svjedoka, kao i navedeni pismeni dokaz
cjenio kao irelevantne za presuđenje u ovoj krivično pravnoj stvari.
Odluka o troškovima krivičnog postupka zasniva se na odredbi čl. 229. ZKP-a.
Dosuđeni iznos se odnosi na troškove za rad suda koji su određeni prema
trajanju, složenosti krivičnog postupka i imovinskim prilikama okrivljenog.
Na osnovu izloženog odlučeno je kao u izreci presude.
OSNOVNI SUD U BARU
Dana 30.10.2013. godine
ZAPISNIČA S U D I J A
Amira Nikičić Ljiljana Joković
PRAVNA POUKA:Protiv ove presude može se
izjaviti žalba Višem sudu u Podgorici u roku od
8 (osam) dana od dana prijema pismenog otpravka.
Žalba se predaje ovom sudu u dva primjerka.
DNA:
- 1 x ODT,
- 1 x okrivljenom
- 1 x E.u B. nakon pravosnažnosti,
- u spise