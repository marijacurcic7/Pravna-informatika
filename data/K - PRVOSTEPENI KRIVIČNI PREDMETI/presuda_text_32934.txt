K br. 515/12
U IME CRNE GORE
OSNOVNI SUD U BARU, kao prvostepeni krivični, sudija Ljiljana Joković, kao
sudija pojedinac, sa zapisničarom Amirom Nikičić, u krivičnom predmetu
okrivljenog K.M., zbog krivičnog djela - samovlašće iz čl. 384. st.1.
Krivičnog zakonika, po optužnom predlogu ODT Bar Kt br. .... od 20.12.2012.
godine, nakon održanog glavnog javnog pretresa u prisustvu zastupnik optužbe
ZODT u Baru Irene Rajković i okrivljenog K.M., dana 03.06.2013. godine donio
je i istog dana javno objavio
P R E S U D U
Okrivljeni
K.M., JMBG ...., od oca I. i majke E. rodjena L. rodjen ....godine u B.,
nastanjen u B... završio srednju poljoprivrednu školu, privatnik, oženjen,
otac dvoje djece, srednjeg imovnog stanja, neosudjivan,
Kriv je
Što je:
Dana 03.08.2012. godine u naselju Tomba - Opština Bar, protivno odredbi člana
141. st.1. Zakona o energetici ("Sl.list CG" br.28/2010), svjestan svog djela
i htio je njegovo izvršenje, samovlasno pribavio pravo korišćenja električne
energije za koje smatra da mu pripada, na način što je sa električnog brojila
marke „Enel“ br. ... stambeni objekat samovlasno priključio na elektro mrežu,
iako prethodno nije pribavio saglasnost E. C. G. - E. u B.,
- čime je izvršio krivično djelo - samovlašće iz čl.384. st.1. Krivičnog
zakonika,
pa mu sud primjenom čl. 4, 32, 36, 42, 52, 53 i 54 Krivičnog zakonika i čl.
369, 370 i 374 ZKP-a, i z r i č e
USLOVNU OSUDU
Kojom mu utvrđuje kaznu zatvora u trajanju od 30 (trideset) dana i istovremeno
određuje da se kazna neće izvršiti ukoliko okrivljeni u roku od 1(jedne)
godine, od pravosnažnosti presude, ne učini novo krivično djelo.
Okrivljeni je dužan da plati troškove krivičnog postupka u iznosu od 50,00
eura u roku od 15 dana od dana pravosnažnosti, pod prijetnjom izvršenja.
O b r a z l o ž e n j e
Optužnim predlogom Osnovnog državnog tužilaštva u Baru Kt br. ... od
20.12.2012. godine, kojeg je zastupnik optužbe precizirao na glavnom pretresu
dana 03.06.2013.godine, stavljeno je na teret okrivljenom izvršenje krivičnog
djela bliže opisano u izreci presude.
Okrivljeni K.M. je izjavio da je tačno da je dana 03.08.2012.godine stambeni
objekat koji se nalazi u mjestu Tomba, Opština Bar, priključio na elektro
mrežu iako prethodno nije pribavio saglasnost E. CG, odnosno E. u B., te da je
svjestan da na ovaj način nije smio priključiti svoj objekat, medjutim, u
naselje u kojem posjeduje stambeni objekat nije usvojen DUP, tako da ne
postoji mogućnost da se dobije gradjevinska dozvola, a to je jedan od uslova
da bi se na legalan način priključio stambeni objekat. Dakle, to je bio jedini
način da svoj stambeni objekat priključi na elekro mrežu. Zapisnik o kontroli
je lično potpisao.
U dokaznom postupku provedeni su sledeći dokazi: saslušani su ovlašćeni
predstavnik E. B. D. P. i svjedok L. Ž., pročitani su zapisnik o kontroli
mjernog mjesta E. B. br. . od 03.08.2012.godine, obračun E. AD N. E. u B. o
neovlašćeno preuzetoj električnoj energiji, br. . od 03.08.2012.godine, izvod
iz KE UP PJ B. br. ... od 20.03.2013.godine za okrivljenog K.M..
Ovlašćeni predstavnik E. B. D. P. je izjavila da se pridružuje krivičnom
gonjenju, ali ne postavlja imovinsko pravni zahtjev.
Svjedok L.Ž. je izjavio da su dana 03.08.2012. godine kao radnik E. B. zajedno
sa još jednim kolegom danas se ne sjeća ko je tačno bio, pošli u kontrolu
potrošača K.M. koji objekat se nalazi u mjestu Tomba . Konstatovali su da je
potrošač samovoljno priključen na nisko naponsku mrežu iako isti nije imao
saglasnost E. u B. i nije se nalazio u bazi podataka. Potrošača K.M. nijesu
isključili zato što isti nije dozvolio. Naime, na lice mjesta su zatekli
potrošača K.M. koji je i potpisao zapisnik o kontroli mjernog mjesta.
Iz zapisnika o kontroli mjernog mjesta E. B. br. ... od 03.08.2012.godine
proizilazi da su radnici E.B. izvršili kontrolu mjernog mjesta kod potrošača
K.M. dana 03.08.2012. godine u naselju Tomba – Gretva, na brojilu marke „Enel“
i tom prilikom konstatovali da je potrošač samovoljno priključen na NN mrežu i
ne nalazi se u bazi podataka ED B., te da ne dozvoljava isključenje. Zapisnik
je potpisan od strane radnika ED B. i od strane predstavnika potrošača.
Iz obračuna E. AD .N E. u B. o neovlašćeno preuzetoj električnoj energiji, br.
... od 03.08.2012.godine proizilazi da obračun neovlašćeno preuzete električne
energije na osnovu zapisnika o kontroli mjernog mjesta ... od 03.08.2012.
godine iznosi 8,07 eura.
Iz izvoda iz KE UP PJ B. br. ... od 20.03.2013.godine za okrivljenog K.M.
utvrdjeno je da je imenovani neosudjivan.
Ocjenom izvedenih dokaza utvrđeno je da je okrivljeni učinio krivično djelo
koje mu je stavljeno na teret.Okrivljeni je priznao određene činjenice vezane
za izvršenje krivčnog djela koje mu se stavlja na teret ne sporeći da je dana
03.08.2012. godine svoj stambeni objekat koji se nalazi u naselju Tomba -
Opština Bar,preko električnog brojila marke „Enel“ br. ... samovlasno
priključio na elektro mrežu, iako prethodno nije pribavio saglasnost E. CG. -
E. u B.,pravdajući se da je to bio jedini način da priključi svoj objekat jer
u naselje u kojem posjeduje stambeni objekat nije usvojen DUP, tako da ne
postoji mogućnost da se dobije gradjevinska dozvola, a to je jedan od uslova
da bi se na legalan način priključio stambeni objekat.U navedenom djelu sud
nije prihvatio odbranu okrivljenog ,cjeneći je kao sračunatu kako bi olakšao
svoj krivično pravni položaj.
U postupku je utvrđeno da okrivljeni K.M. dana 03.08.2012. godine u naselju
Tomba - Opština Bar, samovlasno pribavio pravo korišćenja električne energije
za koje smatra da mu pripada, na način što je sa električnog brojila marke
„Enel“ br. ... stambeni objekat samovlasno priključio na elektro mrežu, iako
prethodno nije pribavio saglasnost E. CG. - E. u .B.
Navedeno činjenično stanje utvrđeno je kako iz odbrane okrivljenog koji nije
sporio da je radnje bliže opisane u izreci presude lično on preduzeo opisujući
vrijeme ,način i mjesto izvršenja krivičnog djela,tako i iz iskaza svjedoka
L.Ž.,koji iskaz je sud cjenio kao jasan i objektivan,a koji iskaz je potvrđen
sadržinom zapisnika o kontroli mjernog mjesta E. B. br. ... od
03.08.2012.godine,koji zapisnik je okrivljeni potpisao.Sud je i iskaz
ovlašćenog predstavnika E. u B. D. P.cjenio kao jasan i uvjerljiv.Naime ,iz
iskaza svjedok L.Ž. je utvrđeno da je dana 03.08.2012. godine kao radnik E. B.
zajedno sa još jednim kolegom bio u kontrolu potrošača K.M. koji objekat se
nalazi u mjestu Tomba ,a koji potrošač je bio samovoljno priključen na nisko
naponsku mrežu iako isti nije imao saglasnost E.u B. i nije se nalazio u bazi
podataka. Pojasnio je da potrošača K.M. nijesu isključili zato što isti nije
dozvolio.
Okrivljeni je postupao suprotno čl. 141 st.1.Zakona o energetici ("Službeni
List Crne Gore" 28/10), kojom je propisano da se priključenje objekta na
prenosni ili distributivni sistem električne energije ili gasa vrši na osnovu
saglasnosti za priključenje koju izdaje operator prenosnog ili distributivnog
sistema. Okrivljeni nije imao saglasnost za priključenje izdato od strane
oštećenog preduzeća, već je to pravo samovlasno pribavio.
Okrivljeni je ostvario objektivna obilježja krivičnog djela samovlašće, jer je
samovlasno pribavio pravo koje je smatrao da mu pripada, tačnije smatrao je da
mu pripada pravo korišćenja električne energije, pa je svoj stambeni objekat
samovlasno priključio na elektrodistributivnu mrežu, radi dobijanja električne
energije, preko brojila Enel“ br. .... Okrivljeni je krivično djelo izvršio sa
direktnim umišljajem jer je bio svjestan svog djela i htio je njegovo
izvršenje, obzirom da je sam u svojoj odbrani naveo da je znao da objekat ne
smije priključiti na elektrodistributvinu mrežu bez saglasnosti
Elektrodistribucije, a znao je i da nema salgasnost od E. C.G. - E. u B..
Odlučujući se za krivičnu sankciju prema okrivljenom sud je cijenio sve
olakšavajuće i otežavajuće okolnosti iz čl. 42 Krivičnog zakonika. Od
olakšavajućih okolnosti na strani okrivljenog cijenjene su porodične prilike
okrivljenog jer je isti oženjen i otac dvoje djece, kao i njegov raniji život
obzirom da nije osuđivan. Otežavajućih okolnosti na strani okrivljenog nije
bilo. Imajući u vidu navedene olakšavajuće okolnosti a u nedostatku
otežavajućih okolnosti, ocijenjeno je da prema okrivljenom nije potrebno
izricanje efektivne kazne zatvora, da će se izricanjem uslovne osude prema
okrivljenom u potpunosti postići svrha izricanja uslovne osude i na taj način
dovoljno uticati da u buduće ne vrši krivična djela.
Kako ovlašćeni predstavnik oštećene E. C.G. - E. u B. D. P. nije postavila
imovinsko pravni zahtjev, to sud o istom nije ni odlučivao.
Odluka o troškovima krivičnog postupka zasniva se na odredbi čl. 229. ZKP-a.
Dosuđeni iznos se odnosi na troškove za rad suda koji su određeni prema
trajanju, složenosti krivičnog postupka i imovinskim prilikama okrivljenog.
Na osnovu izloženog odlučeno je kao u izreci presude.
OSNOVNI SUD U BARU
Dana 03.06.2013. godine
ZAPISNIČAR, S U D I J A
Amira Nikičić Ljiljana Joković
PRAVNA POUKA:Protiv ove presude može se
izjaviti žalba Višem sudu u Podgorici u roku od
8 (osam) dana od dana prijema pismenog otpravka.
Žalba se predaje ovom sudu u dva primjerka.
DNA:
- 1 x ODT,
- 1 x okrivljenom
- 1 x ED nakon pravosnažnosti,
- u spise