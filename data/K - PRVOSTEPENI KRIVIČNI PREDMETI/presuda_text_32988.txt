K br. 101/13
U IME CRNE GORE
OSNOVNI SUD UB., kao prvostepeni krivični, sudija Ljiljana Joković, kao sudija
pojedinac, sa zapisničarom Amirom Nikičić, u krivičnom predmetu okrivljenog
V.B., zbog krivičnog djela - samovlašće iz čl. 384 st. 1 Krivičnog zakonika,
po optužnom predlogu Osnovnog državnog tužilaštva uB. Kt br. .....od
07.03.2013. godine, nakon održanog glavnog javnog pretresa u prisustvu
zastupnik optužbe savjetnika kod ODT uB. Sanje Borozan i okrivljenog V.B.,
dana 27.09.2013. godine donio je i istog dana javno objavio
P R E S U D U
Okrivljeni
V.B., JMBG...., od oca T. i majke Z. rodjene M., rodjen ....godine u B., gdje
je i nastanjen S., naselje...., vozač, oženjen, otac dvoje djece, zaposlen,
srednjeg imovnog stanja, neosudjivan,
Kriv je
Što je:
Dana 29.11.2012.godine, u naselju Rutke bb u Sutomoru, Opština Bar, svjestan
svog djela i hteo je njegovo izvršenje, protivno odredbi čl. 141 st. 1 Zakona
o energetici ("SL List Crne Gore" 28/10) samovlasno pribavio pravo za koje
smatra da mu pripada, na način što je svoj stambeni objekat preko brojila
marke "Iskra" br...., priključo na elektromrežu, iako prethodno nije pribavio
elektrosaglasnost od E.B., što su radnici E. konstatovali zapisnikom o
kontroli mjernog mjesta dana 30.11.2012. godine,
-čime je učinio krivično djelo - samovlašće iz čl. 384 st. 1 Krivičnog zakonika.
pa mu sud primjenom čl. 4, 32, 36, 42, 52, 53 i 54 Krivičnog zakonika i čl.
369, 370 i 374 ZKP-a, i z r i č e
USLOVNU OSUDU
Kojom mu utvrđuje kaznu zatvora u trajanju od 30 dana i istovremeno određuje
da se kazna neće izvršiti ukoliko okrivljeni u roku od 1 (jedne) godine, od
pravosnažnosti presude, ne učini novo krivično djelo.
Okrivljeni je dužan da plati troškove krivičnog postupka u iznosu od 50,00
eura u roku od 15 dana od dana pravosnažnosti, pod prijetnjom izvršenja.
O b r a z l o ž e n j e
Optužnim predlogom Osnovnog državnog tužilaštva uB. Kt br. ...od 07.03.2013.
godine, kojeg je zastupnik optužbe precizirao na glavnom pretresu dana
27.09.2013.godine, stavljeno je na teret okrivljenom izvršenje krivičnog djela
bliže opisano u izreci presude.
Okrivljeni V.B. je u svojoj odbrani u bitnom izjavio da je tačno da je dana
29.11.2012.godine stambeni objekat koji se nalazi u naselju ...u Sutomoru
preko brojila marke „Iskra“ broj ... priključio na elektro mrežu iako
prethodno nije pribavio saglasnost E., E. u B., a što su radnici E.
konstatovali prilikom kontrole dana 30.11.2012.godine. Svjestan je da nije
mogao priključiti objekat bez saglasnosti E.. Dakle, 1990-ih godine je započeo
predmetnu kuću, ali tada nije imao mogućnosti da priključi električnu
energiju. On i njegova porodica uživaju ugled, tako da se našao strašno
uvredjenim zbog čega mu se stavlja na teret krivično djelo samovlašće. Čuo je
od E. da akcija postoji od 01.novembra 2012. godine do kraja novembra. Iz tih
razloga misleći da je u toku akcija priključenja nelegalnih potrošača koja je
i ranije u više navrata sprovodila E., on je priključio svoj objekat dana
29.11.2012.godine i on je lično pozvao radnike sjutradan da dodju kod njega
kako bi konstatovali stanje da je priključio objekat i kako bi bio evidentiran
kao nelegalan potrošač, obzirom da na tom području ne postoji mogućnost da
regularnim putem priključi svoj objekat, jer je gradjevinska dozvola jedna od
uslova za izdavanje saglasnosti za priključenje na električnu mrežu, tako da
nije postojala mogućnost da se priključi na električnu mrežu. Predmetno
električno brojilo je jedva našao u Nikšiću i tamo ga kupio. Bio je prisutan
prilikom kontrole od strane E. i lično je potpisao zapisnik o kontroli.
Prilikom kontrole objekat je isključen na tep ormaru i plombiran plombom i u
takvom je stanju i dan danas.
U dokaznom postupku provedeni su sledeći dokazi: saslušan je ovlašćeni
predstavnik E. B. D.P., pročitan je iskaz svjedoka P.M., pročitani su zapisnik
o kontroli mjernog mjesta br.... od 30.11.2012. godine, obračun br. ...od
11.12.2012.godine i izvod iz KE UP PJ Bar br.... od 10.06.2013.godine za
okrivljenog V.B..
Ovlašećni predstavnik E.B. D.P. je izjavila da se pridružuje krivičnom
gonjenju, ali da ne postavlja imovinsko pravni zahtjev, jer je okrivljeni
platio cijeli dugovani iznos i dobio je svojestvo nelegalnog potrošača i počeo
je da prima račune.
Svjedok P.M. je izjavio da je dana 30.11.2012. godine bio u kontroli objekta
potrošača V.B. koji se nalazi u Sutomoru, ...., obzirom da ga je šef poslao da
izvrši kontrolu navedenog mjernog mjesta. Na licu mjesta je utvrdio da je
stambeni objekat V.B. preko električnog brojila marke „Iskra“ br.
....priključen na elektro mrežu iako nije imao saglasnost E.. Konstatovao je
da se potrošač ne nalazi u bazi podataka, potrošač je isključen na tep ormaru
i plombiran elektrodistributivnom plombom. Kritične prilike bio je prisutan
okrivljeni V.B., isti je potpisao zapisnik i isti nije imao nikakve primjedbe
na zapisnik, i u cjelosti potvrdjuje sadržinu zapisnika.
Iz zapisnika o kontroli mjernog mjesta br. ....od 30.11.2012. godine
proizilazi da je dana 30.11.2012. godine ovlašćeni radnik E. izvršio kontrolu
mjernog mjesta kod potrošača V.B. u Sutomoru, ..., i tom prilikom konstatovano
je da je potrošač nelegalni i da se ne nalazi u bazi podataka, te da je
potrošač isključen na tep ormaru i plombiran plombom br. .Zapisnik je potpisan
od strane ovlašćenog radnika E. Bar P.M. i potrošača V.B..
Iz obračuna br. ....od 11.12.2012.godine proizilazi da obračun neovlašćeno
preuzete električne energije na osnovu zapisnika o kontroli mjernog mjesta br.
... od 11.12.2012. godine iznosi 42,55 eura.
Iz izvoda iz kaznene evidencije UP PJ Bar br....od 10.06.2013. godine za
okrivljenog V.B. utvrdjeno je da imenovani nije osudjivan.
Ocjenom izvedenih dokaza utvrđeno je da je okrivljeni učinio krivično djelo
koje mu je stavljeno na teret. Okrivljeni je priznao određene činjenice vezane
za izvršenje krivčnog djela koje mu se stavljaju na teret ne sporeći da je
dana 29.11.2012. godine svoj stambeni objekat koji se nalazi u naselju R. -
Opština B., preko brojila marke „Iskra“ br..... samovlasno priključio na
elektro mrežu, iako prethodno nije pribavio saglasnost E. - E.B., pravdajući
se da je to bio jedini način da priključi svoj objekat jer u naselje u kojem
posjeduje stambeni objekat ne postoji mogućnost da se dobije gradjevinska
dozvola, a to je jedan od uslova da bi na legalan način priključio stambeni
objekat. U navedenom djelu sud nije prihvatio odbranu okrivljenog, cjeneći je
kao sračunatu kako bi olakšao svoj krivično pravni položaj.
U postupku je utvrđeno da okrivljeni V.B. dana 29.11.2012. godine u naselju
R.- Opština B., samovlasno pribavio pravo korišćenja električne energije za
koje smatra da mu pripada, na način što je sa električnog brojila marke
„Iskra“ br. ... stambeni objekat samovlasno priključio na elektro mrežu, iako
prethodno nije pribavio saglasnost E. - E.B., a što su radnici E.
konstatovali zapisnikom o kontroli mjernog mjesta dana 30.11.2012. godine.
Navedeno činjenično stanje utvrđeno je kako iz odbrane okrivljenog koji nije
sporio da je radnje bliže opisane u izreci presude lično on preduzeo opisujući
vrijeme, način i mjesto izvršenja krivičnog djela, tako i iz iskaza svjedoka
M.P., koji iskaz je sud cjenio kao jasan i objektivan, a koji iskaz je
potvrđen sadržinom zapisnika o kontroli mjernog mjesta E. B. br. .... od
30.11.2012. godine, koji zapisnik je okrivljeni potpisao. Naime ,iz iskaza
svjedoka M. P. je utvrđeno da je dana 30.11.2012. godine kao radnik E.B. po
nalogu šefa bio u kontroli potrošača V.B. čiji objekat se nalazi u mjestu R.,
a potrošač je bio samovoljno priključen na elektro mrežu iako isti nije imao
saglasnost E.B. i nije se nalazio u bazi podataka. Isti svjedok je pojasnio da
je prilikom kontrole na licu mjesta bio prisutan i okrivljeni V.B., koji je
lično potpisao zapisnik o kontroli i na isti nije imao primjedbi, kao i da je
potrošač isključen na tep ormaru i plombiran elektrodistributivnom plombom.
Sud je i iskaz ovlašćenog predstavnika E.B. D.P. cjenio kao jasan i uvjerljiv.
Okrivljeni je postupao suprotno čl. 141 st.1 Zakona o energetici ("Službeni
List Crne Gore" 28/10), kojom je propisano da se priključenje objekta na
prenosni ili distributivni sistem električne energije ili gasa vrši na osnovu
saglasnosti za priključenje koju izdaje operator prenosnog ili distributivnog
sistema. Okrivljeni nije imao saglasnost za priključenje izdato od strane
oštećenog preduzeća, već je to pravo samovlasno pribavio.
Okrivljeni je ostvario objektivna obilježja krivičnog djela samovlašće, jer je
samovlasno pribavio pravo koje je smatrao da mu pripada, tačnije smatrao je da
mu pripada pravo korišćenja električne energije, pa je svoj stambeni objekat
samovlasno priključio na elektrodistributivnu mrežu, radi dobijanja električne
energije, preko brojila ,,Iskra“ br...... Okrivljeni je krivično djelo izvršio
sa direktnim umišljajem jer je bio svjestan svog djela i htio je njegovo
izvršenje, obzirom da je sam u svojoj odbrani naveo da je znao da objekat ne
smije priključiti na elektrodistributvinu mrežu bez saglasnosti E., a znao je
i da nema salgasnost od E. - E.B..
Odlučujući se za krivičnu sankciju prema okrivljenom sud je cijenio sve
olakšavajuće i otežavajuće okolnosti iz čl. 42 Krivičnog zakonika. Od
olakšavajućih okolnosti na strani okrivljenog cijenjene su porodične prilike
okrivljenog jer je isti oženjen i otac dvoje djece, kao i njegov raniji život
obzirom da nije osuđivan. Otežavajućih okolnosti na strani okrivljenog nije
bilo. Imajući u vidu navedene olakšavajuće okolnosti a u nedostatku
otežavajućih okolnosti, ocijenjeno je da prema okrivljenom nije potrebno
izricanje efektivne kazne zatvora, da će se izricanjem uslovne osude prema
okrivljenom u potpunosti postići svrha izricanja uslovne osude i na taj način
dovoljno uticati da u buduće ne vrši krivična djela.
Kako ovlašćeni predstavnik oštećene E. - E.B. D.P. nije postavila imovinsko
pravni zahtjev, to sud o istom nije ni odlučivao.
Odluka o troškovima krivičnog postupka zasniva se na odredbi čl. 229. ZKP-a.
Dosuđeni iznos se odnosi na troškove za rad suda koji su određeni prema
trajanju, složenosti krivičnog postupka i imovinskim prilikama okrivljenog.
Na osnovu izloženog odlučeno je kao u izreci presude.
OSNOVNI SUD U BARU.
Dana 27.09.2013. godine
ZAPISNIČA S U D I J A
Amira Nikičić Ljiljana Joković
PRAVNA POUKA:Protiv ove presude može se
izjaviti žalba Višem sudu u Podgorici u roku od
8 (osam) dana od dana prijema pismenog otpravka.
Žalba se predaje ovom sudu u dva primjerka.
DNA:
- 1 x ODT,
- 1 x okrivljenom
- 1 x Elektrodistribucija uB. nakon pravosnažnosti,
- u spise