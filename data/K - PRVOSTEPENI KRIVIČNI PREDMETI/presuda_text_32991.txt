K broj 107/13
U IME CRNE GORE
OSNOVNI SUD U BARU, kao prvostepeni krivični, sudija Ljiljana Joković, kao
sudija pojedinac, sa zapisničarom Amirom Nikičić, u krivičnom predmetu
okrivljenog Lj. B., zbog krivičnog djela - samovlašće iz čl.384. st.1.
Krivičnog zakonika, po optužnom predlogu Osnovnog državnog tužilaštva u Baru
Kt br. ... od 13.03.2013. godine, nakon održanog glavnog javnog pretresa u
prisustvu zastupnika optužbe savjetnika kod ODT u Baru Predraga Djikanovića i
okrivljenog Lj. B., dana 10.06.2013.godine donio je I istog dana javno objavio
PRESUDU
Okrivljeni
LJ. B., JMBG ...., od oca M. i majke R. rodjene V., rodjen ....godine,
nastanjen u B... završio srednju školu, radnik, neoženjen, otac jednog
maloljetnog djeteta, lošeg imovnog stanja, neosudjivan,
Kriv je
Što je:
Neutvrdjenog dana u toku oktobra 2012 godine u naselju Gornji Šušanj, Opšlina
Bar, protivno odredbi čl 141. st. 1 Zakona o energetici ( SL List RCG br.
28/10), svjestan svoga djela i htio njegovo izvršenje, samovlasno pribavio
pravo, korišćenja električne energije za koje smatra da mu pripada, na način
što je svoj stambeni objekat priključio na nisko -naponsku elektromrežu, preko
električnog brojila marke »Enel« br. ... iako prethodno nije pribavio
saglasnost E. C.G. AD N. - E. B.;
-čime je učinio krivično djelo -samovlašće iz 384 st. 1. Krivičnog zakonika.
pa mu sud primjenom čl. 4, 32, 36, 42, 52, 53 i 54 Krivičnog zakonika i čl.
369, 370 i 374 ZKP-a, i z r i č e
USLOVNU OSUDU
Kojom mu utvrđuje kaznu zatvora u trajanju od 30 (trideset) dana i istovremeno
određuje da se kazna neće izvršiti ukoliko okrivljeni u roku od 1(jedne)
godine, od pravosnažnosti presude, ne učini novo krivično djelo.
Okrivljeni je dužan da plati troškove krivičnog postupka u iznosu od 50,00
eura u roku od 15 dana od dana pravosnažnosti, pod prijetnjom izvršenja.
O b r a z l o ž e n j e
Optužnim predlogom Osnovnog državnog tužilaštva u Baru Kt br. .... od
13.03.2013. godine, kojeg je zastupnik optužbe precizirao na glavnom pretresu
dana 10.06.2013. godine stavljeno je na teret okrivljenom izvršenje krivičnog
djela bliže opisanog u izreci presude.
Okrivljeni Lj. B.je izjavio da je tačno da je svoj objekat koji se nalazi u
naselju Gornji Šušanj samovlasno bez saglasnosti E. priključio na
niskonaponsku elektro mrežu preko električnog brojila „Enel“ br. ... a to je
učinio oktobra mjeseca 2012. godine kada su radnici E. došli u kontrolu
27.11.2012.godine, bio je prisutan i nakon što je upoznat sa sadržinom
zapisnika isti je potpisao. Naime, na području gdje je sagradio objekat ne
postoji mogućnost pribavljanja gradjevinske dozvole, a što je jedan od uslova
da E.da saglasnost za priključenje stambenog objekta, medjutim, čuo je od
mještana da ukoliko se čovjek sam bez saglasnosti E. priključi radnici E.
dodju na licu mjesta konstatuju to stanje, podnese se krivična prijava i na
sud se plati 200 eura za Dom u Bijeloj, nakon čega E. daje saglasnost,
medjutim, tada se potrošač ne vodi kao legalan potrošač, nego kao nelegalan
potrošač, i to je jedini način da se priključi struja na području gdje
nepostoji mogućnost pribavljanja gradjevinske dozvole. Živi u vanbračnoj
zajednici, otac je jednog maloljetnog djeteta, lošeg je imovnog stanja tako da
je bio prinudjen da priključi objekat. Živio je kao postanar i još uvjek živi,
obzirom da su je radnici iz E. prilikom kontrole isključili objekat tako da i
dalje ne može da živi u tom objektu, već živi kao postanar.
U dokaznom postupku provedeni su sledeći dokazi: saslušani su ovlašćeni
predstavnik E. u B. D. P. I svjedok S.M., pročitani su zapisnik E. B. o
kontroli mjernog mjesta br. ... od 27.11.2012.godine, izvod iz KE Uprave
policije Ekspozitura kriminalističke policije br. ...od 03.04.2013.godine za
okrivljenog Lj. B..
Ovlašćeni predstavnik E. u B. D.P. je izjavila da se pridružuje krivičnom
gonjenju, ali ne postavlja imovinsko pravni zahtjev.
Svjedok S.M. je izjavio da je dana 27.11.2012. godine bio kao radnik E. u B. u
kontrolu potrošača Lj. B.. Tom prilikom je zatekao okrivljenog i njegovu
suprugu. Prilikom provjere brojila utvrdio je da se potrošač ne vodi u bazi
podataka, te da je priključen na elektro mrežu bez saglasnosti E. Potrošača je
isključio sa NN mreže, a brojilo je plombirao elektrodistributivnom plombom.
Potrošač se potpisao na zapisnik o kontroli i nije imao primjedbi na zapisnik
i u cjelosti potvrdjuje sadržinu zapisnika.
Iz zapisnika E. B. o kontroli mjernog mjesta br. ... od 27.11.2012.godine
proizilazi da je dana 27.11.2012.godine sačinjen zapisnik o kontroli mjernog
mjesta od strane radnika E. B. na objektu vlasništvo Lj. B.u mjestu Gornji
Šušanj, na brojilu marke “Enel” br....I tom prilikom je konstatovano da se
potrošač ne vodi u bazi podataka E. B. Potrošač je isključen sa NN mreže na
brojilu I plombiran plombom 2009/09. Zapisnik su potpisali radnik E. B. S.M. I
predstavnik potrošača Lj. B.
Iz izvoda iz KE Uprave policije Ekspozitura kriminalističke policije br. ...
od 03.04.2013.godine za okrivljenog Lj. B.utvrdjeno je da okrivljeni Lj.
B.nije osudjivan.
Ocjenom izvedenih dokaza utvrđeno je da je okrivljeni učinio krivično djelo
koje mu je stavljeno na teret.Okrivljeni je priznao određene činjenice vezane
za izvršenje krivičnog djela ne sporeći da je je svoj objekat koji se nalazi u
naselju Gornji Šušanj,Opština Bar, samovlasno bez saglasnosti E. priključio na
niskonaponsku elektro mrežu preko električnog brojila „Enel“ br. ..., te da je
to učinio oktobra mjeseca 2012. godine. Kada su radnici E. došli u kontrolu
27.11.2012.godine, bio je prisutan i nakon što je upoznat sa sadržinom
zapisnika naveo je da je isti i potpisao, pravdajući se da to bio jedini način
da priključi svoj objekat jer u naselje u kojem posjeduje stambeni objekat
nije usvojen DUP, tako da ne postoji mogućnost da se dobije gradjevinska
dozvola, a to je jedan od uslova da bi na legalan način priključio stambeni
objekat.U navedenom djelu sud nije prihvatio odbranu okrivljenog ,cjeneći je
kao sračunatu kako bi olakšao svoj krivično pravni položaj.
U postupku je utvrđeno da je okrivljeni Lj. B.neutvrdjenog dana u toku oktobra
2012 godine u naselju Gornji Šušanj, Opšlina Bar, samovlasno pribavio pravo,
korišćenja električne energije za koje smatra da mu pripada, na način što je
svoj stambeni objekat priključio na nisko -naponsku elektromrežu, preko
električnog brojila marke »Enel« ... iako prethodno nije pribavio saglasnost
E.C.G. AD N. - E. B.
Navedeno činjenično stanje utvrđeno je kako iz odbrane okrivljenog koji nije
sporio da je radnje bliže opisane u izreci presude lično on preduzeo opisujući
vrijeme ,način i mjesto izvršenja krivičnog djela,tako i iz iskaza svjedoka S.
M.,koji iskaz je sud cjenio kao jasan i objektivan,a koji iskaz je potvrđen
sadržinom zapisnika o kontroli mjernog mjesta E. B. br. ... od
27.11.2012.godine,koji zapisnik je okrivljeni potpisao,bez primjedbi.Sud je i
iskaz ovlašćenog predstavnika E. u B. D. P. cjenio kao jasan i uvjerljiv.Naime
,iz iskaza svjedoka S. M. je utvrđeno da je dana 27.11.2012.godine. godine kao
radnik E. u B., bio u kontrolu potrošača Lj. B.,a koji potrošač je bio
samovoljno priključen na nisko naponsku mrežu iako isti nije imao saglasnost
E. u B. i nije se nalazio u bazi podataka. Pojasnio je da je potrošača Lj.
B.isključio sa NN mreže, a brojilo je plombirao elektrodistributivnom
plombom,te da je potrošač Lj. B. potpisao zapisnik o kontroli i da nije imao
primjedbi na zapisnik,a što u konačnom ni okrivljeni nije sporio.
Okrivljeni je postupao suprotno čl. 141 st.1.Zakona o energetici ("Službeni
List Crne Gore" 28/10), kojom je propisano da se priključenje objekta na
prenosni ili distributivni sistem električne energije ili gasa vrši na osnovu
saglasnosti za priključenje koju izdaje operator prenosnog ili distributivnog
sistema. Okrivljeni nije imao saglasnost za priključenje izdato od strane
oštećenog preduzeća, već je to pravo samovlasno pribavio.
Okrivljeni je ostvario objektivna obilježja krivičnog djela samovlašće, jer je
samovlasno pribavio pravo koje je smatrao da mu pripada, tačnije smatrao je da
mu pripada pravo korišćenja električne energije, pa je svoj stambeni objekat
samovlasno priključio na elektrodistributivnu mrežu, radi dobijanja električne
energije, preko brojila Enel« br.... Okrivljeni je krivično djelo izvršio sa
direktnim umišljajem jer je bio svjestan svog djela i htio je njegovo
izvršenje, obzirom da je sam u svojoj odbrani naveo da je znao da objekat ne
smije priključiti na elektrodistributvinu mrežu bez saglasnosti E., a znao je
i da nema salgasnost od E. C.G.- E. u B.
Odlučujući se za krivičnu sankciju prema okrivljenom sud je cijenio sve
olakšavajuće i otežavajuće okolnosti iz čl. 42 Krivičnog zakonika. Od
olakšavajućih okolnosti na strani okrivljenog cijenjene su porodične prilike
okrivljenog jer je otac jednog maloljetnog djeteta, imovinske prilike
okrivljenog jer je lošeg imovnog stanja, kao i njegov raniji život obzirom da
nije osuđivan. Otežavajućih okolnosti na strani okrivljenog nije bilo. Imajući
u vidu navedene olakšavajuće okolnosti a u nedostatku otežavajućih okolnosti,
ocijenjeno je da prema okrivljenom nije potrebno izricanje efektivne kazne
zatvora, da će se izricanjem uslovne osude prema okrivljenom u potpunosti
postići svrha izricanja uslovne osude i na taj način dovoljno uticati da u
buduće ne vrši krivična djela.
Kako ovlašćeni predstavnik oštećene E. C.G. - E. u B. D. P. nije postavila
imovinsko pravni zahtjev, to sud o istom nije ni odlučivao.
Odluka o troškovima krivičnog postupka zasniva se na odredbi čl. 229. ZKP-a.
Dosuđeni iznos se odnosi na troškove za rad suda koji su određeni prema
trajanju, složenosti krivičnog postupka i imovinskim prilikama okrivljenog.
Na osnovu izloženog odlučeno je kao u izreci presude.
OSNOVNI SUD U BARU
Dana 10.06.2013. godine
ZAPISNIČAR, S U D I J A
Amira Nikičić Ljiljana Joković
PRAVNA POUKA:Protiv ove presude može se
izjaviti žalba Višem sudu u Podgorici u roku od
8 (osam) dana od dana prijema pismenog otpravka.
Žalba se predaje ovom sudu u dva primjerka.
DNA:
- 1 x ODT,
- 1 x okrivljenom
- 1 x E. u B. nakon pravosnažnosti,
- u spise