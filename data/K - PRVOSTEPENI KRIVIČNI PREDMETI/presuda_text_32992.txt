K. broj 110/13
U IME CRNE GORE
OSNOVNI SUD U BARU, kao prvostepeni krivični, sudija Ljiljana Joković, kao
sudija pojedinac, sa zapisničarom Amirom Nikičić, u krivičnom predmetu
okrivljenog D.E., zbog krivičnog djela – nedozvoljeno držanje oružja I
eksplozivnih materija iz čl. 403. st.1. .Krivičnog zakonika, po optužnom
predlogu Osnovnog državnog tužilaštva iz Bara Kt. br. ... od 14.03.2013.
godine, nakon održanog glavnog javnog pretresa u prisustvu zastupnika optužbe
savjetnika kod Osnovnog državnog tužioca u Baru Sanje Borozan i okrivljenog,
dana 19.06.2013. godine donio je I istog dana javno objavio
PRESUDU
Okrivljeni
D.E., JMBG ...., godine od oca K. i majke S., rodene T., roden ... u B.,
stalno nastanjen u ..., Crnogorac, trgovac, neoženjen, bez djece, pismen,
završio srednju školu, neosudjivan,
Kriv je
Što je:
Dana 03.02.2013 godine na javnom mjestu - parking prostoru ispred Opšte
bolnice "Blažo Orlandić" u naselju Stari Bar, Opština Bar, svjestan svoga
djela i htio njegovo izvršenje, u prtljažniku motornog vozila marke "Mercedec"
reg. ozn. .... neovlašćeno nosio vatreno oružje - jednu lovačku pušku marke
"Bereta" model Al. 391 Teknvs kalibra I2mm. fabričkog broja .... i jedinu
lovačku pušku marke "Zbrojovka" kalibra 12mm, fabričkog broja ... i 21 metak
kalibra 12 mm, a čije nošenje je shodno čl. 11 Zakona o oružju zabranjeno na
javnom mjestu;
- čime je. izvršio krivično djelo - nedozvoljeno držanje oružja i
eksplozivnih materija iz člana 403. stav 1. Kmičnog zakonika.
Pa mu sud primjenom čl. 4, 32, 36, 42, 52, 53 i 54 Krivičnog zakonika i čl.
369, 370 i 374 ZKP-a,izriče
USLOVNU OSUDU
Kojom mu utvrdjuje kaznu zatvora u trajanju od 3 (tri) mjeseca i istovremeno
odredjuje da se kazna neće izvršiti ukoliko okrivljeni u roku od 1 (jedne)
godine od pravosnažnosti presude, ne učini novo krivično djelo.
Na osnovu čl. 75. st.1. Krivičnog zakonika, izriče se,
MJERA BEZBJEDNOSTI
Kojom se od okrivljenog oduzima vatreno oružje - jedna lovačka puška marke
"Bereta" model Al. 391 Teknvs kalibra I2mm. fabričkog broja .... i jedina
lovačka puška marke "Zbrojovka" kalibra 12mm, fabričkog broja... i 21 metak
kalibra 12 mm.
Okrivljeni je dužan da plati troškove krivičnog postupka u iznosu od 50,00
eura, u roku od 15 dana od pravosnažnosti presude, pod prijetnjom izvršenja.
O b r a z l o ž e n j e
Optužnim predlogom Osnovnog državnog tužilaštva u Baru Kt br. ... od
14.03.2013. godine, stavljeno je na teret okrivljenom izvršenje krivičnog
djela bliže opisanog u izreci presude.
Okrivljeni D.E. je izjavio da je tačno da su pripadnici policije dana
03.02.2013.godine na parking prostoru ispred Opšte bolnice „Blažo Orlandić“ u
naselju Stari Bar u prtljažniku njegovog vozila, u pitanju je vozilo marke
„Mercedes“, pronašli vatreno oružje i to jednu lovačku pušku marke „Bereta“ i
jednu lovačku puška marke „Zbrojavka“ i 21 metak kalibra 12 mm. Naime, te
lovčake puške je držao u motornom vozilu jer je tog istog dana prethodno bio u
lovu, medjutim, kako ga je tog istog dana oko 17,00 časova zvala sestra kako
bi ga obavjestila da je njegov otac prebačen u Hitnu zbog napada koji je imao,
iz lova je direktno pošao za Hitnu Dom zdravlja Ulcinj, a zatim je svoga oca
odvezao do Opšte bonice u Baru kako bi mu se ukazala ljekarska pomoć, te iz
tih razloga je tog istog dana kod njega u vozilu imao navedeno oružje. Za
navedeno oružje ima oružne listove. Inspektor koji se zadesio u bolnici kako
bi uzeo izjavu od njegovog oca, a obzirom da ga je vidio u lovačkom odjelo
pitao ga je ima li oružje, rekao mu je da ima oružje i pokazao mu je oružje
koje se nalazio u vozilu, nakon čega je on pozvao ovlašćena lica iz Uprave
policije koja su došla na lice mjesta i njemu oduzeli oružje, municiju i
oružne listove uz potvrdu o privremeno oduzetim predmetima.
U dokaznom postupku provedeni su sledeći dokazi: pročitani su potvrda o
privremeno oduzetim predmetima Uprave policije – Područna jedinica Bar od
03.02.2013.godine, službena zabilješka Područne jedinice Bar od 03.02.2013.
godine sačinjene u formi zapisnika , izvještaj o balističkoj analazi
Forezničkog centra Uprave policije Crne Gore, Grupe za balistička ispitivanja
br. ... od 14.02.2013. godine, izvod iz KE UP PJ Bar br. ... od
27.03.2013.godine za okrivljenog D.E., dopis UP PJ Bar Ku ... od
23.05.2013.godine, izvrše je uvid u oružni list za lovačku pušku marke
„Bereta“ model AL 391 Teknys kalibra 12 mm, fabričnog broja ... za držanje i
nošenje oružja izdat 10.10.2007.godine I u oružni list za lovčaku pušku marke
„Zbrojavka“ marke Hamerles kalibra 12 mm, fabričkog broja ...
Iz potvrde o privremeno oduzetim predmetima Uprave policije – Područna
jedinica Bar od 03.02.2013.godine proizilazi da je od D.E. oduzeta: lovačka
puška marke “Hamerles” fab. br. ..., kal. 12 mm, lovačka puška marke Bereta
fab. br. ... kal 12 mm, dvadeset I jedan metak od lovačke puške kal 12 mm,
oružni list od lovačke puške marke Hamerles fab. br. ... na ime D.E. I oružni
list od lovčake puške marke Bereta fab. br. ... na ime D.E I futrola za
lovčaku pušku.
Iz službene zabilješka Područne jedinice Bar od 03.02.2013. godine sačinjene u
formi zapisnika proizilazi da je sačinjena dana 03.02.2013.godine od strane
ovlašćenih policijskih službenika M.L. I I.M., iz koje proizilazi da su dana
03.02.2013.godine oko 19,15 časova od strane dežurnog starješine B. B. u
Opštoj bolnici u Baru izvršili pregled lica D.E. I njegovog vozila “Mercedes
124” reg. oznake ..., u kojem su pronašli: lovačka puška marke “Hamerles” fab.
br. ... kal. 12 mm, lovačka puška marke Bereta fab. br. ... kal 12 mm,
dvadeset I jedan metak od lovačke puške kal 12 mm, oružni list od lovačke
puške marke Hamerles fab. br. ... na ime D.E.a I oružni list od lovčake puške
marke Bereta fab. br. AA ... na ime D.E.a. O navedenom dogadjaju su
obavjestili dežurnu službu I dežurnog starješinu, nakon čega je lice D.E.
priveden u PJ Bar, gdje su istom izdali potvrdu o privremeno oduzetim stvarima
I predmetima.
Iz izvještaja o balističkoj analazi Forezničkog centra Uprave policije Crne
Gore, Grupe za balistička ispitivanja br. ... od 14.02.2013. godine utvrdjeno
je da je na balističko vještačenje dostavljeno: Lovačka puška, poluautomatska,
marke "Beretta" model AL 391 Teknys, kal. 12, fab. br...( u zahtjevu za
vještačenje naveden fab. br. ...). Lovačka puška, položara, marke "Zbrojovka",
kal. 12, fab. br. ... ( u zahtjevu za vještačenje naveden Fab.
br....).Vizuelnim pregledom i praktičnom provjerom utvrđeno je da su
dostavljene lovačke puške funkcionalne.Hemijskom analizom, difenilaminskim
testom brisa iz cijevi obije lov. puške utvrđeno je da u naslagama tamnosive
boje postoje nitrati, tj. da je iz dostavljenih lov. pušaka pucano nakon čega
cijevi nijesu čišćene.Na komparativnom mikroskopu marke »LEICA DMC« izvršeno
je upoređenje čaura ispaljenih iz dostavljenog pištolja sa čaurama iz zbirke
po NN počiniocima. Dostavljene lovačke puške su funkcionalne.Iz dostavljenog
oružja je pucano nakon čega cijevi nijesu čišćene.Komparacijom čaura
ispaljenih iz dostavljenog oružja sa čaurama iz zbirke po NN počiniocima, koje
posjedujemo u FC, nijesu nadene podudarne karakteristike
Iz izvoda iz KE UP PJ Bar br. ... od 27.03.2013.godine za okrivljenog D.E.a
utvrdjeno je da je imenovani neosudjivan.
Iz dopisa UP PJ Bar Ku ... od 23.05.2013.godine proizilazi da su dostavili
oružane listove za lovačku pušku marke „Bereta" model Al 391 Teknys kalibra 12
mm broj oružnog lista ... i lovačku pušku marke „Zbrojevka" kalibra 12mm broj
oružanog lista ... na ime D.E. iz Ulcinja.
Uvidom u oružni list za lovačku pušku marke „Bereta“ model AL 391 Teknys
kalibra 12 mm, fabričnog broja ... za držanje i nošenje oružja izdat
10.10.2007.godine utvrdjeno je da je ista vlasništvo D.E.
Uvidom u oružni list za lovčaku pušku marke „Zbrojavka“ marke Hamerles kalibra
12 mm, fabričkog broja ... utvrdjeno je utvrdjeno je da je ista vlasništvo
D.E.
Ocjenom izvedenih dokaza utvrđeno je da je okrivljeni učinio krivično djelo
koje mu je stavljeno na teret.Okrivljeni je u svojoj odbrani priznao određene
činjenice vezano za izvršenje krivičnog djela u bitnom navodeći da su
pripadnici policije dana 03.02.2013.godine na parking prostoru ispred Opšte
bolnice „Blažo Orlandić“ u naselju Stari Bar u prtljažniku njegovog vozila,
marke „Mercedes“, pronašli vatreno oružje i to jednu lovačku pušku marke
„Bereta“ i jednu lovačku puška marke „Zbrojavka“ i 21 metak kalibra 12
mm,pradavajući se da je vatreno oružje i municiju toga dana držao u motornom
vozilu jer je tog istog dana prethodno bio u lovu, medjutim, kako ga je u
međuvremenu zvala sestra kako bi ga obavjestila da je njegov otac prebačen u
Hitnu zbog napada koji je imao, iz lova je direktno pošao za Hitnu Dom
zdravlja Ulcinj, a zatim je oca vozilom odvezao do Opšte bonice u Baru kako bi
mu se ukazala ljekarska pomoć, te iz tih razloga je tog istog dana kod njega u
vozilu i nosio navedeno oružje.Sud je odbranu okrivljenog,cjenio kao
neosnovanu I kao pokušaj izbjegavanja krivice.
U postupku je nesporno utvrđeno da je okrivljeni dana 03.02.2013 godine na
javnom mjestu - parking prostoru ispred Opšte bolnice "Blažo Orlandić" u
naselju Stari Bar, Opština Bar, u prtljažniku motornog vozila marke "Mercedec"
reg. ozn..., neovlašćeno nosio vatreno oružje - jednu lovačku pušku marke
"Bereta" model Al. 391 Teknvs kalibra I2mm. fabričkog broja ... i jedinu
lovačku pušku marke "Zbrojovka" kalibra 12mm, fabričkog broja ... i 21 metak
kalibra 12 mm, a čije nošenje je zabranjeno na javnom mjestu.
Navedeno činjenično stanje utvrđeno je kako iz odbrane okrivljenog koji nije
sporio da je predmetno vatreno oružje i municiju nosio dana 03.02.2013 godine
na javnom mjestu - parking prostoru ispred Opšte bolnice "Blažo Orlandić" u
naselju Stari Bar, u prtljažniku motornog vozila marke "Mercedec" reg. ozn.
...,kao i provedenim pismenim dokazima sadržine potvrde o privremeno oduzetim
predmetima Uprave policije – Područna jedinica Bar od 03.02.2013.godine,
službene zabilješke Područne jedinice Bar od 03.02.2013. godine sačinjene u
formi zapisnika ,te izvještaja o balističkoj analazi Forezničkog centra Uprave
policije Crne Gore, Grupe za balistička ispitivanja br. ... od 14.02.2013.
godine, koje dokaze je sud cjenio kao jasne,objektivne i u bitnom saglasne, pa
im je poklonio punu vjeru. Postupajući na navedeni način okrivljeni je
ostvario sva objektivna obilježija bića krivičnog djela nedozvoljeno držanje
oružja i eksplozivnih materija iz člana 403. stav 1. Kmičnog zakonika.
Okrivljeni je postupao suprotno odredbi čl.11 Zakona o oružju kojom je
propisano da je zabranjeno nošenje oružja na javnom mjestu. Okrivljeni je
vatreno oružje i municiju nosio na javnom mjestu u vozilu. Naime ,okrivljeni
je na parking prostoru ispred Opšte bolnice "Blažo Orlandić" u naselju Stari
Bar, Opština Bar,u vozilu marke Mercedec" reg. ozn. ..., neovlašćeno nosio
vatreno oružje - jednu lovačku pušku marke "Bereta" model Al. 391 Teknvs
kalibra I2mm. fabričkog broja ... i jedinu lovačku pušku marke "Zbrojovka"
kalibra 12mm, fabričkog broja .... i 21 metak kalibra 12 mm, a čije nošenje
zabranjeno na javnom mjestu. Parking prostor ispred Opšte bolnice "Blažo
Orlandić" u naselju Stari Bar,je svakako mjesto koje se može smatrati javnim
mjestom, jer je u pitanju prostor koji je dostupan svima.
Okrivljeni je krivično djelo učinio sa direktnim umišljajem, odnosno bio je
svjestan svoga djela i htio njegovo izvršenje. Naime, okrivljeni se pravdao da
je za pronadjeno oružje imao oružane listove, te da je kritične prilike isto
nosio u motornom vozilu jer je tog istog dana prethodno bio u lovu, a kako ga
je zvala sestra kako bi ga obavjestila da je njegov otac prebačen u Hitnu zbog
napada koji je imao, iz lova je direktno pošao za Hitnu Dom zdravlja Ulcinj, a
zatim je svoga oca odvezao do Opšte bonice u Baru kako bi mu se ukazala
ljekarska pomoć.Medjutim, za sud je očigledno da je okrivljeni tim prije kao
lovac morao znati da vatreno oružje i municiju koju je nosio ne smije da nosi
na javnom mjestu ,odnosno na parking prostoru ispred bolnice.Ta činjenica je
okrivljenom bila poznata i isti je znao da protivzakonito nosi oružje ,te da
je zabranjeno nošenje oružja i municije na javnom mjestu.
Odlučujući se za krivičnu sankciju sud je na strani okrivljenog cijenio sve
olakšavajuće i otežavajuće okolnosti iz čl. 42 krivičnog zakonika. Od
olakšavajućih okolnosti sud je cijenio lične prilike okrivljenog jer je
relativno mlada osoba,kao i raniji život okrivljenog jer nije osuđivan.
Otežavajućih okolnosti nije bilo. Imajući u vidu kvalitet olakšavajućih
okolnosti, u nedostatku otežavajućih okolnosti, ocijenjeno je da prema
okrivljenom nije potrebno izricanje efektivne kazne zatvora, da će se
izricanjem uslovne osude prema okrivljenom u potpunosti postići svrha
izricanja uslovne osude i na taj način dovoljno uticati da u buduće ne vrši
krivična djela.
Na osnovu čl. 75 st.1 Krivičnog zakonika okrivljenom je izrečena mjera
bezbjednosti oduzimanja vatrenog oružja - jedne lovačke puške marke "Bereta"
model Al. 391 Teknvs kalibra I2mm. fabričkog broja .... i jedine lovačke puške
marke "Zbrojovka" kalibra 12mm, fabričkog broja ... i 21 metak kalibra 12 mm,
kao predmeta koji je upotrijebljen za izvršenje krivičnog djela.
Sud je cijenio I ostale navedene dokaze, ali je našao da isti nijesu od
uticaja za drugačije presudjenje u ovoj krivično pravnoj stvari.
Odluka o troškovima krivičnog postupka zasniva se na odredbi čl. 229 ZKP-a.
Okrivljeni je dužan da plati troškove krivičnog postupka u iznosu od 50,00
eura , na ime troškova za rad suda koji su određeni prema trajanju, složenosti
krivičnog postupka i imovinskim prilikama okrivljenog.
Na osnovu izloženog odlučeno je kao u izreci presude.
OSNOVNI SUD U BARU
Dana 19.06.2013.godine
Zapisničar S U D I J A
Amira Nikičić Ljiljana Joković
PRAVNA POUKA: protiv ove presude može
se izjaviti žalba Višem sudu u Podgorici, a
putem ovog suda u roku od 8 dana od dana
prijema pismenog otpravka.
DNA:
1 x spisi
1 x ODT-u
1 x okrivljenom