                                                                                                                    **_K.br.09/101   _**

                                                         U IME NARODA 
OSNOVNI SUD U PODGORICI , u vijeću sastavljenom od sudije Maje
Zeković, kao predsjednika vijeća i porotnika Vojislava Lubarde i Dragana
Božovića, kao članova vijeća, uz učešće Janković Andrijane kao zapisničara, u
krivičnom postupku protiv okrivljenih   M.B. i B.B., koje je u ovom postupku
branio branilac po izboru Z. B. advokat iz P., zbog krivičnog djela  teška
tjelesna povreda iz čl.151 st.1 KZ-a CG, odlučujući po optužnici ODT- a u
Podgorici Kt.br.63/07 od 20.01.2009. godine, koju je na glavnom pretresu
zastupao Miroslav Turković, zamjenik ODT-a u Podgorici, nakon održanog glavnog
i javnog pretresa u prisustvu zastupnika optužbe, optuženih, njihovog branioca
i oštećene I. Ž., dana 11.11.2010. godine, nakon tajnog vijećanja i glasanja
donio je i istog dana objavio  
PRESUDU 
OPTUŽENE: 
M.B. , od oca M. i majke K., rođene K., rođene . . . u Š., sa
prebivalištem u P., završila srednju školu, udata, majka četvoro
djece,srednjeg imovnog stanja, neosuđivana.  
B.B., od oca M. i majke M., rođene K., rođena . . .  u P., sa
prebivalištem u mjestu rođenja,završila srednju gimnaziju, neudata, zaposlena,
srednjeg imovnog stanja, neosuđivana.  
-Na osnovu čl.363 tač.3 i čl.203 i 212 st.3 Zakonika o krivičnom postupku Crne Gore  
OSLOBADJAJU SE OD OPTUŽBE 
Kojom je predstavljeno da su: 
Dana 25.12.2006. godine, ispred zgrade Višeg suda u Podgorici, drugog teško
tjelesno povrijedili na način što su: i to okrivljena  M.B. u trenutku kada je
oštećena  I.Ž. sa svojim advokatom ulazila u zgradu Višeg suda, nakon kraće
rasprave udarila je rukom u predjelu lica, zatim je prišla okrivljena B. B.,
koja je zadala više udaraca u predjelu glave, kojom prilikom je oštećena
zadobila tešku tjelesnu povredu u vidu nagnječenja glave u desnom sljepoočnom
predjelu i potres mozga,  
- čime bi kao saizvršioci izvršile krivično djelo teška tjelesna povreda iz
čl.151 st.1 u vezi čl.23 Krivičnog zakonika CG.  
Troškovi postupka u iznosu od 1.724,00 €, padaju na teret budžetskih sredstava
suda.  
Oštećena I. Ž. se radi ostvarenja imovinsko-pravnog zahtjeva, upućuje na
redovnu gradjansku parnicu.  
O b r a z l o ž e nj e 
Optužnicom ODT Podgorica Kt.br.63/07 od 20.01.2009.godine, stavljeno je na
teret okrivljenima  M. B. i B. B., iz P., da su izvršile krivično djelo teška
tjelesna povreda čl. 151 st.1 Krivičnog zakonika CG. Zastupnik optužbe, u
završnoj riječi, u cjelosti je ostao pri podnijetoj optužnici i predložio sudu
da optužene oglasi krivim i osudi po zakonu,obzirom da su u toku dokaznog
postuoka prikupljeni dokazi koji ukazuju da su optužene izvršile krivično
djelo,u vrijeme,mjesto i na način kako je to predstavljeno dispozitivom
optužnice. Naime, u toku glavnog pretresa je nesumjivo utvrdjeno da su
kritičnog dana okrivljene fizički nasrnule na oštećenu, nakon čega joj je II
okrivljena B. B. zadala više udaraca u predjelu glave, što proizilazi iz
iskaza saslušanih svjedoka B. I., Š. S. i oštećene  I.Ž.. Takodje, po staništu
optužbe, oštećena  I. Ž. je tom prilikom zadobila tešku tjelesnu povredu u
vidu potresa mozga što se potvrdjuje nalazom i mišljenjem vještaka medicinske
struke  D. Č. i njenim iskazom datim na glavnom pretresu,te iskazom svjedoka
N. L., specijaliste neurohirurga, koji je u svom iskazu decidno naveo da je
oštećena u konkretnom slučaju zadobila potres mozga,precizno pojasnio
procedure koja je prethodila postavljanju predmetne dijagnoze,te da
konstatacija na osnovu kojih je data dijagnoza nijesu date samo na osnovu
kazivanja pacijenta -oštećene,već nakon objektivne procjene ljekara da je
pacijent zaista imao tegobe,kao što je bledilo.Postojanje nastupile posljedice
u vidu potresa mozga u konkretnom slučaju se utvrdjuje i otpusnom listom sa
epikrizom i istorijom bolesti koje se odnose na  I.Ž., pa citiranim dokazom
ukazuju da se dogadjaj odigrao i proizveo posledice upravo onako kako je to
predstavljeno dispozitivom optužnice.Nalazom i mišljenjem vještaka M. Š. i
Instituta za sudsku medicinu, koji negiraju postojanje bilo kakvih povreda kod
oštećene, su paušalni i nedovoljno kritični,u odnosu na stanje i činjenice
konstatovane medicinskom dokumentacijom,pa kao takvi ne mogu biti prihvaćeni.
Naime, suština ovih nalaza i mišljenja je da se u konkretnom slučaju može
smatrati da nema nikakvih povreda kod oštećene I.Ž., jer objektivnih
kriterijuma, kojima bi se to potvrdilo, nema. Medjutim, iz medicinske
dokumentacije, jasno proizilazi da je pacijent oštećena otpuštena iz bolnice
sa dijagnozom,potres mozga i da je data odgovarajuća terapija,pa je sa
stanovišta  ljekarske prakse i medicinske nauke jasno što je odgovarajuća
terapija kod takve dijagnoze. Takodje, ovim nalazima i mišljenjima se
zaključak da u konkretnom slučaju nije bilo potresa mozga,izvodi i na osnovu
CT-a mozga oštećene, koji nije pokazao otok kore mozga,što ne mora uvijek da
bude znak potresa mozga, jer je odgovarajuća terapija, koja je nesporno data
po prijemu i tokom hospitalizacije oštećene, upravo imala za cilj da spriječi
takav otok.  
Optužena M.B. , u svojoj odbrani, datoj pred istražnim sudijom, na
zapisniku od 17.11.2008. godine, negirala je izvršenje krivičnog djela koje
joj se stavlja na teret i u bitnom je navela da ne poznaje I. Ž., niti je
ikada u životu vidjela i da jednostavno ne zna ko je to lice. Izjavila je da
je vjerovatno tog dana bilo sudjenje povodom ubistva njenog sina, te da je sa
svojom rodbinom čekala ispred   Višeg suda,a da I. Ž. ne poznaje niti ima što
protiv nje, a imala bi protiv drugih,da ni majku Š. ,koji joj je ubio sina ne
poznaje dobro i da sa  I.Ž. nije bio advokat,već samo majka Š..Takodje, tu su
bili i njen sin M., B. B.- rodjak, D. T.,njen muž i još nekoliko njihovih
rodjaka, kao i njene kćerke B., Lj. i S.Pojasnila je, da je nakon ubistva
njenog sina, ona potrešena žena i da joj djeca brane da ona ide na to
sudjenje, jer je isto iscenirano, tako da nakon toga  ona  na sudjenje ubicama
njenog sina više ne ide.  
Na zapisniku o glavnom pretresu od 26.03.2009 godine i od 11.11.2010
godine,optužena je ponovila navode odbrane iz istražnog  postupka, dodajući da
I.Ž., do tog dana nije poznavala i primijetila je kada je prolazila sa majkom
Š. i da joj je u jednom trenutku, kada je prolazila pored nje rekla samo
”marš” i nekako se podrugljivo” kreveljila”.Navodi da se kune da nikakav
fizički kontakt sa I. nije imala,a potvrda za to je i činjenica da je bila
ispred zgrade Višeg suda,gdje je obezbjedjenje od strane policije i niko od
policajaca nije reagovao na bilo kakav način, a da je ona sa ćerkom tom
prilikom udarala I.,policija bi reagovala. Dodala je, da se  tog dana suđenje
odložilo zbog odsustva sudije, što joj je saopšteno dok se nalazila napolju,
nakon čega je sa svojim sinom pošla kući,  da bi sin došao na ideju, dok su
bili kući,da ipak treba da odu u policiju da prijave maltretiranje od strane
Ž., što su oni i uradili. Kada su započeli razgovor sa nekim od
policajaca,sjeća se da je ušla i I.Ž., što opet potvrđuje da ista nije mogla
biti povrijeđena tog dana, obzirom da je došla u policiju, koji su ih, nakon
toga uputili u organ za prekršaje i kod sudije za prekršaje.Navela je da zna
da su se ona i njena ćerka posvađale, odnosno imale su verbalni duel i dodaje
da je sigurna da je I. Ž. završila medicinsku dokumentaciju preko majke, koja
je medicinska sestra u KBC-u, a za koju tvrdi da u policiji postoji evidencija
o krivičnim djelima koja je počinila.Na pitanje svog branioca, odgovorila je
da je I. Ž. vidjela negdje oko  10 časova i da je sve u policiji i kod organa
za prekršaje trajalo do otprilike 13 časova, kada su se i rastali, a na
posebno pitanje suda tvrdi da  I.Ž. nije padala i sigurna je da je ušla u
zgradu Višeg suda.  
Optužena B. B. , u svojoj odbrani, datoj pred pred istražnim sudijom, na
zapisniku od 14.11.2008. godine, na glavnom pretresu od 26. 03.2009   i od
11.11.2010 godine, negirala je izvršenje krivičnog djela, koje joj se stavlja
na teret i u bitnom je navela da je kritičnog dana bila sa majkom,porodicom i
prijateljima,ispred zgrade Višeg suda i čekali sudjenje ubicama njenog brata,
kada je prošla I. Ž. sa majkom Š. i dok je prolazila okretala se prema njima,
smijala se, gestikulacija njenog lica i tijela je bila da je likovala-bar je
ona to tako doživjela,a dok je prolazila pored njene majke rekla joj je
“mrš”.Pojasnila je da je to bilo ispred zgrade Višeg suda i da I. niko nije
takao prstom već je normalno i mirno ušla u zgradu sa majkom Š., da tu nije
bio nikakav advokat,da je sa njom i njenom majkom bila sva njena porodica i to
njen brat M., sestra S. i Lj.,otac M.,njen rodjak B. i njegova supruga, kao i
još dosta njihovih rodjaka. Napomenula je da od toga zašto se tereti ništa
nije tačno i da I. Ž. niko prstom nije takao.  
Prilikom davanja svoje odbrane na glavnom pretresu optužena je negirala
izvršenje krivičnog djela stavljeno joj na teret, te u potpunosti ponovila
navode svoje odbrane date pred  istražnim sudijom, kako je to prethodno
navedeno i tom prilikom pojasnla, da se I.Ž. na podrugljiv način obratila
njenoj majci, a budući da je tog dana odloženo sudjenje,njen brat joj je
predložio da podju u policiju, imajući u vidu da takvo ponašanje od strane I.
traje već duže vrijeme.Navodi da su ona, njen brat i majka pošli u policiju i
da su  se zadržali nešto duže, jer su čekali duže red da bi prijavili ovaj
dogadjaj i tek nakon nekog vremena, a sigurna je da o tome postoje u policiji
dokazi,  da su  oni  prvi prijavili Ž. I.,dok je ona došla u policiju da
prijavi njih dvije.Nakon toga su otišli kod sudije za prekršaje, gdje su se
ona i I. posvadjale, ali tvrdi da  nikakvog fizičkog kontakta nije bilo ,a tog
dana je sve to trajalo sigurno do dva sata, da bi kasnije saznala da je I.
dostavila nekakvu med. dokumentaciju i da joj inače majka radi kod dr.K.  
Branilac optuženih advokat Z. B. je, u završnoj riječi,  naveo da je zastupnik
optužbe na glavnom pretresu pročitao završne riječi u kojima isti smatra da je
nalaz vještaka dr Č. prihvatljiv i da je u konkretnom slučaju dokazano da su
njegove branjenice izvršile krivično djelo teška tjelesna povreda. Posebno je
istakao, da nasuprot tom nalazu imaju dva nalaza i to jedan sačinjen od strane
vještaka dr Š. i Instituta za sudsku medicinu u sastavu od 7 vještaka
specijalista iz date oblasti i smatra da je svako dalje eloboriranje kod
njihovih zaključaka, a to je da u konkretnom slučaju I.Ž., nije zadobila
dijagnozu potres mozga,od strane pravnika suvišno i osudjeno na propast. Iz
tih razloga predlaže sudu da donese oslobadjajuću presudu i traži troškove po
AT-u.  
Optužene M.B. i B.B. su, u završnoj riječi, u potpunosti prihvatile završne
riječi svog branioca, osim što je B.B. dodala da misli da je ovo jedini slučaj
da se podigne optužnica u odnosu na majku i sestru ubijenog momka, a na osnovu
prijave osobe koja je davala alibi ubici.  
U dokaznom postupku sud je saslušao svjedoka-oštećenu I. Ž., pročitao iskaz
svjedoka I. B., dat na zapisniku pred istražnim sudijom od 17.10.2008 godine i
na glavnom pretresu od 08.05.2008 godine, pročitao iskaz svjedoka S. Š. dat
pred istražnim sudijom od  30.12.2008 godine i na glavnom pretresu od
01.12.2009 godine, pročitao iskaz svjedoka N. L. dat na glavnom pretresu od
11.03.2010 godine, pročitao iskaz svjedoka P. L., dat na  glavnom pretresu od
26.04.2010 godine, izvršio uvid u medicinsku dokumentaciju na ime I. Ž.,
pročitao nalaz i mišljenje sudskog  vještaka medicinske struke dr D. Č. od
15.01.2009 godine, kao i usmeno pojašnjenje vještaka dato na glavnom pretresu
11.03.2010 godine,  pročitao nalaz i mišljenje sudskog  vještaka medicinske
struke M. Š.  od 17.05.2010  godine, kao i usmeno pojašnjenje vještaka dato na
glavnom pretresu 01.06.2010 godine,pročitao usmeno pojašnjenje vještaka D. Č.
sa glavnog pretresa od 01.06.2010, pročitao izvod iz KE koji glasi na ime B.
M. izdat od strane UP PJ Nikšić br. 22-243/09-1242/2 od 25.02.2009.
godine,pročitao izvod iz KE koji glasi na ime B. B. izdat od strane UP PJ
Podgorica br11-245/09-31119/2-593 od 20.02.2009. godine,pročitao se zaključak
i mišljenje Instituta za sudsku medicinu “Milovan Milovanović” iz Beograda od
12.08.2010 godine.  
U svom svjedočkom iskazu datom u istražnom postupku, svjedok oštećena Ž. I.
navela je da je dana 25.12.2006 godine,ispred zgrade Višeg suda u Podgorici,
dok je sa advokatom B. ulazila u zgradu, B. M. je preko advokata B. uspjela da
je udari dlanom u predjelu lica, a B. je povukla za kosu i udarila je nekoliko
puta po glavi, od kojih udaraca je pala i pri tom su je čitavo vrijeme psovale
i vrijedjale,govoreći joj da će je ubiti i da ne svjedoči lažno.  
Na zapisnicima o glavnom pretresu od 26.03.2009 godine i od 11.11.2010 godine,
svjedok-oštećena je navela,da je odnosnog dana išla sa S. Š. i I. B. u sud i
prilikom ulaska u zgradu Višeg suda zna da je jedna od njih počupala za kosu i
udarila  u predjelu lica i ledja, a nakon toga se ne sjeća dogadjaja, zna da
je bila u bolnicii da je ostala tamo dva dana. Na pitanje zastupnika optužbe
svjedok-oštećena je odgovorila, da se ne može sjetiti koliko je udaraca bilo,
jer se to desilo prije tri godine,dok na pitanja branioca optuženih, istakla
je da je u zgradu Višeg suda  prvo ušao advokat I. B.,ona, a zatim S. Š., da
je predmetnog dana gubila svijest nakon udaraca i to ispred zgrade Višeg suda.
Na dalja pitanja branioca, svjedok je odgovorila,da je ispred zgrade Višeg
suda bila policija,ali ne zna da li je policija reagovala , da nije padala
na zemlju, nego se nekako više sagnula i misli da je pala na adv.I. B. kao  i
da se ne može sjetiti koliko je prošlo vremena od trenutka kad je otišla iz
zgrade Višeg suda, nakon što je zadobila udarce, do trenutka kad je završila u
Područnom organu za prekršaje. Konkretno, svjedok-oštećena se ne sjeća kako se
završio dogadjaj ispred Višeg suda, ali zna da su je advokat ili S. ubacili u
auto,nakon čega je pošla u policiju. Pojasnila je da sudiji za prekršaje nije
pominjala da ima probleme sa nesvjesticom i glavoboljom , iz razloga jer
je on ništa nije pitao, a  ispričala je dogadjaj koji se desio. Optužene su
prigovorile iskazu svjedoka-oštećene. Nakon što je upitana da objasni razlike
u svojim svjedočkim iskazima,u istražnom postupku sa zapisnika od 14.10.2008
godine u odnosu na iskaz sa glavnog pretresa, navela je da je istina ovo što
je rekla na glavnom pretresu,da misli da je kod istražnog sudije rekla da nije
pala na zemlju,nego da je pala na advokata, da kad je bila u MUP-u dali su joj
vodu, a nakon toga je otišla  kod doktora, ali se ne može tačno sjetiti. Dalje
je navela da predmetnog dana nije ulazila u zgradu Višeg suda i da njeno
prisustvo nije konstatovano toga dana.  
Oštećena je na glavnom pretresu od 11.03.2010 godine dodala, da je od udaraca
pala na zemlju, da se ne može sjetiti da je moguće da je pala na advokata,da
ne zna koliko je primila udaraca,ali misli da ih je bilo više,dok je na
pitanje branioca optuženih   odgovorila da je zaključila da su je udarale M. i
B. B. i ako ih nije vidjela i to iz razloga što je  jedan dogadjaj prethodio
ovom  i u tom dogadjaju je udarila M.. U konačnom je navela da se pridružuje
krivičnom gonjenju i postavlja imovinskopravni zahtjev.  
Svjedok  I. B., u svom svjedočkom iskazu, datom  pred istražnim sudijom od
17.10.2008 godine, navodi da je angažovan kao advokat okrivljenog Š. M. u
krivičnom postupku pred Višim sudom u Podgorici i da je ulazila i Ž. I. ,
prilikom ulaska u sud sa njim,koja je bila na oko metar ispred njega. Na
ulaznim vratima suda stajala je porodica oštećenog Baošića: majka, sestre i
brat i one su joj, tom prilikom, u trenutku kada je htjela da uđe u sud,
počele dobacivati uvredljive riječi “ kurvo, droljo “ ili nešto slično i obje
su je uhvatile, odnosno počupale za gornji dio tijela – ne zna da li su za
glavu. Sestra oštećenog B. je uspjela da udari  I.Ž. u predjelu glave i to sa
stisnutom pesnicom, da bi je on tada izvukao da je više ne udaraju, u čemu mu
je pomogao brat i sin okrivljenih Baošića, koji je odmakao sestru i majku od
I.Ž.. Dalje navodi da se svaki put ispred suda dešava da majka i sestra B.
vrijeđaju ovu djevojku nazivajući je pogrdnim imenima.  
Svjedok je i na glavnom pretresu od 08.05.2009. godine, ponovio iskaz sa
saslušanja svjedoka od 17.10.2008. godine, osim što je dodao da se čitav
događaj odigrao u par sekundi i ponovio je opis odnosnog događaja, uz napomenu
da je nakon toga, budući da je kasnio na pretres, napustio mjesto događaja i
ušao u zgradu Višeg suda i to na suđenje, a ističe da se ne može sjetiti da li
je I. bila tog dana na suđenju, a koliko se sjeća ona je ušla u zgradu suda i
ostala na prizemlju. Na pitanje branioca optuženih, svjedok je pojasnio da je
I. pala tom prilikom na koljena, nakon čega ju je on izvukao sa obje ruke i
ispred sebe je odveo do zgrade suda, ali ne zna zašto to nije pominjao kod
istražnog sudije.  
Optužene I i II reda su prigovorile iskazu ovog svjedoka.  
Svjedok S. Š. je pred istražnim sudijom od  30.12.2008. godine i na glavnom
pretresu od 01.12.2009.godine, navela da se sjeća da je kritičnog dana stajala
preko puta ulaza u Viši sud u Podgorici, zajedno sa advokatom B. I., a kada su
krenule prema ulazu suda vidjela je da se tu nalaze majka pok. B., njene tri
ćerke i ostala rodbina, od kojih doživljavaju razne psovke i uvrede, čemu ona
ne pridaje važnost. Navela je, da  ne zna da li je advokat išao prvi, ali zna
da je I. išla iza nje ,kada je čula gužvu iza sebe,okrenula se i vidjela je da
su majka pok.B. i jedna od njenih kćerki,uhvatile I.Ž. i da su je udarale
pesnicom po glavi i tijelu,da su je čupale za kosu i da je u jednom trenutku
I. pala na pločnik. Pojasnila je da nije mogla da joj pomogne, jer je od
strane obezbedjenja bila uvučena u zgradu suda, a da ne zna šta se dešavalo
prije njenog okretanja i nakon ulaska u sud.  
Svjedok je na glavnom pretresu izjavila da, koliko se sjeća, pri samom ulasku
u zgradu Višeg suda, okrenula se i vidjela da je I. bila na zemlji i tada je
pretpostavila  da se okliznula ,ali joj je I. saopštila da je tog dana udarana
i da je završila u bolnici. Nakon što je upitana da objasni razlike u svojim
svjedočkim iskazima,u istražnom postupku sa zapisnika od 30.12.2008 godine u
odnosu na iskaz sa glavnog pretresa,navela je da je istina što je rekla pred
istražnim sudijom , iz razloga proteka vremena i drugih problema.  
Optužena B. M. je u cjelosti prigovorila ovom iskazu.  
Svjedok N. L. je, u svom iskazu, datom na glavnom pretresu od 11.03.2010.
godine naveo, da se ne sjeća pacijenta Ž. I. i tvrdi da je u konkretnom
slučaju zaista postojao potres mozga,kao što je to navedeno u otpusnoj listi.
Pojasnio je da se u tom slučaju pacijent ne pita da rekonstruiše dogadjaj, već
na osnovu dužeg razgovora i uzimanje anamneze, doktor u konačnom daje
zaključak da li pacijent rekonstruiše  dogadjaj i to uz objektivne elemente, a
to su, lupanje srca, preznojavanje, mučnina, povraćanje, bledilo. Takodje, pri
ovakvoj dijagnozi, odnosno pri ovakvom povredjivanju, može da se desi da
pacijent nakon zadobijanja ove povrede ode u policiju, pa tek nakon toga da se
javi radi pružanja medicinske pomoći i to se nerijetko dešava. Na pitanje
branioca optuženih, svjedok je odgovorio, da je jedan od najvažnih parametara
za utvrdjivanje dijagnoze potresa mozga-gubitak svijesti i to je dovoljan čak
i djelimični, objašnjavajući da na osnovu postojanja gubitka svijesti i
neurovegetativne distonije na veoma pouzdan način se može utvrditi potres
mozga, iako se isti ne može objaktivizirati na snimcima skenera mozga i
snimcima lobanje, ističući da sve ovo što navodi se ne odnosi na konkretan
dogadjaj, već se svjedok izjašnjava generalno o načinu kako dolaze do
utvrdjivanja ove dijagnoze, a posebnih detalja koji se tiču predmeta postupka
se ne sjeća, objašnjavajući to ogromnim brojem pregleda i prijema pacijenata,
dok na pitanje zastupnika optužbe pojasnio je,da na osnovu neposrednog
utiska,jedan od pokazatelja je recimo bledilo, dok navode iz otpusne liste
koji se tiču povraćanja, konstatovali su sa rezervom, budući da je to samo
“goli navod“ pacijenta.  
Svjedok P. L. je u svom iskazu datom  na  glavnom pretresu od 26.04.2010
godine,naveo da se ne sjeća pacijenta Ž. I., budući da misli da je sa njom
obavio prvi razgovor,a pri tom mu je rekla da je gubila svijest, što je on kao
ljekar ispoštovao i konstatovao. Medjutim, kada je pogledao kompletnu istoriju
bolesti, vidi da je nakon ovoga ljekar dr S. Dj., kada je imo u vidu pretrage
i pregled,pregledao bolesnika i postavio dijagnozu-potres mozga,po pričanju
pacijenta,što znači da je to sumnja na potres mozga. Pojasnio je,nakon čitanja
iskaza svjedoka oštećene, postavio je sumnju da li je ona stvarno imala potres
mozga,nakon toga što ona nije voljna da ispriča dogadjaj,što ostavlja sumnju
da je ona moguće bila samo ošamućena tom prilikom. Dodao je da  mu se prvi put
dešava da osoba kojoj je postavljena dijagnoza potresa mozga neće da ispriča
dogadjaj, dok je od ključnog značaja intervju sa tom osobom iz kojeg se može
na objektivan način zaključiti da li je zaista imala prekid u sjećanju.  
Iz medicinske dokumentacije koja glasi na ime I.Ž. proizilazi da je
pacijentkinja došla u UB zbog povrede nastale u nasilju, da je gubila svijest,
rekonstruisala dogadjaje- djelimično, povraćala, imala glavobolju i navela bol
u desnom ramenu. Na tipnim snimcima kostiju krova lobanje se ne dokazuju
svježe frakturne promjene.  
Iz nalaza i mišljenja vještaka sudsko-medicinske struke dr D. Č. od 15.01.2009
godine, utvrdjuje se da su navedene povrede,koje je u predmetnom dogadjaju
zadobila Ž. I.,u vrijeme nanošenja, kvalifikuju  kao ”teška tjelesna povreda”,
jer je potres mozga teška tjelesna povreda. Navedene povrede nastale su
djelovanjem tupine mehaničkog orudja,gdje spada i šaka stisnuta u pesnicu.  
Na glavnom pretresu od 11.03.2010. godine, pojasnila je da ostaje pri pismeno
datom nalazu,zaključku i mišljenju od 15.01.2009. godine i na pitanje
branioca da je potres mozga  praćen trenutnim gubitkom svijesti nakon
zadobijanja udaraca i osoba najčešće padne. Međutim, nijesu rijetki slučajevi
da osoba ne padne, već dođe do “teturanja” i da ne dođe do potpunog gubitka
svijesti, već do određene ošamućenosti, konfuzije, kratkotrajnog  gubitka
orjentacije i sl. Na pitanje branioca optuženih, odgovorila je da postoji
mogućnost da je I.Ž. zadobila i neke druge udarce po glavi, a da isti nijesu
doveli do vidljivih povreda,naročito ako se radi o kosmatom predjelu glave i o
udarcima slabijeg intenziteta. Smatra da postoji direktna uzročno posljedična
i vremenska veza između predmetnog događaja i ustanovljenih povreda i nema
prezentovan nikakav drugi događaj u kome bi se eventualno zadobile ove
povrede.  
Iz nalaza i mišljenja vještaka sudsko-medicinske struke Dr. M. Š.  od
17.05.2010 godine, proizilazi da medicinski nije moguće navesti “nema
spoljašnjih znakova povrede”,i  napisati dijagnozu –nagnječenje desnog
sljepočnog predjela, a  nagnječenje je skup krvnih podliva i oguljotna i vrlo
jasno se vidi. Navodi,da medicina ne poznaje dijagnozu-potres mozga po
dobijenim podacima. Nema potresa mozga, jer se dijagnoza potresa mozga ne
smije i ne može zasnivati isključivo na subjektivnim osjećajima
pacijenta.Ljekari su obavezni da subjektivni osećaj pacijenta i  podatke koje
isti ispriča,objektiviziraju i napišu ustanovljene promjene, a objektivizacija
dobijenih podataka,u slučaju I.Ž.,u cjelosti nedostaje. Dakle,savim jasno se
ustanovljava,na osnovu podataka iz medicinske dokumentacije spisa predmeta,da
nema niti nagnječenja u desnom sljepočnom predjelu niti potresa mozga kod I.Ž.
i da su dijagnoze postavljene nedovoljno kritično-nepravilno.  
Na glavnom pretresu od 01.06.2010godine,vještak medicinske struke,naveo je,da
se iz medicinske dokumentacije može zaključiti da je saopštavanje tegoba od
strane I.Ž.,opredijelilo odluku ljekara da je zadrže na bolničko liječenje,da
nigdje nije naveden niti jedan objektivni simotom koji bi potvrdio tegobe koje
je navela ljekarima, prilikom pregleda. Dodao je,da svi ljekari poimenice,
koji su I.Ž. napisali dijagnozu potresa mozga, nijesu na objektivan način te
krajnje na stručan način ustanovili tu dijagnozu. Pacijent je došao na pregled
navodeći ljekaru da je povraćala, da ima glavobolju, mučninu, da je gubila
svijest, dok se u medicinskoj dokumentaciji navodi da nije padala nakon
gubitka svijesti, da je svjesna, da je orjentisana, da je bez piramidalnog
neurološkog deficita i što je najvažnije nema nigdje upisane, vrijednosti
arterijskog pritiska, vrijednosti pulsa, izgleda kože i sličnih parametara.
Naveo je, da su doktori neurohirurzi sami napisali da nema nikakvih znakova
povredjivanja I.Ž..Kako je vještak naveo, potres mozga ne može biti bez
dejstva sile na tijelo u predjelu glave i vrata,o čemu bi morao postojati
vidjivi znak.  
Iz usmenog pojašnjenja vještaka sudsko-medicinske struke dr D. Č., proizilazi
da je prilikom davanja svog nalaza i mišljenja nije imala kod sebe kompletnu
dokumentaciju, odnosno istoriju bolesti, medjutim na osnovu dokumentacije koju
je posjedovala, imala je dovoljno parametara da uspostavi dijagnozu potresa
mozga i da vjeruje toj dijagnozi koju su neurohirurzi prethodno postavili.
Nagnječenje je medicinski tačno definisana povreda, spada u ozlede,
nespecifične mehaničke povrede, koja predstavlja spreg oguljotine i krvnog
podliva. Ta se povreda vidi i nije moguće navesti tu povredu, a napisati da se
na tom mjestu ne vidi ništa.  
Iz zaključka i mišljenja Instituta za sudsku medicinu “Milovan Milovanović” iz
Beograda od 12.08.2010 godine, proizilazi da se na osnovu medicinske
dokumentacije može zaključiti da je dijagnoza u vidu “kontuzije” u desnom
slepočnom predjelu data samo na osnovu subjektivnog osjećaja bolnosti I.Ž. u
ovom oredjelu glave: medjutim, ljekari, koji su je pregledali, navode da u
desnom slepoočnom predjelu glave “nema spoljašnjih znakova povreda”, a s druge
strane CT(skener) pregledom glave nije ustanovljen otok mekog tkiva,poglavine
u ovom predjelu.Na osnovu svega toga proizilazi da kod  I.Ž. nije postojala
povreda u vidu kontuzije (nagnječenje) u desnom slepoočnom predjelu.U toku
svih pregleda I.Ž., nije ustanovljen niti jedan objektivan znak koji bi
potkrijepio subjektivne tegobe koje je ona navodila. Drugim riječima, data
dijagnoza potresa mozga samo na osnovu anamnestičkih podataka (podataka o
navodnim subjektivnim tegbama dobijenih od same  I.Ž.), nije potvrdjena i
objektivnim nalazima.Na osnovu svega naprijed rečenog, zaključuje se da kod
I.Ž. nisu postojale niti”kontuzija”(nagnječina) u desnom slepoočnom
predjelu,niti potres mozga.  
Iz izvoda iz KE, koji glasi na ime M.B., izdat od strane UP PJ Nikšić br.
22-243/09-1242/2 od 25.02.2009. godine, utvrdjuje se da ista nije evidentirana
u kaznenoj evidenciji ove područne jedinice  
Iz izvoda iz KE, koji glasi na ime B. B., izdat od strane UP PJ Podgorica
br11-245/09-31119/2-593 od 20.02.2009. godine, utvrdjuje se da ista nije
evidentirana u kaznenoj evidenciji ove područne jedinice.  
Na osnovu rezultata cjelokupnog postupka i ocjene svih provedenih dokaza, kao
i analize odbrana optuženih, po zaključivanju suda, u ovom postupku nije
dokazano da su optužene  M.B. i B. B. izvršile krivično djelo teška tjelesna
povreda iz čl. 151 st.1 KZ-a CG u vezi čl.23 KZ-a, iz kojih razloga ih je sud
oslobodio od optužbe, a shodno čl. 363 tač.3 ZKP-a CG.  
Naime, optuženima se stavlja na teret, da su dana 25.12.2006. godine, ispred
zgrade Višeg suda u Podgorici, drugog teško tjelesno povrijedili na način što
su: i to okrivljena  M.B. u trenutku kada je oštećena  I.Ž. sa svojim
advokatom ulazila u zgradu Višeg suda, nakon kraće rasprave udarila je rukom u
predjelu lica, zatim je prišla okrivljena B. B., koja je zadala više udaraca u
predjelu glave, kojom prilikom je oštećena zadobila tešku tjelesnu povredu u
vidu nagnječenja glave u desnom sljepoočnom predjelu i potres mozga.  
Medjutim, rezultati ovog dokaznog postupka i to nalaz i mišljenje vještaka
sudsko medicinske struke M. Š. od 17.05.2010. godine, kao i nalaz Instituta za
sudsku medicinu od 12.08.2010. godine, kao posljednje instance u ovoj oblasti
vještačenja demantuju ovakvu tvrdnju optuženja i to po nalaženju suda na
kranje argumentovan i osnovan način.  
Naime, kao što je naprijed istaknuto vještak sudsko medicinske struke Prof. dr
M. Š. opozito vještaku dr D. Č. u svom nalazu objašnjava da medicinski nije
moguće navesti "nema spoljašnjih zakova povrede", a napisati dijagnozu
nagnječenje desnog sljepoočnog predjela, objašnjavajući da je nagnječenje skup
krvnog podliva i oguljotina i vrlo se jasno vidi. Da lokalni nalaz
podrazumijeva da se opišu sve ustanovljene povrede spolja na tijelu, a da se u
konkretnom slučaju navodi da samo postoji bolna osjetljivost poglavine desno
temporalno, tako da su ljekari osjećaj boli u desnom sljepoočnom predjelu, a
što predstavlja simptom nepravilno pretvorili u povredu nagnječenja, a što je
i po logičkom rezonu ovog suda takodje osnovano zapažanje ovog vještaka.
Nadalje, vještak ističe da ne postoji potres mozga bez djelovanja sile na
predio glave, jer se ova dijagnoza ne smije i ne može zasnivati isključivo na
subjektivnim osjećajima pacijenta i ljekari su obavezni da subjektivni osjećaj
pacijenta i podatke koje isti ispriča, objaktiviziraju i napišu ustanovljene
promjene, a objektivizacija dobijenih podataka u ovom slučaju u cjelosti
nedostaje, pri čemu ovaj vještak konačno zaključuje da na osnovu podataka iz
medicinske dokumentacije, a to je da nema niti nagnječenja u desnom
sljepoočnom predjelu kod I.Ž., nema potresa mozga, već su dijagnoze
postavljene nedovoljno kritično.  
Imajući u vidu ovakav nalaz vještaka sudsko medicinske struke, a koji na
krajnje razložan i objektivan način predočava činjenično stanje, pa isti
doveden u vezu sa samim iskazom svjedoka oštećene  I.Ž. koja je u ključnim
okolnostima tokom postupka mijenjala svoj iskaz ističući pred istražnim
sudijom da je pala na zemlju od udaraca, da bi na glavnom pretresu navela da
nije pala na zemlju već da je pala na advokata I. B., a potom na glavnom
pretresu od 11.03.2010. godine, da je od udaraca pala na zemlju, to je s
razlogom dovodena u sumnju tvrdnja optuženja, da je  I.Ž. u konkretnom slučaju
zaista zadobila povredu potresa mozga, a ovakvoj sumnji su doprinijeli i
iskazi, kako svjedoka I. B. i S. Š., koji su takodje bezuspješno u svojim
svjedočenjima pokušali slijediti svjedočenje oštećene, i takodje se u bitnim
okolnostima različito izjašnjavali na glavnom pretresu u odnosu na svjedočenja
pred istražnim sudijom, tako i iskazi samih ljekara neposredno saslušanih na
glavnom pretresu N. L. i P. L., na koje se zastupnik optužbe neosnovano poziva
u prilogu održivosti optuženja. Naime, sam svjedok N. L. distancirajući se od
navedene dijagnoze u otpusnoj listi sa epikrizom naveo je, da se ne sjeća
nikakvih detalja vezano za konkretnog pacijenta I. Ž., istovremeno navodeći da
tvrdi da je u konketnom slučaju zaista postojao potres mozga, kao što je to i
navedeno u otpusnoj listi, da bi se nakon toga u svom iskazu generalno
izjašnjavao o načinu postavljanja dijagnoze potresa mozga, a svjedok P. L.
takodje neposredno saslušan na glavnom pretresu posvjedočio je da se ovog
pacijenta sjeća i da misli da je sa njom obavio prvi razgovor, i da mu je ona
saopštila da je gubila svijest, što je on kao ljekar ispoštovao i konstatovao,
medjutim, kada je pogledao kompletnu istoriju bolesti ljekar je posvjedočio da
je nakon njegove konstatacije mladji ljekar dr S. Dj., imajući u vidu pretrege
i pregled, pregledao bolesnika, postavio dijagnozu potres mozga po pričanju
pacijenta, a što ovaj svjedok pojašnjava da to znači da je u pitanju sumnja na
potres mozga, takodje, nadalje pojašnjavajući da su oni kao ljekari postavili
sumnju, da li je ona stvarno imala potres mozga i da su kao ljekari obavili
odredjene pretrage, pa nakon što se uvijerio da svjedok oštećena nije voljna
da ispriča dogadjaj, to ostavlja sumnju da je ona moguće bila samo ošamućena
ovom prilikom.  
Polazeći od izloženog i u cilju rasvjetljavanja ove krivično-pravne stvari,
kao i u cilju usaglašavanja nalaza i mišljenja vještaka sudsko medicinske
struke D. Č. i M. Š., sud je iste neposredno saslušao na glavnom pretresu gdje
su oba vještaka ostala pri svojim nalazima, iz kojih razloga je u predmetnoj
pravnoj stvari obnovljeno vještačenje putem Instituta za sudsku medicinu
"Milovan Milovanović", sastavljenog od strane 7 vještaka specijalista iz
oblasti neurohirurgije, ortopedije, patologije i sudske medicine.  
Iz navedenog nalaza i mišljenja Instituta za sudsku medicinu Medicinskog
fakulteta SMO30/10 od 12.08.2010. godine, sastavljenog od strane Prof. dr D.
P., Prof. dr S. S., Prof. dr M. S., Prof. dr R. Č., Prof. dr J. V.,
predjsjednika Sudsko medicinskog odbora Prof. dr B. A. i sekretara Sudsko
medicinskog odbora Prof. dr T. A., slijedi da se na osnovu medicinske
dokumentacije može zaključiti da je dijagnoza u vidu “kontuzije” u desnom
slepočnom predjelu data samo na osnovu subjektivnog osjećaja bolnosti I.Ž. u
ovom oredjelu glave:medjutim, ljekari, koji su je pregledali, navode da u
desnom slepoočnom predjelu glave “nema spoljašnjih znakova povreda”, a s druge
strane CT (skener) pregledom glave nije ustanovljen otok mekog tkiva,
poglavine u ovom predjelu. Na osnovu svega toga proizilazi da kod I.Ž. nije
postojala povreda u vidu kontuzije (nagnječenje) u desnom slepoočnom predjelu.
U toku svih pregleda I.Ž., nije ustanovljen niti jedan objektivan znak koji bi
potkrijepio subjektivne tegobe koje je ona navodila. Drugim riječima, data
dijagnoza potresa mozga samo na osnovu anamnestičkih podataka (podataka o
navodnim subjektivnim tegobama dobijenih od same I.Ž.), nije potvrdjena i
objektivnim nalazima. Na osnovu svega naprijed rečenog, zaključuje se da kod
I.Ž. nisu postojale niti ”kontuzija” (nagnječina) u desnom slepoočnom
predjelu,niti potres mozga.  
Polazeći od izloženog, sud je ovakav nalaz i mišljenje Instituta za sudsku
medicinu, kao posljednje instance za ovu oblast vještačenja, prihvatio kao
opredijeljujući u rješenjavanju ove krivično-pravne stvari, a relevancija
ovakvog nalaza i mišljenja nije dovedena u pitanje navodima zastupnika
optužbe, datim u završnoj riječi da je I.Ž. zadobila tešku tjelesnu povredu
potres mozga, što je potvrdjeno nalazom i mišljenjem vještaka sudsko
medicinske struke D. Č., kako zastupnik optužbe smatra, kao i iskazom svjedoka
N. L., budući da su upravo ovakvi navodi vještaka sudsko medicinske struke
demantovani rezultatima ovog postupka, o čemu se sud već detaljno izjasnio,
kao i o samom svjedočenju dr N. L., pa se zastupnik optužbe na ovog svjedoka
neosnovano poziva, a kod činjenice da se isti ne sjeća niti jednog detalja
vezano konkretno za pacijenta I.Ž., a o čemu se bez zaziranja izjasnio na
glavnom pretresu. Osim toga, da je krajnje argumentovan i održiv nalaz
Instituta za sudsku medicinu, to proizilazi iz samog logičkog rezona suda, o
nepostojanju niti jednog objektivnog znaka, kojim bi se mogli potvrditi goli
navodi I. Ž., koja je izmedju ostalog, više puta tokom postupka mijenjala svoj
iskaz o načinu navodnog povrjedjivanja.  
Kako u ovom postupku, a polazeći od obrazloženog, nije dokazano da su optužene
M.B. i B. B. izvršile kao saizvršioci krivčno djelo teška tjelesna povreda iz
čl.151 st.1 u vezi čl.23 KZ-a, to ih je sud usljed nedostatka dokaza oslobodio
od optužbe u smislu odredbe čl. 363 tač.3 ZKP-a, odlučujući kao u izreci
presude.  
Pri ovakvom odlučivanju, sud je imao u vidu i cijenio i sve ostale provedene
dokaze, nalazeći da kod izloženog isti nije od uticaja na drugačiju odluku
suda.  
Sud je odbio dokazne predloge zastupnika optužbe date na glavnom pretresu i to
da se pribavlja dokaz temperaturna lista pacijenta I. Ž., a imajući u vidu da
je sud tokom ovog postupka pribavio kompletnu istoriju bolesti, odnosno
kompletnu medicinsku dokumentaciju za I. Ž., zatim je odbijen predlog i za
ponovno saslušanje svjedok P. L., budući da je ovaj svjedok neposredno i
detaljno saslušan na glavnom pretresu, a čiji iskaz je na saglasan predlog
stranaka i pročitan na glavnom pretresu od 05.11.2010. godine, kao i predlog
zastupnika optužbe radi utvrdjivanja identiteta dežurnog ljekara KCCG od
25.12.2006. godine, nalazeći da je ovakav dokaz kod prednjeg obrazloženja,
suvišan i isti bi samo vodio daljem, iracionalnom i bespotrebnom odugovlačenju
ovog postupka.  
Imajući u vidu da su optužene oslobodjene od optužbe, to se oštećena I. Ž.,
radi ostvarivanja svog imovinskopravnog zahtjeva upućuju na redovnu gradjansku
parnicu, a shodno odredbi čl.212 st.2 ZKP-a CG.  
Troškovi krivičnog postupka, u iznosu od 1.724,00 €, na osnovu čl.203 ZKP-a
CG, a koji se odnose na ime troškova sudsko-medicinskog vještačenja od strane
dr D. Č. iznos od 291,50 €, dr M. Š. iznos od 302,50 € i Instituta za sudsku
medicinu "Milovan Milovanović" iz Beograda iznos od 1.130,00 €, padaju na
teret budžetskih sredstava suda.  
Osnovnom izloženog u smislu čl.363 tač.3 ZKP-a, odlučeno je kao u izreci
presude.  
PREDSJEDNIK  VIJE  ĆA  -SUDIJA

Maja  Zekovi  ć,s  .r  .
PRAVNA POUKA:
Protiv ove presude može se izjaviti žalba u roku od
15 dana od dana prijema pismenog otpravka iste
Višem sudu u Podgorici, a preko ovog suda. 
ZTO-Andrijana Janković 