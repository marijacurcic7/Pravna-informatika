K.br. 228/11
U IME CRNE GORE
OSNOVNI SUD U HERCEG NOVOM, kao sudija pojedinac Blagojević Marko uz učešće
namještenika suda Dragović Katarine kao zapisničara, rješavajući u krivičnom
prerdmetu protiv okrivljenog N.Z. zbog krivičnog djela prikrivanje iz čl. 256
st. 2 u vezi st. 1 Krivičnog Zakonika, postupajući po optužnom predlogu ODT-a
Herceg Novi Kt.br. 307/2011-2 od 15.12.2011. godine, nakon javnog, usmenog i
glavnog pretresa održanog dana 19.01.2012 godine, u prisustvu zamjenika ODT-a
Stijović Rista i okrivljenog N.Z., donio je, a dana 20.01.2012. godine javno
objavio  
OKRIVLJENI:  
N.Z., JMBG ... od oca V. i majke S. rođene K., rođenog ... godine u BP, stalno
natsnjen u M., ul. ..., oženjen, otac dvoje djece, razmuije crnogorski i
govori crnogorskim jezikom, lošeg imovnog stanja, državljanin Crne Gore,
ranije neosuđivan  
Kriv je
Što je:  
početkom oktobra 2011 godine u HN u svom stanu u M., od Ž.S., kupio stvari i
to: dva srebrna escajga za ručavanje, srebrnu kuburu, drvenu kuburu sa
polomljenom drškom, brodski dvogled, ruski srebrni jatagan, dukat sa likom
Josipa Broza Tita, dukat sa likom Franje Josipa, dva srebrna džepna sata,
manju kutiju sa bravom koja je bila puna zlatnog i srebrnog nakita u vidu
ženskih zlatnih prstena, minđuša, lančića kao i jedan zlatni broš i ogrlicu,
album sa filatelističkim japanskim markicama iz XIX vjeka, zbirka austrijskih
i mađarskih kruna, kutiju sa ordenom predratne jugoslovenske krune-francuska
izrada, zlatna medalja Crvenog krsta, kutiju sa srebrnim manžetnama za košulju
(filigran rad), više medalja i plaketa od srebra, za iznos od 1.000,00 eura, a
koje stvari je Ž.S. pribavio izvršenjem krivičnog djela na štetu D.L., koje
stvari je okrivljeni kupio radi dalje prodaje, a mogao je znati i bio dužan da
zna da su navedene stvari pribavljene izvršenjem krivičnog djela,  
- čime je izvršio krivično djelo prikrivanje iz čl. 256 st. 2 u vezi st. 1
KZ-a,  
- pa sud okrivljenom primjenom navedene zakonske odredbe, te odredbi iz čl. 4
st. 2, 32, 36, 42 st. 1, 52, 53 i 54 Krivičnog zakonika, kao i odredbi iz čl.
226, 229 st. 4 i 374 st. 1 Zakonika o krivičnom postupku, izriče  
USLOVNU OSUDU
Kojom mu utvrđuje kaznu zatvora u trajanju od 60 (šezdeset) dana i istovremeno
određuje da se utvrđena kazna zatvora neće izvršiti ukoliko okrivljeni u roku
od 2 (dvije) godine ne učini novo krivično djelo.  
Okrivljeni se solobađa troškova krivičnog postupka, odnosno paušala kao djela
troškova krivičnog postupka, obzirom da   drugih troškova postupka nije bilo,
pa isti padaju na teret posebnog razdjela budžeta za rad sudova.  
Kako su se stranke odrekle prava žalbe na presudu i nisu zahtijevali opravak
iste, to je saglasno čl. 458 st .7 ZKP-a obrazloženje izostalo kao nepotrebno.  
OSNOVNI SUD U HERCEG NOVOM, dana 20.01.2012.godine.
Zapisničar
SUDIJA,
Dragović Katarina,s.r.
Blagojević Marko,s.r.  