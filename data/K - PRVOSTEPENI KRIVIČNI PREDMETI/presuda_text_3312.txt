K.br. 222/11 
U IME CRNE GORE
OSNOVNI SUD U HERCEG NOVOM, kao sudija pojedinac Blagojević Marko uz učešće
namještenika suda Dragović Katarine kao zapisničara, rješavajući u krivičnom
prerdmetu protiv okrivljenog V.A. zbog krivičnog djela ugrožavanje opasnim
oruđem pri tuči ili svađi iz čl. 154 Krivičnog Zakonika, postupajući po
optužnom predlogu ODT-a Herceg Novi Kt.br. 290/11- od 08.12.2011 godine, nakon
javnog, usmenog i glavnog pretresa održanog dana 12.01.2012 godine, u
prisustvu zamjenika ODT-a Stijović Rista okrivljenog V.A., maloljetnog
oštećenog Šupica Teodora i njegovog zakonskog zastupnika oca Šupica Boška,
donio je i istog dana javno objavio  
PRESUDU
OKRIVLJENI:  
V.A., JMBG ... od oca D. i majke V., rođene R., rođen ... godine u T.-BiH, sa
prebivalištem u H.N., ul. ..., završio SSS, veterinarski tehničar, nezapsolen,
državljanin Crne Gore  
Krivi je
Što je:  
U noći 19/20.11.2011. godine oko 00,30 časova u I., opština H.N. ispred
prodavnice »M.« u tuči sa oštećenim mal. Š.T., mašio se opasnog oruđa-leptir
noža, dužine sječiva oko 10 cm, na način što je sustigao oštećenog, koji se
bježeći od okrivljenog spotakao i pao, a onda ga udario nekoliko puta nogom u
predjelu tijela, da bi u jednom momentu rukom uhvatio za vrat oštećenog i
prislonio mu nož pod vrat, govoreći mu »Je li ti jasno, je li ti jasno« da bi
nakon nailaska patrole policije pustio oštećenog i pobjegao preko platoa u
pravcu frizerkog salona »Z.«.  
- čime je izvršio krivično djelo ugrožavanje opasnim oruđem pri tuči ili
svađi iz čl. 154 Krivičnog zakonika,  
- pa sud okrivlejnog primjenom navedene zakonske odredbe, te odredbe iz čl. 4
st. 2, 32, 36, 42 st. 1, 52, 53, i 54 Krivičnog zakonika, kao i odredbi iz čl.
239 st. 2 i 374 st. 1 Zakonika o krivičnom postupku, izriče  
USLOVNU OSUDU
Kojom okrivljenom utvrđuje kaznu zatvora u trajanju od 30 (trideset) dana i
istovremeno određuje da se utvrđena kazna neće izvršiti ukoliko okrivlejni u
roku od 1 (jedne) godine ne učini novo krivično djelo.  
Oštećeni maloljetni Šupica Teodor za svoj ispostavljeni imovinsko pravni
zahtijev upućuje se da isti može ostvariti u parničnom postupku.  
Troškova postupka nije bilo.  
Kako su se stranke odrekle prava žalbe na presudu i nisu zahtijevali opravak
iste, to je saglasno čl. 458 st .7 ZKP-a obrazloženje izostalo kao nepotrebno.  
OSNOVNI SUD U HERCEG NOVOM, dana 12.01.2012.godine.
Zapisničar
SUDIJA,
Dragović Katarina,s.r.
Blagojević Marko,s.r.  