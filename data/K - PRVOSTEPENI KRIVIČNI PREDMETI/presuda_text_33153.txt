U IME CRNE GORE!
Posl.br.K.6/14
OSNOVNI SUD U HERCEG NOVOM, po sudiji Leković Branislavu, uz učestvovanje
zapisničara Milović Tereze, u krivičnom predmetu protiv okrivljene L.S. zbog
krivičnog djela iz čl.412.stav 2. u vezi stava 1 KZ CG, povodom optužnog
predloga ODT Herceg Novi Kt.br.9/14 od 17.01.2014. godine, nakon održanog
glavnog i javnog pretresa dana 17.01.2014 godine, u prisustvu zamjenika ODT
Herceg Novi samardžić Nikole i okrivljene L.S. i njenog branioca po službenoj
dužnosti adv.Ć.S. , donio je i javno objavio sledeću
P R E S U D U
Okrivljeni L.S., od oca R. i majke Z.,rođene P. ,rođena ....godine u L.,A.,sa
prebivalištem u A.,...,pismena sa završenom osnovnom školom,neosuđivana.
.
K r i v a j e
Što je :
dana 16.01.2014 godine oko 17,00 časova u Herceg Novom ,na graničnom prelazu
Debeli brijeg,upotrijebila preinačenu javnu ispravu kao pravu,na način što je
prilikom prelaska državne granice ovlašćenim radnicima Ispostave granične
policije-Ekspozitura Sutorina,kao dokaz identiteta predala pasošRepublike
Albanije br.... koji je izdat na njeno ime dana 05.11.2010 godine sa rokom
važenja do 04.11.2020 godine,a koja javna isprava je preinačena tako što su
istrgnute strane 11 i 12 pasoša na kojima je bila upisana zabrana ulaska
okrivljenoj u Republiku Italiju i na njihovo mjesto umetnute strane drugog
pasoša sa rednim brojem BE ...,pri čemu je bila svjesna svog djela i htjela
njegovo izvršenje,
-čime je izvršila krivično djelo falsifikovanje isprave iz čl.412.stav 2. u vezi stava 1 Krivičnog zakonika Crne Gore.
pa mu sud, na osnovu čl.412.stav 2. u vezi stava 1 KZCG i primjenom čl. 4, 32,
36, 42,51,52,53 i 54 KZ CG te čl.374,229.stav 4 ZKP-a izriče
USLOVNU OSUDU
Kojom joj utvrđuje kaznu zatvora u trajanju od 6(šest) mjeseci i istovremeno
određuje da se ova kazna neće izvršiti ukoliko okrivljena u roku od 2 (godine)
godine od pravosnažnosti presude ne izvrši novo krivično djelo.
Na osnovu čl.75.st.1.KZ CG okrivljenoj Leka Sibjani izriče se M J E R A B E Z
B J E D N O S T I Oduzimanja putne isprave- pasoša Republike Albanije ser.
br.....
Okrivljena se oslobađa obaveze plaćanja troškova krivičnog postupka.
O b r a z l o ž e nj e:
Obrazloženje je izostalo na osnovu čl.458 stav 7 ZKP-a, jer su se stranke
odrekle prava na žalbu i niko od njih nije zahtijevao dostavu presude.
OSNOVNI SUD U HERCEG NOVOM
Dana 17.01.2014. godine
Zapisničar: S u d i j a:
Milović Tereza Leković Branislav