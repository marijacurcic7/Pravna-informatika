U IME CRNE GORE!
Posl.br.K.45/13
OSNOVNI SUD U HN, po sudiji Leković Branislavu, uz učestvovanje zapisničara
Milović Tereze u krivičnom predmetu protiv okrivljenog pravnog lica "M.G." OD
i okrivljene G.N., zbog krivičnog djela iz čl.272 st.1.KZ CG, povodom optužnog
predloga ODT H.Novi Kt.I.br.3/2013 od 11.04.2013. godine, nakon održanog
glavnog i javnog pretresa dana 08.11.2013.godine, u prisustvu zamjenika ODT
H.Novi Samardžić Nikole, predstavnika okrivljenog pravnog lica G.V. i branioca
okrivljene po službenoj dužnosti adv.P.J., a u odsustvu okrivljene G.N., donio
je i istog dana javno objavio slijedeću
P R E S U D U
1.OKRIVLJENO PRAVNO LICE “M.G. “H.NOVI, ortačko društvo za proizvodnju promet
i usluge HN sa sjedištem u HN-ul...., reg.br...., matični broj ..., čiji je
ovlašćeni predstavnik G.V., posjeduje poslovni objekat u H.Novom površine 397
m2, neosuđivano.
2.OKRIVLJENA G.N., JMBG ..., od oca M. i majke M. rođ. S., rođena ....godine,
sa prebivalištem u I.-ul...., a boravištem u Š. na nepoznatoj adresi, udovica,
majka dvoje punoljetne djece, vlasnik OD "M.G.", ovlašćeni zastupnik i osnivač
okrivljenog pravnog lica, sudi joj se u odsustvu po rješenju ovog suda
Kv.br.413/13 od 17.09.2013.godine, neosuđivana.
K r i v i s u
Što su :
U periodu od 04.novembra 2008.godine pa do 30.aprila 2010. godine u HN,i to
okrivljena G.N. kao odgovorno lice-osnivač i ovlašćeni predstavnik OD "M.G."
iz Herceg Novog,djelujući u ime pravnog lica i u okviru svojih ovlašćenja,u
namjeri da privrednom društvu pribavi protivpravnu imovinsku
korist,zloupotrijebila povjerenje u pogledu raspolaganja tuđom imovinom-novcem
naplaćenih od prodaje karata za Parking Agenciju HN,sadašnje JP " P.S. " HN,
koja je karte isporučivala okrivljenom privrednom društvu na osnovu ugovora
br.03-1-699/08 od 01.11.2008 godine kojim je Agencija kao davalac usluga na OD
"M.G." prenijela pravo distribucije karata u ime i za račun davaoca usluga uz
proviziju od 7 procenata ,koja bi se obračunavala nakon izvršene odjave
prodaje-popisa kojim se utvrđivala količina prodatih karata,na način da je u
navedenom periodu na osnovu ugovora radi distribucije primila parking karte u
neto vrijednosti od 1.976,25 eura, koje karte su prodate korisnicima ,a
oštećenom JP "P.S. " je uplaćen ukupan iznos od 295,89 eura,dok je razliku
zadržala za sebe te na taj način sebi i društvu pribavila protivpravnu
imovinsku korist u ukupnom iznosu od 1.680,36 eura,
-čime su izvršili krivično djelo zloupotreba položaja u privrednom poslovanju iz čl.272.stav 1. Krivičnog zakonika Crne Gore.
pa im sud primjenom navedenog zakonskog propisa,te odredaba iz čl.3 ,5, 6,12,
13, 14, 15. stav 3, čl.16,19. tačka 3, te čl.20.stav 1.tačka 2. i 24 Zakona o
odgovornosti pravnih lica za krivična djela, kao i odredaba iz
čl.4,32,36,42,52,53 i 54 KZ CG izriče
USLOVNE OSUDE
kojima okrivljenom pravnom licu OD "M.G." H.Novi, utvrđuje novčanu kaznu u
iznosu od 10,000 (deset hiljada) eura, a okrivljenoj G.N. utvrđuje kaznu
zatvora u trajanju od 3 ( tri ) mjeseca,te se istovremeno određuje da se kazne
neće izvršiti ukoliko okrivljeno pravno lice ne bude odgovorno za novo
krivično djelo,a okrivljena G.N. ne počini novo krivično djelo u roku od 1
(jedne) godine od pravosnažnosti presude.
Na osnovu čl.239.stav 2. ZKP-a okrivljeni se obavezuju da oštećenom JP”P.S.”
H.Novi isplate iznos od 1.680,36 eura na ime imovinsko pravnog zahtjeva.
Na osnovu čl.229.stav 1. ZKP-a okrivljeni se obavezuju da plate troškove
krivičnog postupka u iznosu od 99,00 eura,kao i paušalne iznose od po 50,00
eura svaki,a okrivljena G.N. i iznos od 75 eura na ime troškova postavljenog
joj branioca po službenoj dužnosti .
O b r a z l o ž e nj e
ODT HN podnio je ovom sudu optužni predlog Kt.I.br.3/2013 od
11.04.2013.godine, protiv okrivljene G.N. i okrivljenog pravnog lica OD "M.G."
H.Novi zbog krivičnog iz čl.272 st.1.KZ CG, te je na glavnom pretresu ostao
pri optužnom predlogu i predložio sudu da okrivljene oglasi krivim i kazni po
zakonu.
Okrivljena G.N. nije saslušana u ovom postupku obzirom da je nedostupna sudu i
državnim organima, pa je glavni pretres održan u odsustvu okrivljene na osnovu
rješenja vijeća ovog suda Kv.br.413/13 od 17.09.2013.godine kojim je odlučeno
da joj se sudi u odsustvu.
Ovlašćeni predstavnik okrivljenog pravnog lica G.V. je iznio odbranu za
okrivljeno pravno lice i u bitnom izjavio da je u okrivljenom pravnom licu OD
"M.G." ortak zajedno sa svojom majkom okrivljenom G.N. , koja je to društvo
osnovala još 1999.godine. Pojasnio je da je kao ortak stupio u to društvo
30.06.2013.godine, te da je tada preuzeo je rukovođene firmom, jer je G.N.bila
lošeg zdravstvenog stanja. Dodao je da od njegovog dolaska u okrivljeno pravno
lice, nisu poslovali sa P.S.om, kao i da mu nije poznato da li je G.N.
potpisivala ugovore sa P.S.om vezano za distribuciju parking karti . Istakao
je da je sporni dug od 1,680 eura, nastao prije njegovog stupanja u okrivljeno
pravno lice , te da je okrivljena G.N.lošeg zdravstvenog stanja, da je ranije
pokušala samoubistvo, te da je pokušao pričati sa njom o poslovnom odnosu sa
P.S.om, ali da mu ista nije mogla reći ništa o tome, da nije mogla ni
posvetiti pažnju razgovoru na tu temu. Nakon njegovog ulaska u firmu niko iz
P.S.a ga nije kontaktirao niti nudio bilo kakve dogovore radi izmirenja duga,
te da je račun OD „M.G.“ blokiran od kraja 2010.godine i da trenutno nemaju
bilo kakvih poslovnih aktivnosti, a firma egzistira samo na papiru. Na glavnom
pretresu je dodao da je pokušao provjeriti u dokumentaciji okrivljenog pravnog
lica da li postoji dug prema P.S.u, ali da u tome nije uspio jer je uništena
sva dokumentacija firme u vrijeme kada je predmetni poslovni prostor firme
prodat na aukciji ,pa je kupac ispraznio objekat. Nije u kontaktu sa G.N., ali
je u saznanju da je ona već duže u Švajcarskoj na nepoznatoj adresi.
Sud je u dokaznom postupku proveo dokaze čitanjem uz saglasnost stranaka
iskaza svjedoka M.M. i pismenog nalaza i mišljenja vještaka ekonomske struke
R.D., te čitanjem ugovora o prodaji i distribuciji karata za parkiranje od
01.11.2008 godine ,izvoda iz konto kartice oštećenog P.S.a za OD "M.G." za
2010 godinu, izvoda iz Centralnog registra Privrednih subjekata poreske uprave
od 28.02.2013 godine za OD "M.G.", te čitanjem izvještaja o kaznenoj
evidenciji za okrivljene.
Nakon tako provedenih dokaza,ocjenom svakog pojedinačno i u njihovoj
međusobnoj vezi, te dovođenjem istih u vezu sa odbranom okrivljenog pravnog
lica, sud je utvrdio da su okrivljeni izvršili krivično djelo bliže opisano u
izreci ove presude.
Punomoćnik oštećenog JP „P.S.“ Majdov Milidrag je istakao da se ne pridružuju
krivičnom gonjenju protiv okrivljenih ,te da postavlja imovinsko pravni
zahtjev u iznosu od 1,680,36 eura na ime potraživanja za predate parking
karte.
Svjedok Miodrag Matković je u bitnom izjavio da je zaposlen kao direktor JP
P.S. H.Novi, koji je pravni sledbenik nekadašnje A.Z.P. H.Novi DOO, te da je
dana 01.11.2008 godine A.Z.P.zaključila ugovor o distribuciji karata za
parkiranje sa "M.G." OD i G.N. kao odgovornim licem u tom pravnom licu. Dodao
je da su u periodu od zaključivanja ugovora pa do 21.08.2009 godine u nekoliko
navrata okrivljenima isporučili parking karte, a sve u ukupnoj vriednosti
karata od 2,125 eura. Pojasnio je da je obaveza okrivljenih bila da po prodaji
parking karata ,izvrše plaćanje Agenciji za parking, uz zadržavanje sebi
rabata od 7 %. Međutim, okrivljeni nisu platili preuzete karte tako da je
ostao dug u iznosu od 1,827.97 eura sa uračunatom provizijon od 7%. Više puta
su pokušali naplatiti predmetno potraživanje i u tom pravcu su dobijali
obećanje od okrivljene G.N., ali dug je ostao neplaćen, te da su shvativši da
dug neće biti plaćen, prestali sa isporukom parking karata.
Sud je prihvatio iskaz svjedoka M.M. u dijelu gdje je naveo da je sa
okrivljenom G.N. i okrvljenim pravnim licem zaključio ugovor o distribuciji
parking karti u kritičnom periodu,te da je Parkin servis po tom ugovoru
okrivljenima isporučio parking karte u ukupnoj vrijednosti od 2,125 eura i da
okrivljeni nisu izmirili dugovanje po tom osnovu. Ovo obzirom jer je njegov
iskaz u navedenom dijelu uvjerljiv, logičan i u skladu sa pismenim dokazima -
ugovorom o prodji i distribuciji karata za parkiranje od 01.11.2008 godine i
izvodom iz konto kartice oštećenog P.S.a za OD"M.G." za 2010 godinu.
Međutim,sud nije prihvatio iskaz ovog svjedoka u dijelu gdje je naveo da
okrivljeni duguju P.S.u po osnovu predatih parking karti ukupno 1,827,97
eura,a to obzirom da je u tom dijelu njegov iskaz opovrgnut nalazom i
mišljenjem vještaka ekonomske struke R.D. u kom je istaknuto da okrivljeni
oštećenom duguju ukupno 1,680,36 eura jer je provjerom u bankarskim izvodima
utvrdio da su okrivljeni u kritičnom periodu oštećenom uplatili ukupno 295,89
eura,pa je taj iznos umanjen od ukupne vrijednosti karata koje su okrivljeni
preuzeli od oštećenog.
Iz ugovora o prodaji i distribuciji karata za parkiranje od 01.11.2008 godine
proizilazi da je isti zaključen između "A.Z.P. H.Novi" DOO, kao davaoca usluga
i "M.G." OD koga zastupa direktor G.N.,kao distributera ,a kojim je ugovoreno
da davalac usluga daje distributeru pravo da vrši distribuciju parking karata,
putem svoje maloprodajne mreže prvenstveno u HN i I., a sve to za naknadu-
proviziju u kumulativnom proncentu od 7% (u proviziju uključen i PDV)
obračunatu na punu cijenu odgovarajuće usluge parkiranja, koja u prometu
predstavlja nominalnu vrijednost parking karte, u kojoj je sadžan i PDV po
stopi od 17%.
Iz izvoda konto kartice oštećenog P.S.a koju isti vodi za distributera OD
"M.G." za 2010 godinu proizazi da okrivljeno pravno lice "M.G." OD, za period
od 01.01.2010 godine do 31.12.2010 godine dugije iznos od 1,827.97 eura.
Sud je prihvatio navedene pismene dokaze kao vjerodostojne,jer su sačinjeni od
strane nadležnih privrednih subjekata, a na iste ni stranke nisu imale
primjedbe,a isti su od značaja za utvrđenje postojanja poslovnog odnosa između
okrivljenog pravnog lica I oštećenog I utvrđenja iznosa dugovanja okrivljenih
prema oštećenom koji proiziolazi iz tog poslovnog odnosa.
Iz pismenog nalaza i mišljenja vještaka ekonomske struke R.D. od 08.02.2013
godine proizilazi da je u kritičnom periodu po osnovu ugovora zaključenog ,
A.Z.P. H.Novi DOO isporučila ,okrivljenom pravnom licu OD "M.G." parking karte
u kupnoj vrijednosti od 2.125 eura, a što je utvrdio iz otpremnica. Dalje iz
nalaza proizilazi da je predmetnim ugovorom predviđena provizija distributeru
od 7% ,a što na navedeni iznos od 2.125 eura iznosi 148,75 eura pa je utvrdio
da ukupno dugovanje distributera prema oštećenom iznosi 1.976,25 eura na ime
neplaćenih parking karata. Dalje iz nalaza proizilazi da je vještak provjerom
u bankarskim izvodima Komercijalne banke AD Budva i konto kartice u P.S.u
utvrdio da je OD "M.G." platilo JP P.S.u ukupno 295,89 eura na ime preuzetih
parking karata. Konačno vještak je mišljenja da preostali dug OD »M.G. » prema
JP P.S.u iznosi 1,680.36 eura,a do navedenog iznosa je došao tako što je od
iznosa 1.976,25 eura (vrijednost primljenih karata,umanjen za proviziju od 7%)
oduzet iznos 295,89 eura (iznos koji je distributer OD »M.G.« uplatio P.S.u).
Sud je prihvatio nalaz i mišljenje vještaka ekonomske struke, jer je stručan i
argumentovan, dat u skladu sa pravilima struke i zasnovan na materijalnim
dokazima-otpremnicama,bankovnim izvodima i konto kartici, a na isti ni stranke
nisu imale primjedbi.
Ovaj dokaz je od značaja jer se istim utvrđuje iznos ukupnog dugovanja
okrivljenih prema oštećenom,nakon umanjenja za ugovorenu proviziju i umanjenja
za uplaćene arking karte.
Iz izvoda iz Centralnog registra Privrednih subjekata poreske uprave od
24.04..2013. godine za OD „M.G.“ proizilazi da su osnivači i ovlašćeni
zastupnici istog G.V. i G.N.,ortaci sa udjelima od po 50%,te da je navedeno
ortačko društvo do sada neosuđivano.
Iz izvještaja iz kaznene evidencije na ime okrivljene G.N. proizilazi da ista
ranije nije osuđivana.
Sud je djelimično prihvatio odbranu okrivljenog pravnog lica OD „M.G.“ koju je
za isto iznio ovlašćeni zastupnik G.V. i to u dijelu gdje je naveo da od
30.06.2013.godine kada je Vanja stupio kao ortak u okrivljenom pravnom
licu,isti nisu poslovali sa P.S.om, da je račun firme blokiran od kraja
2010.godine i da trenutno nemaju poslovnih aktivnosti jer u tom dijelu nije u
suprotnosti sa provedenim dokazima- izvodom iz Centralnog registra Privrednih
subjekata poreske uprave od 28.02.2013.godine. Na drugoj strani sud nije
prihvatio odbranu predstavnika okrivljenog pravnog lica u djelu gdje je naveo
da ne zna da li je OD „M.G.“ imalo poslovni odnos sa P.S.om u vezi prodaje
karata,te da nezna da li postoji dug prema P.S.u jer je pokušavao to
provjeriti ali da nije uspio jer je uništena sva dokumentacija firme ,a to je
u periodu nakon 30.06.2013 godine . Ovo obzirom jer je izjava ovlašćenog
predstavnika okrivljenog pravnog lica u ovom dijelu neuvjerljiva, nelogična i
sračunata u cilju ublažavanja krivice okrivljenog pravnog lica.
Naime,nelogično je da G.V. nije mogao utvrditi da li postoji poslovni odnos
njegove firme i JP P.S.a i da li prema oštećenom imaju dugovanje iz navedenog
razloga,jer da se zaista interesovao za te okolnosti,iste je mogao utvrditi
provjerom u dokumentaciji JP P.S.a i bankovnim izvodima Komercijalne banke ad
Budva.
Polazeći od naprijed provedenih i analiziranih dokaza,sud je nesumnjivo
utvrdio činjenično stanje kao u izreci ove presude. Ovakvo činjenično stanje
utvrđeno je pismenim dokazima – ugovorom o prodaji i distribuciji karata za
parkiranje od 01.11.2008.godine zaključenim između okrivljenog pravnog lica i
oštećenog, kao i izvodom iz konto kartice oštećenog P.S.a za OD "M.G." za
2010.godinu, iz kojih proizilazi da je u kritičnom periodu oštećeni isporučio
okrivljenim parking karte ukupne vrijednosti 2,125 eura, te pismenim nalazom i
mišljenjem vještaka ekonomske struke Radović Dragana iz kog proizilazi da je
okrivljeno pravno lice u navedenom periodu na ime preuzetih karata oštećenom u
par navrata uplatilo ukupno 295,59 eura,a da je preostali dug 1,680,36 eura i
djelimično iskazom svjedoka m.m. u prihvaćenom dijelu gdje je naveo da je P.S.
sa okrivljenim pranim licem zaključio predmetni ugovor o distribuciji
karata,da je istima isporučio karte u vrijednosti od 2,125 eura a da
okrivljeni nisu izmirili dugovanje. Očigledno je da su okrivljeni zadržali
novac od prodatih parking karata,jer u slučaju da karte nisu prodali
korisnicima,logično bi bilo da iste razduže vraćanjem neprodatih karata
oštećenom P.S.u i tako umanje svoje dugovanje.
Sud je našao da se u opisanim radnjama okrivljene G.N. stiču sva bitna
obilježja krivičnog djela zloupotreba položaja u privrednom poslovanju iz
čl.272.st.1 KZ CG, jer je kao odgovorno lice-osnivač i ovlašćeni predstavnik
OD "M.G.", djelujući u ime pravnog lica i u okviru svojih ovlašćenja,
zloupotrebom povjeranja u pogledu raspolagnja tuđom imovinom-novcem naplaćenim
od prodaje parking karata sadašneg JP P.S.a, pribavila protivpravnu imovinsku
korist za sebe i za privredno društvo.
U odnosu na oblik vinosti,sud je utvrdio da je okrivljena G.N. ovo krivično
djelo počinila sa umišljajem,jer je bila svjesna da kao odgovorno lice
zloupotrebljava povjerenje u pogledu raspolaganja tuđom imovinom, a sve sa
namjerom pribavljanja protivravne imovinske koristi za sebe i privredno
društvo, tj. bila je svjesna svoga djela i htjela je njegovo izvršenje.
Umišljaj okrivljene je nesumnjivo utvrđen,obzirom da je zadržala novac od
prodatih parking karata,jer u slučaju da karte nije prodala korisnicima,iste
je mogla razdužiti vraćanjem neprodatih karata oštećenom.
Kako je u smislu čl.5 Zakona o odgovornosti pravnih lica za krivična djela
pravno lice odgovorno za krivično djelo odgovornog lica koje je djelujući u
ime pravnog lica u okviru svojih ovlašćenja učinilo krivično djelo u namjeri
da za to pravno lice ostvari kakvu korist,to je u konkretnom slučaju i
okrivljeno pravno lice odgovorno za počinjeno krivično djelo.Prema odredbi
čl.6 st.3 navedenog Zakona subjektivna obilježja krivičnog djela koja postoje
samo kod odgovornog lica cijene se i u odnosu na pravno lice ukoliko je
ostvaren osnov odgovornosti iz naprijed citirane odredbe,pa je i okrivljeno
pravno lice predmetno djelo izvršilo sa umišljajem. Okrivljena G.N.je kao
odgovorno lice-osnivač i ovlašćeni zastupnik u okrivljenom pravnom licu
djelovala u ime pravnog lica u namjeri da za isto ostvari korist,a ova namjera
je očigledna jer je zadržala novac od prodatih parking karata.
Prilikom odlučivanja o vrsti i visini krivične sankcije, sud je na stani
okrivljene, u smislu čl.42.st.1 KZ CG, kao olakšavajuće okolnosti cjenio
dosadašnju neosuđivanost ,loše zdravstveno stanje i okolnost da se oštećeni
nije pridružio krivičnom gonjenju,dok na drugoj strani nije bilo otežavajućih
okolnosti. Sud je mišljenja da je navedeno krivično djelo lakše, te da nije
nužno, s obzirom na ličnost okrivljene, prema njoj primjeniti kaznu, jer se
osnovano može očekivati da će i samo upozorenje uz prijetnju kaznom dovoljno
uticati na nju da ubuduće ne vrši krivična djela. Zbog toga je sud primjenom
članova 52., 53. i 54. KZ CG istovremeno odredio da se utvrđena kazna zatvora
u trajanju od 3 mjeseca neće izvršiti ako okrivljena za vrijeme od 1 godine ne
izvrši novo krivično djelo,stim što je vrijeme provjeravanja, odmjereno u
skladu sa visinom utvrđene kazne i ličnosti okrivljene, uz uvjerenje da će se
istom u okviru opšte svrhe izricanja krivičnih sankcija predviđene čl.4 KZ CG
ostvariti i svrha kažnjavanja iz čl.32 KZ CG.
Na strani okrivljenog pravnog lica sud je cijenio kao olakšavajuće okolnosti
dosadašnju neosuđivanost,malu ekonomsku snagu,okolnost da od 2010 godine isto
ne posluje i da se oštećeni njie pridružio krivičnom gonjenju, dok nije bilo
otežavajućih okolnosti. Cijeneći navedene okolnosti kao naročito olakšavajuće
sud je okrivljenom pravnom licu na osnovu čl.19.stav 1.tačka 3 i čl.20.stav
1.tačka 2, i čl.15. i čl.16 Zakona o odgovornosti pravnih lica za krivična
djela ,ublažio kaznu ispod zakonom propisanog minimuma i utvrdio mu novčanu
kaznu od 10.000 eura ,nalazeći da je ista adekvatna težini počinjenog
krivičnog djela, stepenu krivične odgovornosti pravnog lica i njegovoj
ekonomskoj snazi (obzirom da je vlasnik poslovnog prostora površine 397m2).
Sud je uvjerenja da će se opšta svrha izricanja krivičnih sankcija u odnosu na
okrivljeno pravno lice ostvariti i uslovnom osudom,te da će upozorenje uz
prijetnju kazne na okrivljeno pravno lice dovoljno uticati da ubuduće ne čini
niti ovakva , niti druga krivična djela.Iz navedenih razloga,a na osnovu čl.24
Zakona o odgovornosti pravnih lica za krivična djela sud je okrivljenom
pravnom licu izrekao uslovnu osudu kojom je odredio da se utvrđena novčana
kazna od 10.000 eura neće izvršiti ako u roku od 1 godine od pravosnažnosti
presude ne bude odgovorno za novo krivično djelo. Sud je mišljenja da je ovako
izrečena uslovna osuda pravnom licu adekvatna težini počinjenog krivičnog
djela i stepenu njegove krivične odgovornosti.
Na osnovu čl.239.stav 2 ZKP-a okrivljeni su obavezani da oštećenom JP ” P.S. ”
H.Novi plate iznos od 1.680,36 eura na ime imovinsko pravnog zahtjeva. Naime,
sprovedenim ekonomskim vještačenjem utvrđeno je da okrivljeno pravno lice
"M.G." OD navedeni iznos novca duguje oštećenom JP P.S.u, po osnovu primljenih
a ne isplaćenih parking karata.
Odluka o troškovima krivičnog postupka zasniva se na odredbi čl.229 st.1
ZKP-a, pa su okrivljeni obavezani da sudu plate troškove krivičnog postupka u
iznosu od 99,00 eura koji se odnose na troškove provedenog ekonomskog
vještačenja ,a okrivljena G.N. je obavezana da plati i iznos od 75,00 eura na
ime troškova postavljenoj joj branioca po službenoj dužnosti adv. Pejović
Jovana .Okrivljeni su takođe obavezani da plate i paušalne iznose od po 50,00
eura, čija visina je određena u skladu sa složenošću i dužinom trajanja
postupka i imovnim stanjem okrivljenih,.
OSNOVNI SUD HN
Dana,08.11.2013. godine.
Zapisničar, S U D I J A,
Milović TerezaLeković Branislav
PRAVNA POUKA:
Protiv ove presude dozvoljena je
žalba u roku od 8 dana od dana
prijema,Višem sudu u Podgorici,
a preko ovog suda.
DN-a:
-ODT H.Novi
-okrivljenom pravnom licu
-braniocu po služ.duž.adv.p.j.
-oštećenom
-u spise predmeta