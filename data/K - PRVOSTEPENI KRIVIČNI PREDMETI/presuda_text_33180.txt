K.br.171/13
U IME CRNE GORE
Osnovni sud u Pljevljima, kao prvostepeni krivični sud po sudiji Ljiljani
Popović, uz sudjelovanje zapisničara Zore Leković, u krivičnom predmetu protiv
optuženog C.E. iz P. zbog krivičnog djela nedozvoljeno držanje oružja i
eksplozivnih materija iz čl.403 st.1 Krivičnog zakonika Crne Gore a po
optužnom predlogu ODT Pljevlja Kt.br.379/13 od 17.12.2013.godine, nakon
održanog glavnog i javnog pretresa u prisustvu zamjenika ODT Pljevlja Tomčić
Milivoja i optuženog C.E., dana 30.12.2013. godine, donio je i javno objavio
P R E S U D U
Optuženi C.E., JMBG ...., od oca S.i majke N. rodjene M., rodjen u P. dana
....godine, sa prebivalištem u P.Ul.P., državljanin CG, oženjen, otac troje
djece, pismen, završioosnovnu školu, penzioner, govori crnogorskim jezikom,
srednjeg imovnog stanja, neosudjivan.
K R I V J E
Što je :
U periodu od početka 2013.godine pa do 12.12.2013.godine u porodičnoj kući u
Ul.P. u P. neovlašćeno protivno čl.10 a Zakona o izmjenama i dopunama Zakona o
oružju ( Sl.list CG broj 20/11) držao vatreno oružje pištolj marke "B."
kalibra 7,65 mm, fabričkog broja .... komada metaka kalibra 7,65 mm i 10
komada metaka 7,62 mm te je dana 12.12.2013.godine ovlašćeni policijski
službenik CB Pljevlja za privremeno oduzeo pištolj i naznačene metke od
okrivljenog,
čime je izvršio krivično djelo nedozvoljeno držanje oružja i eksplozivnih
materija iz čl.403 st.1 Krivičnog zakonika Crne Gore,
pa mu sud na osnovu već citiranog zakonskog propisa te primjenom članova
4,5,13,15,32,36,42, 52,53 i 54 Krivičnog zakonika Crne Gore, te čl.226, 229 i
374 ZKP-a i z r i č e
2.-
USLOVNU OSUDU
Sa kojom se optuženom C.E. utvrdjuje kazna zatvora u trajanju od 3(tri)
mjeseca i istovremeno odredjuje da se ista neće izvršiti ako optuženi u roku
od jedne godine dana ne izvrši novo krivično djelo.
Optuženi je dužan platiti Budžetu Crne Gore na ime paušala iznos od 27,50 €
a ovo u roku od 15.dana po pravosnažnosti presude, pod prijetnjom prinudnog
izvršenja.
O b r a z l o ž e nj e
Osnovno državno tužilaštvo u Pljevljima , optužnim predlogom Kt.br.379/13 od
17.12.2013.godine,optužilo je C.E.iz P., da je izvršio krivično djelo
nedozvoljeno držanje oružja i ekpslozivnih materija iz čl.403 st.1 Krivičnog
zakonika Crne Gore a na način, mjesto i vrijeme bliže opisano izrekom ove
presude. U završnoj riječi zamjenik ODT Pljevlja ostajući pri optužnom
predlogu predložio je da sud optuženog oglasi krivim i osudi po zakonu.
Optuženi C.E.u odbrani na glavnom pretresu priznajući izvršenje krivičnog
djela i krivicu kazao je da su tačni navodi optužnog predloga kao i da je u
svojoj porodičnoj kući u Ul.P. držao pištolj marke "B." jer je to pištolj
njegovog pokojnog oca pa ga je kao nasledstvo i uspomenu držao u svojoj kući.
N jegov pok.otac je imao oružni list za ovaj pištolj a o nema oružni list niti
ga je tražio niti znao da mu je potreban oružni list za očev pištolj. Pored
ovog pištolja u kući je imao i ukupno 63 metka i to 53 metka kalibra 7,65 mm i
10 metaka kalibra 7,62 mm a dana 12.12.2013.godine pozvao je policiju zato što
mu je supruga rekla da je vidjela da njihov sin Eldar ima u džepu pantalona
pištolj pa je on pozvao policiju i prilikom dolaska policije rekao da ima
pištolj koji mu je ostao od oca. Njegov sin E.nije bio uzeo njegov pištolj već
je odnek imao drugi pištolj. Predao je policiji pištolj koji mu je ostao iza
smrti oca i metke a policija mu dala potvrdu o oduzimanju. U završnoj riječi
odluku o krivici i kazni ostavio je na ocjenu sudu.
U dokaznom postupku sud je pročitao potvrdu o privremeno oduzetim predmetima
UP CB Pljevlja broj 13890/2 od 12.12.2013.godine, pročitao službenu zabilješku
UP CB Pljevlja broj 03-240/13-13890/3 od 13.12.2013.godine, izvršio uvid u
kopiju oružnog lista izdatog na ime C.S. od 16.04.1987.godine i pročitao izvod
iz KE za optuženog.
Nakon provedenog dokaznog postupka i ocjene izvedenih dokaza a pri tom
cijeneći priznanje optuženog C. ovaj sud je utvrdio činjenično stanje bliže
opisano izrekom ove presude.
Naime, javna optužba stavlja na teret optuženom C. E. da je izvršio krivično
djelo nedozvoljeno držanje oružja i eksplozivnih materija iz čl.403 st.1
Krivičnog zakonika, tako što je u periodu od početka 2013.godine pa do dana
12.12.2013.godine suprutno odredbi čl.10 a Zakona o izmjenama i dopunama
Zakona o oružju neovlašćeno u svojoj porodičnoj kući u Ul.P.u P. držao vatreno
oružje-pištolj "B." kalibra 7,65 mm i fabričkog broja .... kao i 53 komada
metaka kalibra 7,65 mm i 10 komada metaka kalibra 7,62 mm. Optuženi priznaje
izvršenje krivičnog djela i krivicu navodeći da je tačno da je u svojoj
porodičnoj kući držao navedeni pištolj i metke
3.-
te da je pištolj i metke naslijedio od svog poč.oca S.. Navodi da nije znao da
pištolj kao ni metci nemogu da se drže bez odobrenja nadležnog organa.
Priznanje optuženog C. je jasno, nedvosmisleno i potupno pa ga kao takvog sud
i prihvata a isto je potvrdjeno i potvrdom UP CB Pljevlja o privremeno
oduzetim predmetima od optuženog od 12.12.2013.godine iz koje se vidi da je od
optuženog oduzet pištolj i metci bližih karakteristika kao u izreci presude
kao i oružni list broj 402 na ime C.S.. Navodi optuženog su potvrdjeni i
službenom zabilješkom UP CB Pljevlja od 13.12.2013.godine. Iz fotokopije
oružnog lista broj evidencije 402 utvrdjuje se da je Ciguljin Sinanu
16.04.1987.godine izdat oružni list za pištolj marke "B." fabričkog broja ....
i kalibra 7,65 mm te da je oružni list izdat sa rokom važenja od 5 godina.
Optuženi nakon smrti svoga oca nije prijavio ovaj pištolj nadležnim organima
niti za isti od nadležnog organa dobio odobrenje odnosno oružni list. Navodi
optuženog da nije znao da mu za ovaj pištolj treba dozvola nadležnog organa-
oružni list su po mišljenju suda smišljeni u cilju olakšanja položaja pred
sudom a ovo iz razloga što je opšte poznata činjenica a i više puta je putem
sredstava javnog informisanja i medija objavljeno da se za vatreno oružje
-pištolje,metke mora posjedovati oružni list odnosno da je za držanje oružja
neophodno odobrenje nadležnog organa Uprave.
Dakle, jasnim i nedvosmislenim priznanjem optuženog kao i ostalim dokazima
izvedenim u postupku nesumnjivo je utvrdjeno da je optuženi C.E.,u svojoj
porodičnoj kući u Ul.P. u P. neovlašćeno dakle bez odobrenja nadležnog organa
držao pištolj marke "B." kalibra 7,65 mm, fabričkog broja .... kao i 53 komada
metaka kalibra 7,65 mm i 10 komada metaka kalibra 7,62 mm koje su mu dana
12.12.2013.godine oduzeti od strane ovlašćenog policijskog službenika UP CB
Pljevlja o čemu mu je izdata potvrda. Optuženi je znao i morao znati da se
vatreno oružje nemože držati bez ovlašćenja nadležnog organa ali je uprkos
tome držao u svojoj kući navedeni pištolj i metke.Dakle,optuženi C. je
neovlašćeno držao suprotno odredbi čl.10a Zakona o izmjenama i dopunama Zakona
o oružju ( "Sl.list CG br.20/11 od 15.04.2011.godine ") vatreno oružje-pištolj
i metke pa je dakle optuženi Ciguljin postupao sa direktnim umišljajem jer
iako je znao i morao znati obzirom da je u sredstvima medija u više navrata
bilo obavještenje da se vatreno oružje ne može držati bez odobrenja nadležnog
organa ipak je isto držao i u ovim njegovim radnjama stiču se svi bitni
elementi bića krivičnog djela nedozvoljeno držanje oružja i eksplozivnih
materija iz čl.403 st.1 Krivičnog zakonika pa ga je sud kao umišljajnog
učinioca oglasio krivim i osudio po zakonu.
U okviru opšte svrhe krivičnih sankcija sud je cijenio i svrhu uslovne osude.
Optuženi C. je priznao izvršenje krivičnog djela i svoju krivicu. Porodičan je
čovjek, otac 3 djece, penzioner. Lošeg zdrastvenog stanja koje je vidljivo
golim okom.Do sada nije osudjivan što je utvrdjeno iz izvoda iz KE a pri tom
je star 63 godine što upućuje na zaključak da se ne radi o osobi koja je
sklona vršenju krivičnih djela. Ove činjenice su uzete kao olakšavajuće
okolnosti na strani optuženog i sud je mišljenja da u konkretnom slučaju
obzirom na porodične i zdravstvene prilike, dosadašnji život optuženog kao i
njegovo držanje pred sudom nije nužno izricati kaznu zatvora već da se
opravdano može očekivati da će i samo upozorenje djelovati na ovog optuženog
da više ne vrši krivična djela i postići se svrha kažnjavanja zakonom
predvidjena pa je sud optuženom utvrdio kaznu zatvora u trajanju od 3 (tri)
mjeseca što predstavlja minimum kazne propisane za ovo krivično djelo i
istovremeno odredio da se ista neće izvršiti ako optuženi u roku od jedne
godine dana ne izvrši novo krivično djelo.
4.-
Odluka suda da optuženi plati na ime paušala iznos od 27,50 eura koji iznos je
odmjeren obzirom na dužinu trajanja i složenost krivičnog postupka te imovno
stanje optuženog zasniva se na čl.226 i 229 ZKP-a .
Sud je donio rješenje da se u dokaznom postupku ne saslušava u svojstvu
svjedoka policajac M.Z. jer je u toku postupka na osnovu izvedenih dokaza i na
osnovu priznanja samog optuženog utvrdjeno činjenično stanje.
OSNOVNI SUD U PLJEVLJIMA, dana 30.12.2013.godine.
Zapisničar,  S u d i j a,
Zora Leković Ljiljana Popović
PRAVNA POUKA:
Protiv ove presude dozvoljena je žalba u roku od 8.dana po prijemu
iste Višem sudu B. Polje, a preko ovog suda.
DOSTAVITI:
1 x ODT Pljevlja
1 x Optuženom