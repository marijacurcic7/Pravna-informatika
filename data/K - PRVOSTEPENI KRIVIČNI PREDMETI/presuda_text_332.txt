K.br.09/1352 
U IME NARODA  
OSNOVNI SUD U PODGORICI kao prvostepeni krivični, po sudiji Jeleni Perović
Kovačević kao sudiji pojedincu, uz učešće Katarine Kljajić kao zapisničara, u
krivičnom predmetu protiv okrivljenog S.V. iz Podgorice, zbog krivičnog djela
krađa iz čl.239 st.1 Krivičnog zakonika, odlučujući po optužnom predlogu ODT
Podgorica Kt. br.1133/09 od 13.10.2009. godine, koga je na glavnom pretresu
zastupala Lidija Šcepanovic - zamjenik ODT-a Podgorica, nakon glavnog i javnog
pretresa održanog dana 18.03.2010. godine u prisustvu zastupnika optužbe i
okrivljenog, donio je  i  istog  dana  javno objavio  
PRESUDU 
OKRIVLJENI:  
S.V., od oca ...i majke ..., rođene ..., rođen ... godine u P..., sa
prebivalištem u P. - ul...., završio srednju školu, crnogorac, nezaposlen,
oženjen, otac dvoje djece, lošeg imovnog stanja, osudjivan presudom Osnovnog
suda Podgorica K.br. 740/94 od 25.02.2000.godine, za krivično djelo teška
kradja obijanjem ili provaljivanjem, na kaznu zatvora u trajanju od 4 (četiri)
mjeseca, presudom Osnovnog suda Podgorica K.br.96/15071, za krivično djelo
kradja  na kaznu zatvora u trajanju od 5 (pet) mjeseci uslovno na 2 (dvije)
godine, presudom Osnovnog suda Kolašin K.br.164/08 od 24.10.2008.godine, za
krivično djelo iz čl.239 st.1 KZ CG, u produženom trajanju, na kaznu zatvora u
trajanju od 6 (šest) mjeseci uslovno na 1 (jednu) godinu, presudom Višeg suda
Podgorica K.br.74/09 od 20.05.2009.godine, za krivično djelo iz čl. 300 st. 1
KZ CG, na kaznu zatvora u trajanju od 1 (jedne) godine i 2 (dva ) mjeseca, te
presudom Osnovnog suda Podgorica K.br.08/618 od 16.06.2009.godine, za krivično
djelo  iz čl.242/1 Krivičnog zakonika, na kaznu zatvora u trajanju od 2
(dvije) godine.  
K R I V    J E 
Zato što je:
Dana 27.07.2009.godine, oko 10 h, u P., u ulici ..., tudju pokretnu stvar
oduzeo drugom, u namjeri da njenim prisvajanjem sebi pribavi protivpravnu
imovinsku korist, na način što je ušao u market "M.", vlasništvo oštećenog
preduzeća "P." DOO iz P.,  i sa polica oduzeo i prisvojio veću količinu
kozmetičkih proizvoda i to: žilet mač 3 - jedan komad, after shave "Gillette"
- jedan komad, "Denim" - jedan komad, "Nivea gel" - tri komada,  tečni sapun
"Lahor" - jedan komad, "Sholl" za petu - jedan komad,  žilet "Fusin" - deset
komada, "Musn 3" - deset komada, "Nivea" Q10 for-men - jedan komad, "Nivea Q10
"AP - dva komada i "Nivea crem" AP - dva komada, sve ukupne vrijednosti 274,26
€, koje stvari je stavio u svoju torbu, kada je u izvršenju djela otkriven od
strane zaposlenih  u objektu.  
- čime je izvršio krivično djelo krađa iz čl.239 st.1 Krivičnog zakonika.  
pa ga sud primjenom citiranih zakonskih propisa, te odredbi čl. 2, 4, 5, 15,
32, 36 i 42 Krivičnog zakonika, te čl. 199, 202 i 364 Zakonika o krivičnom
postupku,
O S U DJ U J E  
Na kaznu zatvora u trajanju od 3 (tri) mjeseca.  
Dužan je okrivljeni da plati troškove krivičnog postupka u iznosu od 66,00 €,
te na ime sudskog paušala iznos od 30,00€, sve u roku od 15 dana po
pravosnažnosti presude, pod prijetnjom prinudnog izvršenja.
.
O b r a z l o ž e nj e  
Optužnim predlogom ODT Podgorica Kt.br.1133/09 od 13.10.2009 godine, stavljeno
je na teret okrivljenom S.V. izvršenje krivičnog djela krađa iz čl.239 st.1
Krivičnog zakonika, pri kojem je optužnom predlogu njegov  zastupnik ostao do
kraja glavnog pretresa, predlažući sudu u završnim riječima da okrivljenog
oglasi krivim i osudi po zakonu.
Okrivljeni je u navodima svoje odbrane priznao izvršenje krivičnog djela i
naveo da je dana 27.07.2009.godine, oko 10,00 časova, pošao u market "M." koji
se nalazi u ..., da je dolaskom u navedeni market otišao na sektor hemije i sa
polica gdje je bila izložena roba uzimao kozmetiku i stvari za brijanje, a
zatim ih stavljao u torbu koju je nosio okačenu o ramenu, da je nakon toga
krenuo da napusti navedeni market bez namjere da na kasi prikaže oduzetu robu,
već da je zadrži za sebe, kako bi je kasnije prodao i za novac dobijen od
prodaje robe kupio drogu, ali da ga je dolaskom kod izlaznih vrata naprijed
navedenog marketa zaustavio poslovodja prodavnice, koji je nakon toga pozvao
policiju koja je u njegovoj torbi pronašla otudjenu robu i vratila je
poslovodji marketa. U završnoj riječi je naveo da se kaje zbog izvršenog
krivičnog djela, da je otac dvoje mldb. djece, zbog čega je zamolio sud da
navedene okolnosti uzme u obzir prilikom odmjeravanja kazne, kao i činjenicu
da je predmetno djelo učinio zbog droge.  
Sud je u dokaznom postupku na saglasan predlog stranaka pročitao iskaz
ovlašćenog predstavnika oštećenog preduzeća "P." DOO P. J.Ž., dat na zapisniku
pred istražnim sudijom Kri.br.09/809 dana 17.09.2009.godine, pročitao potvrdu
Uprave policije PJ Podgorica Ku.br.1062/09 od 27.07.2009.godine o privremeno
oduzetim predmetima, pročitao potvrdu Uprave policije PJ Podgorica
Ku.br.1062/09 od 28.07.2009.godine o vraćanju privremeno oduzetih predmeta,
pročitao nalaz i mišljenje stalnog sudskog vještaka komercijalne struke V.B.
od 22.09.2009.godine i  pročitao izvod iz KE za okrivljenog S.V. izdatu od
strane Uprave policije PJ Podgorica br. 11-245/09-22577/2-2878 od
28.10.2009.godine.  
Svjedok-ovlašćeni predstavnik oštećenog preduzeća "P." DOO P., Ž.J. je u svom
svjedočkom iskazu naveo da je poslovodja u marketu "M.", koji se nalazi u P. u
..., da je kritičnog dana, tj. 27.07.2009.godine, negdje u jutarnjim časovima
bio u svojoj kancelariji i ispred sebe preko ekrana pratio šta se dešava u
marketu, obzirom  da market ima video nadzor, te da je u jednom momentu
primijetio muško lice koje je započelo kradju, odnosno prisvajanje proizvoda,
tj. ušlo je u market sa torbom okačenom na ramenu, prišao sektoru hemije i
počeo da uzima proizvode sa polica i da ih stavlja u torbu, a o čemu su
svjedoka obavijestili i radnici iz marketa, nakon čega je izašao iz svoje
kancelarije, ušao u market i zaustavio to lice sprječavajući ga da izadje iz
marketa, a zatim pozvao policiju koja je nadugo zatim došla, oduzela stvari od
istog i sačinila tačan spisak stvari koje je to lice kritičnom prilikom
oduzelo. Dalje je naveo da mu je to lice i ranije bilo poznato, obzirom da je
i ranije pokušavalo da krade u marketu "M.", te da su ga prilikom tih karadja
zaposleni hvatali u kradji, oduzimali predmete od istog, ali ga prije
predmetnog slučaja nijesu prijavljivali.
Kao ovlašćeni predstavnik oštećenog svjedok se nije pridružio krivičnom
gonjenju protiv okrivljenog i nije postavio imovinsko-pravni zahtjev.  
Iz sadržine potvrde o privremenom oduzimanju predmeta, sačinjene od strane
Uprave policije PJ Podgorica Ku.br.1062/09 od 27.07.2009.godine, utvrdjuje se
da su od S.V., dana 27.07.2009.godine, oko 10,00 časova, ovlašćeni policijski
službenici oduzeli sljedeće predmete, i to: žilet mač 3 - jedan komad, after
shave "Gillette" - jedan komad, "Denim" - jedan komad, "Nivea gel" - tri
komada,  tečni sapun "Lahor" - jedan komad, "Sholl" za petu - jedan komad,
žilet "Fusin" - deset komada, "Musn 3" - deset komada, "Nivea" Q10 for-men -
jedan komad, "Nivea Q10 "AP - dva komada i "Nivea crem" AP - dva komada.  
Iz sadržine potvrde o vraćanju privremeno oduzetih predmeta sačinjene od
strane Uprave policije PJ Podgorica  Ku.br.1062/09, od 28.07.2009.godine,
utvrdjuje se da su  Ž.J. vraćeni privremeno oduzeti predmeti, i to: žilet mač
3 - jedan komad, after shave "Gillette" - jedan komad, "Denim" - jedan komad,
"Nivea gel" - tri komada,  tečni sapun "Lahor" - jedan komad, "Sholl" za petu
- jedan komad,  žilet "Fusin" - deset komada, "Musn 3" - deset komada, "Nivea"
Q10 for-men - jedan komad, "Nivea Q10 "AP - dva komada i "Nivea crem" AP - dva
komada.  
Iz nalaza i mišljenja vještaka komercijalne struke V.B. od 22.09.2009.godine,
utvrdjuje se da je ukupno procijenjena vrijednost oduzetih i prisvojenih, na
dan izvršenja krivičnog djela iznosila  274,26 €.  
Cijeneći navode optužbe, odbrane okrivljenog, te provedene dokaze, kako
pojedinačni tako i u njihovoj međusobnoj vezi, ovaj sud nalazi da je
okrivljeni S.V. izvršio krivično djelo kradja iz čl. 239 st. 1 Krivičnog
zakonika, na način, mjesto i vrijeme kako je to predstavljeno izrekom presude.  
Naime, u postupku je nesumnjivo utvrđeno da je okrivljeni S.V. dana 27.07.2009
godine, oko 10,00 časova u P., u ul. ..., ušao u market "M." vlasništvo
preduzeća "P." DOO iz P., i sa polica navedenog marketa oduzeo i prisvojio
veću količinu kozmetičkih proizvoda i to: žilet mač 3 - jedan komad, after
shave "Gillette" - jedan komad, "Denim" - jedan komad, "Nivea gel" - tri
komada,  tečni sapun "Lahor" - jedan komad, "Sholl" za petu - jedan komad,
žilet "Fusin" - deset komada, "Musn 3" - deset komada, "Nivea" Q10 for-men -
jedan komad, "Nivea Q10 "AP - dva komada i "Nivea crem" AP - dva komada, sve
ukupne vrijednosti 274,26 €,  koje stvari je nakon oduzimanja stavio u svoju
torbu, a zatim krenuo da napusti market bez namjere da oduzete stvari prikaže
na kasi.  
Naprijed utvrdjeno činjenično stanje, ovaj sud je na nesumnjiv način utvrdio
iz potpunog, jasnog i istinitog priznanja okrivljenog, koji je u bitnom naveo
da je kritičnog dana, tj. 27.07.2009.godine, oko 10 časova, ušao u market "M."
i sa polica iz sektora hemije, uzimao kozmetiku i stvari za brijanje, a zatim
ih stavljao u torbu koju je nosio na ramenu, nakon čega je sa oduzetom robom,
bez namjere da istu prikaže na kasi, krenuo da napusti naprijed naznačeni
market. Ovakvo priznanje okrivljenog nije ničim dovedeno u sumnju, naprotiv
isto je u cjelosti potvrdjeno kako  uvjerljivim, jasnim i odredjenim iskazom
svjedoka - ovlašćenog predstavnika oštećenog preduzeća "P." DOO P., Ž.J., tako
i materijalnim dokazima provedenim u postupku, i to: sadržinom potvrde o
privremenom oduzimanju predmeta Uprave policije PJ Poodgorica Ku.br. 1062/09
od 27.07.2009.godine, te sadržinom potvrde o vraćanju privremeno oduzetih
predmeta Uprave policije PJ Podgorica Ku.br.1062/09 od 28.07.2009.godine, jer
je iz istih utvrdjeno da su od okrivljenog kritičnom prilikom oduzeti predmeti
koje je isti prethodno oduzeo u marketu "M.", a nakon toga vraćeni ovlašćenom
predstavniku oštećenog preduzeća "P." DOO, Ž.J.  
Vrijednost protivpravno oduzetih  i prisvojenih stvari, sud je utvrdio iz
nalaza i mišljenja vještaka komercijalne struke V.B., koji je sud upotpunosti
prihvatio kao stručan, jasan I izrađen po pravilima struke.  
Cijeneći naprijed utvrdjeno činjenično stanje, ovaj sud nalazi  da su se u
radnjama okrivljenog  stekli svi bitni elementi bića krivičnog djela krađa iz
čl.239 st.1 Krivičnog zakonika, jer je okrivljeni postupajući na prednje
opisani način oduzeo tudje pokretne stvari - kozmetičke proizvode, vlasništvo
oštećenog preduzeća "P." DOO P., u namjeri da njihovim prisvajanjem sebi
pribavi protivpravnu imovinsku korist u iznosu od preko 150,00 €. Krivično
djelo karađa iz čl.239 st.1 Krivičnog zakonika čini ono lice koje tuđu
pokretnu stvar oduzme drugom u namjeri da njenim prisvajanjem sebi ili drugom
pribavi protivpravnu imovinsku korist. Sama činjenica da je okrivljeni
navedene stvatri stavio u svoju torbu, on je prekinuo pritežanje oštećenog,
vlasnika srvari I zasnovao je svoje priitežanje, zbog čega se u konkretnom
slučaju radi o svršenom krivičnom djelu. Okrivljeni je u svojoj odbrani naveo
da je ušao u prodavnicu sa jasnom namjerom da oduzme stvari, to je po
mišljenju suda bio svjestan da protivpravno oduzima tudje pokretne stvari, pa
je to i htio, pa se kao subjektivni elemenat bića predmetnog krivičnog djela u
radnjama okrivljenog manifestuje njegov direktni umišljaj.  
Kako je sud tokom postupka utvrdio tačan naziv I količinu stvari koje je
okrivljeni kritičnom priliko prisvoji, odnosno stavio u svoju torbu, to je sud
u tom dijelu I izmjenio činjenični opis dispozitiva optužnog predloga.
Upodobljavajući činjenični opis radnje izvršenja predmetnog krivičnog djela sa
utvđenim činjeničnim stanjem na pretresu, kao u izreci presude, po ocjeni suda
nije povrijeđen identitet optužbe.  
Odlučujući o kazni za okrivljenog, sud je u smislu čl. 42 Krivičnog zakonika
cijenio sve okolnosti da kazna bude manja ili veća (olakšavajuće i otežavajuće
okolnosti), u okviru zakonom propisanog minimuma i maksimuma za predmetno
krivično djelo, pa je od olakšavajućih okolnosti na strani okrivljenog cijenio
njegovo priznanje djela učinjeno odmah nakon pokretanja postupka, njegove
lične i  porodične prilike, tj. činjenicu da je okrivljeni oženjen, otac dvoje
djece i nezaposlen, dok je od otežavajućih okolnosti  cijenio njegov raniji
život, tj. višestruku osudjivanost za istovrsna krivična djela, a što je sud
utvrdio  uvidom u izvod iz KE, pa je cijeneći naprijed navedene olakšavajuće i
otežavajuće okolnosti, te stepen krivice za izvršeno krivčno djelo, sud
okrivljenog osudio na kaznu zatvora u trajanju od 3 (tri) mjeseca, nalazeći da
će se ovako odmjerenom kaznom u svemu ostvariti svrha kažnjavanja iz čl. 32
Krivičnog zakonika da okrivljeni ubuduće ne vrši krivična djela, a u okviru
opšte svrhe propisivanja i izricanja krivičnih sankcija iz čl. 4 st. 2
Krivičnog zakonika.  
Kako je okrivljeni oglašem krivim i krivično-pravnim odgovornim, sud je istog,
shodno čl. 199. i 202. Zakonika o krivičnom postupku, obavezao na plaćanje
troškova krivičnog postupka - sudskog paušala ovom sudu u iznosu od 30,00 €,
koji iznos je odmjeren shodno složenosti predmeta, dužini trajanja postupka i
imovinskim prilikama okrivljenog, te da na ime plaćanja ostalih troškova
krivičnog postupka, tj. vještačenja po vještaku komercijalne  struke, plati
iznos od 66,00 €, sve u roku od 15 dana po pravosnažnosti presude, pod
prijetnjom prinudne naplate.  
Sa izloženog, odlučeno je kao u izreci presude.  
OSNOVNI SUD U PODGORICI
Dana, 18.03.2010. godine  
Zapisničar,
S u d i j a ,
Katarina Kljajić s.r.                                              Jelena
Perović Kovačević s.r.  
PRAVNA POUKA:
Protiv ove presude dozvoljena je žalba Višem sudu
u Podgorici, a preko ovog suda, u roku od 8 dana,
od dana prijema pismenog otpravka iste.  
ZTO: Katarina Kljajić  