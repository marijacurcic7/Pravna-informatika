K broj 149/13
U IME CRNE GORE
OSNOVNI SUD U BARU, kao prvostepeni krivični, sudija Ljiljana Joković, kao
sudija pojedinac, sa zapisničarom Amirom Nikičić, u krivičnom predmetu
okrivljenih S.V. i „O." DOO za promet roba i usluga -B., iz B., zbog krivičnog
djela – gradjenje objekta bez gradjevinske dozvole iz čl. 326 a Krivičnog
zakonika, po optužnom predlogu Osnovnog državnog tužilaštva iz Bara Kt br.
--- i Kti br. ---  od 10.04.2013. godine, nakon održanog glavnog javnog
pretresa u prisustvu zastupnika optužbe savjetnika kod Osnovnog državnog
tužilaštva u Baru Predraga Djikanovića, okrivljenog S.V. i branioca
okrivljenog I. F., advokat iz B. dana 08.10.2013. godine donio je, a dana
09.10.2013. godine, javno objavio
PRESUDU
Okrivljeni
1.S. V., JMBG ..., od oca Dj. i majke M., rodjena J., rodjen ...godine u T.,
..., boravi na adresi u B..., elektrotehničar, oženjen, otac jednog djeteta,
srednjeg imovnog stanja,neosuđivan.
2. „O." DOO za promet roba i usluga - B., iz B., maticni broj ..., ul. ....
Krivi su
Što su
Tokom februara mjeseca 2013. godine, "O." DOO za promet roba i usluga - B., iz
B., kao pravno lice, a S.V. kao odgovorno lice - izvršni direktor u pravnom
licu, na kat. par. br. ... KO M., Opština B., kao investitori protivno odredbi
čl.69 Zakona o uredjenju prostora i izgradnji objekata („Sl. List Crne Gore"
br.51/08), započeli građenje stambenog objekta dimenzija u osnovi 130 m2,
svjesni svog djela i htjeli njegovo izvršenje, na način što su izvodili radove
na zidanju spoljašnjih zidova drugog sprata i šalovanje treće spratne ploče,
bez prethodno pribavljene građevinske dozvole i tehničke dokumentacije;
-čime su učinili krivično djelo - građenje objekta bez građevinske dozvole iz čl. 326 a Krivičnog zakonika.
Pa sud prema okrivljenom S.V. primjenom citirane zakonske odredbe, te odredbi
čl. 4, 32, 36, 42, 52, 53 i 54 Krivičnog zakonika, te odredbi čl. 226, 227,
229, 369, 370 i 374 ZKP-a izriče
USLOVNU OSUDU
Kojom mu utvrđuje kaznu zatvora u trajanju od 6 (šest) mjeseci i istovremeno
određuje da se kazna neće izvršiti ukoliko okrivljeni u roku od 2 (dvije)
godine, od pravosnažnosti presude, ne učini novo krivično djelo.
Okrivljeno pravno lice „O." DOO za promet roba i usluga - B., iz B. primjenom
citirane zakonske odredbe, te odredbi čl.3, 5, 6, 12, 13, 14 i 16 Zakona o
odgovornosti pravnih lica za krivična djela, te odredbi čl. 226, 227, 229
ZKP-a
O S U Đ U J E
Na novčanu kaznu u iznosu od 1.000,00 (hiljadu) eura, koju će okrivljeno
pravno lice platiti u roku od 15 dana od pravosnažnosti presude, pod
prijetnjom izvršenja.
Okrivljeni su dužni da solidarno plate troškove krivičnog postupka u iznosu od
70,00 eura, u roku od 15 dana od dana pravosnažnosti, pod prijetnjom
izvršenja.
O b r a z l o ž e nj e
Optužnim predlogom Osnovnog državnog tužilaštva u Baru Kt br. .... Kti br. ...
od 10.04.2013.godine, kojeg je zastupnik optužbe precizirao na glavnom
pretresu dana 08.10.2013. godine, okrivljenima je stavljeno na teret da su
izvršili krivično djelo bliže opisano u izreci presude.
Okrivljeni S.V. u svojoj odbrani je izjavio da je izvršni direktor DOO „O.“
tako da i zastupa pravno lice DOO „O.“, a istovremeno je I odgovorno lice DOO
„O.“. Tačno je da je firma „O.“ iz B., u kojoj ima svojstvo odgovornog lica
obzirom da je izvršni direktor u tom pravnom licu, na kat. parceli br. ... KO
M. započela izgradnju stambenog objekta u osnovi 100 kvadrata,i ti radovi su
započeti tokom februara mjeseca 2013., a ne 2012. godine kako mu se optužnim
aktom stavlja na teret. Tačno je da je izvodio grube gradjevinske radove,
naime, u cjelosti je izgradio objekat koji se sastoji od tri sprata, za koje
radove nije pribavio gradjevinsku dozvolu i potrebnu dokumentaciju. Naime, to
mu je obećavano, ali do dana današnjeg nema gradjevinsku dozvolu. Svjestan je
da nije smio da izvodi predmetne gradjevinske radove bez gradjevinske dozvole.
U trenutku kontrole inspektor zaštite prostora je mogao samo da konstatuje da
su svi radovi već izvedeni da je bila ubačena stolarija, obzirom da je
inspektor došao marta u kontrolu, iako je objekat započeo u oktobru 2012.
godine, kada mu je obećano da će biti donešen generalni urbanistički plan.
Nakon izvršene kontrole od strane nadležne inspekcije nisu izvodjeni bilo
kakvi radovi, jer je tada objekat bio završen.
U dokaznom postupku provedeni su sledeći dokazi: saslušani su ovlašćeni
predstavnik pravnog lica „O." DOO za promet roba i usluga -B., iz B., R. Ž. i
svjedok B. N., pročitani su zapisnik o inspekcijskom pregledu Inspekcije
zaštite prostora – Uprava za inspekcijske poslove Podgorica br. ... od
07.03.2013.godine, rješenje Uprave za inspekcijske poslove Crne Gore – Sektor
zaštite životne sredine i prostora br. .... od 11.03.2013.godine, dopis
Ministarstva finansije Poreske uprave Centralnog registra privrednih subjekata
br. ... od 03.06.2013.godine, izvod iz KE Federacije BiH Tuzlanski kanton
Minstarstvo unutrašnjih poslova Tuzla broj ... od 12.06.2013.godine za
okrivljenog S.V. i izvod Centralnog registra Privrednih subjekta Poreske
uprave od 03.06.2013.godine.
Ovlašćeni predstavnik pravnog lica “O.” DOO za promet roba i usluga - B., iz
B., Ž.R., ranije S.je izjavila da se nekada prezivala S., a sada se preziva
R., jer se prije pet godina razvela od S.V.. Zaposlena je u DOO "O." B.ujedno
je i ovlašćeni predstavnik navedenog pravnog lica. Ne sjeća se tačnog datuma
kada je predmetni objekat započet sa gradnjom, ali je to bilo odmah nakon
kupovine placa. Medjutim, februara najkasnije marta ove godine, ne zna tačno
sa sigurnošću 2013 godine predmetni objekat je završen. U tom objektu se
nalaze prostorije pravnog lica DOO "O." u kojem i danas radi na poslovima
referenta prodaje. Izvršni direktor firme je S. V.
Svjedok B. N. je izjavila da je vršeći redovan inspekcijski nadzor u naselju
M. prilikom kontrole dana 01.03.2013. godine na licu mjesta zatekla izvodjenje
radova na objektu koji se nalazi na kat. parceli br... KO M.. Zatečeni su
radnici koji su izvodili gradjevinske radove na zidanju spoljašnih zidova
drugog sprata i šalovanje treće spratne ploče. To je konstatovala zapisnički.
Na lice mjesta obzirom da je zatekla samo radnike ostavila je poziv, kom
pozivu se investitor radova V. S., kao odgovorno lice u pravnom licu DOO “O.”,
odazvao. Za izvodjenje predmetnih radova S.V. nije imao gradjevinsku dozvolu,
te je shodno ovlašćenjima donjeto rješenje o rušenju objekta i to je donjeto
rješenje da se poruši objekat u izgradnji - suteren cca 130 m2, zidovi
prizemlja i druge spratne ploče, kao i ozidane zidove drugog sprata na kat.
parceli, obzirom da se prilikom kontrole na lice mjesta jasno vidjelo da su to
radovi koji su skoro izvedeni, bez obzira što je kontrola vršena
07.03.2013.godine, jer se to moglo lako uočiti. Investitor je uložio žalbu na
rješenje o rušenju, koja žalba je odbijena, a prvostepeno rješenje potvrdjeno.
Iz zapisnika o inspekcijskom pregledu Inspekcije zaštite prostora – Uprava za
inspekcijske poslove Podgorica br. ... od 07.03.2013.godine proizilazi da je
dana 07.03.2013. godine inspektor zaštite prostora N. B. izvršila inspekcijski
pregled kod V.S. i "O." DOO B. koji se nalazi u M., na kat. parceli br. ..
Vršeći redovan inspekcijski nadzor u Opštini B. u naselju Zagradje konstaovano
je izvodjenje radova na izgradnji objekta površine u osnovi cca 130 m2,
spratnosti P+2. U toku vršenja nadzora ošalovana je treća spratna ploča i
ozidani spoljašnji zidovi koji su bili u vidu blokova. Na prizemlju i prvom
spratu postavljena je fasadna stolarija. Odgovorno lice nije zatečeno na licu
mjesta, a poziv za stranku ostavljen je zatečenom radniku. Dana
07.03.2013.godine pozivu se odazvao V. S. izvršni direktor "O." DOO iz B.,
koji je izjavio da gradjevinsku dozvolu nema s obzirom da nije donešen DUP, da
je dokumentacija spremna i da će predati zahtjev po usvajanju plana. Drugih
primjedbi subjekat nadzora nije imao. Od strane inspektora upoznat je sa
posledicama izgradnje objekta bez gradjevinske dozvole. Shodno navedenom
donjeli su rješenje o rušenju objekta u izgradnji, a protiv vlasnika je
podnešena krivična prijava. Zapisnik je jasno pročitan i na isti nema
primjedbi. Prilog navedenom je LN br. ... iz koga se nesporno utvrdjuje da je
kat. parcela br....KO M. po kulturi pašnjak 3 klase bez upisanog objekta.
Iz rješenja Uprave za inspekcijske poslove Crne Gore – Sektor zaštite životne
sredine i prostora br. ... od 11.03.2013.godine proizilazi da se naređuje
preduzeću "O." DOO sa sjedištem u B., ul. . ., matični br. ... a preko
odgovornog lica, izvršnog direktora V. S. da poruši objekat u izgradnji-
suteren,dimenzija u osnovi cca 130 m2, zidove prizemlja I drugu spratnu ploču,
kao I ozidane zidove drugog sprata, na kat. parceli br. . KO M. u B.. Rok za
izvršenje naloženih upravnih radnji iz ovoga rješenja je pet dana, od dana
prijema ovoga rješenja. Takodje je navedeno ako imenovani, ne izvrši naložene
radnje u ostavljenom roku, pristupiće se administrativnom izvršenju rješenja.
Iz dopisa Ministarstva finansije Poreske uprave Centralnog registra privrednih
subjekata br. ... od 03.06.2013.godine proizilazi da je dostavljen izvod iz
jedinstevene informacione baze podataka za privredni subjekat "O." DOO za
promet robe i usluga Bar reg. br. ...
Iz izvoda iz KE Federacije BiH Tuzlanski kanton Minstarstvo unutrašnjih
poslova Tuzla broj ... od 12.06.2013.godine za okrivljenog S.V.a utvrdjeno je
da imenovani nije osudjivan.


Iz izvoda Centralnog registra Privrednih subjekta poreske uprave od 03.06.2013.godine proizilazi da je za pravno lice "O." DOO za promet roba i usluga -B. ,iz B. registarski broj ..., a da je njegov matični br...., te da su osnivači Ž. S. i V. S., a da je izvršni direktor V. S. 


Ocjenom izvedenih dokaza na nesumnjiv način je utvrđeno da su okrivljeni Velimir Stojnić kao odgovorno lice I „O." DOO za promet roba i usluga -B., iz B., kao pravno lice izvršili krivično djelo koje im je stavljeno na teret. Tokom postupka je nesporno utvrđeno da su okrivljeni tokom februara mjeseca 2013. godine, na kat. par. br. , KO M., Opština B., kao investitori započeli građenje stambenog objekta dimenzija u osnovi 130 m2, na način što su izvodili radove na zidanju spoljašnjih zidova drugog sprata i šalovanje treće spratne ploče, bez prethodno pribavljene građevinske dozvole i tehničke dokumentacije.


Navedeno činjenično stanje je utvrđeno kako iz odbrane okrivljenog S.V., tako i iz iskaza svjedoka Brajović Nataše,ovlašćenog predstavnika pravnog lica „O." DOO za promet roba i usluga -B., iz B., R,Ž.,kao i provedenih pismenih dokaza. 


Odbranu okrivljenog S.V.a koji priznaje da su on kao odgovorno lice I „O." DOO za promet roba i usluga -B, kao pravno lice, izvršili u izreci presude opisane građevinske radove iako za iste nijesu imali građevinsku dozvolu i i tehničku dokumentaciju, potvrđuje svjedokinja B, N,, čiji iskaz je sud prihvatio kao jasan i objektivan. Naime, svjedokinja N. B. je u svom iskazu navela da je vršeći redovan inspekcijski nadzor u naselju M. prilikom kontrole dana 01.03.2013. godine na licu mjesta zatekla izvodjenje radova na objektu koji se nalazi na kat. parceli br. . KO M.,te da su zatečeni radnici koji su izvodili gradjevinske radove na zidanju spoljašnih zidova drugog sprata i šalovanje treće spratne ploče. Na lice mjesta obzirom da je zatekla samo radnike ostavila je poziv, kom pozivu se odazvao investitor radova V. S., kao odgovorno lice u pravnom licu „O." DOO za promet roba i usluga -B., koji za izvodjenje predmetnih radova nije imao gradjevinsku dozvolu, zbog čega je shodno ovlašćenjima donjeto rješenje o rušenju objekta i to rješenje da se poruši objekat u izgradnji - suteren cca 130 m2, zidovi prizemlja i druge spratne ploče, kao i ozidane zidove drugog sprata na kat. parceli, obzirom da se prilikom kontrole na lice mjesta jasno vidjelo da su to radovi koji su skoro izvedeni, bez obzira što je kontrola vršena 07.03.2013.godine, jer se to moglo lako uočiti. Iskaz svjedokinje N. B. potvrđen je sadržinom zapisnika o inspekcijskom pregledu Inspekcije zaštite prostora – Uprava za inspekcijske poslove Podgorica br. ... od 07.03.2013.godine, kao i sadržinom rješenja Uprave za inspekcijske poslove Crne Gore – Sektor zaštite životne sredine i prostora br. ... od 11.03.2013.godine,koje dokaze je sud takođe u cjelosti prihvatio. U konačnom i ovlašćeni predstavnik pravnog lica “O.” DOO za promet roba i usluga -B., iz B. Ž. R., čiji iskaz je sud prihvatio cjeneći ga kao jasan i objektivan, je u svom iskazu potvrdila se ne sjeća kada je započeta gradnja predmetnog objekta, ali da je februara, najkasnije marta mjeseca 2013 godine predmetni objekat završen. Dakle, u postupku je na nesumnjiv način utvrđeno da su optuženi započeli građenje stambenog objekta, bez prethodno pribavljene građevinske dozvole i tehničke dokumentacije.


“O.” DOO za promet roba i usluga -B., iz B., kao pravno lice u okviru obavljanja djelatnosti i S.V. kao odgovorno lice u pravnom licu, su bez prethodno pribavljene građevinske dozvole i tehničke dokumentacije započeli građenje stambenog objekta dimenzija u osnovi 130 m2, na kat. par. br....KO M., Opština B., pa su na taj način postupali protivno čl. 69 Zakona o uređenju prostora i izgradnji objekta (Sl list CG 51/08) kojim je propisano da se objekat može graditi na osnovu građevinske dozvole i tehničke dokumentacije. Dovodjenjem u vezu odbranu okrivljenog S.V., sa iskazom saslušanog svjedoka Brajović Nataše, kao i sa pismenim dokazima, sud je izveo nesumnjiv zaključak da su okrivljeni postupajući na navedeni način ostvarili sva objektivna obilježja bića krivičnog djela gradjenje objekta bez gradjevinske dozvole iz čl. 326 a KZ.


Okrivljeni S.V. je krivično djelo učinio postupajući sa direktnim umišljajem, jer je bio svjestan da je započeo izgradnju spornog objekta bez predhodno pribaljene građevinske dozvole i tehniče dokumentacije. Okrivljeni S.V. je u svojoj odbrani izjavio da je kao odgovorno lice u „O." DOO za promet roba i usluga -B. iz B. bio svjestan da nije smio da izvodi predmetne gradjevinske radove bez gradjevinske dozvole. U radnjama okrivljenog S.V. kao subjektivni elemenat bića predmetnog krivičnog djela manifestuje se njegov direktni umišljaj, a koji umišljaj se manifestuje I u radnjama okrivljenog pravnog lica „O." DOO za promet roba i usluga -B., iz B. ,jer se subjektivna obilježja koja postoje kod odgovornog lica naznačenog pravnog lica – okrivljenog S.V., koji je odgovorno lice istog,cjene I u odnosu na naznačeno pravno lice.


Sud je u izreci presude precizirao tačan naziv pravnog lica navodeći „O." DOO za promet roba i usluga -B. ,iz B., maticni broj ., a ne DOO „O., matični broj ... ,kako je navedeno u optužnom predlogu, a shodno utvrđenom činjeničnom stanje koje je utvrđeno uvidom u izvod Centralnog registra Privrednih subjekta poreske uprave . Ocijenjeno je da se navedenim preciziranjem ne narušava identitet optužnog predloga i presude. 


Odlučujući se za krivičnu sankciju prema okrivljenom S.V.u sud je cijenio sve olakšavajuće i otežavajuće okolnosti iz čl. 42 Krivičnog zakonika. Od olakšavajućih okolnosti na strani okrivljenog cijenjene su njegove porodične prilike jer je oženjen ,otac jednog djeteta,kao i raniji život okrivljenog jer isti nije osudjivan, dok oteževajućih okolnosti na strani istog nije bilo. Imajući u vidu kvalitet olakšavajućih okolnosti a u nedostatku otežavajućih okolnosti sud je okrivljenom izrekao uslovnu osudu kojom mu je utvrdio kaznu zatvora u trajanju od šest mjeseci i istovremeno odredio da se kazna neće izvršiti ukoliko okrivljeni u roku od dvije godine od pravosnažnosti presude ne učini novo krivično djelo. Ocijenjeno je da će se izricanjem uslovne osude u potpunosti postići svrha izricanja uslovne osude i dovoljno uticati na okrivljenog da ubuduće ne čini krivična djela.


Prilikom izbora vrste i visine krivične sankcije za pravno lice "O." DOO za promet roba i usluga -B. ,iz B., sud je u smislu čl. 16 Zakona o odgovornosti pravnih lica za krivična djela cijenio sve okolnosti od kojih zavisi da kazna bude manja ili veća, u okviru zakonom propisanom minimuma i maksimuma za predmetno krivično djelo (olakšavajuće i otežavajuće okolnosti) pa je od olakšavajućih okolnosti na strani okrivljenog cijenio činjenicu da odgovorno lice pravnog lica O." DOO za promet roba i usluga -B. ,iz B.,“S.V. , nije ranije osudjivan, te okolnosti pod kojima je djelo učinjeno i činjenicu da konkretnom prilikom nijedno pravno ili fizičko lice nije pretrpjelo štetu. S naprijed navedenog sud je mišljenja da će se novčanom kaznom u iznosu od 1.000,00 eura u dovoljnoj mjeri uticati na okrivljeno pravno lice da ubuduće ne vrši krivična djela, a u okviru opšte svrhe propisivanja i izricanja krivičnih sankcija iz čl.4 st.2 Krivičnog zakonika.


Sud je cjenio i ostale provedene dokaze ali je našao da isti nijesu od značaja za utvrdjivanje drugačijeg činjeničnog stanja.


Odluku o troškovima krivičnog postupka sud je zasnovao na odredbi čl. 229 ZKP-a. Dosudjeni iznos se odnosi na troškove rada suda koji su odredjeni prema trajanju i složenosti krivičnog postupka i imovinskim prilikama okrivljenih.


Sa izloženog odlučeno je kao u izreci presude. 


OSNOVNI SUD U BARU
Dana 09.10.2013. godine
ZAPISNIČAR SUDIJA,
Amira Nikičić Ljiljana Joković
PRAVNA POUKA: Protiv ove presude može se izjaviti žalba Višem sudu u Podgorici
u roku od 8 dana od dana prijema pismenog otpravka. Žalba se predaje ovom sudu
u dva primjerka.
DNA: 1 x spisi, 1 x ODT, 1 x okrivljenima, 1 x braniocu