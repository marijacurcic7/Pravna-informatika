OSNOVNI SUD U ROŽAJAMA
K.br. 171/13
U IME CRNE GORE
Sudija Osnovnog suda u Rožajama Milosav Zekić, uz učešće zapisničara Aide
Luboder , rješavajući po optužnom predlogu Osnovnog državnog tužilaštva iz
Rožaja Kt.br. 220/13 od 15.11.2013.g. podnijet protiv okrivljenog K. H. iz
Rožaja, zbog produženog krivičnog djela ugrožavanje sigurnosti iz čl. 168. st.
1. u vezi čl. 49. Krivičnog zakonika Crne Gore, nakon održanog glavnog i
javnog pretresa u prisustvu Zamjenika Osnovnog državnog tužioca Armina
Selmanovića, oštećenog S. H., okrivljenog i njegovog branioca adv. R.S., dana
10.01. 2014. donio je i javno objavio
P R E S U D U
Okrivljeni A. zv. K. H., JMB od oca M., majke Š., rođ. S., rođen ..g., u selu
Honsiće, Opština Rožaje, gdje i živi, državljanin Crne Gore, razumije
crnogorski jezik, koji je i njegov jezik, pismen, završio osnovnu školu,
neoženjen, zaposlen u Inostranstvo - Njemačku, ostvaruje mjesečnu zaradu u
iznosu od 2.000,00 eura, srednjeg imovnog stanja, neosuđivan.
K R I V J E
Što je:
dana 22.10.2013.godine, oko 12,00 h u selu Honsiće, Opština Rožaje, ugrozio
sigurnost S. H., prijetnjom da će napasti na njegov život i tijelo, na način
što je vozilom došao ispred kuće oštećenog, izašao iz istog i uputio mu
prijeteće riječi: “jebaću ti majku, razbiću ti glavu, kao što sam razbio vrata
od bazena”,
dana 23.10.2013.godine, oko 09,00 h u selu Honsiće, Opština Rožaje, ugrozio
sigurnost S. H., prijetnjom da će napasti na njegov život i tijelo, na način
što je kada je prolazio vozilom pored oštećenog, zaustavio isto, otvorio
prozor i uputio mu prijeteće riječi: “razbiću ti glavu isto kao što sam razbio
vrata od bazena, jebaću ti majku”,
- čime je izvršio produženo krivično djelo ugrožavanje sigurnosti iz čl. 168.
st. 1. u vezi čl. 49. Krivičnog zakonika Crne Gore.
pa mu sud primjenom pomenutog zakonskog propisa i čl. 4, 13, 15, 32, 36, 42,
52, 53, 54 Krivičnog zakonika Crne Gore i 374. Zakonika o krivičnom postupku,
izriče
USLOVNU OSUDU
Kojom mu utvrđuje kaznu zatvora u trajanju 45 (četrdesetpet) dana i
istovremeno odredjuje da se kazna neće izvršiti ukoliko osuđeni u roku od
jedne godine ne izvrši novo krivično djelo.
Da plati na ime troškova krivičnog postupka paušalni iznos od 30,00 eura,u
korist budžeta Crne Gore, u roku od 15 dana po pravosnažnosti ove presude.
Imovinsko-pravni zahtjev nije postavljen.
O b r a z l o ž e nj e
Osnovno državno tužilaštvo iz Rožaja, podnijelo je ovome sudu optužni predlog
Kt.br. 220/13 od 15.11.2013.g. protiv okrivljenog K.H. iz Rožaja, zbog
produženog krivičnog djelaugrožavanje sigurnosti iz čl. 168. st. 1. u vezi čl.
49. Krivičnog zakonika Crne Gore.
Na glavnom pretresu Zamjenik ODT-a Armin Selmanović je precizirao optužni
predlog u pogledu imena okrivljenog, tako što je u ličnim podacima umjesto
imena "K." stavio ime "A. zv. K.". Takođe je precizirao činjenični opis djela
kao u dispozitivu ove presude i predložio da sud okrivljenog oglasi krivim
zbog krivičnog djela koje mu je optužbom stavljeno na teret i izrekne mu
uslovnu osudu kojom će mu utvrditi kaznu zatvora u trajanju od 45 dana i
istovremeno odrediti da se kazna neće izvršiti ukoliko isti u roku od jedne
godine ne izvrši novo krivično djelo.
Oštećeni S. H.se nije pridružio krivičnom gonjenju ODT-a u odnosu na
okrivljenog, niti je postavio imovinsko-pravni zahtjev.
Iz dokaza izvedenih u postupku, nesumnjivo proizilazi činjenično stanje kao u
dispozitivu ove presude.
Nakon što je presuda izrečena i javno objavljena, Zamjenik ODT-a Armin
Selmanović, okrivljeni i njegov branilac adv. R.S. i oštećeni S. H., su
izjavili da se odriču prava na izjavu žalbe protiv ove presude i niko od njih
nije zahtijevao dostavljanje presude, tako da pisano izrađena presuda, na
osnovu čl. 458 st. 7. Zakonika o krivičnom postupku, ne sadrži obrazloženje.
OSNOVNI SUD U ROŽAJAMA, dana 10.01.2014.g.
Zapisničar,S U D I J A,
Aida Luboder s.r.Milosav Zekić s.r.
PRAVNA POUKA: Ova presuda je pravosnažna danom donošenja, jer su se stranke i
oštećeni odrekli prava na izjavu žalbe protiv iste.