     U IME CRNE GORE!
         Posl.br.K.142/11
OSNOVNI SUD U HERCEG NOVOM ,po sudiji Leković Branislavu,kao sudiji
pojedincu, uz učešće zapisničara Šušić Lidije, u krivičnom predmetu protiv
okrivljenog K.M.,zbog krivičnog djela samovlašće iz čl.384.stav 1.KZ CG
povodom privatne krivične tužbe tužilje Č.V. od 26.07.2011 godine,nakon
održanog javnog glavnog pretresa od 06.09.2011 godine, u prisustvu okrivljenog
K.M.,privatne tužilje Č.V. i njenog punomoćnika adv.G.B., donio je i javno
objavio sljedeću  
P R E S U D U
Okrivljeni:  
K.M., od oca N. i majke M., rodjene M., rodjen ... godine u K., S., oženjen
otac troje maloljetne djece, pismen, sa završenom SSS, zaposlen sa mjesečnom
platom od 630 eura, ne posjeduje nepokretnosti., državljanin Srbije,osuđivan
presudom Osnovnog suda u Herceg Novom K.68/06 od 22.08.2008 godine.  
K r i v      j e
Što je :  
Samovlasno pribavio pravo za koje smatra da mu pripada-da pribavi državinu
nad dijelom kat.parcele ... KO T.,na način što je dana 06.07.2011 godine u
naselju S.,opština H.N. na navedenoj katastarskoj parceli ,zašao u voćnjak
koji se nalazi sa istočne strane kuće privatne tužilje te motornom testerom
otkinuo 6 stabala voćaka u punom rodu i to 1 stablo breskve, 1 stablo divlje
narandže, 1 stablo limuna, kao i 3 stabla mandarine citrus,kao i kivi formiran
u vidu odrine,a zatim na terasi sa istočne strane objekta ponovo nabacao
kamenje i povezao plastičnu traku koje je predhodno uklonio Mušikić Radomir,
-čime je izvršio krivično djelo samovlašće iz čl. 384.stav 1 Krivičnog zakonika.  
pa ga sud, na osnovu čl.384.stav 1 KZ, i primjenom čl. 4, 32, 39 i 42KZ CG  
OSUĐUJE
Na novčanu kaznu u iznosu od 400,00 eura,koju je dužan plati u roku od 15 dana
po pravosnažnosti presude jer će se u protivnom, na osnovu člana 39.st. 6. KZ
novčana kazna izvršiti tako što će se za svakih 25 € novčane kazne odrediti
jedan dan zatvora.  
Na osnovu čl.229.stav 1ZKP-a okrivljeni se obavezuje da plati troškove
postupka u paušalnom iznosu od 30 eura,kao i troškove privatnoj tužilji o
čijoj će visini sud donijeti posebno rješenje kada se pribave podaci o tim
troškovima.  
O b r a z l o ž e n j e
Privatna tužilja Č.V.,je preko svog punomoćnika adv.G.B. podnijela ovom sudu
privatnu tužbu od 26.07.2011 godine protiv okrivljenog K.M., zbog krivičnog
djela samovlašće iz čl.384.stav 4. u vezi stava 1 i 2 KZ CG.Konačno je na
glavnom pretresu punomoćnik privatne tužilje precizirao činjenični opis
djela,te ostao kod precizirane tužbe i predložio da sud okrivljenog oglasi
krivim i osudi na kaznu po zakonu,te da ga obaveže da privatnoj tužilji
nadoknadi troškove krivičnog postupka.  
Okrivljeni K.M. je u svojoj odbrani negirao izvršenje krivičnog djela ,te u
bitnom naveo da je parcelu KO ... T. kupio 2006 godine i na istoj zajedno sa
svojom taštom Cvetković Jasminkom sagradio kuću gdje živi do danas, a ta
njegova parcela se graniči sa predmetnom kat.parc. br.... K.O.T. vlasništvo
privatne tužilje Č.V.. Dalje je naveo da su u momentu kada je on kupio svoju
parcelu, sa njene zapadne strane postojale voćke navedene u tužbi, i to
breskva, narandža, limun i dr.kao i neka ograda od metalne šipke. Pojasnio je
da mu tada prodavac placa –V. nije ništa rekao u vezi tih voćki jer ni
prodavac tada nije znao da su voćke u njegovoj parceli, dok mu   je još tada
privatna tužilja Č. govorila da su navedene voćke u njenoj parceli i da se
pored njih nalazi granica sa njejgovom parcelom. Dalje je naveo da je 2008
godine kada je namjeravao ucrtati svoju kuću u katastru došao do saznanja
premjeravanjem placa da je isti manji za 70m2, te da se navedene voćke nalaze
na njegovoj parceli, a da mu je to  potvrdio i svjedok M.R.. Objasnio je da je
nakon toga pokušao da se dogovori sa porodicom privatne tužilje oko
razgraničenja navedenih parcela, ali da do dogovora nije došlo, pa je zbog
toga u 2010 godini podnio parničnu tužbu protiv Č.V. radi prestanka
uznemiravanja privatne svojine.  Pojasnio je da su ga nakon toga privatna
tužilja i M.R. ucjenjivali i šikanirali njegovu porodicu, te mu govorili da
neće nikada moći raditi nešto na ovoj parceli iako je istu kupio. Istakao je
da je zbog svega toga u julu 2011 godine motornom testerom posjekao navedene
voćke i to jedno stablo breskve, jedno stablo divlje narandže, jedno stablo
limuna  i jedno stablo mandarine, kao i stablo kivija,ali da je plastičnu
traku povukao izmedju parcela i nabacao kamenje u novembru 2010 godine kada je
tom prilikom predhodno angažovao geometra koji je utvrdio granicu izmedju ovih
parcela, a to je bilo inače jednostrano jer se Č.V. nije slagala sa tim
postupkom. Objasnio je da je predmetne voćke posjekao jer je ubijedjen da su
one na njegovoj parceli i nije više želio da trpi ponašanje suprotne strane –
tužilje, jer nije željela da se dogovori oko granice izmedju njihovih parcela.
Dodao je da je poslednji put postavio kamenje i privezao plastičnu traku na
granici predmetnih parcela dana  06.07.2011 godine, dakle istog dana kada je i
voćke posjekao.
Konačno je istakao da se ne osjeća krivim zbog djela stavljenog mu na teret,
jer je predmetne voćke posjekao na svojoj parceli i ne smatra da u njegovim
radnjam ima elemenata krivičnog djela, pa je predložio sudu da ga oslobodi od
optužbe  
Sud je u postupku proveo dokaze saslušanjem privatne tužilje u svojstvu
svjedoka Č.V.,te saslušanjem svjedoka M.R. i M.R1.,te čitanjem zapisnika
Komunalne policije H.Novi ,te vršenjem uvida u spise predmeta Osnovnog suda
H.Novi P.br.797/10,te uvidom u list nepokretnosti br.... KO T. i vršenjem
uvidA u izvod ovog suda iz kaznene evidencije za okrivljenog.  
Analizirajući provedene dokaze,te dovodeći ih u vezu jedne sa drugima i sa
odbranom okrivljenog, sud je utvrdio činjenično stanje kao u izreci presude,te
našao da je okrivljeni K.M. izvršio krivično djelo koje mu je stavljeno na
teret,pa ga je zbog istog oglasio krivim i osudio na novčanu kaznu u navedenom
iznosu .  
Privatna tužilja u svojstvu svjedoka Č.V. je u bitnom izjavila da živi u S., u
komšiluku sa okrivljenim, a njegova parcela se graniči sa njenom parcelom ...
KO T. i oko toga su imali spor, pa je okrivljeni i pokrenuo tužbu ovom sudu u
vezi toga. Objasnila je da je granica izmedju njene navedene parcele i parcele
okrivljenog je bila odredjena od strane geometara još za vrijeme kada je V.M.
bio vlasnik parcele koju  je kasnije prodao C.J. (tašti okrivljenog), a koja
se vodi kao vlasnik te parcele, a inače na istoj je kuću izgradio okrivljeni i
živi u istoj sa taštom. Dodala je da  je spor sa okrivljenim nastao u oktobru
2010 godine, kada je ona namjeravala postaviti mrežu izmedju navedenih
parcela,pa se tada okrivljeni tome usprotivio, te to nije dozvolio jer je
tvrdio da se predmetne voćke nalaze u njegovoj parceli. Istakla je da su je
dana 06.07.2011 godine komšije M.R. i R1, obavjestili da okrivljeni K. sječe
predmetne voćke, ali da nije izlazila iz kuće govoreći im „ šta ja tu mogu“.
Dalje je navela da kada se smirila sjutradan je izašla vani i tada je vidjela
da su joj posječena 3 stabla mandarina, 1 stablo divlje narandže, 1 stablo
breskve, limuna i kivija. Istakla je da je njena porodica predmertnu parcelu
kupila 1979 godine i da su istu od tada do danas u istim granicama koristili.
Takođe je navela da za svo vrijeme dok je V.M. bio predhodni vlasnik parcle
koju danas koristi okrivljeni, nikada joj isti nije sporio bilo kakvu granicu
izmedju predmetnih parcela.  
Okrivljeni je prigovorio iskazu tužilje u svojstvu svjedoka, navodeći da voćke
nisu starosti 10 godina, nego da su mladje, te da nije tačno da se parcela u
dijelu gdje su se nalazile predmetne voćke pripada tužilji.  
Svjedok M.R1. je u bitnom izjavila  da su ona i njen suprug R.M. suvlasnici
kuće i parcele br.... K.O.T. zajedno sa privatnom tužiljom Č.V., a kupili su
dio te kuće i dio placa 1999 godine od Č.S., djevera tužilje, ali da se sad ne
može sjetiti da li su od tog momenta kupovine postojale predmetne voćke ili su
kasnije zasadjene. Objasnila je da je bila prisutna kada je tokom ovog ljeta
okrivljeni posjekao motornom testerom predmetne voćke, a bio je prisutan i
njen suprug R..  
Okrivljeni je prigovorio iskazu ovog svjedoka ističući da je breskva sama
izrasla, a da nije zasadjena, te da prilikom sječe voćki nije gledao u ovog
svjedoka i tužilju, niti su ga oni zanimali.  
Svjedok M.R. je u bitnom izjavio da su on i njegova supruga 1999 godine kupili
dio kuće i dio predmetne parcele ... KO T. od Č.S., djevera ovdje tužilje i da
mu je poznato da su predmetne voćke još od tada postojale na mjestu gdje ih je
kritičnog dana okrivljeni posjekao. Istakao je da je bio prisutan kada je
okrivljeni motornom testerom posjekao ove voćke. Dodao je da mu je jednom
prilikom,u razgovoru okrivljeni najprije rekao da neće potezati pitanje
izmjene granice izmedju predmetnih parcela dok je V.Č. živa, a da je nakon
toga je došlo do spora izmedju njih, pa je okrivljeni kasnije i posjekao
navedene voćke. Naveo i da zna da je okrivljeni tokom 2010 godine postavljao
neko kamenje i razvlačio plastičnu traku izmedju predmetnih parcela.
Odgovarajući na pitanja okrivljenog,svjedok je istakao da je tačno da je rekao
okrivljenom da pokuša spor da riješi sa B., sinom tužilje, a tačno je i da je
2 puta kidao plastične trake kada ih je okrivljeni ponovo vezivao na granici
izmedju parcela. Naglasio je da nije tačno da je bilo kada okrivljenom rekao
da se predmetne voćke nalaze na dijelu parcele koja ne pripada privatnoj
tužilji, ali da je okrivljenom govorio da dok sud ne donese odluku o granici
izmedju parcela, da on ne može tvrditi da je nešto isključivo njegovo.  
Okrivljeni je prigovorio iskazu svjedoka ističući da je subjektivan i
neistinit.  
Sud je prihvatio iskaz privatne tužilje u svojstvu svjedoka Č.V. i svjedoka
M.R. i M.R1.  i cijenio ih kao uvjerljive i objektivne,jer su
logični,međusobno saglasni i potvrđen pismenim dokazom-zapisnikom komunalne
policije,a u odnosu na odlučne okolnosti potvrđeni su i izjavom
okrivljenog,koji je potvrdio da je kritičnog dana posjekao navedene voćke i
nabacao kamenje i povezao plastičnu traku na dijelu predmetne parcele.  
Iz zapisnika Komunalne policije H.N. od 07.07.2011 godine proizilazi da je
07.07.2011 godine izvršen inspekcijski pregled povodom sječe voćaka u
Sušćepanu ,opština H.N. kod porodične kuće Č.V.,te da je tom prilikom
konstatovano da su sa istočne strane kuće Č.V.,na dijelu parcele koji je pod
sudskim  sporom posječene sadnice jedne breskve,jednog limuna,jedne divlje
pomorandže i tri mandarine,kao i kivi.  
Sud je prihvatio i cijenio kao vjerodostojan navedeni zapisnik,jer je izdat od
strane nadležnog organa ,a na isti stranke nisu imale primjedbi.Ovaj dokaz je
od značaja jer se istim potvrđuju iskazi svjedoka Č.V. i M.R. i M.R1..  
Iz spisa predmeta Osnovnog suda u Herceg Novom P.br.797/10 proizilazi da je
pred ovim sudom u toku parnični postupak po tužbi C.J.,protiv tuženih Č.V. i
Č.S. radi uznemiravanja prava svojine a u vezi predmetnog dijela kat.parcele
... KO T.,te da je navedena tužba podnijeta sudu dana 17.11.2010 godine.  
Stranke nisu imale primjedbi na ovaj dokaz,a isti je od značaja u konkretnom
slučaju za provjeru odbrane okrivljenog,te se iz navedenih spisa utvrđuje da
je C.J.(tašta okrivljenog) tokom 2010 godine,dakle prije kritičnog dana
pokrenula parnicu u vezi sa sporom oko granice između predmetnih parcela,što
ukazuje da je okrivljeni bio svjestan da je u toku postupak pred sudom radi
rješavanja spora,te da svoje pretpostavljeno pravo pribavlja samovlasno,a na
opisani način.  
Iz lista nepokretnosti br.426 KO T. proizilazi da su Č.V. i Č.S. upisani kao
suvlasnici kat.parcele br.... KO T. u ukupnoj površini od 230m2.  
Sud je prihvatio ovaj pismeni dokaz kao vjerodostojan,jer je izdat od
nadležnog organa.  
Iz izvještaja ovog suda o kaznenoj evidenciji za okrivljenog proizilazi da je
isti ranije osuđivan i to presudom Osnovnog suda H.N. K.68/06 od 22.08.2008
godine,zbog krivičnog djela zloupotreba službenog položaja iz čl.416.stav 2. u
vezi stava 1.KZ,kojom mu je izrečena uslovna osuda i istom utvrđena kazna
zatvora od 3 mjeseca i određeno da se ista neće izvršiti ako u roku od 2
godine ne izvrši novo krivično djelo.  
Prema tome, izvedenim dokazima-iskazom privatne tužilje i svjedoka, te
navedenim pismenim dokazima-zapisnikom Komunalne policije,listom nepokretnosti
i spisima ovog suda P.br. 797/10, sud je utvrdio da je u kritičnom periodu
privatna tužilja bila u državini predmetnog dijela kat.parcele ... KO T. na
kome su se nalazila predmetna stabla voćki,te da je u toku pred sudom postupak
po tužbi  C.J.(tašte okrivljenog) protiv Č.V. ,radi uznemiravanja prava
svojine. Inače, privatna tužilja je koristila predmetni dio kat.parcele od
1979 godine, a okrivljeni je 2006 godine  kupio susjednu parcelu i na istoj
izgradio kuću ,koja se vodi na ime njegove tašte C.J. i da je i u to vrijeme
predmetni dio parcele koristila tužilja. To potvrđuje i okrivljeni u svojoj
izjavi,te ne negira da je  kritičnog dana 06.07.2011 godine bez saglasnosti
privatne tužilje motornom testerom posjekao 6 stabala navedenih voćki,te
nabacao kamenje i povezao plastičnu traku.  
Sud nije prihvatio odbranu okrivljenog K.M. u dijelu gdje je naveo da je imao
pravo da posiječe predmetna stabla voćki i da nabaca kamenje na dijelu
kat.parcele ... KO T. jer smatra da je taj dio parcele nejgovo vlasništvo.  
Ovo iz razloga jer je ovakva odbrana okrivljenog u navedenom dijelu
neuvjerljiva ,nelogična,kontradiktorna i sračunata u cilju izbjegavanja
krivične odgovornosti,a pored toga ista je u suprotnosti sa izvedenim dokazima
kojima je sud poklonio vjeru-iskazu privatne tužilje u svojstvu svjedoka i
iskazima svjedoka M.R1. i M.R.,kao i listu nepokretnosti br.... KO T..  
Dakle, neprihvatljiva je tvrdnja okrivljenog da je imao pravo da posiječe
predmetna stabla voćki,te da nabaca kamen i poveže plastičnu traku jer smatra
da se isti nalaze na njegovoj parceli.  
Naime,ovakve tvrdnje okrivljenog su u suprotnosti sa izvedenim dokazima-
iskazom svjedoka Č.V.,M.R1. i M.R. koji su saglasno naveli da je privatna
tužilja duži niz godina prije kritičnog dana nesmetano koristila predmetni dio
kat.parcele ... KO T.,što je i okrivljeni potvrdio u svojoj izjavi.Okolnost da
okrivljeni smatra da dio predmetne parcele na kojoj su se nalazile voćke
pripada njegovoj parceli ,nije od značaja u konkretnom slučaju,jer je isti
nesmetano koristila tužilja duži niz godina prije kritičnog događaja,a stim u
vezi je u toku parnica pred sudom u vezi tog dijela navedeneparcele,pa je
neprihvatljiv stav okrivljenog da je kritičnom prilikom imao pravo da,mimo
propisanog postupka , samovlasno pribavi pravo za koje smatra da mu pripada
–da  pribavi državinu navedenog dijela predmetne parcele.
Sve navedeno jasno ukazuje da je okrivljeni znao da ne može samovlasno
uklanjati predmetna stabla voćki sa dijela predmetne kat.parcele,mimoilazeći
nadležne organe i za to propisani postupak.Ovo posebno jer je znao da je u
toku pred sudom postupak u vezi predmetne parcele.  
U ostalom dijelu, sud je prihvatio izjavu okrivljenog,gdje je opisao način i
okolnosti pod kojima je posjekao predmetne voćke i nabacao kamenje i povezao
plastičnu traku. Ovo obzirom da je u tom dijelu njegova odbrana potvrđena
iskazom svjedoka i tužilje i pismenim dokazom-zapisnikom Komunalne policije.  
Polazeći od naprijed provedenih i analiziranih dokaza, te pismenih dokaza u
spisu, sud je nesumnjivo utvrdio da je okrivljeni K.M. na način,u vrijeme i na
mjestu kako je to bliže opisano u izreci ove presude , samovlasno pribavio
pravo za koje smatra da mu pripada- da pribavi državinu nad dijelom predmetne
kat.parcele ... KO T..  
U naprijed opisanim radnjama okrivljenog, sud je našao sva bitna obilježja
krivičnog djela samovlašće iz čl.384.st.1 KZ CG.  
Ovo stoga jer je okrivljeni samovlasno pribavio pravo za koje smatra da mu
pripada-da pribavi državinu nad dijelom predmetne kat.parcele, tako što je
preduzimajući radnje koje su bliže opisane u izreci ove presude i mimoilazeći
nadležne državne organe,posjekao navedena stabla voćaka i nabacao kamenje i
povezao plastičnu traku,a koji dio parcele sa voćnjakom je tada bio u državini
privatne tužilje Č.V. .  
Sud je činjenični opis djela prilagodio utvrđenom činjeničnom stanju i
zakonskom opisu djela,ne prelazeći time granice optužbe,a tako što je unijeto
da je okrivljeni samovlasno pribavio pravo za koje smatra da mu pripada-
državinu nad dijelom kat.parcele ... KO T.,dok je izostavljen suvišni dio
teksta koji se ne odnosi na bitna obilježja djela.
Stim u vezi,sud nije prihvatio pravnu kvalifikaciju djela iz privatne tužbe,da
je okrivljeni izvršio krivično djelo samovlašće iz čl.384.stav 4 u vezi stava
1 i 2 KZ,obzirom da je tokom postupka nesumnjivo utvrđeno da je okrivljeni
samovlasno pribavio pravo za koje smatra da njemu pripada,a da nije samovlasno
pribavio pravo za drugo lice,a nije dokazano da je predmetno djelo izvršio
silom. Ovo obzirom da sila treba da se preduzima prema licima,da bi se
prinudili na neko činjenje ili nečinjenje,što nije preduzeto u konkretnom
slučaju.  
U odnosu na oblik vinosti, sud je utvrdio da je okrivljeni navedeno krivično
djelo počinila sa umišljajem, jer je bila svjestan da svoje pretpostavljeno
pravo pribavlja samovlasno. Dakle ,bila je svjestan svog djela i htio je
njegovo izvršenje. Njegov umišljaj je nesumnjivo utvrđen na naprijed opisan
način,a u vezi činjenice da je znao da je pred Osnovnim sudom u H.Novom u toku
parnični postupak u vezi predmetne kat.parcele na kojj su se nalazile voćke i
da je taj dio parcele i kritičnog dana bio u državini privatne tužilje.  
Odlučujući o vrsti i visini krivične sankcije koju okrivljenom treba izreći za
počinjeno krivično djelo,sud je cijenio sve okolnosti iz čl.42 KZ CG.
Shodno navedenom zakonskom propisu sud je okrivljenom kao olakšavajuće
okolnosti cijenio da je porodičan čovjek,otac troje maloljetne djece, a od
otežavajućih okolnosti sud je okrivljenom cijenio raniju osuđivanost.  
Cijeneći navedene okolnosti,te imajući u vidu stepen krivice
okrivljenog,jačinu ugrožavanja zaštićenog dobra i raniji život okrivljenog,a
posebno njegovo imovno stanje,odnosno da je zaposlen sa mjesečnom zaradom od
630 eura, sud je uvjerenja da se opšta svrha krivičnih sankcija predvidjena
čl.4.KZ CG može ostvariti i  novčanom kaznom u navedenom iznosu,a koja je
adekvatna težini počinjenog krivičnog djela, stepenu krivične odgovornosti
okrivljenog i njegovom imovnom stanju. Sud je shodno čl.39.stav 6 KZ odredio
da će se u slučaju da okrivljeni ne plati novčanu kaznu u ostavljenom roku
novčana kazna zamijeniti kaznom zatvora tako što će se za svakih 25 € novčane
kazne odrediti jedan dan zatvora.  
Sud je u smislu čl.229.st.1.ZKP-a obavezao okrivljenog K.M. da privatnoj
tužilji Č.V. naknadi troškove postupka koje je imala angažovanjem punomoćnika
adv.G.B.,a o čijem iznosu će sud odlučiti posebnim rješenjem obzirom da u
vrijeme presuđenja nisu postojali podaci o istim,te da sudu plati troškove u
paušalnom iznosu od 30 eura ,a koji iznosi su odmjereni u skladu sa dužinom
trajanja i složenošću postupka,kao i u skladu sa imovnim stanjem okrivljenog.  
OSNOVNI SUD U HERCEG NOVOM
Dana 06.09.2011. godine
Zapisničar
Sudija
Lidija Šušić
Branislav Leković  
Pravna pouka:
Protiv ove presude dozvoljena je žalba
u roku od 8 dana od dana prijema,
Višem sudu u Podgorici, a preko ovog
suda.  
DNA:
-punomoć.privatne tuž.adv.G.B.
-okrivljenom
-u spise  