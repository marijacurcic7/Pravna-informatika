K broj 199/12
U IME CRNE GORE
OSNOVNI SUD U BARU, kao prvostepeni krivični, sudija Ljiljana Joković, kao
sudija pojedinac, sa zapisničarom Amirom Nikičić, u krivičnom predmetu
okrivljene V.A., zbog krivičnog djela – zloupotreba službenog položaja iz čl.
416 tačka 1 Krivičnog zakonika i krivičnog djela - nesavestan rad u službi iz
čl. 417 tačka 1 Krivičnog zakonika, po optužnom predlogu supsidijarnog tužioca
T.V. od 23.04.2012.godine, koji je preciziran dana 26.06.2012.godine, nakon
održanog glavnog javnog pretresa u prisustvu supsidijarnog tužioca T.V.,
okrivljene V.A. i njenog branioca A. S., advokata iz B., dana
20.09.2013.godine donio je, a dana 23.09.2013. godine javno objavio
PRESUDU
Okrivljena
V.A. od oca V. i majke S. rodjena R., rodjena ...godine u B., nastanjena u B.,
ul. ... dipl muzičar, udata, majka dvoje maloljetne djece, srednjeg imovnog
stanja.
Na osnovu čl. 373. tč.2. ZKP-a
OSLOBAĐA SE OD OPTUŽBE
Da je
1.Kao odgovorno lice škole - direktor, postupala suprotno čl. 120. tač.2
Zakona o radu (Sl. list CG 49/08) kojim je odredjeno da je poslodavac dužan da
pravosnažnu odluku suda izvrši u roku od 15 dana od dana dostavljanja odluke,
ako odlukom suda nije odredjen drugi rok, obzirom da je pravosnažnom presudom
Osnovnog suda u B.P br. ..., JU ŠOMO "N." u B., bila obavezana da
supsidijarnog tužioca T.V. vrati na posao u roku od 8 dana od dana
pravosnažnosti presude, a koja nije izvršila pravosnažnu odluku suda jer nije
uspostavila stanje kako je postojalo pre donošenja protivzakonite odluke,
kojom je supsidijarnom tužilacu T.V.u prekinut radni odnos.
- čime bi učinila krivično djelo – zloupotreba službenog položaja iz čl. 416
tačka 1 Krivičnog zakonika.
2. Zato što se nije oglasila ni po jednom od zahteva, kojima je supsidijarni
tužilac T.V. tražio da se izjasni o njegovom radnom statusu nakon konačne
presude Vrhovnog suda Crne Gore Rev... u radnom sporu izmedju njega i škole,
kojom je potvrđena pravosnažna presuda, i na ovaj način je okrivljena kršila
Čl.119 tačka 3 Zakona o radu Crne Gore, jer je u potpunosti onemogućila da
T.V. ostvaruje prava iz radnog odnosa protivzakonito prekinutim 2005 godine.
- čime bi učinila krivično djelo - nesavestan rad u službi iz čl. 417 tačka 1
Krivičnog zakonika.
- jer nije dokazano da je učinila djela za koja je optužena.
Troškovi krivičnog postupka padaju na teret budžetskih sredstava suda.
O b r a z l o ž e n j e
Optužnim predlogom supsidijarnog tužioca T.V. od 23.04.2012.godine, koji je
supsidijarni tužilac precizirao podneskom dana 26.06.2012.godine, stavljeno je
na teret okrivljenoj izvršenje krivičnih djela bliže opisanih u izreci
presude.
Okrivljena V.A. je u svojoj odbrani izjavila da je četri dana po dobijanju
pravosnažne presude supsidijarnog tužioca pozvala na posao, na način što mu je
poslala rješenje o povratku na posao, a u prilog toj tvrdnji postoji potvrda o
prijemu pošiljke. Navedeno rješenje je slala na adresi .... Medjutim, pošiljka
se vratila kao neuručena, i to sa naznakom da je gospodin T. obavješten, ali
da izvještaj nije tražio. Obzirom da je dobila povratnicu sa konstatacijom da
izvještaj nije tražen, dana 29.12.2009.godine je ponovo poslala isto rješenje
o povratku na posao, takodje se i tada vratio izvještaj sa konstatacijom da
nije tražio. Dana 25.12.2009.godine tražila je od pošte P. potvrdu da li se
gospodin T. nalazi na adresi ... Takodje je podnjela i zahtjev Osnovnom sudu u
B.25.decembra 2009.godine, a zahtjev se odnosio za provjeru adrese, odnosno na
kojoj adresi Osnovni sud u B.šalje i poziva T.V.. I na kraju kako nije bilo
mogućnosti da dodje do gospodina T.a, telefonskim putem je stupila u kontakt
sa direktorom Muzičke škole I. A. koji je obavjestio da T.V. radi na zamjeni u
toj muzičkoj školi, nakon čega je rješenje o povratku na radno mjesto
profesora violončela prosledila direktoru te škole, i takodje je poslala
rješenje na ime T.V., i to je bilo 29.01.2010.godine i to rješenje je tada
uredno primljeno. Poasnila je da je dostavila sudu na uvid fotokopije potvrda
o prijemu pošiljki, povratnice, dopise koje je prosledjivala Osnovnom sudu u
Baru, kao i dokaz da je rješenje poslato i direktoru Muzičke školi u Subotici
i T. V. Na osnovu svega toga smatra da je ažurno i na vrijeme reagovala i da
ničim nije povrijedila zakon. Dakle, ne priznaje izvršenje krivičnog djela
koje joj se stavlja na teret, 2005.godine nije bila direktor škole, već je
direktor škole od 04.01.2008.godine. Nije se mogla izjasniti da li je T.V.
trenutno u radnom odnosu u JU Šomo Nj., jer se vodi sudski proces, koji je u
toku, jer je rješenjem Višeg suda ukinuto rješenje Osnovnog suda u B.Iv br.
... i predmet je vraćen na ponovni proces i odlučivanje, u prilog čemu je
dostavila rješenje Višeg suda. Njeni pravni savjetnici postavljeni od
Ministarstva prosvjete advokatska kancelarija Č., obzirom da nije pravnik, su
umjesto nje podnjeli reviziju, i oni su smatrali da treba samo revizija da se
pošalje. Nije se mogla izjasniti zašto nije podnijeta i zamolnica za odlaganje
rješenja do okončanja postupka pred Višim sudom. Ne zna zbog čega rješenje o
navodnom njegovom povratku na posao od 26.11.2009.godine nije izmjenjeno sa
danom slanja 29.12.2009.godine, u djelu koji se tiče navodne naknade troškova
postupka P br. ... Pouka o pravnom sredstvu navedenog rješenja ne upućuje na
drugostepeni organ Muzičke škole, nego direktno na sudsku zaštitu zato što
školski odbor u tom periodu nije imao funkciju drugostepenog organa. Postoji
uredba kojom sva igirencija drugostepenog organa potpada direktoru, odnosno
direktor je odgovoran za sve. Na posao ga po izvršnom rješenju I br. ... od
18.06.2010.godine nije vratila zato što je tada uložena revizija na to
rješenje. Kao direktor škole nije preduzela nikakve mjere kako bi se utvrdila
bilo čija odgovornost za prestanak radnog odnosa T.V. Ni kada je stigla
reviziona presuda, ni sada R. D. nije predsjednik školskog odbora, niti je bio
nakon pravosnažne presude. R. D. još uvijek radi u školi, a S. je u penziji.
Nije ga telefonski kontaktirala vezano za pozive koje mu je slala na kućnu
adresu,niti je mogla, jer dotični nije dostavio nikakav kontakt telefon na
koji je mogla da pozove dotičnog, od kada je direktor Muzičke škole oštećeni
nikada nije pozvao školu, niti je došao na radno mjesto, niti se interesovao
za radno mjesto. Nije nikad kontaktirala oštećenog. Saznala je od direktora
škole da oštećeni radi u muzičkoj školi u Subotici, s tim što se nije mogla
sjetiti kada je to bilo. Poziv za povratak na radno mjesto je okrivljena
poslala na adresi ...... Novi Sad, umjesto ... i umjesto 21000 Novi Sad na
21131 Petrovaradin, zato što su tu adresu T.V. našli u sudskim spisima
Osnovnog suda u B.i to iz drugostepene presude gdje stoji adresa ... u prilog
čemu dostavlja sudu drugostepenu odluku Višeg suda sa adresom T.V.a, zbog čega
su mu na tu adresu i slali rješenje. Nakon pravosnažne presude nije ga
prijavila na PIO u vezi sa Zakonom o penzionsko invalidskom osiguranju zato
što ga nijesu ni odjavljivali. Nakon konačne presude Vrhovnog suda CG nije ga
pozvala na posao nakon 20.04.2010.godine, a sada trenutno ne može da se sjeti
razloga zbog čega oštećenog nije pozvala.
U dokaznom postupku provedeni su sledeći dokazi: saslušani su supsidijarni
tužilac T.V., svjedoci R. D. i Š. K., pročitani su presuda Vrhovnog suda Crne
Gore Uvp.br. ... od 06.05.2011 godine, presuda Vrhovnog suda Crne Gore Uvp.br.
... od 15.04.2011 godine, obavještenje inspektora rada br.... od 09.07.2010
godine, obaveštenje inspektora rada br.... od 09.09.2010 godine, obaveštenje
inspektora rada br.... od 16.12.2010 godine, zahtjev za direktora JU ŠOMO „
NJ. „ u Baru, od 19.07.2010 godine, zahtjev za direktora JU ŠOMO „ NJ. „ u
B.od 10.08.2010 godine, zahtjev za Školski odbor JU ŠOMO „ NJ. „ od 06.09.2010
godine, zahtjev za Školski odbor JU ŠOMO „ NJ. „ od 08.11.2010 godine, podaci
o osiguraniku uneti u Matičnu evidenciju PIO Fonda Podgorica od 12.03.2012
godine,rješenje Osnovnog suda u B. Lbr.... od 12.11.2010 godine, žalba
okrivljene na Rješenje Osnovnog suda u B.Lbr.... od 24 juna 2010 godine,
rješenje Višeg suda u Podgorici Gž.br... od 03.09.2010, zapisnik o pripremnom
ročištu Osnovnog suda u B.P.br.... od 12.10.2011 godine, nalaz i mišljenje
neuropsihijatra u postupku pri Osnovnom sudu u B.P.br...., izvještaj
Neuropsihijatrijske ambulante „ J. J. Zmaj „ u Novom Sadu od 10.02.2012
godine, izvještaj Neuropsihijatrijske ambulante „ J. J. Zmaj „ u Novom Sadu od
08.03.2012 godine, izvještaj Neuropsihijatrijske ambulante „ J. J. Zmaj „ u
Novom Sadu od 29.03.2012 godine, nalaz vještaka ekonomsko finansijske struke
Ilije Kovačevića iz Subotice (sa Zakonitim obračunom primjenom Opšteg
kolektivnog ugovora Čl.28), nalaz i mišljenje sudskog vještaka u postupku pred
Osnovnim sudom u B.P.br...., Akt JU ŠOMO „ P.II.P.Nj. „ ... od 25.01.2011
godine, izvršen je uvid u podnesak JU Škola za osnovno muzičko obrazovanje
„P.II.P.Nj.„ br... od 25.01.2011.g. i rješenje direktora škole B. R. od
2.10.2001.g. br.... rješenje direktora škole V.D. br. ... od 19.09.2003.g,
rješenje direktora škole S. C. br. ... od 2.04.2004.g, izvršen je uvid u
inspekcijske spise dostavljene od Uprave za inspekcijske poslove Odsjek za
inspekciju rada inspektora D. R., rješenje JU Šomo „P. D. P. Nj.“ br. ... od
26.11.2009.godine, presudu Višeg suda Podgorica Kž br. ..., potvrdu o prijemu
pošiljke od 30.11.2009.godine, dopis okrivljene br. ... od 28.12.2009.godine,
dopis okrivljene broj ... od 29.januara 2010.godine, dopis okrivljene br.
148/1 od 02.06.2010.godine, žalba direktora JU Škola za osnovno muzičko
obrazovanje "P.II.P.Nj." B. V.A. br. ... od 10.03.2009.godine izjavljena na
presudu Osnovnog suda u B.P br. .., izvršen je uvid u podnesak tužene upućene
Osnovnom sudu u B.u predmetu P br. .. od 23.01.2009.godine i u reviziju
upućenu od strane okrilvjene Osnovnom sudu u B.P br. ... od 10.02.2009.godne,
gdje se takodje vidi da je okrivljena znala tačnu moju adresu.
Supsidijarni tužilac T.V. je izjavio da mu je u dva navrata prestao radni
odnos u Šomo „P.II.P.Nj.“ u B.i to prvi put 17.07.2004 godine, a drugi put
16.08.2005.godine. Od 2005.godine je trajao radni spor pred Osnovnim sudom u
B.za njegov povratak na radno mjesto, koji postupak je pravosnažno okončan
20.04.2010.godine. Okrivljena A. V. je bila 2010.godine direktor škole, a
nikada nije bio pozvan od strane okrivljene na posao, niti mu je poslato
rješenje o povratku na posao kako tvrdi okrivljena. Naime, prvi poziv u
prekluzivnom roku poslat mu je na pogrešnu adresu, s namjerom da ne primi taj
poziv, jer je okrivljena mogla da mu pošalje taj poziv preko suda zajedno sa
revizijskom odlukom jer je baš u tom periodu poslat prekluzivni rok sa rokom
kada mu je i poslata revizijska presuda koju je uredno primio na tačnoj
adresi. Od 20.04.2010.godine nakon donošenja pravosnažne odluke nije
kontaktirao direktora JU Šomo "P.II.P.Nj.", jer mu je i sam život bio u
opasnosti, jer ga je neposredno prije prestanka radnog odnosa novembra 2003
godine, R.D. u više navrata fizički napadao, a čak ga je iza škole davio, u
novembru mjesecu 2003 godine. Zbog prijetnji od strane R.D.a slučaj nije
prijavio policiji i tužilaštvu, jer nije prijavio D, nego je on prijavio
njega, pa je povukao prijavu, a krivičnu prijavu nije podnio jer je pošto
zašto htio da ostane na posao i nije htio da misle da ih se plaši, niti ih se
plašio. Do dana današanjeg nije dobio niti poziv, niti rješenje za povratak na
radno mjesto, jer i koverat koji je stigao u muzičkoj školi u Subotici je bio
prazan i ne zna ko je primio taj koverat, dakle, nikakvo rješenje o povratku
na radno mjesto nije primio. Svi direktori prije direktora A. V. su sprovodili
sistematski zločin protiv njega, samo zato što je bio drugčiji od njih, a to
znači da je bio jedini član kolektiva Rimokatilačke ispovjesti, bio je
državljanin R Srbije, a ne CG, pa su smatrali da nemaju obavezu prema njemu, a
takodje obzirom da je govorio ekavskim narečjem, a ne ijekavskim, a najbolje
se sve to može vidjeti po njegovim ličnim dohotcima koji su bili manji nego
što je imao domar V. S. Dakle, do dana današnjeg nije primio rješenje za
povratak na radno mjesto, od strane okrivljene, niti ga je okrivljena
telefonski kontaktirala, iako je imala njegovu adresu, a koja se vidi iz
zapisnika o disciplinskom postupku od 01.07.2005.godine. Izvršio je uvid u
kovertu, jer kada je došao na posao na njegovom radnom stolu je bio koverat,
otvorio ga jer je bio na njegovo ime adresiran i unutra je bio papir A4
prazan. Ne zna lično da li su direktoru muzičke škole u Subotici bilo šta
slali. Okrivljena mu nikad u životu nije ništa rekla, niti je sa njom imao
bilo kakav sukob, niti joj je bilo šta u životu rekao, niti učinio, i nije mu
poznato da je udata za katolika.
Svjedok R.D. je izjavila da je negdje u junu mjesecu 2010.godine kada se
vratila sa godišnjeg odmora zatekla podnijetu inicijativu od strane T.V. za
vršenje inspekcijske kontrole kod Muzičke škole u B., a u vezi vraćanja na
posao, tj. povrede prava po osnovu iz radnog odnosa – vraćanje na posao.
Datuma se nije mogla sjetiti, ali u zakonskom roku je izvršila inspekcijski
nadzor u školi, konstatovala činjenično stanje, i ukazala školi da otkloni
nepravilnosti, tako što će zaposlenog T.V. vratiti na posao i uputiti mu poziv
za vraćanje na adresu koju je on dostavio u inicijativi u Inspekciji rada, ali
se ne može sjetiti na kojoj je to adresi bilo. Ono čega se sjeća jeste da je
poziv T.V. trebao biti uručen na adresi u Petrovaradinu ali koja je to tačno
adresa ne može se tačno sjetiti, a što se može utvrditi uvidom u spise
Inspekcije rada. Takođe je pojasnila da kada je išla u inspekcijski nadzor u
prostorije u OŠ „P. P. P. Nj.“, tom prilikom joj je direktor škole A. V.
saopštila i stavila na uvid dokaze na koje adrese su upućivali pozive za
uručivanje rješenja kojim se poziva da se vrati na posao, ali se ne može
sjetiti tih adresa. Takođe je istakla da je tada utvrdila da je u odnosu na
adresu koja je njoj prosleđena prilikom podnošenja inicijative za inspekcijski
nadzor i adrese na kojima je direktor škole slao pozive za uručenje rješenja
T.V.u se nisu u potpunosti podudarale, misli, da je došlo do greške u jednom
slovu ili broju. Danas se ne može izjasniti kada je bila u inspekcijski
nadzor. Nakon što su joj data na uvid dokumenta koje prilaže supsidijarni
tužilac T.V. je izjavila da je u inspekcijski nadzor prvi put išla u školu JU
OŠ „P. I P. Nj.“ u B., dana 17.06.2010.g. i tada je nakon što joj je direktor
škole V.A. dala na uvid dokaze da su upućivani pozivi T.V. kako bi primio
rješenje o vraćanju na radno mjesto, utvrdila da ne postoji podudarnost u
adresama oko jednog slova ili broja kao što je već navela. I zbog toga je
ukazala školi da otkloni nepravilnost tako što će uputiti rješenje o vraćanju
na posao T.V. na adresu iz podnijete inicijative inspekciji rada. Nakon toga
škola je uložila prigovor na njen zapisnik koji je sačinila uz dostavu
pravosnažne presude Osnovnog suda u B.kojim se T.V. vraća na posao, te da je
izjavljena žalba na to rješenje. Nakon dostave tog prigovora, a zbog toga što
je sud nadležan za sprovođenje svojih odluka obustavila je inspekcijski
postupak - zaključkom o obustavi u skladu sa čl.36. Zakona o inspekcijskom
nadzoru. Dana 09.07.2010g. je T.V.u poslala u pismenoj formi obavještenje koji
je sastavni dio njenih spisa i to obavještenje o ishodu inspekcijskog postupka
do tog datuma. Kod činjenice da je obustavila postupak za predmetni slučaj
nije bila u obavezi kao inspektor rada da preduzima i odlučuje o činjenicama
koje se tiču povezivanja radnog staža, uplata doprinosa i svih ostalih prava
iz radnih odnosa, dok se u sudskom postupku ne okonča vraćanje na posao
tužioca T.V. Inspekcijski postupak je specifičan u odnosu na drugi postupak,
jer u inspekcijskom postupku nije stranka podnosilac inicijative, već je
stranka subjekat nadzora koga oni kontrolišu, a sa podnosiocem inicijative
kontaktiraju putem obavještenja, a u skladu sa čl.13. Zakona o inspekcijskom
nadzoru, te iz tih razloga nije ni dostavljen zaključak o obustavi u
konkretnom slučaju. Ne postoje nikakve nadležnosti inspekcije rada da po
zahtjevu supsidijarnog tužioca od 4.06.2010.g. obaveže poslodavca da mu
isplati troškovnik za P .... Nije naložila poslodavcu da mu izda rješenje o
odmoru, zato što je obustavila postupak do izvršenja sudskog postupka. Ništa
joj nije poznato u vezi izvršnog postupka I .... Usmeno je okrivljena
obavjestila da je donijeta pravosnažna presuda koju nije vidjela, pa iz tog
razloga je ukazala okrivljenoj da dostave ponovo rješenje o vraćanju na posao
T.V.u. Međutim, nakon što joj je izjavljen prigovor na zapisnik kako je i
ranije navela okrivljena je uz prigovor dostavila primjerak pravosnažne sudske
presude na osnovu čega je i donijela zaključak o obustavi.
Svjedok Šljivančanin Krsto je izjavio da ne zna da li su oštećenom uplaćeni
doprinosi po osnovu radnog staža po zakonu. U parničnom postupku koji je vođen
između T.V.a u svojstvu tužioca i tužene JU OŠ „P. I P. Nj.“ dao je dva nalaza
i odgovore na primjedbe T.V. i dodao bi na kraju da su do 31.12.2003.g.
uplaćeni svi porezi i doprinosi na zaradu supsidijarnog tužioca T.V. i to za
period od 1.09.2000. do 31.12.2003.g., a po drugoj presudi su uplaćeni T.V.u i
neto zarada i porezi i doprinosi i sve je to odgovorio u pismenoj formi u
parničnim spisima koji se nalaze kod ovog suda. Po prvoj presudi nije moglo
biti uplaćeno jer je ukinuta jer je T.V. lažno prijavio da je radio do 2009.g.
ne znam do kog mjeseca, što nije tačan podatak jer se 1.08.2009.g. zaposlio u
jednoj školi u Subotici sa 36 % norme i od 1.09.2008.g. je radio sa punom
normom sa 100 % što podrazumeva da prestane radni staž u JU OŠ „P. P. P. Nj.“.
Iz presude Vrhovnog suda Crne Gore Uvp.br. ... od 06.05.2011 godine proizilazi
da se zahtjev za vanredno preispitivanje sudske odluke odbija kao neosnovan.
Iz presude Vrhovnog suda Crne Gore Uvp.br. ... od 15.04.2011 godine proizilazi
da se zahtjev za vanredno preispitivanje sudske odluke odbija kao neosnovan.
Iz obavještenja inspektora rada br.... od 09.07.2010 godine proizilazi da je
dana 17.06.2010.godine inspektor rada PJ Bar izvršio inspekcijski pregled kod
JU ŠOMO P. P. Nj. B. u prisustvu izvršnog direktora A. V. i sekretara N. A. i
uvidom u dokumentaciju konstatovao sledeće činjenično stanje: da je škola
primila presudu Višeg suda Gž ... od 20.11.2009.godine dana 26.11.2009.godine
i da je istog dana donijela rješenje kojim postupa po presudi i poziva T.V. da
se javi na posao u roku od 8 dana, a rješenje je uputila na adresu iz presude
Novi Sad- Petrovaradin, ... preporučeno; da je dana 09.12.2009.godine pošta
Novi Sad vratila pošiljku sa naznakom „nije tražio" iako je poštar ostavio
obavještenje da je izvješten; da je dana 25.12.2009.godine a nakon traženja
adrese od Osnovnog suda u B.škola ponovo uputila pošiljku T.V.u na adresu Novi
Sad-Petrovaradin ,...  Petrovaradin-Novi Sad i da se ponovo vratila sa
naznakom „nije tražio" iako je poštar ostavio obavještenje da je izvješten; da
je dana 29.01.2010.godine škola nakon saznanja da isti obavlja posao u školi u
Subotici uputila pošiljku na adresu OMŠ u Subotici. Za sve preduzete radnje od
strane škole postoje dokazi u spisima predmeta. Na osnovu utvrđenog
činjeničnog stanja inspektor rada je ukazao školi u B.da pošalje poziv ponovo
na adresu koju je T.V. ostavio u inicijativi, a koja je ista na koju je
pošiljka slata drugi put. Škola je obavijestila inspektora rada da je kod
Osnovnog suda u B.pokrenut postupak za izvršenje sudske odluke br. ... od
02.03.2009.godine i da je škola izjavila žalbu na rješenje o izvršenju. Kako
je inspektor rada konstatovao da je škola više puta pokušavala dostavu poziva
da se T.V. javi na posao, te da je kod Osnovnog suda u B.pokrenut postupak za
izvršenje sudske odluke br ... od 02.03.2009.godine, a sud je nadležan za
izvršenje svojih odluka, to je inspektor rada obustavio dalje vođenje
inspekcijskiog postupka prema JU ŠOMO "P. P. Nj. B.".
Iz obaveštenja inspektora rada br.... od 09.09.2010 godine proizilazi da su
dana 09.09.2010.godine obavjestili T.V. da je inspekciji rada PJ Bar
proslijeđena njegova inicijativa koja je proslijeđena od strane prosvjetne
inspekcije - Ministarstva prosvjete i nauke, Ministarstvu rada i socijalnog
staranja -glavnoj inspektorki rada broj ... od 26.08.2010. godine. Po njegovoj
inicijativi od 11.06.2010.godine inspektorka rada PJ Bar ga je obavijestila
putem obavještenja o ishodu inspekcijskog postupka da je obustavila
inspekcijski postupak prema školi do momenta dok sud ne sprovede postupak
izvršenja svoje presude kojom ga treba da vrati na posao. Navedeno
obavještenje mu je upućeno dva puta i to dana 09.07.2010.godine kada nije
izvršena dostava sa naznakom „ne postoji" i dana 30.07.2010.godine kada je
obavještenje primila J. T.. Inspektorka rada ga je obavijestila i po njegovoj
inicijativi od 02.08.2010.godine dana 09.08.2010.godine i poslato obavještenje
je primila T. J. (majka) dana 13.08.2010.godine. Ovim podneskom ga obavještava
po zaprimljenoj inicijativi od 03.09.2010.godine da inspekcija rada neće
preduzimati radnje u ovom postupku dok sud ne sprovede započeti izvršni
postupak po presudi za njegovo vraćanje na posao, kao nadležni organ, a nakon
ćega može podnijeti inicijativu za zaštitu vaših prava iz radnog odnosa.
Iz obaveštenja inspektora rada br.... od 16.12.2010.godine proizilazi da su
dana 16.12.2010.godine obavjestili T.V. da je inspekcijskim pregledom kod JU
ŠOMO "P.II.P.Nj." konstatovano je da mu je Odlukom od 27.07.2004.godine
prestao radni odnos kod škole, a da je po presudi suda broj P ... vraćen na
posao i po kojoj je škola donijela prvo rješenje o vraćanju u radni odnos dana
20.04.2005.godine. I po drugoj izvršnoj presudi Osnovnog suda u B.P br.... po
kojoj je određeno njegovo vraćanje na posao, škola je postupila i donijela
rješenje o vraćanju u radni odnos broj .. od 26.11.2009.godine. U skladu sa
članom 120. stav 2. Zakona o radu (Sl.list CG,br.49/08) poslodavac je dužan da
pravosnažnu odluku suda izvrši u roku od 15 dana od dana dostavljanja odluke
ako odlukom suda nije određen drugi rok. Postupajući u skladu sa Zakonom
poslodavac je u cilju njegovog vraćanja na posao preduzeo aktivnosti po
pravosnažnoj odluci suda i uputio mu rješenje o vraćanju na posao na adresu
ul.... Petrovaradin Novi Sad tri puta i to: prvi put dana 30.11.2009.godine,
drugi put dana 29.12.2009.godine i treći put dana 29.01.2010.godine. Sve tri
pošiljke su se vratile neuručene sa naznakom „nije tražio". U skladu sa
odredbama Zakona o izvršenom postupku zaposleni može podnijeti predlog za
izvršenje po izvršnoj ispravi u roku od tri mjeseca od dana kad je zaposleni
stekao pravo da taj predlog podnese. Propuštanjem Zakonskog roka za podnošenje
predloga za vraćanje na posao kod Osnovnog suda u Baru, propustio je odrediti
svoj radni status u školi. U konkretnom slučaju mu nije ograničeno da i dalje
svoja prava iz rada raspravi kod nadležnog suda ako su se izmjenile okolnosti.
Iz zahtjeva za direktora JU ŠOMO „P.II.P.Nj.„ u Baru, od 19.07.2010 godine
proizilazi da se T.V. obratio direktorki škole A.V. sa zahtjevom da mu u
skladu sa Zakonom o opštem upravnom postupku i Zakonom o radu Crne Gore
pošalje rješenje o godišnjem odmoru za školsku 2009/2010.godinu, te da je to
rješenje ista bila u obavezi da mu uruči kada i ostalim radnicima škole, zbog
čega je on jedini radnik škole koji nije dobio rješenje o godišnjem odmoru,
kao ni lične dohotke od 15. avgusta 2005.godine. Obzirom da se radi o
rješenju, odnosno upravnom aktu, dostavljanje mora biti izvršeno u skladu sa
čl. 76. st. 1 i 2. Zakona o opštem upravnom postupku Crne Gore, a što
konkretno znači da koverat mora imati obilježje "lična dostava", inače će se u
protivnom smatrati da nije postupljeno u skladu sa zakonom. Isti je zahtijevao
i da mu se pošalje listing njegovih ličnih dohodaka po mjesecima za period od
15. avgusta 2005.godine do 20.oktobra 2009.godine, a naročito za oktobar
2009.godine jer je tada donijeta pravosnažna presuda Gž.br. ... od
20.10.2009.godine, a da će u slučaju nedostavljanja biti prinuđen na podnese
tužbu za ćutanje administracije protiv JU Šomo "P.II.P.Nj.", tužbu-upravni
spor protiv iste škole i ustavnu ćalbu za kršenje njegovih prava od strane
škole.
Iz zahtjeva za direktora JU ŠOMO „P.II.P.Nj.„ u B.od 10.08.2010 godine
proizilazi da se T.V. tim zahtjevom obratio JU ŠOMO „P.II.P.Nj.“ B. direktoru
A.V. u kom je naveo da im je dana 19.07.2010.godine, poslao zahtjev, a da ga
oni nijesu primili, te da mu se isti vratio sa naznakom da ga nijesu podigli.
Takodje je naveo da im je po drugi put uz ovaj zahtjev poslao isti zahtjev, te
da ako ga ni sada ne primi pokreće tužbe za ćutanje administracije i tužbu
radni spor.
Iz zahtjeva za Školski odbor JU ŠOMO „P.II.P.Nj.„ od 06.09.2010 godine
proizilazi da T.V. obratio tim zahtjevom JU Šomo „P.II.P.Nj.“ iz B., u kom je
naveo da se dana 19.07.2010 godine,obratio direktoru škole prvi put, pismenim
zahtjevom koji škola nije primila. Nakon što mu je pismo vraćeno, istog dana
ga je ponovo poslao, a škola ga je zaprimila 20.08.2010 godine. Do slanja ovog
zahtjeva Školskom odboru, kao drugostepenom organu škole, odgovor nije dobio
iako je istekao zakonski rok. Ovim zahtjevom je tražio od Školskog odbora da u
zakonskom roku, u formi upravnog akta i u skladu sa Zakonom o opštem upravnom
postupku Crne Gore, odluči o njegovom radno-pravnom statusu kod JU ŠOMO
"P.II.P.Nj.", a što škola nije učinila ni nakon pravosnažne presude Višeg suda
u Podgorici Gž.br.... od 20.10.2009 godine, ni nakon konačne presude Vrhovnog
suda Crne Gore Rev.br... od 20.04.2010 godine. Napomenuo je da je Školska
2010-2011.godina u toku, a on i dalje nije na radnom mjestu, iako je škola
izgubila kompletan radni spor u oba dijela tj. u sve tri sudske instance,
nakon čega je doneto i prvostepeno rješenje Osnovnog suda u B.I.br.... od
18.06.2010.godiiie, kojim je naloženo protiv škole prinudno izvršenje pod
prijetnjom izricanja novčanih kazni. Naveo je i da ukoliko, Školski odbor u
zakonskom roku ne donese zahtevani upravni akt, koji će odlučiti o njegovom
radno-pravnom statusu, biće prinuđen da protiv škole podnese još dve tužbe;
jednu za ćutanje administracije i drugu tužbu upravni spor kako bi sudskim
putem obavezao školu da postupa u skladu sa njenim zakonskim obavezama, te da
bi sudskim putem ishodovao traženi upravni akt.
Iz podaka o osiguraniku unešenih u Matičnu evidenciju PIO Fonda Podgorica od
12.03.2012 godine proizilazi da je T.V. bio osiguran neprekidno u periodu od
01.09.2000.godine do 15.07.2004.godine, kao i do 16.07.2004.godine bez naznake
datuma prestanka radnog odnosa, kao i da su kod Fonda PIO evidentirani podaci
o osiguranju, zaradi, nakandi zarade i osnovici osiguranja za 2000., 2001.,
2002. i 2003.godinu.
Iz rješenja Osnovnog suda u Baru I br.... od 12.11.2010 godine proizilazi da
se predlog izvršnog povjerioca za dozvolu izvršenja odbacuje kao
neblagovremen.
Iz žalbe okrivljene na Rješenje Osnovnog suda u Baru I br.... od 24.juna
2010.godine proizlazi da je dana 24.06.2010.godine A. V. na rješenje Osnovnog
suda u Baru I br. ... koje je izvršenom dužniku uručeno 22.06.2010.godine, u
ostavljenom roku izjavila žalbu zbog svih razloga dozvoljenih zakonom.
Iz rješenja Višeg suda u Podgorici Gž.br....od 03.09.2010, proizilazi da se
ukida rješenje Osnovnog suda u B.I br. ... od 18.06.2010.godine i predmet
vraća prvostepenom sudu na ponovni postupak i odlučivanje.
Iz zapisnika o pripremnom ročištu Osnovnog suda u Baru P.br.... od 12.10.2011
godine proizilazi da je dana 12.10.2011.godine održana rasprava u predmetu
radi utvrđenja diskriminacije u kojem je tužilac bio T.V. a tužena škola
"P.II.P.Nj." koju je zastupala direktorka A. V.
Iz nalaza i mišljenja neuropsihijatra u postupku pri Osnovnom sudu u Baru
P.br.... utvrdjeno je da je neuropsihijatar dr Marko Masoničić nakon
provedenog ispitivanja, psihijatrijskog intervjua i sudske dokumentacije
zaključio da psihičke smetnje koje je T.V. trpio i trpi zbog nezakonitog
postupanja škole najjačeg inteziteta dugog trajanje ako ne i trajne, što se
ocjenjuje tek posle isteka od deset godina.
Iz izvještaja Neuropsihijatrijske ambulante „ J. J. Zmaj „ u Novom Sadu od
10.02.2012 godine proizilazi da se T.V. javio priv put na pregled kada mu je
određena terapija i kontrola za mjesec i po dana.
Iz izvještaja Neuropsihijatrijske ambulante „ J. J. Zmaj „ u Novom Sadu od
08.03.2012 godine proizilazi da se T.V. javio na prvi pregled i da je upućen
na psihološko ispitivanje u cilju psihološke eksploracije ličnosti, da
rezultati psihološkog ispitivanja pokazuju profil ličnosti koji bi odgovarao
depresivnom sindromu, te da je istom kao vid zdravstvene zaštite određena
kurativa.
Iz izvještaja Neuropsihijatrijske ambulante „ J. J. Zmaj „ u Novom Sadu od
29.03.2012 godine proizilazi da se T.V. javio na kontrolni pregled, da je
istom određena terapija i kurativa kao vid zdravstvene zaštite, te kontrola za
dva mjeseca.
Iz nalaza vještaka ekonomsko finansijske struke Ilije Kovačevića iz Subotice
(sa Zakonitim obračunom primjenom Opšteg kolektivnog ugovora Čl.28) utvrdjeno
je prva varijanta: da je obračun zakonske zatezne kamate izvršio na osnovu
obračunate mesečne zarade od dana dospeća 01 u narednom mesecu zaključno sa
31.12.2010.godine i to: do 31.12.2009.godine po stopi od 6 % godišnje primenom
dekurzivnog prostog kamatnog obračuna na dospjelu mesečnu zaradu, za
kalendarski broj dana, bez pripisa kamate glavnici istekom ogračunskog
perioda; za 2010.godinu prema Zakonu o visini stope zatezne kamate (Sl. List
CG br. 83/09) po stopi od 8 % godišnje primenom dekurzivnog prostog kamatnog
obračuna na dospjelu mesečnu zaradu, za kalendarski broj dana, bez pripisa
kamate glavnici istekom obračunskog perioda. Obračun mesečnih zarada sa
obračunatom zateznom kamatom dat je u tabelarnom prilogu, prema kojem ukupno
obračunata zarada za period od 15.08.2005.godine do 20.10.2009.godine iznosi
18.281,44 eura od čega: obračunata zarada u ukupnom iznosu od 15.249,39 evra i
obračunata zakonska zatezna kamata od 3.032,05 evra. Druga varijanta: Isto
tako je izvršio obračun zakonske zatezne kamate na osnovu obračunate mesečne
zarade od dana dospeća 01 u narednom mesecu zaključno sa 31.12.2010.godine,
primenjujući Opšti kolektivni ugovor član 28. i to: do 31.12.2009.godine po
stopi od 6 % godišnje primenom dekurzivnog prostog kamatnog obračuna na
dospjelu mesečnu zaradu, za kalendarski broj dana, bez pripisa kamate glavnici
istekom obračunskog perioda; za 2010 godinu prema Zakonu o visini stope
zatezne kamate ( Sl. List CG br. 83/09) po stopi od 8 % godišnje primenom
dekurzivnog prostog kamatnog obračuna na dospjelu mesečni zaradu, za
kalendarski broj dana, bez pripisa kamate glavnici istekom obračunskog
perioda. Obračun mesečnih zarada sa obračunatom zakonskom zateznom kamatom dat
je u tabelarnom prilogu, prema kojem ukupno obračunata zarada za period od
15.08.2005.godine, do 20.10.2009.godine iznosi 23.650.11 evra od čega :
obračunata zarada u ukupnom iznosu od 19.449, 41 evra i obračunata zakonska
zatezna kamata od 4.200,70 evra.
Iz nalaza i mišljenje sudskog vještaka u postupku pred Osnovnim sudom u Baru
P.br.... proizilazi da je uvidom u dokumentaciju tužene JU Šomo "P.II.P.Nj." u
Baru koja se odnosi na tužioca T.V, utvrdio sledeće: 1. Prema Ugovoru o radu
br. ... tužilac T.V. je kod tužene, Škola za osnovno muzičko obrazovanje
„P.II.P.Nj." Bar zasnovao radni odnos na neodređeno vrijeme od 01.09.2000, na
radno mjesto nastavnika viončela. Prema članu 5. Ugovora zaposlenom pripada
zarada u iznosu od 4,00 koeficijenata uvećana po osnovu minulog rada saglasno
odredbama Posebnog kolektivnog ugovora za osnovne škole. U spornom periodu,
startni koeficijent za radno mjesto profesora, iznosio je: u periodu od
15.08.2005 do 31.12.2005, koeficijent 4.00; u periodu od 01.01.2006 do
31.12.2006, koeficijent 4.70; u periodu od 01.01.2007 do 30.09.2007,
koeficijent 4.70; u periodu od 01.10.2007 do 31.12.2007, koeficijent 5.64; u
periodu od 01.01.2008 do 31.12.2008, koeficijent 6.10; u periodu od 01.01.2009
do 20.10.2009, koeficijent 6.29. Prema čl. 10 Opšteg kolektivnog ugovora ( OKU
) koji je važio u spornom periodu ( Sl.list RCG br. 1/04), osnovna zarada se
izračunava množenjem određenog koeficijenta i najniže cijene rada. Najniža
cijena rada u spornom periodu iznosila je: u penodu od 15.08.2005 do
31.12.2006, u iznosu od 50,00 €; u periodu od 01.01.2007 do 31.03.2007, u
iznosu od 52,00 €; u periodu od 01.04.2007 do 30.06.2007, u iznosu od 53,00 €;
u periodu od 01.07.2007 do 31.12.2007, u iznosu od 55,00 €; U periodu od
01.01.2008 do 20.10.2009, u iznosu od 55,00 €. Prema čl. 19 OKU, zarada
zaposlenog uvećava se za svaku započetu godinu radnog staža: do 10 godina 0,5
%, od 10 do 20 godina 0,75 % i preko 20 godina 1,00 %. Tužilac je na dan
15.08.2005 imao ukupni radni staž od 13 godina 10 mjeseci i 7 dana, što znači
da mu se osnovna zarada po osnovu radnog staža u spornom periodu uvećava za: u
periodu od 15.08.2005 do 30.09.2005 za 8,00 %, u periodu od 01.10.2005 do
30,09.2006 za 8,75 %, u periodu od 01.10.2006 do 30.09.2007 za 9,50 %, u
periodu od 01.10.2007 do 30.09.2008 za 10,25%; u periodu od 01.10.2008 do
30.09,2009 za 11,00 %; u periodu od 01.10.2009 do 20.10.2009 za 11,75 %. Prema
čl. 28 OKU obračun i isplata zarada vrši se namanje jedanput mjesečno. Obračun
mjesečne zarade Tužioca u periodu od 15.08.2005 do 20.10.2009 izvršio je u
svemu prema naprijed navedenim elementima: koeficijentu, minimalnoj cijeni
rada i radnom stažu, koji su važili u spornom periodu od 15.08.2005 do
20.10.2009 godine. Obračun zakonske zatezne kamate izvršen je na svaku
obračunatu mjesečnu zaradu od dana dospjeća 01 u narednom mjesecu pa do
zaključno sa 31.12.2010, i to: do 31.12.2009 prema Pravnim stavovima Vrhovnog
Suda RCG, donijetim na zajedničkoj sjednici Građanskog i Pravnog odjeljenja
09.12,2000, po stopi od 6% godišnje primjenom dekurzivnog prostog kamatnog
računa na dospjehi mjesečnu zaradu, za kalendarski broj dana, bez pripisa
zatezne kainate glavnici istekom obračunskog perioda; za 2010 godinu prema
Zakonu o visini stope zatezne kamate ( Sl.list CG br. 83/09), po stopi od 8 %
godišnje, primjenom dekurzivnog prostog kamatnog računa na dospjelu mjesečnu
zaradu, bez pripisa zatezne kamate glavnici istekom obračunskog perioda.
Obračun mjesečnih zarad sa obračunatom zakonskom zateznom kamatom dat je u
Tabelarnom pregledu u prilogu, prema kojem ukupno obračunata zarada za period
od 15.08.2005 do 20.10.2009 sa obračunatom zakonskom kamatom zaključno sa
31.12.2010, na dan 31.12.2010 godine iznosi 18.301,47 €,od čega: obračunata
zarada u ukupnom iznosu od 15.249,39 €; obračunata zakonska zatezna kamata ođ
3.052,08 €. U Tabelarnom pregledu dati su međuzbirovi obračunatih zarada i
zatezne kamate po godinama: 2005, 2006, 2007, 2008 i 2009 gođina i na kraju
ukupni iznosi po elementima obračuna: osnovna zarada + dodatak na radni staž =
Ukupna zarada, zatezna kamata na dan 31.12.2009 + zatezna kamata za 2010 =
Ukupna kamata i na kraju Ukupna zarada sa kamatom = ukupna zarada + ukupna
kamata.
Iz Akta JU ŠOMO „ P.II.P.Nj. „ br.... od 25.01.2011 godine proizilazi da je
profesor T.V. na dan zaposlenja 20.04.2005.godine imao radni staž od 13 godna
6 mjeseci i 12 dana, odnosno 15.08.2005.godine imao ukupan radni staž 13 godna
10 mjeseci i 7 dana, da u personalnom dosijeu postoji revers da je isti
podigao radnu knjižicu 31.08.2004.godine, te su navedeni startni koeficijenti
za puno radno vrijeme na mjestu profesora, što je bilo predmet sudsko-
medicinskog vještačenja.
Uvidom u podnesak JU Škola za osnovno muzičko obrazovanje „P.II.P.Nj. „ br.
... od 25.01.2011.godine proizilazi da je profesor T.V. na dan zaposlenja
20.04.2005.godine imao radni staž od 13 godna 6 mjeseci i 12 dana, odnosno
15.08.2005.godine imao ukupan radni staž 13 godna 10 mjeseci i 7 dana, da u
personalnom dosijeu postoji revers da je isti podigao radnu knjižicu
31.08.2004.godine, te su navedeni startni koeficijenti za puno radno vrijeme
na mjestu profesora, što je bilo predmet sudsko-medicinskog vještačenja.
Iz rješenja direktora škole B. R. od 2.10.2001.g. br.... proizilazi da je T.V.
raspoređen na radno mjesto nastavnik violončela, kao i da su tim rješenjem
određenu poslovi i radni zadaci u okviru 40-to časovne radne nedelje za
školsku 2001/2002 godinu i to ukupno 20 časova nedeljno. Raspored po tom
rješenju teče od 01.09.2001.godine od 31.10.2001.godine.
Iz rješenja direktora škole V. D. br. ... od 19.09.2003.g proizilazi da je
T.V. raspoređen na radno mjesto nastavnik violončela, kao i da su tim
rješenjem određenu poslovi i radni zadaci u okviru 40-to časovne radne nedelje
za školsku 2003/2004 godinu i to ukupno 32 časa nedeljno. Raspored po tom
rješenju teče od 01.09.2003.godine.
Iz rješenja direktora škole S. C. br. ... od 2.04.2004.g proizilazi da je
Profesor V. T., sa završenim VII stepenom stručne spreme i stručnim nazivom
Akademski muzičar - profesor violončela, rasporeden na radno mjesto nastavnika
violončela na neodredeno radno vrijeme u JU Školi za osnovno muzičko
obrazovanje « P.II.P.Nj. « u B.,( Ugovor o radu br. .... 2000. g) određuje se
nepuno radno vrijeme u iznosu od 93 % norme, počevši od 01. 4. 2004. godine.
Uvidom u inspekcijske spise dostavljene od Uprave za inspekcijske poslove
Odsjek za inspekciju rada inspektora D. R. proizilazi da je T.V. Inspekciji
rada Opštine Bar, dana 03.06.2010. godine, podnio inicijativu za vršenje
inspekcijskog nadzora kod JU ŠOMO "P.II.P.Nj." u Baru, te da je inspektor rada
R.D. obavila inspekcijski pregled pri čemu je sačinila zapisnik br...., dana
17.06.2010. godine, a kojom prilikom je ukazala odgovornom licu u JU ŠOMO
"P.II.P.Nj." iz B., da je dužan da otkloni nepravilnosti u pogledu vraćanja na
posao profesora violončela T.V.a i istog pozvati da radi na adresu: Novi Sad-
Petrovaradin, ..., a nakon toga da istom isplati sve zaostale zarade i druga
primanja u roku od sedam dana. Dana, 27.09.2010. godine, inspektor rada R.D.
je obavijestila T.V.a da je obustavila dalje vođenje inspekcijskog postupka
jer je kod Osnovnog suda u B.pokrenut postupak za izvršenje sudske odluke
P.br.... od 02.03.2009. godine.
Uvidom u rješenje JU ŠOMO „P.II.P.Nj.“ br. ... od 26.11.2009.godine proizlazi
da se postupa po pravosnažnoj presudi P.br. ... od 02.03.2009.godine pa se
T.V. vraća na posao u Školi za osnovno muzičko obrazovanje "P.II.P.Nj." B. na
radno mjesto profesor violončela. Rješenjem je T.V. pozvan da se javi na posao
u roku od 8 dana od dana prijema rješenja, te da se istom rješenje pošalje
preporučeno sa povratnicom na adresu Novi Sad – Petrovaradin, ..., kao i da se
finansijskoj službi škole nalaže da Budžetu CG preko nadležnog Ministarstva
ispostavi zahtjev za obezbjeđenje 250,00 eura na ime troškova postupka, koje
će Škola isplatiti T.V.u odmah po prijemu od strane Budžeta.
Uvidom u presudu Višeg suda Podgorica Kž br. ... proizilazi da se odbija žalba
tuženog kao neosnovana i potvrdjuje presuda Osnovnog suda u B.P br. ... od
02.03.2009.godine.
Uvidom u potvrdu o prijemu pošiljke od 30.11.2009.godine proizilazi da je
pošiljka bila adresirana na profesora T.V. ul ...., te da je ista vraćena uz
konstataciju "nije tražio".
Uvidom u dopis okrivljene br. ... od 28.12.2009.godine proizilazi da se dana
28.12.2009.godine A. V. obratila Vrhovnom sudu Podgorica zahtjevom da dozvole
uvid u predmet br. ... da li je prof. V. T. primio drugostepenu presudu Višeg
suda Podgorica i na kojoj adresi mu je ona uručena. Takodje je molila da ih
obavjeste jer rješenje o vraćanju na posao koji su mu uputili
30.11.2009.godine nije primio, stoga im je potrebno da im dostave njegovu
tačnu adresu.
Uviodm u dopis okrivljene broj ... od 29.januara 2010.godine proizilazi da se
dana 29.01.2010.godine A.V. obratila direktoru Osnovne muzičke škole Subotica
sa molbom za dostavljanje podatka od kada i do kada je kod te škole u radnom
odnosu profesor T.V.
Uvidom u dopis okrivljene br. ... od 02.06.2010.godine proizilazi da se V.A.
dana 02.06.2010.godine obratila Osnovnom sudu u B.sa molbom za uvid i
kopiranje dostavnice iz spisa P.br. ..., a radi provjere kada je profesor T.
V. primio presudu Višeg suda u Podgorici i na kojoj adresi mu je ona
dostavljena.
Iz žalbe direktora JU Škola za osnovno muzičko obrazovanje "P.II.P.Nj." B.
V.A. br. .. od 10.03.2009.godine izjavljena na presudu Osnovnog suda u B.P br.
... proizilazi da je dana 10.03.2009.godine okrivljena V.A. izjavila žalbu na
presudu Osnovnog suda u B. P br.....
Uvidom u podnesak tužene upućene Osnovnom sudu u B.u predmetu P br. ... od
23.01.2009.godine proizilazi da je tužena JU Škola za osnovno muzičko
obrazovanje "P.II.P.Nj." B. - direktor V.A. dana 23.01.2009.godine uputila
podnesak Osnvonom sudu u B.u predmetu P br. ....
Uvidom u reviziju upućenu od strane okrivljene Osnovnom sudu u B.P br. ... od
10.02.2009.godne, gdje se takodje vidi da je okrivljena znala tačnu moju
adresu proizilazi da je tužena JU Škola za osnovno muzičko obrazovanje
"P.II.P.Nj." B. - direktor V.A. na presudu Višeg suda u Podgorici Gž br. ...
od 20.10.2009.godine, koju je tuženi primio dana 26.11.2009.godine, u
zakonskom roku izjavila reviziju zbog svih razloga dozvoljenih zakonom.
Sud je donio rješenje da se u dokaznom postupku neće vršiti uvid u presudu
Osnovnog suda u B.P br. 983/11, žalbu adv. A. S., odgovor na žalbu, kao i u
rješenje R. Srbije, jer parnični postupak koji se vodi još uvijek nije
pravosnažno okončan. Takodje je donjeto rješenje da se neće obaviti vješačenje
po vještaku neuropsihijatru jer provodjenje ovog dokaza nije od uticaja za
presudjenje u ovoj krivično pravnoj stvari, pa bi provodjenje istog vodilo
odugovlačenju krivičnog postupka, a ne bi imalo za rezultat utvrdjivanje
drugačijeg činjeničnog stanja.
Ocjenom izvedenih dokaza nije dokazano da je okrivljena izvršila krivična
djela koja joj se optužnim predlogom stavljaju na teret.
Optužnim predlogom okrivljenoj je stavljeno na teret da je učinila krivično
djelo zloupotreba službenog položaja iz čl. 416 st. 1 Krivičnog zakonika, zato
što je kao odgovorno lice škole - direktor, postupala suprotno čl. 120. tač.2
Zakona o radu (Sl. list CG 49/08) kojim je odredjeno da je poslodavac dužan da
pravosnažnu odluku suda izvrši u roku od 15 dana od dana dostavljanja odluke,
ako odlukom suda nije odredjen drugi rok, obzirom da je pravosnažnom presudom
Osnovnog suda u B.P br. ..., JU ŠOMO "Nj." u B., bila obavezana da
supsidijarnog tužioca T.V.a vrati na posao u roku od 8 dana od dana
pravosnažnosti presude, a koja nije izvršila pravosnažnu odluku suda jer nije
uspostavila stanje kako je postojalo pre donošenja protivzakonite odluke,
kojom je supsidijarnom tužilacu T.V. prekinut radni odnos.Takođe joj je
stavljeno na teret da je učinila i krivično djelo nesavestan rad u službi iz
čl. 417 tačka 1 Krivičnog zakonika,zato što nije oglasila ni po jednom od
zahteva, kojima je supsidijarni tužilac T.V. tražio da se izjasni o njegovom
radnom statusu nakon konačne presude Vrhovnog suda Crne Gore Rev.... u radnom
sporu izmedju njega i škole, kojom je potvrđena pravosnažna presuda, te da je
na ovaj način okrivljena kršila čl.119 tačka 3 Zakona o radu Crne Gore, jer je
u potpunosti onemogućila da T.V. ostvaruje prava iz radnog odnosa
protivzakonito prekinutim 2005 godine.
Okrivljena u svojoj odbrani ne priznaje da je izvršila krivična djela u bitnom
navodeći da je supsidijarnog tužioca T.V.a četiri dana nakon dobijanja
pravosnažne presude pozvala na posao, na način što mu je poslala rješenje o
povratku na posao na adresu P. - ..., a koju adresu su našli u sudskim
spisima Osnovnog suda u B., ali se pošiljka vratila kao neuručena sa naznakom
da je isti obaviješten, a izvještaj se vratio sa konstatacijom da nije tražio.
Dalje je izjavila da je podnijela zahtjev Osnovnom sudu u B.radi provjere
adrese T.V.a, a kako nije bila u mogućnosti da dođe u kontakt sa istim nije
mogla da ga kontaktira putem telefona jer isti telefon nije ostavio,ali da je
stupila putem telefona u kontakt sa direkotorom Muzičke škole u Subotici A. I.
koji ju je obavijestio da T.V. radi na zamjeni u toj školi, nakon čega mu je
rješenje upućeno na adresu škole, tačnije rješenje o povratku na radno mjesto
proslijeđeno je direktoru škole a na ime T.V.a i tada je rješenje uredno
primljeno. Sud je prihvatio odbranu okrivljene jer je ista potvrđena
materijalnim dokazima i to rješenjem JU ŠOMO "P.II.P.Nj." br. .. od
26.11.2009.godine, obavještenjima inspektora rada br. ... od
09.07.2010.godine, br. ... od 09.09.2010.godine i br. ... od
16.12.2010.godine, te potvrdom o prijemu pošiljke od 30.11.2009.godine i
dopisima okrivljene br. .. od 28.12.2009.godine i br. .. od 02.06.2010.godine,
kao i iskazom svjedoka R. D.
Supsidijarni tužilac T.V. u svom iskazu tvrdi da mu rješenje o povratku na
posao nikada nije poslato niti je isto primio, niti je ikada bio pozvan od
okrivljene na posao, niti ga je okrivljena telefonski kontaktirala iako je
imala njegovu adresu, već je prvi poziv poslat na pogrešnu adresu s namjerom
da taj poziv ne primi, a koverat koji je stigao u muzičku školu u Subotici je
bio prazan. Međutim, uvidom u rješenje JU Šomo „P. D. P. Nj.“ br. ... od
26.11.2009.godine utvrđeno je da je okrivljena V.A. kao direktor navedene
ustanove postupila shodno pravosnažnoj sudskoj presudi Osnovnog suda u B.o
vraćanju na posao supsidijarnog tužioca T.V.a P.br.. od 02.03.2009.godine, te
da je na taj način savjesno i zakonito vršila svoje dužnosti. Činjenica je da
je u navedenom rješenju kao adresa T.V.a navedena ul. .P., N. S., na koju
adresu je supsidijarnom tužiocu poslato rješenje o povratku na posao i koja
pošiljka je vraćena uz konstataciju "nije tražio", a što je utvrđeno iz
potvrde o prijemu pošiljke od 30.11.2009.godine. Nadalje, iz dopisa okrivljene
br. ... od 02.06.2010.godine upućenom Osnovnom sudu u B.i br. .. od
28.12.2009.godine upućenom Vrhovnom sudu Crne Gore, utvrđeno je da se
okrivljena obraćala navedenim sudovima sa molbom da se dostavi tačna adresa
supsidijarnog tužioca koja se nalazila u sudskim spsima kako bi mu rješenje o
povratku na posao bilo lično uručeno. Navedeno je u svom iskazu potvrdila i
svjedok R. D., čiji iskaz je sud u potpunosti prihvatio kao jasan i istinit i
koja je u bitnom navela da se adresa na koju je T.V.u poslato rješenje br. ...
od 26.11.2009.godine nije u potpunosti podudarala sa adresom koju je isti
naveo u inicijativi, već se razlikovala u jednom slovu, zbog čega je ukazano
školi da otkloni navedenu nepravilnost. Iz tri obavještenja inspektora rada
br. ... od 09.07.2010.godine, br. ...od 09.09.2010.godine i br. ... od
16.12.2010.godine utvrđeno je da je očigledno rješenje o povratku na posao
supsidijarnog tužioca prvo poslato na pogrešnu adresu, tačnije adresu koja se
razlikovala u jednom slovu, a da je kasnije poslato i na pravu adresu, ali da
je pošiljka opet vraćena uz konstataciju "nije tražio". Ovako navedeno
činjenično stanje koje je utvrđeno iz materijalnih dokaza i iskaza svjedoka R.
D., kojima je sud poklonio punu vjeru, dovodi do zaključka da okrivljena nije
protivzakonito i nesavjesno postupala u vršenju službene dužnosti.
Naime, da bi postojalo krivično djelo zloupotreba službenog položaja neophodno
je da isto može izvršiti samo odredjeno službeno lice , dok radnja izvršenja
osnovnog oblika iz stava 1 propisana je alternativno i javlja se u tri vida,
kao protivpravno iskorišćavanje službenog položaja ili ovlašćenja,
prekoračenja granica službenog položaja ili ovlašćenja ili ne vršenje službene
dužnosti. Iskorišćavanje službenog položaja je protivpravno kada je vršenje
službene dužnosti usmjerenje na ostvarivanje protivpravnog cilja, odnosno kada
je usmjereno na ostvarivanje posledica ovog krivičnog djela. Posledica ovog
krivičnog djela se može javljati u jednom od tri oblika, a ona se sastoji u
pribavljanju sebi ili drugome koristi, ili u nanošenju štete drugom ili u
težoj povredi prava drugom. Djelo je dovršeno kada nastupi posledica, tj. kada
je pribavljena korist, drugom nanjeta šteta ili su teže povredjena prava
drugog. Izvršilac krivičnog djelo može biti samo službeno lice, u pogledu
krivice potreban je umišljaj izvršilaca, tj. zlouporeba obuhvata svijest da se
preduzima radnja koja je protivna zakonu i drugim propisima, kao i da je
protivna interesima službe, tj. svijest o tome da se ona ne preduzima u
interesu službe, već radi ostvarivanja posledica ovog krivičnog djela. Dakle,
iz svega napred navednog izvodi se nesporan zaključak da nema dokaza da je
okrivljena izvršila krivično djelo zloupotreba službenog položaja iz čl. 416
tač. 1 Krivičnog zakonika, jer nema dokaza da su radnje koje je preduzimala
okrivljena protivpravne , niti ima dokaza da je okrivljena iskorišćavanjem
svog službenog položaja usmjerila na ostvarivanja protivpravnog cilja , u
konkretnom slučaju nanošenja štete supsidijarnom tužiocu, niti je svojim
radnjama teže povredila pravo supsidijarnog tužioca T.V.. Nije dokazana ni
namjera okrivljene,odnosno umišljaj da je okrivljena kako supsidijarni tužilac
navodi nanjela istom štetu , odnosno teže povrijedila njegovo pravo iz radnog
odnosa. Da bi izvršio predmetno krivično djelo potrebno je i da ga je učinilac
izvršio sa umišljajem, medjutim, u tom pravcu ne postoji nijedan dokaz.
Nadalje, u konkretnom slučaju iz činjeničnog opisa optužnog akta nijesu
navedeni bitni elementi bića krivičnog djela zloupotreba službenog položaja iz
čl. 416. st. 1 Krivičnog zakonika,iako je supsidijarnom tužiocu optužni
predlog vraćen na dopunu od strane suda rješenjem od 06.06.2012.godine.
Medjutim, sud se kretao u okviru optužnog predloga, jer je ocijenjeno da bi
dodavanje u izreci presude bitnih elementa bića krivičnog djela zloupotreba
službenog položaja iz čl. 416 st. 1 Krivičnog zakonika, vodilo prekoračenju
optužnog predloga na štetu okrivljene.Čak i pod pretpostavkom da su u optužnom
aktu navedeni svi bitni elementi bića krivičnog djela zloupotreba službenog
položaja ,u postupku nije dokazano da je okrivljena počinilia navedeno
krivično djelo jer u toku postupka nije proveden ni jedan jedini dokaz koji bi
ukazivao na krivicu okrivljene, a posebno se ne može nesumnjivo zaključiti da
je to djelo izvršeno na način kako je to predstavljeno optužnim aktom.
Takodje, da bi postojalo krivično djelo nesavjestan rad u službi, nesavjesno
postupanje mora biti očigledno, tj. mora se raditi o višem stepenu nesavjesnog
postupanja, odnosno o grubljoj povredii službene dužnosti, jer se u protivnom
radi o disciplinskom prekršaju. Pritom, pod nesavjesnim postupanjem se
podrazumijeva takvo postupanje odnosno zanemarivanje dužnosti koje je grubo,
izrazito, odnosno koje po svom značaju i intezitetu prevazilazi običnu
nemarnost i koje je kao takvo na prvi pogled uočljivo za svakog. Za postojanje
predmetnog krivičnog djela neophodan je i subjektivni element, a to je da je
službeno lice bilo svjesno ili je bilo dužno i moglo biti svjesno da uslijed
toga može nastupiti teža povreda prava drugog ili imovinska šteta. U
konkretnom slučaju, da se radilo o tako grubom kršenju zakona i zanemarivanju
dužnosti kako to navodi supsidijarni tužilac, to bi svakako uočio i
konstatovao inspektor rada koji je vršio kontrolu rada JU ŠOMO "P.II.P.Nj.".
Pritom, okrivljena je kao direktor JU ŠOMO "P.II.P.Nj." donijela rješenje o
povratku supsidijarnog tužioca na posao i to u kratkom roku nakon prijema
pravosnažne sudske odluke, te je u tom smislu ne samo postupila po sudskoj
odluci, već je i omogućila supsidijarnom tužiocu da ostvari svoja prava iz
radnog odnosa, tj. da započne sa radom. Kako je nesporno da je okrivljena
pokušala da supsidijarnom tužiocu uruči rješenje u tri navrata i to obraćajući
se i sudskim organima u namjeri da sazna njegovu tačnu adresu, kao i ustanovi
u kojoj je saznala da je isti radio u tom periodu, to u konkretnom slučaju
nedostaje i subjektivni element predmetnog krivičnog djela, tačnije nedostaje
kako umišljajno postupanje okrivljene, tako i postupanje iz nehata, jer
okrivljena ni u kom slučaju po ocjeni suda nije htjela niti je mogla biti
svjesna mogućnosti nastupanja posljedice krivičnog djela, odnosno ugožavanja
prava supsidijarnog tužioca, niti je za to imala namjeru. Naprotiv, nesporno
je da je okrivljena pokušala da supsidijarnom tužiocu T.V.u uruči rješenje o
povratku na posao i time mu omogući povratak na posao i ostvarivanje prava iz
radnog odnosa. Dakle, imajući u vidu utvrđeno činjenično stanje, ocijenjeno je
da se u radnjama okrivljene nijesu stekla niti objektivna niti subjektivna
obilježja krivičnog djela nesavjestan rad u službi iz čl. 417. tač. 1.
Krivičnog zakonika, pa je uslijed nedostatka dokaza ista oslobođena od
optužbe.
Sud je krivično djelo koje je okrivljenoj pod tačkom 1 stavljeno na teret
pravno kvalifikovao kao krivično djelo zloupotreba službenog položaja iz čl.
416 tačka 1 Krivičnog zakonika, jer je okrivljenoj stavljeno na teret
izvršenje krivičnog djela zloupotreba službenog položaja iz čl. 416 tačka 1 i
tačka 2 Krivičnog zakonika, kojom prilikom u činjeničnom opisu nije navedena
veza težeg oblika sa osnovnim oblikom krivičnog djela, jer izvršenje težeg,
odnosno kvalifikovanog oblika krivičnog djela podrazumijeva izvršenje osnovnog
oblika krivičnog djela kao i činjenicu da je izvršenjem osnovnog oblika djela
pribavljena imovinska korist u iznosu preko tri hiljade eura, a što u
dispozitivu optužnog predloga nije navedeno. Kako sud nije vezan pravnom
kvalifikacijom, međutim, jeste činjeničnim opisom krivičnog djela i zakonskim
opisom bića krivičnog djela sa kojim se usaglašava činjenični opis, tako da
sud izreku presude nije mogao sam precizirati, jer to ne bi bilo preciziranje
već kreiranje nove optužnice, što bi sud dovelo u poziciju tužioca i suda, te
kako iz činjeničnog opisa navedenog u optužnom aktu proizilazi da se
okrivljenoj stavlja na teret izvršenje osnovnog oblika krivičnog djela
zloupotreba službenog položaja, to je sud radnje okrivljene u tački 1 izreke
presude pravno kvalifikovao kao krivično djelo zloupotreba službenog položaja
iz čl. 416 tačka 1 Krivičnog zakonika.
Sud je cijenio i ostale provedene dokaze ali je našao da nijesu od uticaja na
utvrđenje drugačijeg činjeničnog stanja.
Odluka o troškovima krivičnog postupka zasniva se na odredbi čl. 230 st.1
ZKP-a, zbog čega troškovi krivičnog postupka padaju na teret budžetskih
sredstava suda.
Na osnovu izloženog odlučeno je kao u izreci presude.
OSNOVNI SUD U BARU
Bar, 23.09.2013.godine
ZAPISNIČAR, S U D I J A,
Amira Nikičić  Ljiljana Joković
PRAVNA POUKA:Protiv ove presude može se
izjaviti žalba Višem sudu u Podgorici, u roku od
8 dana od dana prijema pismenog otpravka.
Žalba se predaje ovom sudu u dva primjerka.
DNA:
- 1 x supsidijarni tužlac,
- 1 x okrivljenoj,
- 1 x braniocu okrivljene adv. A.S.,
- 1 x spisi