K br. 202/12
U IME CRNE GORE
OSNOVNI SUD U BARU, kao prvostepeni krivični, sudija Ljiljana Joković, kao
sudija pojedinac, sa zapisničarom Amirom Nikičić, u krivičnom predmetu
okrivljenog M.E., zbog krivičnog djela – ugrožavanje javnog saobraćaja iz čl.
339.st.3. u vezi st.1. Krivičnog zakonika, po optužnom predlogu Osnovnog
državnog tužilaštva u Baru Kt. br. ... od 10.04.2012. godine, nakon održanog
glavnog javnog pretresa u prisustvu zastupnika optužbe savjetnika kod Osnovnog
državnog tužioca u Baru Sanje Borozan i branioca okrivljenog M.E., R. F.,
advokata iz B., a u odsustvu okrivljenog M.E., dana 10.09.2013. godine, donio
je i javno objavio
PRESUDU
Prema okrivljenom
M.E.U, od oca H. i majke K., rodjene K., rodjen ... godine u P., gdje je i
stalno nastanjen, ul. ..., oženjen, otac troje djece, pismen, završio srednju
školu, nezaposlen, lošeg imovnog stanja, neosudjivan,
Na osnovu čl. 372 tač. 3 ZKP-a
ODBIJA SE OPTUŽBA
Da je
Dana 08.06.2009.godine, oko 18,26 časova, u ulici 24. Novembra, u blizini Nove
benzinske pumpe, Opština Bar, upravljajući u saobraćaju putničkim vozilom
marke «VW Golf» reg. ozn. ..., ne pridržavajući se saobraćajnih propisa i
olako držaći da do posledice neće doći, ugrozio saobraćaj i doveo u opasnost
život oštećenog K. N., na način što protivno odredbi čl.27. st.2. Zakona o
bezbjednosti saobraćaja na putevima («S1. list RCG» br.72/05), krećući se iz
pravca centra grada prema Novoj benzinskoj pumpi, nije vozilo u kretanju držao
što bliže desnoj ivici kolovoza i na tolikoj udaljenosti od nje da, s ozbirom
na brzinu kretanja vozila, uslove saobraćaja i stanje i karakteristike puta ne
ugrožava druge učesnike u saobraćaju, već je, u fazi mimoilaženja sa putničkim
motornim vozilom marke „Audi A 6" reg. ozn. ... kojim je iz suprotnog smjera
upravljao oštećeni K.N., vozilom skrenuo preko središnje razdjelne linije i
zahvatio prostor lijeve kolovozne trake u smjeru kretanja, usled čega je došlo
do fizičkog kontakta čeone lijeve strane vozila ,,VW Golf"' i bočne lijeve
strane vozila „Audi", na prostoru lijeve kolovozne trake smjera kretanja
vozila ,,VW Golf", kojom prilikom je oštećeni K.N. zadobio laku tjelesnu
povredu i to: oguljotinu kože drugog prsta (kažiprsta lijeve šake) i istegnuće
mišića vrata i glave;
-čime bi učinio krivično djelo - ugrožavanje javnog saobraćaja iz čl.339. st.3. u vezi st.1. Krivičnog zakonika.
Jer je nastupila zastarjelost krivičnog gonjenja.
Troškovi postupka padaju na teret budžetskih sredstava suda.
O b r a z l o ž e n j e
Optužnim predlogom ODT u Baru Kt.br. ... od 10.04.2012. godine, okrivljenom
M.E.u je stavljeno na teret da je dana 08.06.2009.godine oko 18,26 časova
izvršio krivično djelo – ugrožavanje javnog saobraćaja iz čl.339. st.3. u vezi
st.1. Krivičnog zakonika.
Za krivično djelo ugrožavanje javnog saobraćaja iz čl. 339 st. 3 u vezi st.1
Krivičnog zakonika, zaprećena je novčana kazna ili kazna zatvora do jedne
godine. Odredbom čl. 124 st.1 tač. 7 Krivičnog zakonika propisano je da se
krivično gonjenje ne može preduzeti kada protekne 2 (dvije) godine od
izvršenja krivičnog djela za koje se po Zakonu može izreći kazna zatvora do 1
(jedne) godine ili novčana kazna. Odredbom čl. 125 st.7 Krivičnog zakonika
propisano je da zastarjelost krivičnog gonjenja nastaje u svakom slučaju kada
protekne dvostruko vrijeme koje se po zakonu traži, za zastarjelost krivičnog
gonjena. U konkretnom slučaju imajući u vidu činjenicu da je krivično djelo
izvršeno dana 08.06.2009.godine, apsolutna zastarjelost krivičnog gonjenja
nastupila je dana 08.06.2013. godine.
Odluka o troškovima krivičnog postupka zasniva se na odredbi čl. 230. st.1
ZKP, zbog čega troškovi krivičnog postupka padaju na teret budžetskih
sredstava suda.
Na osnovu izloženog odlučeno je kao u izreci presude.
OSNOVNI SUD U BARU
Dana 10.09.2013. godine
ZAPISNIČAR, SUDIJA
Amira Nikičić Ljiljana Joković
PRAVNA POUKA:Protiv ove presude može se
izjaviti žalba Višem sudu u Podgorici u roku od
8 (osam) dana od dana prijema pismenog otpravka.
Žalba se predaje ovom sudu u dva primjerka.
DNA: - 1 x ODT
- 1 x okrivljenom
- 1 x braniocu okrivljenog
- 1 x oštećenom
- u spise