OSNOVNI SUD U PLAVU
K. br. 72/2013
U IME CRNE GORE
OSNOVNI SUD U PLAVU, sudija Hilmija Sujković, sa zapisničarem Senadom
Radončić, u krivičnom predmetu okrivljenog H. D., iz G., opština P., zbog
krivičnog djela falsifikovanje isprave iz čl. 412. st. 2. u vezi st. l.
Krivičnog zakonika, po optužnom predlogu Osnovnog državnog tužilaštva u Plavu,
Kt.br.145/2013 od 21.11.2013 godine, po održanom usmenom, glavnom, javnom
pretresu u prisustvu: okrivljenog H. D. i ODT u Plavu, Feratović Erdana, donio
je i javno objavio dana 03.12.2013 godine
P R E S U D U
Okrivljeni H. D., JMBG ... od oca I. i majke S., rodj. Č., rodjen ... godine,
u C. – Njemačka , sa prebivalištem u G., opština P., državljanin Crne Gore,
nezaposlen, neoženjen , pismen, završio srednju školu, lošeg imovnog stanja,
osudjivan.
K r i v j e
Što je :
Dana 17.11.2013 godine, oko 18,00 časova, na graničnom prelazu "G." kod G. ,
opština P., prilikom ulaska iz Albanije u Crnu Goru, upotrijebio lažnu javnu
ispravu kao pravu, i to pasoš R. Albanije, na ime H. E., serijskog broja ...,
a kojeg je prethodno nabavio od strane nepoznatog lica iz Albanije u Tuzima,
na način što je prilikom legitimisanja izvršenog od strane graničene policije
istim dao na uvid navedeni pasoš na kome se nalazila fotografija okrivljenog,
svjestan da je njegovo djelo zabranjeno, pri čemu je htio njegovo izvršenje
- čime je izvršio krivično djelo falsifikovanje isprave iz čl. 412 st. 2. u
vezi stava 1. Krivičnog zakonika.
Pa ga sud za izvršeno krivično djelo na osnovu navedenog zakonskog propisa te
primjenom čl.: 4, 32, 36 i 42 KZ i čl. 374 ZKP ,
O S U D J U J E
Na kaznu zatvora u trajanju od 3 (tri) mjeseca.
Okrivljeni  se obavezuje da na ime troškova krivičnog postupka - paušala
plati iznos od 50,00 (pedeset) eura, u roku od 15 dana po pravosnažnosti
presude pod prijetnjom prinudnog izvršenja.
Prema okrivljenom se shodno čl. 75. st. 1. Krivičnog zakonika, i z r i č e
MJERA BEZBIJEDNOSTI
Oduzimanje putne isprave - pasoša, ser. br. BG1016225.
O b r a z l o ž e n j e
Obrazloženje je izostalo na osnovu čl. 458 st. 7 ZKP , jer su se stranke po
objavljivanju presude odrekle prava na žalbu i nijesu tražile njen pismeni
optravak.
OSNOVNI SUD U PLAVU
Dana, 03.12.2013.godine.
Zapisničar  S U D I J A
Senada Radončić Hilmija Sujković
NAPOMENA :
Stranke su se odrekle prava žalbe na presudu
pa je ista pravosnažna danom njenog donošenja .