OSNOVNI SUD U PLAVU
K.br. 62/2013
U IME CRNE GORE
OSNOVNI SUD U PLAVU, sudija Hilmija Sujković, sa zapisničarem Senadom
Radončić, u krivičnom predmetu okrivljenog Č. A., iz sela V., opština P., zbog
krivičnog djela šumske kradje iz čl. 324. st. 2 u vezi st. 1. Krivičnog
zakonika, po optužnom predlogu Osnovnog državnog tužilaštva u Plavu, Kt.br.
125/2013 od 30.10.2013 godine, po održanom usmenom, glavnom, javnom pretresu u
prisustvu okrivljenog, ODT u Plavu Feratović Erdana i predstavnika oštećene
Uprave za šume Pljevlja - Područne jedinice P. P. E., donio je i javno objavio
dana 14.11.2013. godine
P R E S U D U
Okrivljeni Č. A., JMBG ... od oca M. i majke H. rodj. Š., rodjen ... godine, u
selu V., opština P., gdje i živi, državljanin Crne Gore, nezaposlen, oženjen,
otac četvoro djece , pismen, završio Višu elektrotehničku školu, lošeg imovnog
stanja, neosudjivan.
K r i v j e
Što je:
U periodu od 01.10. do 04.10.2013 godine, u državnoj šumi kojom gazduje Uprava
za šume Pljevlja- Područna jedinica P., u G.J. Gusinjske šume u selu G. V. u
odjeljenju br. ... postupajući sa direknim umišljajem, radi kradje sa motornom
testerom oborio 62 bukova stabla, prečnika na panju
16cm,17cm,34cm,20cm,23cm,24cm,,20cm,35cm,20cm,30cm,24cm,24cm,20cm,20cm,27cm,27
cm,23cm20cm20cm,24cm,25cm,27cm,24cm, 25cm,23cm,22cm 24cm, 20cm, 20cm , 30cm,
23cm, 20cm,30cm 25cm,40cm, 32cm, 20cm, 32cm, 22cm,27cm, 21 cm, 23cm, 18cm,
25cm, 20cm, 27cm, 24cm,20cm, 30cm, 22cm, 18cm 20cm 18cm, 30cm 20cm, 15 cm,
18cm, 18cm, 18cm, 19cm, 21cm,20cm, u ukupnoj bruto masi 9,587 m3, koje je
izrezao na trupce dužine od po 1 m i koje je sa svojim traktorom odnio kod
svoje kuće za svoje potrebe, i ako je bio svjestan da je izvršio obaranje
navedenih bukovih stabala u državnoj šumi i da su te njegove radnje zakonom
zabranjene i nedozvoljene te da time čini krivično djelo, koje se goni po
službenoj dužnosti i da je htio njegovo izvršenje,
- čime je izvršio krivično djelo šumska kradja iz čl. 324 st. 2. u vezi st.
1. Krivičnog zakonika.
Pa mu sud za izvršeno krivično djelo na osnovu navedenog zakonskog propisa te
primjenom čl:4, 32, 36, 39, 42, 52, 53 i 54 KZ i čl. 374 ZKP i z r i č e.
USLOVNU OSUDU
Kojom mu utvrdjuje kaznu zatvora u trajanju od 3(tri) mjeseca i istovremeno
odredjuje da se ista neće izvršiti ako okrivljeni za vrijeme od 1 (jedne)
godine dana po pravosnažnosti presude ne učini novo krivično djelo
i
O S U D J U J E
Na novčanu kaznu u iznosu od 200,00 (dvijestotine) eura , koju je dužan
platiti u roku od 2 (dva) mjeseca po pravosnažnosti presude, a ukoliko se
novčana kazna ne plati u odredjenom roku ista će se zamijeniti kaznom zatvora
računajući svakih započetih 25,00 (dvadesetpet) eura , novčane kazne za jedan
dan zatvora.
Okrivljeni se obavezuje da na ime troškova krivičnog postupka - paušala plati
iznos od 30,00 eura, u roku od 15 dana po pravosnažnosti presude pod
prijetnjom prinudnog izvršenja.
Oštećena Uprava za šume Pljevlja - Područna jedinica Plav se radi ostvarivanja
imovinsko pravnog zahtjeva za naknadu štete upućuje na parnicu .
O b r a z l o ž e n j e
Obrazloženje je izostalo na osnovu čl. 458 st. 7 ZKP , jer su se stranke po
objavljivanju presude odrekle prava na žalbu i nijesu tražile njen pismeni
optravak.
Inače, prilikom izbora vrste i visine krivične sankcije koju treba primijeniti
prema okrivljenm Č. A., za izvršeno krivično djelo, sud je pored težine,
načina izvršenja i društvene opasnosti krivičnog djela uzeo u obzir i stepen
krivične odgovornosti okrivljenog kao i sve ostale okolnosti koje su
relevantne u tom pogledu.
Tako je od olakšavajućih okolnosti sud okrivljenom cijenio u uzeo u obzir: da
je porodičan čovjek, da je otac 4 maloljetne djece, da je nezaposlen, da je
veoma lošeg materijalnog stanja, da porodicu izdržava od nadničenja , da je
priznao izvršenje krivičnog djela i da je izrazio kajanje i žaljenje zbog
njegovog izvršenja, pa je u nedostatku otežavajućih okolnosti na njegovoj
strani našao da u konkretnom slučaju ima uslova da se prema njemu ne primijeni
kazna zatvora kao jedna od kumulativno predvidjenih kazni, već da je dovoljno
i samo upozorenje uz prijetnju kaznom. Kako su za krivično djelo šumska kradja
iz čl. 324. st. 2. U vezi st. 1. Krivičnog zakonika , koje je stavljeno na
teret okrivljenom, propisane kumulativno i novčana i kazna zatvora, to mu je
sud kao glavnu sankciju izrekao kaznu zatvora u trajanju od 3 mjeseca i
istovremeno odredio da se ista neće izvršiti ako okrivljeni za vrijeme od
jedne godine dana po pravosnažnosti presude ne učini novo krivično djelo, dok
mu je kao sporednu sankciju izrekao novčanu kaznu u iznosu od 200,00 eura, što
znači da je prilikom izricanja vrste i visine krivičnih sankcija prema
okrivljenom prihvatio predlog ODT u Plavu u tom dijelu.
Sud je uvjerenja da su izrečene krivične sankcije srazmjerne težini izvršenog
krivičnog djela i stepenu krivično pravne odgovornosti okrivljenog te da će se
u konkretnom slučaju i ovim vrstama i visinama krivičnih sankcija , u okviru
opšte svrhe izricanja krivičnih sankcija predvidjene čl. 4 st.2. KZ, postići
svrha kažnjavanja propisana čl. 32 i 52 istog Zakonika. Osnovano se može
očekivati da će izrečene sankcije pozitivno djelovati na prevaspitanje
okrivljenog i da će iste uticati na njega da ubuduće ne vrši krivična djela.
Odluka o troškovima krivičnog postupka je zasnovana na odredbi čl. 229
st.1.ZKP.Visina troškova u iznosu od 30,00 eura , predstavlja paušal koji je
odmjeren sobzirom na složenost i trajanje krivičnog postupka te obzirom na
imovno stanje okrivljenog , shodno čl. 226 st.3. ZKP.
Na osnovu iznijetih razloga odlučeno je kao u izreci presude.
OSNOVNI SUD U PLAVU
Dana, 14.11.2013.godine.


Zapisničar S U D I J A Senada Radončić Hilmija Sujković


NAPOMENA : 

Stranke su se odrekle prava žalbe na presudu 
pa je ista pravosnažna danom njenog donošenja . 
