OSNOVNI SUD U PLAVU
P.br. 58/2013
OSNOVNI SUD U PLAVU, po sudiji Elici Pantović, u pravnoj stvari tužioca B. Š.
iz P., koga zastupa punomoćnik V. Đ., advokat iz P., protiv tuženog S. H. C.,
iz Z., opština P., radi duga, na glavnoj raspravi u prisustvu punomoćnika
tužioca i tuženog, dana 02.04.2013.godine donio je
PRESUDU NA OSNOVU PRIZNANJA
Obavezuje se tuženi da tužiocu na ime duga isplati iznos od 1.500,00€ sa
zakonskom kamatom na ovaj iznos od dana 02.04.2013.godine, kao dana presuđenja
pa do konačne isplate.
Obavezuje se tuženi da na ime troškova parničnog postupka tužiocu isplati
iznos od 210,00€
a sve u roku od 15.dana po pravosnažnosti presude pod prijetnjom prinudnog
izvršenja.
O b r a z l o ž e nj e
Tužilac je preko punomoćnika dana 22.01.2013.godine podnio ovom sudu tužbu
protiv tuženog S. C. iz Z., opština P., radi duga.
Tuženi je na ročištu za glavnu raspravu priznao tužbeni zahtjev u cjelini, pa
je sud bez daljeg raspravljanja donio presudu kojom usvaja tužbeni zahtjev na
osnovu člana 337. stav 1. ZPP-a.
Odluka o troškovima postupka zasniva se na odredbi člana 152. ZPP-a, a odnose
se na sastav tužbe iznos od 75,00 €, pristup na jedno održano ročište iznos od
75,00€, taksu na tužbu u iznosu od 40,00€ i taksu na odluku suda u iznosu od
20,00€ , sve u ukupnom iznosu od 210,00€.
OSNOVNI SUD U PLAVU
Dana, 02.04.2013.godine
S U D I J A,
Elica Pantović,s.r.
PRAVNA POUKA:
Protiv ove presude stranke mogu izjaviti
žalbu u roku od 15.dana od dana donošenja
Višem sudu Bijelo Polje a preko ovog u dovoljnom
broju primjeraka za sud i protivnu stranku.
DNA:
1x punomoćniku tužioca V. Đ., adv. iz P.
1x tuženom S. H. C. iz Z., opština P.