OSNOVNI SUD U PLAVU
K.br. 19/2013
U IME CRNE GORE
OSNOVNI SUD U PLAVU, sudija Hilmija Sujković, sa zapisničarem Senadom
Radončić, u krivičnom predmetu okrivljenog K. D. , iz P., zbog produženog
krivičnog djela zloupotreba službenog položaja iz člana 416 stav 1. u vezi sa
članom 49 stav 1. Krivičnog zakonika, po optužnom predlogu Osnovnog državnog
tužilaštva u Plavu, ODT u Plavu, Kt.br. 8/2012, od 02.02.2012 godine, po
održanom usmenom, glavnom, javnom pretresu u prisustvu : zamjenika ODT u Plavu
Rugovac Drite , okrivljenog K. D. i njegovog branioca advokata R. M., a u
odsustvu uredno pozvanog Zaštitnika imovinsko pravnih interesa Crne Gore,
donio je i javno objavio dana 23.12.2013. godine
P R E S U D U
Okrivljeni K. D. , JMB ... , od oca B. i majke D. , rodj. G., rodjen ...
godine , u selu V., opština P., sa boravištem u naselju B., opština P.,
državljanin Crne Gore, oženjen, otac četvoro djece, pismen, doktor geografskih
nauka, zaposlen kao direktor Dječijeg vrtića u P., srednjeg imovnog stanja,
neosudjvan,
K r i v j e
Što je:
dana 15.06.2009.godine, početkom avgusta mjeseca 2009. godine, dana
15.07.2010. godine i dana 24.08.2010. godine, u P., kao službeno lice u
svojstvu direktora JU OS“H. Š.“ u P., svojim potpisom ovjerio službene
isprave-Spiskove zaposlenih za isplatu zarada za mjesece jul 2009. godine,
avgust 2009. godine, jul 2010. godine i avgust 2010. godine, znajući da ce
isti biti upotrijebljeni kao pravi, na način što je iste potpisao iako je znao
da su u njima unijeti neistiniti podaci, za nastavnike koji se u to vrijeme
nijesu nalazili u radnom odnosu kod te škole jer im je on prethodno donio i
potpisao rješenja o prestanku radnog odnosa, i to u spiskovima zaposlenih za
isplatu zarada za mjesece jul 2009. godine i avgust 2009. godine upisani su
pod rednim brojevima ... L. M., ... T. K., ... M. Z., ... Š. A., ... K. R. i
... B. S. i u spiskovima zaposlenih za isplatu zarada za mjesece jul 2010.
godine i avgust 2010. godine upisani su pod rednim brojevima ... M. Z., ... Š.
A., ... K. R., ... G. S., ... D. N. i ... P. E., sa pojedinačnim iznosima za
neto isplate, pa su na osnovu ovakvih spiskova od strane Ministarstva
finansija odobrene i izvršene isplate traženih novčanih sredstava, tako što su
uplaćena na žiroračun navedene škole,
-čime je izvršio produženo krivično djelo falsifikovanje službene isprave iz člana 414. stav 1. u vezi sa članom 49. Krivičnog zakonika Crne Gore.
Pa mu sud za izvršeno krivično djelo na osnovu navedenog zakonskog propisa te
primenom čl: 4,32,36,42,52,53 i 54 KZ i čl. 374 ZKP, i z r i č e
USLOVNU OSUDU
Kojom mu utvrdjuje kaznu zatvora u trajanju od 6 (šest) mjeseci i istovremeno
odredjuje da se ista neće izvršiti ako okrivljeni za vrijeme od 1(jedne)
godine dana po pravosnažnosti presude ne učini novo krivično djelo.
Okrivljeni se obavezuje da naknadi troškove krivičnog postupka u ukupnom
iznosu od 428,00 (četiristotinedvadesetosam) eura , u roku od 15 dana po
pravosnažnosti presude, pod prijetnjom prinudnog izvršenja.
O b r a z l o ž e n j e
Obrazloženje je izostalo na osnovu čl. 458 st. 7 ZKP , jer su se stranke po
objavljivanju presude odrekle prava na žalbu i nijesu tražile njen pismeni
optravak.
OSNOVNI SUD U PLAVU
Dana, 23.12. 2013.godine.


Zapisničar S U D I J A Senada Radončić Hilmija Sujković


NAPOMENA : 

Stranke su se odrekle prava žalbe na presudu 
pa je ista pravosnažna danom njenog donošenja . 
