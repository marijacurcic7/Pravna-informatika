OSNOVNI SUD U PLAVU
K.br. 40/2013
U IME CRNE GORE
OSNOVNI SUD U PLAVU, sudija Hilmija Sujković, sa zapisničarem Senadom
Radončić, u krivičnom predmetu okrivljenih P. M., R. F. i G. M., svi iz P.,
zbog krivičnog djela nasilničko ponašanje iz čl. 399. Krivičnog zakonika, po
optužnom predlogu Osnovnog državnog tužilaštva u Plavu, Kt.br. 89/2013 od
14.08.2013. godine, po održanom usmenom, glavnom, javnom pretresu u prisustvu
zamjenika ODT u Plavu Rugovac Drite okrivljenih P. M., R. F. i G. M. i
oštećenog K. S., donio je i javno objavio dana 12.09.2013. godine
P R E S U D U
Okrivljeni:
1. P. M., JMBG ... od oca H. i majke S. rodj. B., rodjen ... godine, u B., sa
prebivalištem u selu K., opština P., državljanin Crne Gore, nezaposlen,
neoženjen, pismen, završio srednju kuvarsku školu , srednjeg imovnog stanja,
neosuđivan
2. R. F., JMBG ... od oca H. i majke V., rodj. C., rodjen ... godine, u B.,
sa prebivalištem u selu K., opština P., državljanin Crne Gore, nezaposlen,
neoženjen, pismen, završio srednju saobraćajnu školu,lošeg imovnog stanja,
neosudjivan.
3. G. M. JMBG ..., od oca Dž. i majke M. , rodj. K. rodjen ... godine u P.,
sa prebivalištem u selu K., opština P., državljanin Crne Gore, nezaposlen,
neoženjen, pismen, završio srednju saobraćajnu školu,srednjeg imovnog stanja,
neosudjivan.
K r i v i s u
Što su:
U noći 02. avgusta 2013 godine, u 03,10 časova, u ugostiteljskom objektu
diskoteci „H.“ u G., opština P., u grupi, vršenjem nasilja i drskim i
bezobzirnim ponašanjem prema oštećenom K. S., ugrozili spokojstvo gradjana i
remetili javni red i mir i oštećenom nanijeli lake tjelesne povrede, na način
što je oštećeni prišao za njihov sto i tražio im cigaretu a okrivljeni P. ga
je odgurnuo i pesnicama udario u predjelu lica, nakon čega su gosti i
obezbjedjenje diskoteke izveli oštećenog vani, te kada su primijetili da je
oštećeni nakon nekoliko minuta ušao u diskoteku i krenuo prema svom stolu sva
trojica su ga presrela i fizički nasrnula na njega udarajući ga stisnutim
šakama – pesnicama u predjelu glave, a nakon što su ga oborili na pod
diskoteke nastavili su da ga udaraju nogama u predjelu glave i tijela, uslijed
čega je oštećeni zadobio lake tjelesne povrede u vidu: krvnog podliva sa
oguljotinom dužine 1 cm u predjelu iznad lijevog oka, krvnog podliva na
gornjoj usni sa desne strane i nagnječno – razdernu ranu ispod desnog oka
dužine oko 2 cm ,
-čime su izvršili krivično djelo nasilničko ponašanje iz člana 399 Krivičnog zakonika 
Pa ih sud za izvršeno krivično djelo, na osnovu navedenog zakonskog propisa te
primjenom čl: 4, 32, 36 , 42 , 45 i 46 KZ i čl. 374 ZKP
O S U D J U J E
Na kazne zatvora u trajanju od po 30 (trideset) dana.
Okrivljeni se obavezuje da solidarno naknade troškove krivičnog postupka u
iznosu od 55,00 (pedesetpet) eura, kao i da na ime paušala plate iznose od po
30,00 (trideset) eura , u roku od 15 dana po pravosnažnosti presude pod
prijetnjom prinudnog izvršenja.
Imovinsko pravnog zahtjeva za naknadu štete nije bilo.
O b r a z l o ž e n j e
Obrazloženje je izostalo na osnovu čl. 458 st. 7 ZKP , jer su se stranke po
objavljivanju presude odrekle prava na žalbu i nijesu tražile njen pismeni
optravak.
OSNOVNI SUD U PLAVU
Dana 12.09.2013 godine
Zapisničar S U D I J A
Senada Radončić  Hilmija Sujković
PRAVNA POUKA:
Stranke su se odrekle prava žalbe
na presudu pa je ista pravosnažna
danom donošenja.