OSNOVNI SUD U PLAVU
K.br. 28/2013
U IME CRNE GORE
OSNOVNI SUD U PLAVU, sudija Hilmija Sujković, sa zapisničarem Senadom
Radončić, u krivičnom predmetu okrivljenog Š. E., iz P., zbog krivičnog djela
vanbračna zajednica sa maloljetnikom iz čl. 216. St. 1. Krivičnog zakonika, po
optužnom predlogu Osnovnog državnog tužilaštva u Plavu, Kt.br. 82/2013 od
23.07.2013 godine , po održanom usmenom, glavnom, javnom pretresu u prisustvu
okrivljenog, zamjenika ODT u Plavu Rugovac Drite i oštećene M. D., donio je i
javno objavio dana 11.09.2013. godine
P R E S U D U
Okrivljeni Š. E., od oca E. i majke Z. rodj. P. , rodjen ... godine, u B., sa
prebivalištem u P., naselje M., državljanin Crne Gore, nezaposlen neoženjen,
pismen, završio osnovnu školu, lošeg imovnog stanja, neosudjivan.
K r i v j e
Što je:
Sredinom mjeseca juna 2013 godine, u Plavu započeo da živi u vanbračnoj
zajednici sa maloljetnom M. D. rodjenom ... godine, na način što su predhodno
u iznajmljenom stanu kao podstanari živjeli 20 dana, a nakon toga se preselili
u stan na drugom spratu kuće njegovog brata, gdje i dalje žive zajedno u
vanbračnoj zajednici, iako je znao da je D. maloljetn a i da ima 17 godina,
-Čime je izvršio krivično djelo vanbračna zajednica sa maloljetnikom iz člana 216 . stav 1. Krivičnog zakonika. 
Pa mu sud za izvršeno krivično djelo, na osnovu navedenog zakonskog propisa te
primjenom čl: 4, 32, 36 39, 42 ,52, 53 i 54 KZ i čl. 374 ZKP i z r i č e
USLOVNU OSUDU
Kojom mu utvrdjuje kaznu zatvora u trajanju od 3 (tri) mjeseca i istovremeno
odredjuje da se ista neće izvršiti ako okrivljeni za vrijeme od 1 (jedne)
godine dana po pravosnažnosti presude ne učini novo krivično djelo
Okrivljeni se obavezuje da na ime troškova krivičnog postupka – paušala plati
iznos od 30,00 (trideset) eura , u roku od 15 dana po pravosnažnosti presude
pod prijetnjom prinudnog izvršenja.
Imovinsko pravnog zahtjeva za naknadu štete nije bilo.
O b r a z l o ž e n j e
Obrazloženje je izostalo na osnovu čl. 458 st. 7 ZKP , jer su se stranke po
objavljivanju presude odrekle prava na žalbu i nijesu tražile njen pismeni
optravak.
OSNOVNI SUD U PLAVU
Dana, 11.09.2013.godine.


Zapisničar S U D I J A Senada Radončić Hilmija Sujković


NAPOMENA : 

Stranke su se odrekle prava žalbe na presudu 
pa je ista pravosnažna danom njenog donošenja . 
