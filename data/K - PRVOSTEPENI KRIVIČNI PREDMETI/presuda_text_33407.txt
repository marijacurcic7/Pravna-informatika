OSNOVNI SUD U PLAVU
K.br.12/2013
U IME CRNE GORE
OSNOVNI SUD U PLAVU, sudija Elica Pantović, sa zapisničarem Nerminom
Nikočević, u krivičnom predmetu optuženog S. S. iz B., zbog krivičnog djela
teška krađa iz člana 240.stav 1. tačka 1. Krivičnog zakonika Crne Gore, po
optužnici Osnovnog državnog tužilaštva u Plavu KT.br.14/11 od
19.09.2011.godine, po održanom usmenom, javnom, glavnom pretresu u prisustvu
zamjenika ODT u Plavu, Drite Rugovac i okrivljenog a u odsustvu oštećenog M.
R., donio je i javno objavio dana 28.06.2012.godine,
P R E S U D U
Optuženi: S. S., od oca A. i majke S., rodjene K., rođen ... godine, u B.,
gdje i prebiva, državljanin CG, nezaposlen, neoženjen, pismen, završio osnovnu
školu, lošeg imovnog stanja, ranije osuđivan i to: presudom Osnovnog suda u
Beranama K.br.472/96 od 27.06.2007 godine, za krivično djelo iz člana 144.
stav 1. KZRCG, kazna pet mjeseci zatvora uslovno za jednu godinu; presudom
Osnovnog suda Berane, K.br.142/97 od 26.02.1998 godine, za krivično djelo iz
člana 144. stav 1. KZ RCG, kazna četiri mjeseca zatvora uslovno za jednu
godinu; presudom Osnovnog suda u Plavu K.br.25/98 od 24.04.1998 godine, za
krivično djelo iz člana 145. stav 1. KZ RCG, kazna tri mjeseca zatvora, istu
izdržao od 04.01.1999 do 03.04.1999 godine; presudom Osnovnog suda Berane
K.br.227/00 od 27.09.2000.godine, za krivično djelo iz člana 45. stav 1. KZ
RCG, novčana kazna 1.500,00 dinara; presudom Osnovnog suda Berane K.br.325/02
od 24.09.2002 godine, za krivično djelo 37. stav 2. KZ RCG, novčanom kaznom
2.500,000 dinara, presudom Osnovnog suda u Plavu K.br.81/04 od
20.04.2006.godine, za krivično djelo iz člana 151. stav 1. KZ RCG, kazna šest
mjeseci zatvora, istu izdržavao od 10.08.2006 do 08.12.2006 godine; presudom
Osnovnog suda Berane K.br.343/05 od 31.03.3006 godine, za krivično djelo iz
člana 220. stav 1. KZ RCG, kazna pet mjeseci zatvora uslovno za jednu godinu;
presudom Višeg suda Bijelo Polje K.br.44/99 od 22.09.2009godine, za krivično
djelo iz člana 300. stav 1. KZ RCG, kazna 10 mjeseci zatvora, istu izdržao;
presudom Višeg suda Bijelo Polje K.br.13/10 od 19.05.2009 za krivično djelo iz
člana 300. stav 1. KZ CG, kazna dvije godine i četiri mjeseca zatvora i
presudom Osnovnog suda Berana K.br.211/10 od 19.10.2010 godine, za krivično
djelo iz člana 239. stav 1. KZ CG, kazna tri mjeseca zatvora,
Na osnovu čl. 373.stav 1. tač. 2. Zakonika o krivičnom postupku
OSLOBAĐA SE OD OPTUŽBE
Da je:
u noći 27/28.decembra 2009.godine., u mjestu R., opština P., iz zatvorene
prodavnice mobilnih telefona "M. P.", vlasništvo M. M., obijanjem oduzeo:
26.polovnih mobilnih telefona ( i to: 11 aparata marke "Nokia", 2 aparata
marke “Siemens ", 3 aparata marke "Motorola" i 10 aparata marke "Samsung") u
vrijednosti od 1.157,00 eura, četiri vaučera od po 5,00 eura za dopunu pripejd
kartica operatera mobilne telefonije u vrijednosti od 20,00 Eura, garnituru
šrafcigera u vrijednosti od 14,00 Euro i razne djelove i kablove za mobilne
telefone u vrijednosti od 122,00 Eura, na način što je došao do navedene
prodavnice na kojoj je podesnim sredstvom polomio uložak brave od ulaznih
vrata prodavnice nakon čega je ista otvorio i ušao u unutrašnjost iste gdje je
sa polica radnog stola, izloga i postolja za mobilne telefone uzeo navedene
stvari, koje je odnio sa sobom, a u namjeri da njihovim prisvajanjem sebi
pribavi protivpravnu imovinsku korist,
-čime bi izvršio krivično djelo teška krađa iz člana 240.stav 1. tačka 1. Krivičnog zakonika Crne Gore. 
Troškove krivičnog postupka u ukupnom iznosu od 71,50
(sedamdesetjedaneuroipedesetcenti) eura padaju na teret budžetskih sredstava.
Imovinsko pravnog zahtjeva za naknadu štete nije bilo.
O b r a z l o ž e nj e
Osnovno državno tužilaštvo u Plavu, optužnicom KT.br.14/2011 od
19.09.2011.godine, optužilo je S. S. iz B. za krivično djelo teška krađa iz
člana 240.stav 1.tačka 1. Krivičnog zakonika Crne Gore.
U ranije vođenom krivičnom postupku K.br.67/2011, sud je optuženog S. S.,
oglasio krivim zbog krivičnog djela teška krađa iz člana 240.stav 1.tačka 1.
Krivičnog zakonika Crne Gore i istog osudio na kaznu zatvora u trajanju od
1(jedne) godine i 3(tri) mjeseca. Istom presudom optuženi je obavezan na
plaćanje troškova krivičnog postupka u iznosu od 121,50 eura, kao i na
plaćanje štete oštećenom M. M. iznos od 1.299,00 eura, a sve u roku od 15 dana
po pravosnažnosti presude, pod prijetnjom prinudnog izvršenja,
Postupajući po žalbi optuženog S. S., Viši sud u Bijelom Polju, je svojim
rješenjem Kž. br.278/12 od 27.04.2012.godine, povodom te žalbe ukinuo presudu
Osnovnog suda u Plavu K.br. 67/2011 od 20.11.2011.godine i predmet vratio na
ponovno suđenje.
U ponovo vođenom krivičnom postupku K.br.29/2012, sud je optuženog S. S.,
oglasio krivim zbog krivičnog djela teška krađa iz člana 240.stav 1.tačka 1.
Krivičnog zakonika Crne Gore i istog osudio na kaznu zatvora u trajanju od
1(jedne) godine. Istom presudom optuženi je obavezan na plaćanje troškova
krivičnog postupka u iznosu od 121,50 eura, u roku od 15 dana po
pravosnažnosti presude, pod prijetnjom prinudnog izvršenja, dok je oštećenog
M. M. radi ostvarivanja imovinsko pravnog zahtjeva za naknadu štete uputio na
parnicu.
Postupajući po žalbi optuženog S. S., Viši sud u Bijelom Polju, je svojim
rješenjem Kž. br.895/12 od 25.02.2013.godine, povodom te žalbe ukinuo presudu
Osnovnog suda u Plavu K.br. 29/2012 od 03.10.2012.godine i predmet vratio na
ponovno suđenje.
U ponovnom postupku, u završnoj riječi zamjenik ODT u Plavu, Drita Rugovac, je
ostala u svemu pri preciziranoj optužnici i završne riječi sa ranijeg glavnog
pretresa od 03.10.2012. godine, na kojem je izmijenila optužnicu u njenom
činjeničnom opisu i to u pogledu broja otuđenih mobilnih telefona i načina
izvršenja predmetnog krivičnog djela i predložila sudu da optuženog S. S.
oglasi krivim zbog izvršenja krivičnog djela teška krađa iz člana 240.stav 1.
tač. 1. KZ i osudi ga na kaznu zatvora u trajanju od jedne godine i tri
mjeseca.
Oštećena porodica M., otac pokojnog M. M., M. R., nije dao završnu rijeć, ali
je na glavnom pretresu od 18.04.2013. godine, izjavio da je njegov sin,
oštećeni M. M. umro dana 03.03.2012. godine, u Plavu i da mu je iz priče
njegovog sina-oštećenog poznata predmetna krivična stvar, da mu je isti
govorio da ne želi nikoga da tereti niti da traži naknadu štete, pa s toga
želi da se ispoštuje želja njegovog sina i tada izjavio da se ne pridružuje
krivičnom gonjenju prema okrivljenom niti postavlja imovinsko pravni zahtjev
za naknadu štete.
Izjašnjavajući se o optužnici ODT u Plavu, optuženi S. S. u svojoj odbrani u
ranije vođenim postupcima i sa glavnog pretresa u ponovljenom postupka ne
priznaje izvršenje krivičnog djela koje mu je stavljeno na teret. U svoju
odbranu navodi da njemu nije poznato ni gdje se nalazi radnja iz koje su
oduzeti predmeti navedeni u optužnici. Kritične prilike niti je obio niti je
oduzeo navedene predmete, a telefon "Samsung", koji pripada predmetima
navedeni u dispozitivu optužnice, koji telefon je dao bratu da koristi, dobio
je od Ć. S., kome je on dao tuš bateriju za česmu, a S. njemu dao predmetni
telefon, kojeg je upoznao u zatvoru u Bijelom Polju. Dodao je da nikada u
životu nije došao u predmetni lokal oštećenog. Opisujući telefon koji je dao
na korišćenje svom bratu S. S., naveo je da se radi o telefonu na klizanje,
kome je displej po dijagonali napukao, crne boje i da se radi o telefonu
“Samsung J-700”, da taj telefon nakon što mu ga je brat vratio nakon 15 dana,
on je otuđio, ali se nemože sjetiti kome ga dao, a to učinio od prilike nakon
10-15 dana, nemože se tačno sjetiti, a da je znao da je taj telefon ukraden,
ne bi ga dao svom bratu, niti bi ga on koristio.
U završnoj riječi još jednom negirao izvršenje krivičnog djela koje mu je
javnom optužbom stavljeno na teret i predložio sudu da ga oslobodi od optužbe.
Radi provjere odbrane okrivljenog S. S. kojom isti u potpunosti negira
izvršenje krivičnog djela koje mu je javnom optužbom stavljeno na teret,
odnosno radi što pravilnijeg i zakonitijeg rješenja ove krivično-pravne stvari
sud je u dokaznom postupku izveo sledeće dokaze: saslušao oštećenog M. R., oca
pok. oštećenog M. M., na saglasan predlog stranaka pročitao iskaz oštećenog M.
M. saslušanog u svojstvu svjedoka na glavnom pretresu u ranije vođenom
postupku, dana 20.12.2011.godine i 29.05.2012. godine, saslušao svjedoka S.
S., F. F. i M. D., pročitao zapisnik o uviđaju, sačinjen od Ispostave u Plavu,
bez broja, od 28.12.2009 godine, listing komunikacija izdat od Promontea za
IMEI, broj aparata ..., nalaz i mišljenje vještaka Đ. R. iz P. od 10.08.2011
godine i izvod iz kaznene evidencije za okrivljenog izdat od Područne jedinice
Berane broj ... od 11.03.2011.godine, dok na saglasan predlog stranaka odustao
od predloga neposrednog saslušanja svjedoka Ć. S. pa je na saglasan predlog
stranaka pročitao njegov iskaz, dat u predhodnom postupku kod istražnog sudije
ovoga suda, na zapisnik dana 19.05.2011.godine, ovo i pored toga što je
ukidnim rješenjem Višeg suda u Bijelom Polju ukazano prvostepenom sudu da u
ponovnom postupku istraje na pronalaženju svjedoka Ć. S. i njegovom
saslušanju, međutim istom se poziv nije mogao urućiti na adresi iz optužnice,
odnosno na adresi u P. i adresi u B., iako je sud to više puta tokom postupka
pokušavao, već na dostavnicama na adresi iz P., u spisima predmeta
konstatovano da se isti ne nalazi na području P., a na dostavnicama takođe u
spisima predmeta iz B., da je isti odselio u inostranstvu, dok iz pismenih
akata Uprave policije PJ Berane Ispostava Plav 39 broj ... od 07.06.2012.
godine i MUP- Uprave policije PJ Berane Ispostava Plav 31 broj ... od 23.04.
2013godine, primljen kod ovog suda dana 07.05.2013.godine, utvrđeno da se isti
ne nalazi na području opštine P., niti Države Crne Gore, već da se po njihovim
saznanjima isti nalazi u inostranstvo, najvjerovatnije u Belgiji, bez bliže
adrese, što je i okrivljeni naveo, da po njegovom saznanju isti se nalazi u
Belgiji, u zatvor, pa kako njegovo prisustvo nije moguće obezbijediti, tj.
nije izvjesno kada će svjedok C. S. pristupiti sudu, a isti je u prethodnom
postupku kod ODT u Plavu saslušan to je sud s tih razloga, ekonomićnosti
postupka i suđenja u razumnom roku, kako je već navedeno na saglasan predlog
stranaka odustao od neposrednog saslušanja ovog svjedoka i na saglasan predlog
stranaka pročitao njegov iskaz dat u prethodnom postupku, a sve ovo imajući u
vidu i činjenicu da je predmetno krivično djelo izvršeno decembra 2009.
godine, pa je svestranom ocjenom izvedenih dokaza i njihovim upoređivanjem sa
navodima javne optužbe i odbranom okrivljenog našao da nije dokazano da je
isti izvršio krivično djelo teška krađa iz člana 240.stav 1. tačka 1.
Krivičnog zakonika Crne Gore koje mu je javnom optužbom stavljeno na teret,
zbog čega ga je za ovo krivično djelo i oslobodio od optužbe.
Kao što je već navedeno , sud je do ovakvog utvrđenja i odluke došao kako na
osnovu odbrane optuženog kojom isti u potpunosti negira izvršenje krivičnog
djela koje mu je javnom optužbom stavljeno na teret tako i na osnovu svih
ostalih izvedenih dokaza, jer nijedan od njih nije mogao sa sigurnošću
potvrditi navode iz optužnice ODT u Plavu u pogledu krivice optuženog za
krivično djelo koje mu je ovom optužnicom stavljeno na teret.
Tako se ni iz samog iskaza oštećenog pok.M. M., dat na glavnom pretresu u
ranije vođenom postupku,20.12.2011.godine 29.05.2012. godine, čiji iskaz je
sud na saglasan predlog stranaka pročitao, sa razloga što je oštećeni M. M.
umro dana 03.03.2013. godine, u Plavu, nije moglo sa sigurnošću utvrditi da je
okrivljeni izvršio obijanje njegove prodavnice mobilnih telefona “M.- P.” u
P., na način bliže opisan u optužnici ODT u Plavu i da je iz iste oduzeo
telefon marke “Samsung J-700” nađen kod brata okrivljenog S. S., koji telefon
je S. dobio od okrivlenog. Naime oštećeni pok. M. M., saslušan u svojstvu
svjedoka, u svom iskazu iz ranije vođenog postupka istakao da je vlasnik d.o.o
"M.-P.", u okviru kojeg posluje prodavnica mobilnih telefona, koja se nalazi u
mjestu R., opština P., u blizini Doma zdravlja, koja je obijena u noći između
27/28.12.2009 godine, na način što su drvena ulazna vrata od prodavnice,
primjenom fizičke sile nasilno otvorena, a ista su zaključavana putem brave,
obijena tako što je neko upotrebom fizičke sile tj.djelovanjem na ova vrata,
ista nasilno otvorio, oštetivši pri tom mehanizam koji se nalazio na kasi od
vrata. Iz prodavnice tom prilikom mu je oduzeto 25.mobilnih telefona, dvoje
novih sunčanih naočara, jedna granitura šrafcigera u kojoj se nalazilo oko 10
šrafcigera za preciznu mehaniku i više novih djelova za mobilne telefone,
tačnije flet kablova, zvučnici, mikrofoni, a radilo se o polovnim tj.
korišćenim telefonima, kao i telefonima koji su ostavljeni radi popravke, jer
je on nove telefone u toku noći, odnosno nakon zatvaranja prodavnice, nosio
kući. Za potrebe Uprave policije-Ispostave policije u Plavu, ovlašćenim
službenim licima dostavio je specifikaciju oduzetih telefona kao i ostalih
takođe oduzetih stvari, a obzirom da je oduzimanje ovih stvari izvršeno u
decembru mjesecu 2009godine, nije se mogao izjasniti o markama oduzetih
telefona i količini oduzetih djelova za telefone, ali po njegovoj računici
vrijednost oduzetih stvari iznosi oko 1.300,00 Eura, a do sada njemu od
oduzetih stvari ništa nije vraćeno. Naveo je da telefon marke „Samsung J-700“
koji je ukraden iz njegove radnje zajedno sa ostalim ukradenim stvarima bio
tamne boje, skoro na crno, na klizanje, J-700, displej mu bio polomljen, njemu
donešen na popravku, isti vlasništvo F. F. iz P. Između ostalih stvari koje je
opisao da su mu nestale iz predmetne radnje naveo je da mu je nestao i taj
telefon, pa je uz krivičnu prijavu policije i IMEI za isti telefon koji se
nalazio na orginalnoj kutiji od tog telefona ponio i kutiju od tog telefona,
predao policiji, a to učinio još sa jednim telefonom čiju je kutiju predao
policiji, dok za ostale nije posjedovao kutije. Telefon „Samsung J-700“ njemu
je donešen nedelju dana prije predmetnog događaja. Naveo je da je predmetna
radnja nasilno razbijena, smatra da je pomoću pajsera obijena, bila je
polomljena kvaka na vratima, vrata su bila od drvenog materijala, ista
oštećena na dijelu brave, bila su zaključana ključem. Kritične prilike kada je
došao vrata su bila poluotvorena, a jasno se moglo vidjeti da je nasilno
otvorena. Kada je ušao unutra stvari koje su se u njoj nalazile, bile su
razbacane, ipretresane i otuđene. Naveo je da se bavi prodajom i popravkom
mobilnih telefona i telefoni su se nalazili na izlogu, u fijoci, radnoga
stola. Vodio je evidenciju kupljenih telefona i primljenih telefona na
popravku u svesci, vodio spisak, pa je taj spisak dostavio Upravi policije-
Ispostavi Plav, tu evidenciju koju je vodio za telefone iz sveske prenio na
spisku koji je predao policiji, a u tom spisku među ostalima bio je i
predmetni telefon. Dodao je da je otuđen i pribor za opravku telefona pa je i
to prijavio kao i telefone koji su kritične prilike otuđeni.
Navode iz optužnice ODT u Plavu u pogledu krivice i krivično –pravne
odgovornosti optuženog Selmanović Suada za krivično djelo koje mu je ovom
optužnicom stavljeno na teret nijesu mogli potvrditi ni svjedoci S. S., F. F.
i M. D., jer isti nijesu bili očevici konkretnog događaja, već su se
izjašnjavali samo o karakteristikama telefona, njegovom vlasništvu, odnosno ko
je od koga dobio i koristio telefon marke „Samsung J-700“, na osnovu čega se
mogla utvrditi samo činjenica o vlasništvu telefona i da li je predmetni
telefon bio predmet oduzimanja kritične prilike zajedno sa ostalim stvarima iz
radnje oštećenog.
Naime, iz iskaza svjedoka S. S., brata optuženog, utvrđeno je da se njemu u
februaru mjesecu 2010 godine pokvario telefon, te obzirom da mu je zbog
trgovine kojom se bavi, mobilni telefon bio potreban, to mu je optuženi S. S.
dao na korišćenje njegov mobilni telefon, marke "Samsung J-700", na kojem je
bio slomljen displej, koji telefon je on koristio u narednom periodu,
odprilike 15 dana i za ovu uslugu je optuženom S. dao 10,00 eura, a u
međuvremenu je kupio novi telefon. Nije mu poznato odakle je taj telefon S.
nabavio, niti ga je o tome pitao, niti mu je on sam kazao. Opisao je da se
radi o telefonu marke “Samsung J-700”, skoro crne boje, na klizanje, na kojem
je bio slomljen displej po dijagonali i da se mogao koristiti. Nije mu
poznato, nakon što je isti vratio optuženom šta je sa tim telefonom optuženi
učinio.
Svjedok F. F. u svom iskazu naveo je da ima skoro tri godine kako je bio
nabavio novi telefon, misli da je bio „Samsung“. Nakon dva dana kada ga je
kupio i upotrebljavao, stavio ga u zadnjem džepu od farmerica, zaboravio na
to, pa sjeo i na taj način oštetio. Oštetio je displej na tom telefonu,
pojavila se jedna crta, displej se nije polomio i mrlje su mu zamutile
brojeve, iste nije mogao da vidi, pa je taj telefon odnio kod M. M. da
popravi. Ostavio taj telefon oštećenom radi popravke, koji muje tom prilikom
kazao da će isti poslati u Podgoricu na popravku i kazao mu cijenu. Nakon
toga, nezna tačno, ali ubrzo, nakon nekoliko dana, kratko vrijeme je to bilo,
kod njega je došla policija i to Šiljković Orhan, saopštio mu da je obijena
radnja M. kod kojeg je on ponio telefon i rekao mu da im je saopšteno da je on
odnio novi telefon na popravku u toj radnji i tražili od njega kutiju od tog
telefona, pa je on istu našao i predao je Šiljković Orhanu. Njega nije
interesovalo dalje ništa, niti se dalje interesovao i nezna šta je dalje bilo
sa telefonom niti je tražio od M. M. da mu vrati telefon. Ne može da opiše
telefon u detalje, obzirom da je isti posjedovao samo dva dana, nije pridavao
značaj telefonu, a to je bilo prije tri godine i nemože se sjetiti, tvrdi da
je telefon nov i neupotrebljiv, čak ga je možda koristio samo jedan dan.
Svjedok Mikić Dejan, službenik u Ispostavi Plav, u svom iskazu naveo je da je
u vrijeme kritičnog događaja bio na dužnosti i obavio uviđaj lica mjesta.
Misli da je bilo ukradeno negdje oko dvadesetak telefona, nemože se tačno
izjasniti. Prilikom uviđaja, oštećeni nije mogao pružiti dokaz u vezi IMEA
telefona, pa mu je naložio da se isti prisjeti ukoliko može i da donese dokaz,
koji su to telefoni nestali iz radnje, a IMEI su im bili potrebni radi
praćenja ukradenih telefona. Oštećeni mu je u službenim prostorijama nakon 2-3
dana donio kutiju od jednog telefona, radilo se o telefonu marke „Samsung J
-700“ i tada mu je saopštio da je taj telefon donio F. F., da je na tom
telefonu bio slomljen displej. Kako je na toj kutiji bio upisan IMEI poslao je
Odjeljenju za posebne provjere da se taj telefon stavi na pratnju. Nakon nekog
vremena, Odjeljenje za posebne provjere, nezna koji je bio provajder, dostavio
je izvještaj da je određeni telefonski broj koristio otuđeni telefon sa IMEOM
sa kutije. Stigao im je i listing, pa kako su uvidom u isti vidjeli da se
telefonski broj koristio u B., došli su do podatka da je izvjesno lice S.S.,
vlasnik tog broja telefona. Dopisom tražio je od kolega iz Berana da obave
razgovor sa licem koje koristi otuđeni telefon, jer se kartica vodila na njega
ili njegovog brata, nezna tačno. Kriminalističkom obradom utvrđeno da se S. S.
nalazi na izdržavanje kazne u ZIKS-u u Spužu, pa je zatražio aktom od ZIKS-a
da obavi razgovor sa S., te mu je S. S. rekao da je koristio taj telefon, ali
nemože da se sjeti odakle mu je, koliko se sjeća rekao mu je da ga je nabavio
od nekoga u zamjeni robe, nakon čega je podnio prijavu za krivično djelo. Ne
vjeruje da se može pronaći kutija od tog telefona u policiji obzirom da su se
prostorije krećili, a nesporno da je kutija bila u policiji.
Svjedok Ć. S., je u svom iskazu kojeg je kako je već naprijed navedeno sud na
saglasn predlog stranaka pročitao, naveo da je ovaj svjedok optuženog Se. S.
zv.S., upoznao u istražnom zatvoru u Bijelom Polju u toku 2007/2008 godine,
gdje su oko šest mjeseci boravili u istoj sobi. Bio je pozvan na razgovor u
Ispostavi policije u Plavu, kojom prilikom je obaviješten kako je S. S.
izjavio da mu je on navodno prodao sporni mobilni telefon za cijenu od 25,00
Eura, s tim što mu je kao protiv vrijednost za ovu cijenu, optuženi dao tuš
bateriju. Tada je prvi put saznao za ovu tvrdnju optuženog, koju kao takvu
nemože objasniti, niti je mogao vjerovati da je on tako nešto izjavio, to sa
razloga jer ovi njegovi navodi nijesu tačni, a i nezna zbog čega je optuženi
tako izjavio, čak više što je dana 01.01.2010.godine za koji dan je optuženi
izjavio da mu je na pijaci u P., gdje je držao tezgu, prodao ovaj telefon nije
ni bio u P., već se nalazio u B., kod svojih roditelja.
Navode javne optužbe u pogledu krivice i krivično –pravne odgovornosti
optuženog S. S., nijesu mogli potvrditi ni pismeno izvedeni dokazi. Tako iz
listinga komunikacija izdat od Promontea za IMEI broj aparata ... utvrđeno je
da je isti bio u funkciji, istim vršena komunikacija u mjesecu februar i mart
2010 godine, čime je potvrđen iskaz svjedoka S. S. u dijelu u kojem je naveo
da je on u tom periodu koristio predmetni mobilni aparat, kojeg je dobio od
optuženog, što optuženi nije sporio, a na osnovu nalaza i mišljenja vještaka
ekonomske struke Dj. R. iz P. od 10.08.2011.godine, utvrđeno je da ukupna
vrijednost otuđenih stvari iz prodavnice oštećenog M. M. je u iznosu od 1.299,
00 Eura, koji nalaz je sud u potpunosti prihvatio, jer je isti jasan, potpun i
u dovoljnoj mjeri stručno obrazložen, čime je potvrđeno da je izvršenjem
predmetnog krivičnog djela pričinjena šteta oštećenom, pa i ove činjenice u
sveukupnosti sa ostalim izvedenim dokazima, odluku suda kojom okrivljenog S.
S. oslobodio od optužbe za predmetno krivično djelo čini još pravilnijom i
zakonitijom.
Sud je inače iskazu oštećenog M. M., saslušanog u svojstvu svjedoka kao i
iskazima svjedoka S. S., F. F. i M. D. u potpunosti povjerovao i iste u
cjelosti prihvatio ocijenivši ih jasnim, logičnim, potpunim, samim tim i
uvjerljivim. Međutim isti nijesu mogli potvrditi navode javne optužbe da je
optuženi S. S. izvršio krivično djelo koje mu je javnom optužbom stavljeno na
teret, već iz nihovih iskaza nesporno je utvrđeno da je kod S. S. brata
optuženog, pronađen telefon marke „Samsung J-700“, koji telefon je optuženi
dao ovom svjedoku-bratu S. na korišćenje, koju činjenicu optuženi ne spori.
Nesporno utvrđeno je da je ovaj telefon bio predmet oduzimanja kritične
prilike zajedno sa ostalim stavrima iz prodavnice oštećenog, odnosno nesporno
da je isti bio vlasništvo svjedoka F. F., koji je taj telefon donio kod
oštećenog na popravku, obzirom da mu je displej bio u kvaru, tj. napukao po
dijagonali, te i da se radi o telefonu crnda boje, na klizanje, tako da ni
jedan od ovih svjedoka a i ostali izvedeni dokazi nijesu sa sigurnošću mogli
potvrditi činjenicu da je baš optuženi S. S. iz radnje oštećenog kritične
prilike obijanjem oduzeo kako taj telefon, tako i ostale stavri koje su se
nalazile u navedenoj prodavnici koji su kritične prilike takođe oduzeti iz te
prodavnice, kako je to navedeno u optužnici ODT u Plavu, jer u konkretnom
slučaju za utvrđivanje krivice optuženog nije dovoljno utvrditi da je kod S.
S., brata optuženog pronađen ovaj telefon, tj. činjenično utvrđenje do kojeg
je došao sud ne daje pouzdan osnov za zaključivanje da je optuženi izvršilac
krivičnog djela, za koje je optužen, tim prije što nijesu prikupljeni tragovi
niti su pronađene oduzete stvari (sem spornog telefona „Samsung J-700“) niti
pak bilo ko potvrdio u odnosu na postupanje optuženog.
Naime, sud je pročitao zapisnik o uviđaju od 28.12. 2009. godine, bez broja,
međutim isti nije obrazlagao niti cijenio, obzirom da isti nije pribavljen na
pravno valjan način, jer je sačinjen od strane službenog lica Ispostave P.,
koji je vršio uviđaj, ali bez ovlašćenja nadležnog tužioca odnosno suda,
sačunjen od strane službenog lica Ispostave P. u vršenju njegovih službenih
dužnosti, operativnih radnji,shodno zakonskim propisima tj. shodno čl. 246
Zakona o krivičnom postupku („Sl. List RCG“ , br. 47/06), koji je bio u
primjeni u vrijeme izvršenja predmetnog krivičnog djela.
Sud je cijenio i iskaz svjedoka Ć. S., ali je našao da i pored toga što je
ovaj svjedok negirao odbranu optuženog S. S. u dijelu u kojem navodi da
telefon „Samsung J-700“, koji telefon je optuženi dao svom bratu S. S. na
korišćenje dobio od Ć. S., prilikom jedne transakcije, iz iskaza ovog svjedoka
se nijesu sa sigurnošću mogli potvrditi navode javne optužbe da je optuženi
izvršio predmetno krivično djelo, pa i ove činjenice u sveukupnosti sa ostalim
izvedenim dokazima, odluku suda kojom okrivljenog S. S. oslobodio od optužbe
za predmetno krivično djelo čini još pravilnijom i zakonitijom.
Kako iz svega izloženog proizilazi da navodi javne optužbe u pogledu krivice
optuženog S. S., za krivično djelo koje muje javnom optužbom stavljeno na
teret nijesu sa sigurnošću potkrijepljeni ni jednim izvedenim dokazom, to je
jasno da kod takvog stanja stvari sud optuženog u konkretnom slučaju nije ni
mogao oglasiti krivim za ovo krivično djelo.
Prema tome, pošto izvedeni dokazi nijesu mogli sa sigurnošću ubijediti sud da
je optuženi S. S., počinio krivično djelo teška krađa iz čl. 240. stav. 1 tač.
1 KZ KZ CG, koje mu je optužnicom stavljeno na teret, to ga je sud za ovo
krivično djelo na osnovu čl. 373.st. 1. tač. 2 ZKP., oslobodio od optužbe.
Na osnovu čl. 230. st. 1. ZKP, odlučeno je da troškovi krivičnog postupka u
ukupnom iznosu od 71,50 eura padaju na teret budžetskih sredstava suda, koji
iznos predstavlja izdatke koji su učinjeni na ime izvršenog vještačenja od
strane vještaka ekonomske struke Đ. R. iz P.
Imovimsko pravnog zahtjeva za naknadu štete nije bilo.
Na osnovu iznijetih razloga odlučeno je kao u izreci presude.
OSNOVNI SUD U PLAVU
Dana,28.06.2013.godine
Zapisničar, S U D I J A,
Nermina Nikočević,s.r. Elica Pantović,s.r.
Pravna pouka:
Protiv ove presude može se izjaviti
žalba Višem sudu Bijelo Polje u
roku od 8 dana po pravosnažnosti
presude, preko ovoga suda.
DNA:
1 x ODT u Plavu,
1 x optuženom S. S. iz B.
1 x oštećenom, M. R. iz P.