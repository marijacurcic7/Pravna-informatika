K broj 184/12
U IME CRNE GORE
OSNOVNI SUD U BARU, kao prvostepeni krivični, sudija Ljiljana Joković, kao
sudija pojedinac, sa zapisničarom Amirom Nikičić, u krivičnom predmetu
optuženog D.I., zbog krivičnog djela – teška kradja iz čl. 240. st.1. tač.1.
Krivičnog zakonika, po optužnici Osnovnog državnog tužilaštva iz Bara Kt.br.
... od 28.03.2012.godine, nakon održanog glavnog javnog pretresa u prisustvu
zastupnika optužbe zamjenika Osnovnog državnog tužioca u Baru Irene Rajković,
optuženog D.I. i njegovog branioca N. B., advokata iz P., dana 10.06.2013.
godine donio je, a dana 11.06.2013. godine javno objavio
P R E S U D U
Optuženi
D.I., JMBG ..., od oca B. i majke M., rođene V., rodjen ...godine u B., sa
prebivalištem u B., ...., državljanin Crne Gore, po zanimanju radnik, oženjen,
otac dvoje djece, pismen, sa završenim zanatom, lošeg imovnog stanja,osuđivan
presudom K.br.... od 08.12.2000, Viši sud Podgorica, zbog krivičnog djela iz
čl.246/1 KZ SRJ, 4 mjeseca zatvora, presudom IK.br..../Vojni sud
Podgorica/čl.30/1 KZ RCG i čl.209/2/1 KZ SRJ, zatvor u trajanju od 6 godina,
presudom K.br....od 03.12.2008/Osn.sud Bar/čl.239/1 KZ/zatvor tri mjeseca,
presudom K.br... od 22.01.2009/Osn.sud Bar/čl.154 KZ/zatvor 30 dana, presudom
K... od 09.04.2009/Osn.sud Bar/čl.49 KZ/zatvor jedna godina, presudom K.... od
26.02.09/Osn.sud Bar/čl.240/1/1 u v.čl.49 KZ/zatvor jedna
godina, presudom K... od 01.12.09/Osn.sud Bar/čl.239/1 KZ/zatvor dva mjeseca,
presudom kazne K. .. i K... preinačavaju se na jedinstvenu kaznu zatvora u
trajanju od jedne godine i jedanaest mjeseci.Osn.sud Bar Kv... I presudom
K.... od 23.04.2010/Viši sud Pg/čl.300 st.l KZ/dvije godine zatvora.
Na osnovu čl. 373. tač. 2. ZKP-a
OSLOBAĐA SE OD OPTUŽBE
Da je:
Dana 15. januara 2011.godine,u vremenu od 12,30 časova do 19,15 časova, u
stambenom objektu-kući, vlasništvo oštećenog K.S., u naselju ... Baru,
svjestan svog djela i htio je njegovo izvršenje, obijanjem oduzeo tuđe
pokretne stvari, vlasništvo oštećenog K.S., u namjeri da njihovim prisvajanjem
sebi pribavi protivpravnu imovinsku korist, na način što je upotrebom fizičke
sile i podesnim sredstvom djelovao na prozor od eloksirane bravarije u
prizemlju navedenog stambenog objekta, na koji način je otvorio prozor i ušao
u unutrašnjost prizemlja objekta i sa komode u dnevnom boravku oduzeo jedan
mobilni telefon marke "Samsung", na rasklapanje, crne boje, sa Ruskom sim
karticom, u vrijednosti od 30,00 eura, jedan mobilni telefon marke "Nokia"
model 5310 IMEI ....,u vrijednosti 80,00 eura, dok je sa radnog stola u radnoj
sobi oduzeo računar marke "Net Book", MSI, serijskog broja ..., tip IBN
2701G16XH, u vrijednosti od 300,00 eura i dva ručna sata - jedan marke
"Casio", tip EEDIFIS,u vrijednosti od 70,00 i drugi marke "Seiko", serijskog
broja .., u vrijednosti od 150,00 eura, sve prednje ukupne novčane vrijednosti
od 630,00 eura,
-čime bi izvršio krivično djelo teška krađa iz čl.240.st.1.tač.1. Krivičnog zakonika,
Jer nije dokazano da je učinio djelo za koje je optužen.
Troškovi krivičnog postupka padaju na teret budžetskih sredstava suda.
O b r a z l o ž e n j e
Optužnicom Osnovnog državnog tužilaštva u Baru Kt. br. ... od 28.03.2012.
godine, koju je zastupnik optužbe precizirao na glavnom pretresu dana
10.06.2013. godine, stavljeno je na teret optuženom izvršenje krivičnog djela
bliže opisanog u izreci presude.
Optuženi D. I. je u prethodnom postupku izjavio da nije počinio krivično djelo
koje mu se stavlja na teret, jer nije otudjio predmetni lap top. Ne poznaje
Ruskog državljanina – oštećenog, a poznaje Z.S. iz Bara, kome nije dao lap
top. U prethodnom postupku je izjavio da u cjelosti ostaje pri izjavi koju je
dao pred ovlašćenim službenicima UP PJ Bar u prisustvu branioca po službenoj
dužnosti. Već 4 mjeseca je na liječenju u Beogradu od bolesti zavisnosti.
Liječenje ide progresivnim putem, došao je u Crnu Goru odnosno u Bar da bi se
odazvao na poziv suda za glavni pretres koji je zakazan za dan 12.5.2011.
godine u 12,30 časova, i nije izbjegavao poziv suda a za ovu krivičnu prijavu
što mu se stavlja na teret nije ni znao. Što se tiče ovog djela to nije
uradio, niti je obio kuću tog ruskog državljanina kako je navedeno u krivičnoj
prijavu 15.01.2011. godine. Takođe nije bio u Crnu Goru u vrijeme kada se
desila ta krađa i za to ima dokaze ima podatak kada je izašao iz Crne Gore i
cijelo vrijeme je bio u bolnici na liječenju. Dana 18.07.2011. godine je
izjavio da u cjelosti ostaje kao pred Upravom policije u prisustvu branioca po
službenoj dužnosti advokata R. B., kao i pred istražnim sudijom. Početkom
januara 2011. godine, prije Božića, možda 3-4 januara pošao je sa majkom za
Srbiju njihovim automobilom marke “Golf II”, plave boje, reg. oznaka .... Na
crnogorskoj granici nisu uzimali podatke, već su ga službenici na srbijanskoj
granici (na Brodarevu) legitimisali, uzeli mu podatke o vozilu, kao i podatke
od njegove majke. U Beogradu se liječio u privatnoj bolnici, ali tamo nije bio
stacioniran, već je periodično dolazio u bolnicu. Još jednom ponavlja da je od
početka januara pa do maja mjeseca bio neprekidno u R. Srbiji, i da ne postoji
ni jedan dokaz da je dolazio za ovaj period u Crnu Goru. Na glavnom pretresu
dana 26.11.2012. godine je izjavio da nije počinio krivično djelo koje mu se
stavlja na teret. Nikakav lap top nije prodao, niti je posjedovao. Nije obio
kuću oštećenog K.S., niti je to uradio, niti je znao da mu se tako nešto
stavlja na teret. Ne priznaje krivično djelo koje mu se stavlja na teret, i ne
može priznati nešto što nije počinio, jer i ovako za mnoga krivična djela koja
nije počinio leži i to do 2016. godine. Takodje je izjavio da se u Kotoru
liječio od zavisnosti od upotrebe narkotika i da se izliječio.
U dokaznom postupku provedeni su sledeći dokazi: saslušan je oštećeni K. S.,
na saglasan predlog stranka pročitani su iskazi svjedoka Z. S., M. G. I Č. A.,
pročitani su potvrda UP PJ Bar o privremeno oduzetim predmetima Ku br. ... od
29.01.2011.godine, potvrda UP PJ Bar o vraćanju privremeno oduzetih predmeta
Ku br. .. od 30.01.2011.godine, izvod iz KE UP PJ Bar br. ... od
27.04.2012.godine za optuženog D.I., dopis ZIKS-a Kazneno Popravni dom
Podgorica br. ... od 14.12.2012.godine, dopis ZIKS-a Zatvor za kratke sankcije
od 14.12.2012.godine, dopis ZIKS-a zatvor Podgorica od 14.12.2012.godine i
nalaz i mišljenje vještaka finansijske struke Krsta Šljivančanina od
23.02.2012.godine.
Svjedok oštećeni K.S. je u prethodnom postupku izjavio da nije očevidac
predmetne krađe. Navedenog dana je zajedno sa članovima porodice u jutarnjim
satima negdje oko 12,00 otišao pod manastir Ostrog. Negdje između 18-19,00
časova zajedno sa porodicom se vratio kući. Čim je ušao u kuću koja se nalazi
u naselju Zeleni Pojas, Bar, vidio je otvoren prozor u dnevnom boravku
sačinjen od eloksirane bravarije. Prišao je do prozora i tada je vidio da je
nasilno djelovano na njega, na način što je na istom bilo oštećenja, a zatim
je I na okviru prozora vidio trag od obuće u vidu blata. Daljim obilaskom kuće
primjetio je da mu nedostaje jedan mob. tel. marke “Samsung”, ne znam koje
marke (na rasklapanje, crne boje u kojem je bila kartica sa ruskim brojem),
jedan mob. tel. marke “Nokia 5310” ser. br. ..., zatim je primjetio da mu sa
radnog stola nedostaje računar marke “Net Book” marke MSI, ser. br. ... USW
tip IBN 2701GH6 XN i dva ručna sata od kojih je jedan marke Casio tip EEDIFIS,
a drugi marke Seiko ser. br. .... U kući nije primjetio da je vršena
premetačina.Od stvari koje su mu oduzete, njemu je vraćen samo lap top marke
MSI, dok mu ostale stvari nisu vraćene. Uz lap top mu nije vraćen Hard disk
koji je bio u njemu, već se u njemu nalazio neki drugi neoriginalni Hard
Disk.Na glavnom pretresu dana 10.06.2013. godine je izjavio da je kritične
prilike, dakle, dana 11.januara 2012 godine sa suprugom i djecom bio odnosno
boravio u Ostrog, nakon povratka negdje oko 19 časova se zajedno sa porodicom
vratio kući i kada je ušao u kuću najprije je kćerka primjetila da je obijen
prozor, koji se nalazi na prizmelju, i to prozor od kuhinje zajedno sa dnevnim
boravkom koji se nalazi u prizemlju kuće. Na prozoru je bilo vidnih tragova
obijanja, otisak od patike, tako da pretpostavlja da je prozor obijen uz
upotrebu šrafcigera, vjerovatno, ali to ne može sigurno da tvrdi. Naime, na
prozoru je bilo vidnih oštećenja. Obilaskom kuće utvrdio je da su mu oduzeta
dva mobilna telefona marke „Nokia”, a drugi mobilni telefon je bio marke
„Samsung“ oduzet mu je i jedan ručni sat marke „Kasio“ i drugi ručni sat marke
„Seiko“, a takodje mu je bio oduzet i lap top marke „MSI“. Naime, u istrazi je
dao sve potrebne podatke vezano za predmetne stvari jer je pred sobom imao sve
papire za oduzete stvari, tako da ostaje pri iskazu koji je dao u prethodnom
postupku. Dakle, nije bio očevidac predmetne kradje. Njemu je od stvari vraćen
samo lap top. Nije se pridružio krivičnom gonjenju i nije postavio imovinsko
pravni zahtjev.
Svjedok Z.S. je u prethodnom postupku izjavio da poznaje D.I., ali se sa istim
ne druži. Sjeća se da je D.I.a sreo jednom prilikom, koliko se sjeća negdje
sredinom januara 2011. godine, ispred prodavnice “Kaća”. Isti mu je prišao,
pitao se sa njim, a zatim je pitao da li želi da kupi kompjuter - lap top. U
pitanju je bio manji lap top crne boje, bez punjača. Na njegovo pitanje odakle
mu lap top, Igor mu je odgovorio da ga je dobio od druga iz Kotora i sjeća se
da mu je rekao da njegov drug ima račun za navedeni kompjuter i da će mu isti
donjeti. Međutim, Igor mu nije donio nikakav račun. Navedeni lap top je kupio
za iznos od 50 eura. Nakon nekoliko dana, tačnije 15-20 dana, jedan drug mu je
rekao da policija traži jedan mali lap top, tako da je odlučio da ode do
stanice policije. Kada je došao u stanicu razgovarao je sa inspektorom M. i od
istog saznao da je navedeni lap top ukraden. Istog dana je dao i izjavu u
kojoj je naveo na koji način je došao do predmetnog lap topa. Na glavnom
pretresu dana 26.11.2012. godine je izjavio da se zbog proteka vremena ne
sjeća svih detalja, sjeća se da mu je D.I. ponudio na prodaju jedan mali lap
top, ali se ne sjeća koliko mu je platio za taj lap top. Tada mu je rekao da
je taj lap top dobio od nekog druga iz Herceg Novog. Nije mu dao nikakav
račun. Tačno je da je D.I. sreo ispred prodavnice „Kaća“, ali to nije bilo
januara 2011 godine, to može biti ili 2009 ili 2010 godina, kada mu je rekao
da ga je dobio od druga, ako je u prethodnom postupku rekao da je Igor taj lap
top dobio od druga iz Kotora, onda je to vjerovatno tako bilo. Nije davao
nikakvu izjavu pred istražnim sudijom, nego mu je jedan momak koji je uzimao
izjavu prepisao tu izjavu iz SUP-a, i rekao mu je da treba čisto da dodje i da
izjavu i da nikakvog sudjenja neće biti. Dakle, nije izjavio da je Igora sreo
sredinom januara 2011 godine, kako je navedeno u prethodnom postupku, a potpis
na zapisniku je lično njegov potpis. Predmetni lap top je bio kod njega, prije
nego što je isti predao policiji neko kratko vrijeme, možda mjesec - dva dana.
Taj kompjuter je prodao, ne zna ime i prezime tog momka, ali zna da je
inspektor M. pošao kod tog momka da uzme taj kompujuter, odnosno poveo je
inspektora M.a kod tog momka kome je prodao kompjuter. Bio je u zatvoru od
aprila 2010 do decembra 2011 godine. Dakle, januara mjeseca 2011 godine se
nalazio u ZIKS-u Podgorica. Igor mu je ponudio na prodaju lap top 2010 godine,
ali se ne sjeća tačno kojeg mjeseca. Kritične prilike ispred „Kaće“ je bio još
neko prisutan i ne može se sjetiti kada i u koje vrijeme je to bilo. M.K.mu je
rekao da su bile neke pljačke, te da su u zatovru Igor i neki rus i tada mu je
rekao da mu nije ponudjen neki lap top, tada je svojevoljno pošao u policiji i
predao lap top. Ne zna kako je K. saznao da je ukraden lap top. Lap top je
vratio u policiji prije nego što je bio u zatvoru.
Svjedok M. G. je izjavio da što se tiče predmetne kradje sjeća se da je kuća
oštećenog K.S. bila obijena i koliko ga sjećanje služi tom prilikom je oduzet
jedan lap top. Tom prilikom su oduzete još neke stvari, ali se zbog proteka
vremena ne može sjetiti. Poznaje D.I., takodje poznaje i Z.S. Koliko se sjeća
od svjedoka Z.S. je oduzet lap top. Potvrdio je sadržinu potvrde o privremeno
oduzetim predmetima i na potvrdi se nalazi njegov potpis. Z. S. je lično
potpisao potvrdu o privremeno oduzetim predmetima. Kritične prilike je svjedok
Z. Sead saopštio da je lap top dobio od D.I., tačnije da ga je kupio od
D.I.Potvrda je od 29.01.2011.godine I toga dana je i sačinjena. Z.S. je u to
vrijeme bio slobodan, kao gradjanin je pristupio u prostorije policije, koliko
se sjeća, nakon toga je uhapšen u akciji paragala. Nije ucijenjivao Z.S. da
potpiše potvrdu.
Svjedok Č.A. je izjavio da što se tiče predmetne kradje jedino čega se sjeća
to je da je bio dežurni službenik Uprave policije koji je izvršio uvidjaj
povodom predmetne kradje. Medjutim, osim toga ničeg drugog se ne sjeća.
Sačinio je službenu zabilješku od 15.01.2011.godine i potvrdjuje sadržinu
iste.
Iz potvrde UP PJ Bar o privremeno oduzetim predmetima Ku br. ... od
29.01.2011.godine proizilazi da je dana 29.01.2011.godine od Z.S. oduzet lap
top marke MSI model U 100.
Iz potvrde UP PJ Bar o vraćanju privremeno oduzetih predmeta Ku br. ... od
30.01.2011.godine proizilazi da je dana 30.01.2011.godine K.S.u vraćen lap top
marke MSI model U 100.
Iz izvoda iz KE UP PJ Bar br. ... od 27.04.2012.godine za optuženog D.I.
utvrdjeno je da je isti osuđivan, I to: presudom K.br.... od 08.12.2000, Viši
sud Podgorica, zbog krivičnog djela iz čl.246/1 KZ SRJ, 4 mjeseca zatvora,
presudom IK.br.../Vojni sud Podgorica/čl.30/1 KZ RCG i čl.209/2/1 KZ SRJ,
zatvor u trajanju od 6 godina, presudom K.br.... od 03.12.2008/Osn.sud
Bar/čl.239/1 KZ/zatvor tri mjeseca, presudom K.br.... od 22.01.2009/Osn.sud
Bar/čl.154 KZ/zatvor 30 dana, presudom K.... od 09.04.2009/Osn.sud Bar/čl.49
KZ/zatvor jedna godina, presudom K.... od 26.02.09/Osn.sud Bar/čl.240/1/1 u
v.čl.49 KZ/zatvor jedna godina, presudom K... od 01.12.09/Osn.sud Bar/čl.239/1
KZ/zatvor dva mjeseca, presudom kazne K. ... i K.... preinačavaju se na
jedinstvenu kaznu zatvora u trajanju od jedne godine i jedanaest
mjeseci.Osn.sud Bar Kv.... I presudom K... od 23.04.2010/Viši sud Pg/čl.300
st.l KZ/dvije godine zatvora.
Iz dopisa ZIKS-a Kazneno Popravni dom Podgorica br. ... od 14.12.2012.godine
proizilazi da je detaljnom pretregom matične evidencije lica koja su
izdržavala kaznu zatvora u KPD Podgorica utvrdjeno da Z.S. nije izdržavao
kaznu u toj organizacionoj jedinici ZIKS-a, u periodu tokom januara mjeseca
2011.godine.
Iz dopisa ZIKS-a Zatvor za kratke sankcije od 14.12.2012.godine proizilazi da
Z.S. nije ni po kojem osnovu bio u Zatvoru za kratke kazne u periodu tokom
januara mjeseca 2011.godine.
Iz dopisa ZIKS-a zatvor Podgorica od 14.12.2012.godine proizilazi da se lice
Z.S. nalazio u pritvoru u Zatvoru Podgorica u toku 2011 godine, I to od 10.04.
do 08.12.2011.godine, te da nije postojala nikakva mogućnost da u tom periodu
izadje iz zatvora.
Iz nalaza i mišljenja vještaka finansijske struke Krsta Šljivančanina od
23.02.2012.godine utvrdjeno je da mobilni telefon marke “Samsung” na
raskpalanje crne boje košta 30,00 eura u vrijeme izvršenja krivičnog djela,
mobilni telefon marke “Nokia” 5310 košta 80,00 eura, obzirom da je korišten
više od godinu dana, računar Net Bok marke MSI ser.br.... tip IBN 2701G116YN-
košta 300,00 eura, ručni sat Kasio Edifis košta 70 ,00 eura, ručni sat Seiko
košta 150,00 eura. Naprijed navedene vrijednosti oduzetih stvari su obračunate
u vrijeme izvršenja krivičnog djela.
Ocjenom izvedenih dokaza nije dokazano da je optuženi D.I. učinio krivično
djelo koje mu se stavlja na teret.
Optuženom se stavlja na teret da je dana 15. januara 2011.godine,u vremenu od
12,30 časova do 19,15 časova, u stambenom objektu-kući, na štetu oštećenog
K.S., u naselju Šušanj- Zeleni pojas b.b. u Baru, učinio krivično djelo teška
krađa iz čl.240.st.1.tač.1. Krivičnog zakonika,a na način, vrijeme i mjesto
kako je to bliže opisano u izreci presude. Međutim u toku postupka je jedino
nesporno utvrđeno da su dana 15. januara 2011.godine,u vremenu od 12,30 časova
do 19,15 časova, u stambenom objektu-kući, vlasništvo oštećenog K.S., u
naselju Šušanj- Zeleni pojas b.b. u Baru, obijanjem oduzete pokretne stvari,
vlasništvo oštećenog K.S., na način što je počinilac upotrebom fizičke sile i
podesnim sredstvom djelovao na prozor od eloksirane bravarije u prizemlju
navedenog stambenog objekta, na koji način je otvorio prozor i ušao u
unutrašnjost prizemlja objekta i sa komode u dnevnom boravku oduzeo jedan
mobilni telefon marke "Samsung", na rasklapanje, crne boje, sa Ruskom sim
karticom, u vrijednosti od 30,00 eura, jedan mobilni telefon marke "Nokia"
model 5310 IMEI ...,u vrijednosti 80,00 eura, dok je sa radnog stola u radnoj
sobi oduzeo računar marke "Net Book", MSI, serijskog broja ..., tip IBN
2701G16XH, u vrijednosti od 300,00 eura i dva ručna sata - jedan marke
"Casio", tip EEDIFIS,u vrijednosti od 70,00 i drugi marke "Seiko", serijskog
broja S..., u vrijednosti od 150,00 eura, sve prednje ukupne novčane
vrijednosti od 630,00 eura. Naprijed navedeno činjenično stanje utvrđeno je iz
iskaza svjedoka oštećenog K.S.,koji iskaz je sud cjenio kao jasan i objektivan
pa mu je poklonio punu vjeru,a koji svjedok je u svom iskazu detaljno opisao
lice mjesta, kao i način na koji je počinilac izvršio krivično djelo,te vrstu
i količinu oduzetih stvari koje su kritične prilike oduzete iz njegove kuće .
Vrjednost oduzetih stvari utvrđena je iz nalaza i mišljenja vještaka
finansijske struke Krsta Šljivančanina od 23.02.2012.godine,na koji nalaz nije
bilo primjedbi ,a koji nalaz je sud cjenio kao jasan ,stručan i objektivan ,pa
mu je poklonio punu vjeru.Nadalje iz iskaz svjedoka M. G. , koji iskaz je sud
cjenio takođe kao jasan i objektivan ,a koji iskaz je potvrđen sadržinom
potvrde UP PJ Bar o privremeno oduzetim predmetima Ku br. 16/11 od
29.01.2011.godine, je utvrđeno da je kuća oštećenog K.S. bila obijena te da su
tom prilikom oduzeti jedan lap top i još neke stvari, a da je od Z.S. oduzet
predmetni lap top uz potvrdu koju je Z. S. lično potpisao.Dalje je izjavio da
mu je kritične prilike Z. S.saopštio da je lap top dobio od D.I.a, tačnije da
ga je kupio od D.I.
Optuženi ne priznaje da je učinio krivično djelo u bitnom navodeći da mu ništa
nije poznato u vezi sa izvršenjem krivičnog djela koje mu se stavlja na teret,
i da je on od početka januara 2011.godine pa do maja mjeseca bio neprekidno u
R. Srbij.Pojasnio je da poznaje Z.S. iz Bara, ali da on njemu nije dao niti
prodao lap top. Sud je u cjelosti prihvatio odbranu optuženog.Sud je u toku
postupka saslušao svjedoka Z.S. koji je izjavio da poznaje D.I., ali da se sa
njim ne druži,te da mu je isti nudio na prodaju lap top koji je kupio za iznos
od 50 eura,stim što je tokom postupka mjenjao svoj iskaz navodeći u predhonom
postupku da je predmeti lap top kupio od optuženog D. negdje sredinom januara
2011. godine, dok je na glavnom pretresu izjavio da to nije bilo januara 2011
godine, već 2009 godine ili 2010 godina, pravdajući se da on nije u predhodnom
postupku izjavio da je predmetni lap top kupio od optuženog D. negdje sredinom
januara 2011. godine,jer je bio u zatvoru u to vrijeme i to od aprila 2010 do
decembra 2011 godine. Iz dopisa ZIKS-a Kazneno Popravni dom Podgorica
utvrdjeno je da Z.S. nije izdržavao kaznu u toj organizacionoj jedinici
ZIKS-a, u periodu tokom januara mjeseca 2011.godine,dok je iz dopisa ZIKS-a
Zatvor za kratke sankcije od 14.12.2012.godine utvrđeno da Z.S. nije ni po
kojem osnovu bio u Zatvoru za kratke kazne u periodu tokom januara mjeseca
2011.godine,te da se Z. S. nalazio u pritvoru u Zatvoru Podgorica u toku 2011
godine, I to od 10.04. do 08.12.2011.godine, i da nije postojala nikakva
mogućnost da u tom periodu izadje iz zatvora.Dakle ,imajući u vidu navedene
pismene dokaze izvodi se zaključak da nijesu tačni navodi svjedoka Z. S. da je
sredinom januara 2011. godine, bio u zatvoru.Imajući u vidu činjenicu da je
svjedok Z. S. tokom postupka u odnosu na odlučene činjenice mjenjao svoj iskaz
,te da se u odnosu na odlučne činjenice njegov iskaz razlikuje i u odnosu na
iskaz okrivljenog, a kako niti jednim provedenim dokazom nijesu potvrđeni
navodi svjedoka Z.S. da mu je upravo optuženi prodao lap top za iznos od 50,00
eur,to sud iskaz navedenog svjedoka nije prihvatio kao istinit,tim prije jer
je ukradini lap top upravo pronađen kod svjedoka Z. S. i uz potvrdu od njega i
oduzet,a ne od optuženog. Naime ,tokom postupka nije proveden niti jedan
jedini dokaz iz kojeg bi se nesumnjivo moglo utvrditi da je optuženi učinio
predmetno krivično djelo, a takodje na licu mjesta nijesu pronadjeni nikakvi
tragovi koji bi upućivali na to da je optuženi D.I. izvršio ovo krivično
djelo. Konačno, nije saslušan niti jedan svjedok koji bi potvrdio da je vidio
da je optuženi D. obio i ušao u kuću oštećenog K.S. i oduzeo tuđe pokretne
stvari bliže opisane u izreci presude .Tokom postupka je jedino nesporno
utvrdjeno da je kod Z.S. oduzet lap top uz potvrdu a koji lap top je predhodno
oduzet iz kuće oštećenog.
Činjenica da je Z.S. u prethodnom postupku izjavio da mu je optuženi tokom
januara prodao predmetni lap top ,dok je na glavnom pretresu u pogledu vremena
mjenjao svoj iskaz ,ne može biti nesumnjiv dokaz da je optuženi učinio
krivično djelo, a ovo posebno imajući u vidu činjenicu da ni jedna od oduzetih
stvari nije pronađena kod optuženog D. Čak i pod predpostavkom da je Z. S. i
kupio od optuženog D. predmetni lap top iz toga se ne može izvući nedvosmislen
i pouzdan zaključak da je optuženi D.I. izvršio krivično djelo teške kradje na
način predstavljen u dispozitivu optužnice. Stoga pri činjenici da optuženi ne
priznaje izvršenje krivičnog djela, te da kod optuženog D. nije pronadjen
nijedan oduzeti predmet, niti od njega oduzet, niti ga je bilo ko vidio da je
izvršio predmetnu kradju, niti je na bilo koji drugi način ili bilo kojim
drugim dokaznim sredstvom (eventualnim vještačenjem tragova sa lica mjesta
papilarne linije i slično) utvrdjeno da je izvršio krivično djelo koje mu je
stavljeno na teret, to se ne može nesumnjivo utvrditi da je optuženi D.I.
počinilac djela koje mu se stavlja na teret optužnim aktom. Stoga je sud, u
skladu sa čl. 3. st.3. ZKP-a sumnju o postojanju činjenica koje čine obilježje
krivičnog djela riješio na način koji je povoljniji za optuženog, pa je
optuženog primjenom čl. 373. tač.2. ZKP-a, oslobodio od optužbe.
Prilikom donošenja ovakve odluke sud je cijenio i iskaz svjedok Č.A.,međutim
kako isti nije bio očevidac predmetne krađe , te kako je po sopstvenom
kazivanju naveo da mu ništa nije poznato vezano za predmetnu kradju, to je sud
našao da iskaz imenovanog svjedoka irelevantan, obzirom da isti nije od
uticaja na drugačije presuđenje u ovoj krivično-pravnoj stvari.
Kako oštećeni K.S. nije postavio imovinsko pravni zahtjev to sud o istom nije
ni odlučivao.
Odluka o troškovima zasniva se na odredbi čl. 230 st.1.ZKP-a, zbog čega
troškovi krivičnog postupka padaju na teret budžeteskih sredstava suda.
Na osnovu izloženog odlučeno je kao u izreci presude.
OSNOVNI SUD U BARU
Dana 11.06.2013. godine
ZAPISNIČAR, S U D I J A
Amira Nikičić Ljiljana Joković
PRAVNA POUKA:Protiv ove presude može se
izajviti žalba Višem sudu u Podgorici u roku od
15 dana od dana prijema pismenog otpravka.
Žalba se predaje ovom sudu u dva primjerka.
DNA:
-1 x ODT
-1 x optuženomu Istražnom zatvoru 
-1 x oštećenom 
- u spise