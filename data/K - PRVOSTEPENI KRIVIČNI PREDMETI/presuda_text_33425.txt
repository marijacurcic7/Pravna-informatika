OSNOVNI SUD U ROŽAJAMA
K.br. 179/13
U IME CRNE GORE
Sudija Osnovnog suda u Rožajama Milosav Zekić, uz učešće zapisničara Aide
Luboder , rješavajući po optužnom predlogu Osnovnog državnog tužilaštva iz
Rožaja Kt.br.224/13 od 19.11.2013 .g. podnijet protiv okrivljene M. O. iz
Rožaja, zbog krivičnog djela oduzimanje maloletnog lic iz čl. 217. st. 2.
Krivičnog zakonika, nakon održanog glavnog i javnog pretresa u prisustvu
Zamjenika Osnovnog državnog tužioca Aldina Kalača, oštećenog A.H. i
okrivljene, dana 18.12. 2013. donio je i javno objavio
P R E S U D U
Okrivljena M. O., JMB .od oca I. i i majke S., rodj. K., rodjen 14.05.1986.g.
u Rožajama gdje i živi selo Biševo, drž. CG, razumije crnogorski jezik, koji
je i njen jezik, pismena, završila Srednju medicinsku, nezaposlena, razvedena,
majka jednog maloletnog djeteta, siromašnog imovnog stanja, neosudjivana.
K R I V A J E
Što je:
dana 08.11.2013.g. onemogućavala izvršenje pravosnažne i izvršne presude
Osnovnogu suda u Rožajama P.br. 355/10 od 12.11.2010.g. u dijelu kojim je
određen način održavanja ličnih odnosa maloljetnog lica A. H., sa roditeljem -
ocem A. H., na način što nije dovela i predala dijete u vremenu i na mjestu
kako je to određeno odlukom nadležnog organa ,
- čime je izvršila krivično djelo oduzimanje maloletnog lica iz čl. 217. st.
2. Krivičnog zakonika Crne Gore
pa joj sud primjenom pomenutog zakonskog propisa i čl. 4, 13, 15, 32, 36, 42,
52, 53, 54 Krivičnog zakonika i 374. Zakonika o krivičnom postupku, izriče
USLOVNU OSUDU
Kojom joj utvrđuje kaznu zatvora u trajanju 30 (trideset) dana i istovremeno
odredjuje da se kazna neće izvršiti ukoliko osuđena u roku od jedne godine ne
izvrši novo krivično djelo.
Da plati na ime troškova krivičnog postupka paušalni iznos od 30,00 eura,u
korist budžeta Crne Gore, u roku od 15 dana po pravosnažnosti ove presude.
O b r a z l o ž e nj e
Osnovno državno tužilaštvo iz Rožaja, podnijelo je ovome sudu optužni predlog
Kt.br. 224/13 od 19.11.2013 .g. protiv okrivljene M. O. iz Rožaja, zbog
krivičnog djela oduzimanje maloletnog lic iz čl. 217. st. 2. Krivičnog
zakonika (KZ).
Na glavnom pretresu Zamjenik ODT -a Aldin Kalač je precizirao pravnu
kvalifikaciju djela, kao u dispozitivu ove presude, dok je ostao pri
činjeničnom opisu djela iz optužbe, te je predložio da sud okrivljenu oglasi
krivim zbog krivičnog djela oduzimanje maloljetnog lica iz čl. 217. st. 2.
Krivičnog zakonika Crne Gore (KZ CG) i izrekne joj uslovnu osudu kojom će joj
utvrditi kaznu zatvora u trajanju od 30 dana i istovremeno odrediti da se
kazna neće izvršiti ukoliko okrivljena u roku od jedne godine ne izvrši novo
krivično djelo.
Oštećeni A. H. je u završnoj riječi istakao da se ne pridružuje krivičnom
gonjenju ODT-a u odnosu na okrivljenu.
Okrivljena je priznala izvršenje djela i svoju krivicu i objasnila da je sa
okrivljenim A. H. živjela u braku četiri godine.U braku su dobili sina
A.H..Njihov brak je razveden presudom Osnovnog suda u Rožajama P.br. 275/09 od
03.12.2009.g., i malol. A.je povjeren njoj na čuvanje, vaspitanje i
izdržavanje. Istom presudom određen je način održavanja ličnih odnosa
oštećenog sa svojim djetetom A.. Ova presuda je izmijenjena pravosnažnom i
izvršnom presudom istog suda P.br. 355/10 od 12.11.2010.g. u dijelu održavanja
ličnih odnosa oštećenog sa djetetom, tako što je određeno da će oštećeni
viđati dijete svakog petka u periodu od 11 do 13,00 časova u prostorijama JU
Centra za socijalni rad Rožaje, u prisustvu socijalnog radnika, stim što je
ona obavezna da dovede dijete u prostorije Centra u 11,00 časova i isto
preuzme u 13,00 časova. Dana 08.11.2013.g. nije postupila po ovoj presudi, jer
nije dovela dijete u prostorije Centra za socijalni rad u 11,00 časova, kako
je to određeno presudom. Obećala je da ubuduće neće vršiti bilo kakva krivična
djela pa je molila da je sud što blaže kazne.
Po ovoj krivičnopravnoj stvari sud je izveo dokaze: saslušao svedoka-oštećenog
A. H., pročitao presudu Osnovnog suda u Rožajama P.br. 355/10 od 12.11.2010.g.
,dopis Centra za socijalni rad Rožaje br. 01-4369 od 19.11.2013.g. i izvršio
uvid u izvod iz kaznene evidencije na ime okrivljene.
Cijeneći iskaz okrivljene i sve izvedene dokaze kako pojedinačno tako i u
međusobnoj vezi u smislu čl. 370. st. 3. Zakonika o krivičnom postupku (ZKP),
sud je nesumnjivo utvrdio da je okrivljena izvršila krivično djelo za koje je
optužena i da je zato kriva i krivičnopravno odgovorna.
Naime, iz iskaza svedoka - oštećenog A.H. proizilazi da je sa okrivljenom M.
O. živio u braku četiri godine.U braku su dobili sina A. H..Njihov brak je
razveden presudom Osnovnog suda u Rožajama P.br. 275/09 od 03.12.2009.g., i
malol. A.je povjeren okrivljenoj na čuvanje, vaspitanje i izdržavanje. Istom
presudom određen je način održavanja ličnih odnosa njega i njegovog djeteta
A.. Ova presuda je izmijenjena pravosnažnom i izvršnom presudom istog suda
P.br. 355/10 od 12.11.2010.g. u dijelu održavanja ličnih odnosa njega i
djeteta, tako što je određeno da će on viđati dijete svakog petka u periodu od
11 do 13,00 časova u prostorijama JU Centra za socijalni rad Rožaje, u
prisustvu socijalnog radnika, stim što je okrivljena obavezna da mu dovede
dijete u prostorije Centra u 11,00 časova i isto preuzme u 13,00 časova.
Okrivljena dana 08.11.2013.g. nije postupila po ovoj presudi, jer nije dovela
dijete u prostorije Centra za socijalni rad u 11,00 časova, kako je to
određeno presudom. Iskaz ovog svedoka, sud je prihvatio,kao jasan, objektivan
i uvjerljiv i potkrijepljen navodima iz presude P.br. 355/10 od 12.11.2010.g.,
navodima iz dopisa Centra za socijalni rad Rožaje od 19.11.2013.g. priznanjem
okrivljene.
Iz presude P.br. 355/10 od 12.11.2010.g. proizilazi da je presudom P.br.
275/09 od 03.12.2009.g., razveden brak između okrivljene i oštećenog i njihovo
dijete - malol. A. je povjeren okrivljenoj na čuvanje, vaspitanje i
izdržavanje. Da je ova presuda izmijenjena pravosnažnom i izvršnom presudom
istog suda P.br. 355/10 od 12.11.2010.g. u dijelu održavanja ličnih odnosa
oštećenog sa djetetom i određeno da će oštećeni viđati dijete svakog petka u
periodu od 11,00 do 13,00 časova u prostorijama JU Centra za socijalni rad
Rožaje, u prisustvu socijalnog radnika, stim što je okrivljena obavezna da mu
dovede dijete u prostorije Centra u 11,00 časova i isto preuzme u 13,00
časova. Ovaj dokaz sud je prihvatio kao jasan i određen, a dovodeći isti u
vezu sa navodima iz dopisa Centra za socijalni rad Rožaje iz kojeg se vidi da
okrivljena kritičnog dana nije dovodila dijete u prostorije Centra za
socijalni rad Rožaje na viđanje sa oštećenim, te iskazom oštećenog i
okrivljene koja je u cjelosti priznala izvršenje djela, zaista se nesumnjivo
utvrđuje da je okrivljena kritičnog dana onemogućavala izvršenje navedene
pravosnažne i izvršne presude, tako što nije dovela i predala djecu oštećenom
u vremenu i na mjestu kako je to određeno ovom presudom.
Dakle, u postupku je utvrđeno da okrivljena dana 08.11.2013.g. onemogućavala
izvršenje pravosnažne i izvršne presude Osnovnogu suda u Rožajama P.br. 355/10
od 12.11.2010.g. u dijelu kojim je određen način održavanja ličnih odnosa
maloljetnog lica A. H., sa roditeljem - ocem A.H., na način što nije dovela i
predala dijete u vremenu i na mjestu kako je to određeno odlukom nadležnog
organa ,
Cijeneći psihički odnos okrivljene prema učinjenom krivičnom djelu, sud je
našao da je ista bila svjesna svog djela tj. svjesna da postoji navedena
pravosnažna i izvršna presuda i da svojom djelatnošću onemogućava izvršenje
iste i to je htjela, pa je postupala sa umišljajem.
Pravnom ocjenom utvrđenog činjeničnog stanja, sud je našao da su u radnjama
okrivljene sadržani svi bitni elementi krivičnog djela oduzimanje maloljetnog
lica iz čl. 217. st. 2. KZ CG, za koje djelo je sud istu oglasio krivom i
izrekao joj uslovnu osudu kojom joj je utvrdio kaznu zatvora u trajanju od 30
dana i istovremeno odredio da se kazna neće izvršiti ukoliko ista u roku od
jedne godine ne učini novo krivično djelo.
Prilikom izricanja ovakve vrste krivične sankcije, sud je imao u vidu težinu
izvršenog krivičnog djela, stepen krivice okrivljene, okolnosti pod kojima je
djelo izvršeno, raniji život okrivljene, cijeneći pri tom kao olakšavajuće
okolnosti priznanje okrivljene za izvršeno djelo i obećanje da ubuduće neće
vršiti bilo kakvo krivično djelo, njenu raniju neosuđivanost, siromašno imovno
stanje, porodične prilike - majka jednog maloletnog djeteta, pa je sud imajući
u vidu svrhu uslovne osude i čl. 52. KZ CG, u okviru opšte svrhe krivičnih
sankcija iz čl. 4. istog zakona, našao da je imalo mjesta izricanju ovakve
vrste krivične sankcije, ubijeđen da će upozorenje uz prijetnju kazne u
dovoljnoj mjeri uticati na okrivljenu da ubuduće ne vrši bilo kakva krivična
djela.
Na osnovu čl. 229. u vezi čl. 226. st. 2. tač. 9. i st. 3. ZKP, sud je
obavezao okrivljenu da plati na ime troškova krivičnog postupka krivičnog
postupka, paušalni iznos od 30,00 eura, u korist budžeta Crne Gore, a ovo
imajući u vidu trajanje i složenost krivičnog postupka, kao i imovno stanje
okrivljene.
Sa izloženog odlučeno je kao u dispozitivu ove presude.
OSNOVNI SUD U ROŽAJAMA, dana 18.12. 2013.g.
Zapisničar,S U D I J A,
Aida Luboder s.r.Milosav Zekić s.r.
PRAVNA POUKA: Protiv ove presude može se izjaviti žalba u roku od 8 dana od
dana prijema iste i to Višem sudu u Bijelom Polju, a preko ovog suda.