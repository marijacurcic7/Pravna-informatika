OSNOVNI SUD U ROŽAJAMA
K.br. 152/12
U IME CRNE GORE
Sudija Osnovnog suda u Rožajama Milosav Zekić, uz učešće zapisničara Aide
Luboder , rješavajući po optužnici Osnovnog državnog tužilaštva iz Rožaja
Kt-I.br.4/11 od 09.08.2011.g. podnijetoj protiv okrivljenih: Pravno lice
"Stupa - Company" DOO "Export - Import" iz Rožaja sa sjedištem u selu "Stupa",
Opština Rožaje, reg. br. 50471971, kao saizvršioca, zbog krivičnog djela utaja
poreza i doprinosa iz čl. 264. st. 3. u vezi st. 1. u vezi čl 23. st. 2.
Krivičnog zakonika i Mevljudina Murića i Elvedina Murića, kao saizvršioca,
zbog krivičnog djela utaja poreza i doprinosa iz čl. 264. st. 3. u vezi st. 1.
u vezi čl. 23. st. 2. Krivičnog zakonika i produženog krivičnog djela
zloupotreba položaja u privrednom poslovanju iz čl. 272. st. 1. u vezi čl. 49.
i čl. 23. st. 2. Krivičnog zakonika u sticaju sa produženim krivičnim djelom
falsifikovanje isprave iz čl. 412. st. 1. u vezi čl. 49. i čl. 23.st. 2.
Krivičnog zakonika, nakon održanog glavnog i javnog pretresa dana
11.03.2013.g., u prisustvu Zamjenika Osnovnog državnog tužioca Armina
Selmanovića, predstavnika okrivljenog pravnog lica "Stupa-Company" DOO
"Export-import" Elvedina Murića, okrivljenih odgovornih lica Mevljudina i
Elvedina Murića i njihovog branioca adv. Nebojše Batričevića iz Podgorice,
predstavnika oštećene Poreske Uprave CG Anke Medojević, a u odsustvu uredno
pozvanog Zaštitnika imovinsko pravnih interesa CG, donio je i dana 13.03
2013.g. javno objavio,
P R E S U D U
Okrivljeni MEVLJUDIN MURIĆ JMB , 1509977272010, od oca Hajrana i majke Ramize,
rodjene Fekić, rodjen 15.09.1977.g. u selu Stupa, Opština Rožaje, gdje i živi,
državljanin CG, razumije crnogorski jezik, a njegov jezik je bosanski, pismen,
završio osnovnu školu, zaposlen, ostvaruje mjesečnu zaradu u iznosu od 200,00
eura, oženjen, otac 2 maloljetne djece, srednjeg imovnog stanja, osudjivan
presudom Osnovnog suda Rožaje K.br. 288/99 od 04.05.2000.g. zbog krivičnog
djela iz čl. 233/3 KZ RS na kaznu zatvora u trajanju od 3 mjeseca uslovno za 1
godinu, presudom Opštinskog suda Tutin K.br. 546/05 od 08.06.2006.g. zbog
krivičnog djela iz čl. 249/2 OKZ na kaznu zatvora u trajanju od 6 mjeseci
uslovno za 1 godinu i presudom Osnovnog suda u Rožajama K.br. 88/11 od
07.09.2011.g., zbog krivičnog djela krijumčarenje iz čl. 265. st. 1. KZ, na
kaznu zatvora u trajanju od 45 dana i novčanu kaznu u iznosu od 300,00 eura.
Okrivljeni ELVEDIN MURIĆ JMBG 0705986272015, od oca Hajrana i majke Ramize,
rodj. Fekić, rodjen 07.05.1986.g. u Rožajama, živi u selu Stupa, Opština
Rožaje, državljanin CG, razumije crnogorski jezik, a njegov jezik je bosanski,
pismen, završio osnovnu školu, vlasnik-izvršni direktor, ostvaruje mjesečnu
zaradu u iznosu od 200,00 eura, neoženjen, srednjeg imovnog stanja, osudjivan
i presudom Osnovnog suda u Rožajama K.br. 101/11 od 31.10.2011.g., zbog
krivičnog djela krijumčarenje iz čl. 265. st. 1. KZ, na kaznu zatvora u
trajanju od 45 dana i novčanu kaznu u iznosu od 300,00 eura.
Okrivljeno Pravno lice "Stupa Companiy" DOO "Export-Import" iz Rožaje sa
sjedištem u selu "Stupa", Opština Rožaje, Upisano u Centralnom registru
Privrednog suda u Podgorici pod registarskim brojem br. 50471971, PIB
02716763, šifra djelatnosti 5610, kojeg predstavlja osnivač i izvršni direktor
Elvedin Murić, neosuđivano.
K R I V I S U
Što su:
u periodu od 01.01.2011.godine, pa do dana 30.06.2011.godine, u Rožajama,
zajednički i to: pravno lice “Stupa Company” DOO Eksport-import Rožaje, u
okviru obavljanja svoje djelatnosti, Mevljudin Murić kao odgovorno lice,
vlasnik privrednog društva i Elvedin Murić kao odgovorno lice, vlasnik i
izvršni direktor u privrednom društvu, djelujući u ime pravnog lica u okviru
svojih ovlašćenja u namjeri da pravno lice izbjegne plaćanje poreza i drugih
propisanih dažbina, protivno odredbama čl. 3, 13, 18, 24, 33, 34, 35 i 53.
Zakona o porezu na dodatu vrijednost (Sl. list RCG br. 65/01, 12/02, 38/02,
72/02, 21/03, 76/05, 04/06 i Sl. list CG br. 16/07), i odredbama čl. 4. Zakona
o računovodstvu i reviziji (Sl. list RCG br. 69/05 i Sl. list CG 80/08),
prikrivali podatke koji se odnose na utvrđivanje obaveza – poreza
(obračunavanje i plaćanje PDV-a), na način što su nabavili robu - sirovu kafu
u količini od 74.800 kg. (Rio minas u količini od 67.000 kg. i Robusta sherry
u količini od 7.800 kg. ) u vrijednosti od 117.284,00 Eura, koju nijesu
evidentirali u poslovnim knjigama svog preduzeća, već su je prodali u
preduzeću bez evidencije zajedno sa evidentiranom robom, a prilikom kontrole
izvršene od strane Poreske uprave dana 30.06.2011.godine, kao dokaz o
porijeklu robe priložili su fiktivne fakture-otpremnice “DnD Company” DOO iz
Podgorice br. 55/4 od 12.04..2011.godine, 63/4 od 21.04.2011.godine, kao da su
robu legalno nabavili kod ovog preduzeća i legalno izdatu fakturu br. 96/6 od
26.06.2011.godine, “DnD Company” DOO iz Podgorice, za neevidentiranu a prodatu
robu, izbjegavajući na taj način obračun i plaćanje PDV-a na nabavljenu robu i
ostvareni promet roba, u ukupnom iznosu od 17.041,36 Eura,
-čime su kao saizvršioci izvršili krivično djelo utaja poreza i doprinosa iz čl. 264. st. 3. u vezi st. 1. u vezi čl. 23. st. 2. Krivičnog zakonika. 
pa sud
okrivljene Mevljudina Murića i Elvedina Murića primjenom pomenutih zakonskih
propisa i čl. 4,13, 15, 32, 34, 36, 42, Krivičnog zakonika i čl. 374. Zakonika
o krivičnom postupku
O S U Đ U JE
Na KAZNU ZATVORA u trajanju od po 1 (jedne) godine u koju kaznu im se ima
uračunati vrijeme provedeno u pritvoru od 06.07.20111.g. do 11.07.2011.g. i
NOVČANU KAZNU u iznosu od po 600,00 (šest stotina) eura. Ako osudjeni ne plate
novčanu kaznu u roku od 30 (trideset) dana po pravosnažnosti ove presude, ista
će se zamijeniti kaznom zatvora, tako što će se za svakih započetih 25,00 eura
novčane kazne odrediti jedan dan kazne zatvora.
Da solidarno plate na ime troškova krivičnog postupka iznos od 1.028,50 eura,
u korist budžeta Crne Gore.
Da plate na ime paušala iznos od po 60,00 eura, u korist budžeta Crne Gore,
sve u roku od 15 dana po pravosnažnosti ove presude.
Imovinsko pravni zahtjev nije postavljen.
Okrivljenom Pravnom licu "Stupa Companiy" DOO "Export-Import" iz Rožaja, sud
primjenom pomenutih propisa i čl. 1, 3, 12, 13, 14, 15 st. 1. tač. 4., čl. 16
i 24.Zakona o odgovornosti pravnih lica za krivična djela i čl. 374. Zakonika
o krivičnom postupku izriče
USLOVNU OSUDU
Kojom mu utvrđuje novčanu kaznu u iznosu od 50.000,00 (pedeset hiljada) eura i
istovremeno određuje da se kazna neće izvršiti, ako osuđeno pravno lice u roku
od dvije godine ne bude odgovorno za novo krivično djelo .
Da plati na ime paušala iznos od 60,00 eura, u korist budžeta Crne Gore, u
roku od 15 dana po pravosnažnosti ove presude.
Imovinsko pravni zahtjev nije postavljen.
Od okrivljenih Mevljudina Murića, Elvedina Murića i pravnog lica "Stupa
Companiy" DOO "Export-Import" iz Rožaja se oduzimaju računi br. 55/4 od
12.04.2011.g., br.63/4 od 21.04.2011.g., br. 96/6 od 26.06.2011.g. kao
predmeti izvršenja krivičnog djela.
O b r a z l o ž e nj e
Osnovno državno tužilaštvo iz Rožaja, podnijelo je ovome sudu optužnicu Kt-I
br.4/11 od 09.08.2011.g. protiv okrivljenih: Pravno lice "Stupa - Company" DOO
"Export - Import" iz Rožaja sa sjedištem u selu "Stupa", Opština Rožaje, reg.
br. 50471971, kao saizvršioca, zbog krivičnog djela utaja poreza i doprinosa
iz čl. 264. st. 3. u vezi st. 1. u vezi čl 23. st. 2. Krivičnog zakonika (KZ)
i Mevljudina Murića i Elvedina Murića, kao saizvršioca, zbog krivičnog djela
utaja poreza i doprinosa iz čl. 264. st. 3. u vezi st. 1. u vezi čl. 23. st.
2. KZ i produženog krivičnog djela zloupotreba položaja u privrednom
poslovanju iz čl. 272. st. 1. u vezi čl. 49. i čl. 23. st. 2. KZ u sticaju sa
produženim krivičnim djelom falsifikovanje isprave iz čl. 412. st. 1. u vezi
čl. 49. i čl. 23.st. 2. KZ
Na glavnom pretresu Zamjenik ODT Armin Selmanović je izmijenio činjenični opis
i pravnu kvalifikaciju djela, kao u dispozitivu ove presude, s tom razlikom
što iza riječi "fiktivne fakture" nije naveo riječ "otpremnice", te je
predložio da sud okrivljene oglasi krivim zbog krivičnog djela koje im je
izmijenjenom optužbom stavljeno na teret, i da okrivljeno pravno lice "Stupa-
Company" DOO "Export-Import", osudi na novčanu kaznu u iznosu od 50.000,00
eura, a da okrivljena odgovorna lica Mevljudina i Elvedina Murića osudi na
kazne zatvora u trajanju od po jedne godine i novčane kazne u iznosu od po
600,00 eura, te da se od istih oduzmu fakture br. 55/4 od 12.04.2011. godine,
br. 63/4 od 21. 04. 2011. godine, kao predmeti izvršenja krivičnog djela.
dok je odustao od predloga za oduzimanje 170 vreća sirove kafe "Rio-minas"
(10.200 kg), i fakture br. 70/5 od 09.05.2011.g.
Predstavnik oštećene Poreske uprave Crne Gore, Anka Medojević je u završnoj
riječi istakla, da ostavlja sudu da cijeni krivično-pravnu odgovornost
okrivljenih, a imovinsko-pravnI zahtjev ne postavlja jer je u postupku
utvrđeno da su obaveze prema Poreskoj upravi izmirene.
Na glavnom pretresu nije pristupio uredno pozvani Zaštitnik imovinsko pravnih
interesa Crne Gore, pa je sud pretres održao u njegovom odsustvu.
Branilac okrivljenih adv. Nebojša Batričević je u završnoj riječi predložio da
sud njegove branjenike oslobodi od optužbe, jer nije dokazano da su izvršili
krivična djela koja su im optužbom stavljena na teret.
Okrivljeni Mevljudin Murić je u svojoj odbrani, na zapisniku iz istrage Ki.br.
53/11 od 08.07.2011.g,. istakao: da je jedan od vlasnika "Stupa - Company" DOO
"Export - Import", sa sjedištem u selo Stupa, Opština Rožaje. Ima deponovan
potpis i ovlašćen je da preduzima sve radnje u ovoj firmi i za to je
odgovoran. Preduzeće je registrovano za veleprodaju i maloprodaju robe široke
potrošnje, a poseduje i dvije poslovne jedinice - magacin i maloprodajni
objekat, a u magacinu se nalazi i registar kasa. Svu robu su nabavljali od
preduzeća DOO "DND Company" sa urednom dokumentacijom koju su evidentirali u
poslovnim knjigama preduzeća. Da su aprila mjeseca 2011.g. od dobavljača
dobili kafu po fakturama br. 55/4 od 12.04.2011.g. i br. 63/4 od
21.04.2011.g., koja nije bila dobrog kvaliteta, pa su reklamirali istu i
vratili je dobavljaču po jednom vozaču kamiona koji je išao iz Srbije za Crnu
Goru i napisali potvrdu o povraćaju robe, što je dobavljač potvrdio i ovjerio
prijam robe, tako da tu robu nijesu evidentirali u svojim poslovnim knjigama,
a preostale količine su evidentirali u ovim knjigama i prodavali je u
maloprodaji preko registar kase, a manju količinu su prodali na veliko, dok su
dio robe prodali i na poček i svakog mjeseca dostavljali podatke ovlašćenom
licu za vođenje knjigovodstvene evidencije. Prilikom vršenja kontrole
pronađena je određena količina robe na zalihama, koja je uzeta u obzir, a nije
im uzeta u obzir roba koju su prodali na poček. Za svu robu su obračunavali i
plaćali PDV, tako da nemaju nikakve obaveze prema državi u pogledu neizmirenih
obaveza. Nijedan dokumenat, fakturu ili račun nijesu falsifikovali.
Na glavnom pretresu okrivljeni Mevljudin je izjavio kao u istrazi, stim što je
pojasnio da roba po fakturi br. 96/6 od 26.06.2011.g. nije knjižena u
knjigovodstvu, zbog toga što finanijski inspektor nije dozvolio knjigovođi da
je knjiži na dan kontrole, a nakon izvršene kontrole je proknjižena, tako da
nijesu prikrivali podatke koji se odnose na ovu robu, jer su je evidentirali u
knjigovodstvu i prijavili i platili PDV i druge obaveze. Predložio je da ga
sud oslobodi od optužbe, jer nije izvršio djelo koje mu je stavljena na teret.
Okrivljeni Elvedin Murić je u svojoj odbrani na zapisniku iz istrage Ki.br.
53/11 od 08.07.2011.g. , istakao da je izvršni direktor DOO "Stupa Company"
Export -Import iz Rožaja, mada sve poslove u vezi poslovanja firme vodi njegov
brat Mevljudin. Preduzeće je registrovano na veliko i malo. Robu uglavnom
nabavljaju od dobavljača DOO "DND Company" iz Podgorice na legalan način i
evidentiraju je u poslovnim knjigama preduzeća, koje su uredo vodili u
kritičnom periodu. Sjeća se da su u aprilu mjesecu 2011.g. zbog lošeg
kvaliteta vratili određenu količinu kafe dobavljaču i tada je napisao potvrdu
u kojoj je naveo vrstu i količinu robe koja je vraćena, koju je dobavljač
ovjerio.
Na glavnom pretresu okrivljeni Elvedin je istakao kao u istrazi i dodao, da
nijesu utajili porez u kritičnom periodu. Da se računi - fakture br. 55/4 od
12.04.2011.g. i 63/4 od 21.04.2011.g. odnose na povraćaj kafe dobavljaču "DND
Company" iz Podgorice. U preduzeću su uredno knjižili dokumentaciju za robu
koju su nabavljali i prodavali većinom u malorprodaji, a nešto i u veleprodaji
i za svu robu su posjedovali dokumentaciju. Predložio je da ga sud oslobodi od
optužbe, jer nije izvršio djela koja su mu optužbom stavljena na teret.
Predstavnik okrivljenog pravnog lica "Stupa Company" DOO Export Import Elvedin
Murić je u ime okrivljenog pravnog lica, u odbrani pravnog lica, istakao je da
je izvršni direktor DOO "Stupa Company" Export -Import iz Rožaja, mada sve
poslove u vezi poslovanja firme vodi njegov brat Mevljudin. Preduzeće je
registrovano na veliko i malo. Preduzeće uglavnom nabavlja robu od dobavljača
DOO "DND Company" iz Podgorice na legalan način i evidentira je u poslovnim
knjigama koje su uredno vođenje u kritičnom periodu. Sjeća se da je u aprilu
mjesecu 2011.g. zbog lošeg kvaliteta njegovo preduzeće vratilo određenu
količinu kafe dobavljaču koju je pratila potvrda o povraćaju robe, koju je i
dobavljač ovjerio nakon prijema robe. U preduzeću su uredno knjižili
dokumentaciju za robu koju su nabavljali i prodavali većinom u malorprodaji, a
nešto i u veleprodaji i za svu robu su posjedovali dokumentaciju, tako da
nijesu utajili porez, niti su prikrivali podatke o prihodima u cilju
izbegavanja plaćanja poreza. Predložio je da sud okrivljeno pravno lice
oslobodi od optužbe, jer nije izvršilo krivično djelo koja mu je stavljeno na
teret.
Po ovoj krivičnopravnoj stvari sud je izveo dokaze: po saglasnosti stranaka
pročitao iskaze svedoka Veska Pajovića, Almire Nurković, Stane Komatina dati u
istrazi na zapisniku Ki.br. 53/11 od 11.07.2011.g. i pretresu od 23.11.2011.g.
i 22.11.2012.g., pročitao pisani nalaz i mišljenje vještaka ekonomsko fin.
struke Hamida Šabovića od 20.07.2011.g. i dopunske pisane nalaze i mišljenja
od 04.12.2011.g. i 21.12.2012.g. i dopunske nalaze i mišljenja dati  na
pretresu od 03.05.2012.g. i 14.12.2012.g., pročitao zapisnik o izvršenom
inspekcijskom nadzoru Poreske uprave CG br. 03/18-5-550 od 30.06.2011.godine,
popis robe "Stupa Company" DOO export-import Rožaje od 29.06.2011.godine,
potvrde o privremeno oduzetim predmetima Uprave policije PJ Berane, br.
03/2-sl/2011 od 29.06.2011.godine, br. sl/2011 od 29.06.2011.godine, Uprave
policije PJ Podgorica br. 17-13/14/2 od 29.06.2011.godine, izvršio uvid u
račune DOO “DnD Company” Podgorica br. 55/4 od 12.04.2011. godine, br. 63/4 od
21. 04. 2011. godine, br.70/5 od 09. 05. 2011. godine i br. 96/6 od 26. 06.
2011. godine, analitičke kartice-kartice prometa dobavljača i kupce, u
fotodokumentaciju Uprave policije –PJ Berane br. 03/3-50 od 29.06.2011.godine,
potvrde o povraćaju robe po računima br. br. 55/4 od 12.04.2011. godine, u
kojoj je naveden br. računa 55/04 i računu br. 63/4 od 21. 04. 2011. godine u
kojoj je navedena br. računa 63/04, karton deponovanih potpisa Prve banke CG,
uvjerenja poreske uprave od 27.07.2011.g., uvid u bilans stanja, bilans
uspjeha za DOO "Stupa Company" i uvid u fiskalni račun iz poreske rtegistar
kase preduzeća DND Companiy od 09.05.2011.g. , presude ovoga suda K.br. 88/11
od 07.09.2011.g. i 101/11 od 31.10.2011.g., uvid u komplet obrazaca
finansijskih iskaza za privredna društva i druga pravna lica za period od
01.01. do 31.12.2012.g. za pravno lice "Stupa Companiy" Rožaje i iskaz o
finansijskoj poziciji- bilans stanja na dan 31.12.2011.g. za pravno lice DnD
"Companiy" Podgorica i uvid u izvode iz kaznene evidencije na ime okrivljenih
Mevljudina Murića, Elvedina Murića i izvod CRPS za okrivljeno pravno
lice"Stupa Company" DOO export-import Rožaje, dok je odbio predlog branioca
okrivljenih za izvođenje dokaza dopunskim vještačenjem od strane vještaka
ekonomsko fin. struke da bi se nakon uvida u finansijsko računovodstvenu
dokumentaciju dobavljača "DND"Podgorica utvrdilo stvarno stanje po osnovu
spornih faktura i finansijskog stanja na lageru robe dobavljača, jer je našao
da je činjenično stanje u dovoljnoj mjeri utvrđeno već izvedenim dokazima, tim
prije što je vještak ekonomsko fin. struke dao osnovni i četiri i dva dopunska
nalaza i mišljenja i dva puta neposredno saslušan na pretresu na kojima je
odgovorio na sva sporna pitanja, tako da je očigledno da bi se odlaganjem
pretresa radi ponovnog saslušanja vještaka samo nepotrebno odugovlačio
postupak a činjenično stanje bi ostalo neizmijenjeno.
Svedok Pajović Vesko je posvedočio da je vlasnik firme DND "Company" sa
sjedištem u Podgorici, koja je registrovana za uvoz kafe i druge robe.
Okrivljene Mevljudina i Elvedina Murića poznaje jer je u poslovnoj saradnji sa
njima i njihovom fimom "Stupa-Company" iz Rožaja. Okrivljeni su za potrebe
njihove firme u toku 2011.g. više puta uzimali kafu u njegovoj firmi koju je
on odnosno njegova firma transportovala kamionima do Rožaja, a robu su pratile
računi - otpremnice. Sjeća se da su mu okrivljeni dva puta reklamirali kafu i
vratili mu istu uz potvrde na kojima je potvrdio prijem robe i jedan primjerak
zadržao za sebe a durgi je vratio okrivljenim. Za svaku prodatu robu-isporuku
sačinio je fakturu u dva a nekada i više primjeraka. Istakao je da je fakturu
br. 55/4 od 12.04.2011.g. izdala njegova firma i ta roba je isporučena kupcu,
a zatim reklamirana i vraćena sa potvrdom njegovom preduzeću, a faktura mu
nije vraćena, jer je proknjižena u knjigovodstvu kupca. Faktura br. 63/4 od
21.04.2011.g. je takođe izdata od njegove firme i ta roba je isporučena kupcu,
a zatim mu je reklamirana i vraćena uz potvrdu, a faktura mu nije vraćena, jer
je proknjižena u knjigovodstvu kupca. Da je njegovo preduzeće izdalo fakturu
br. 96/6 od 26.06.2011.g. za robu koja je isporučena preduzeću okrivljenih i
plaćena preko računa-virmanski i ista je knjižena u njegovom preduzeću.
Svedok Almira Nurković je posvedočila da je od strane DOO "Stupa Company"
angažovana kao ekonomista da za to preduzeće vodi poslovne knjige i knjiženje
vrši nakon dostavljanja dokumentacije. Istakla je da fakture - računi br. 55/4
od 12.04.2011.g. i br. 63/4 od 21.04.2011.g. nijesu knjižene u preduzeću DOO
"Stupa Company", jer joj nijesu dostavljene na knjiženje, obzirom da je roba
po ovim fakturama reklamerana i vraćena dobavljaču. Faktura br. 96/6 od
26.06.2011.g. joj nije dostavljena na knjiženje do dana finansijske kontrole,
već ju je knjižila pod 30.06.2011.g.
Svedok Stana Komatina je posvedočila, da radi u knjigovodstvenoj evidenciji KO
- CE "Company" i angažovana je da vrši knjigovodstvene poslove za firmu DND
"Company" sa sjedištem u Podgorici. Istakla je da je fakture br. 55/4 od
12.04.2011.g. i br. 63/4 od 21.04.2011.g. nije dobila na knjiženje i nije ih
knjižila u knjigovodstvu ovog preduzeća, jer joj je vlasnik kazao da je roba
reklamirana od strane kupca i vraćena. Fakturu br. 96/6 od 26.06.2011.g. je
dobila na knjiženje i ista je proknjižena u knjigovodstvu ovog preduzeća.
Navela je da je izvršila uvid i u knjigovodstvo preduzeća "Stupa-Company" i
nakon kontrole je ažurirala dokumentaciju kod ovog preduzeća.Ni kod ovog
preduzeća nije knjižila fakture br. 55/4 i 63/4, jer je roba vraćena
dobavljaču, a fakturu br. 96/6 je knjižila nakon kontrole. Navela je da je
Preduzeće izmirilo sve obaveze po osnovu PDV-a do 30.06.2011.g. Istakla je da
se fakture izdaju u tri indigovana primjerka iste forme i sadržine, tako da
sva tri primjerka moraju biti izdata na istom obrascu i moraju biti iste
sadržine
Iz zapisnika o izvršenom inspekciskom nadzoru od 30.06.2011.g. vidi se da je
DOO "Stupa Company" iz Rožaja - selo Stupa registrovano kod CRPS po br.
50471971/001 od 28.05.2008.g.. Odgovorno lice u ovom pravnom licu je Elvedin
Murić kao osnivač i izvršni direktor. Preduzeću od 2009.g. ima svojstvo PDV
obaveznika.Privrednu djelatnost prodaje kafe obavlja preko poslovne jedinice
veleprodaja i maloprodaja u selu Dračenovac i Stupa.U objektu poseduje poresku
kasu marke "simba", evidencioni br. 3620513, koja u momentu popisa nije bila u
objektu. Da je dana 29.06.2011.g. izvršena kontrola poslovanja ovog preduzeća,
kojom prilikom je pristupljeno popisu zaliha sirove kafe "Minas" smještene u
magacinu i prodavnici i utvrđene su zalihe sirove kafe u količini od 170 vreća
od po 60 kg, što ukupno iznosi 10.200 kg i sitni šećer u količini od 1.000,00
kg. čija je vrijednost 11.240,00 eura. Uvidom u analitičku karticu br.21131,
zaliha kafe na dan popisa, utvrđena je vrijednost zaduženja robe u iznosu od
89.317,72 eura,dok je uvidom u analitičku evidenciju knjigovodstvenog računa
6113, kao prihod od kafe evidentiran je iznos od 24.936,60 eura. Na osnovu
utvrđenog stanja konstatovano je ukupno zaduženje u iznosu od 89.317,72 eura,
realizacija robe 24.936,60 eura, vrijednost zaliha 11.240,00 eura, tako da je
utvrđen manjak robe u vrijednosti od 53.141,72 eura na koji nije obračunat i
plaćen izlazni PDV u iznosu od 7.721,49 eura koji je poreski obveznik dužan
iskazati kroz izmijenjenu poresku prijavu.
Iz pisanog nalaza i mišljenja vještaka ekonomsko finansijske struke Hamida
Šabovića od 20.07.2011.g. i dopunskih pisanih nalaza i mišljenja od
04.12.2011.g. i 21.12.2012.g. i dopunske nalaze i mišljenja dati  na pretresu
od 03.05.2012.g. i 14.12.2012.g.,vidi se da je za period od 01.01. do
30.06.2011.g. ukupno zaduženje preduzeća DOO "Stupa-Company " iznosilo u
vrijednosti od 89,317,72 eura, koje je evidentirano u poslovnim knjigama, da
je na dan 30.06.2011.g. ukupno razduženje - realizacija iznosilo 24.936,60
eura , da je vrijednost zaliha utvrđenih popisom iznosilo 11.240,00 eura, dok
je manjak robe navedenog dana iznosio u vrijednosti 53.141,72 eura, a prodaja
nije evidentirana ni preko registar kase ni preko veleprodaje . Na navedeni
iznos manjka robe PDV iznosi 7.721,49 eura, koji do dana kontrole poreskog
inspektora tj. do 29.06.2011.g. nije bio prijavljen i plaćen, već je
prijavljen od strane poreskog inspektora nakon izvršene kontrole i plaćen tj.
pokriven u cjelosti od okrivljenih u julu mjesecu 2011.g. Vještak je istakao
da je u ovom periodu tj. od 01.01. do 30.06.2011.g. DOO "Stupa-Company "
nabavilo sirovu kafu "Rio - Minas" u količini od 67.000 kg i "Robusta Cherry"
u količini od 7.800 kg, ukupno 74.800 kg, čija je ukupna vrijednost iznosila
117.284,00 eura, navedena u fakturama DOO "DND Company" iz Podgorice br. 55/4
od 12.04.2011.g., br. 63/4 od 21.04.2011.g., i br. 96/6 od 26.06.2011.g. koji
do dana izvršene kontrole tj. do 29.06.2011.g., niti do izvršenog vještačenja
dana 15.07.2011.g., nijesu knjiženi u poslovnim knjigama preduzeća, niti je
bio obračunat, prijavljen, ni plaćen PDV u iznosu od 17.041,36 eura. Prilikom
kontrole od strane poreske uprave roba po navedenim fakturama nije nađena na
zalihama kod "Stupa Comapny" Rožaje. Istakao je da je privredno društvo bilo
dužno da evidentira - izvrši knjiženje faktura odmah po prijemu robe, a
najkasnije do 15-og u mjesecu za predhodni mjesec, a ukoliko faktura nije
ispostavljena najkasnije u roku od 8 dana od dana prijema robe, s tim što se
roba ne smije stavljati u bilo kakav promet, prije nego što se evidentira u
knjigovodstvu. Navedene fakture nijesu evidentirane u knjizi ulaznih-
primljenih faktura do dana izvršene kontrole, niti do dana vještačenja koje je
izvršio 15.07.2011.g. niti su evidentirane u knjizi izlaznih faktura. Fakture
55/4 i 63/4 nijesu knjižene ni kasnije, dok je faktura br. 96/6 kasnije
knjižena nakon izvršenog vještačenja tj. nakon 15.07.2011.g. pod 30.06.2011.g.
Tek nakon izvršene kontrole formirana je tzv. elektronska knjiga ulaznih
faktura. Takođe ni potvrde o povraćaju robe po računima br. 55/4 i 63/4 nijesu
evidentirane u poslovnim knjigama, ni jednog preduzeća, a račun br. 55/4 je od
strane "DND Company" ispostavljen i na ime STR "Nina" Pljevlja,a račun br.
63/4 je knjižen u ovom preduzeću na ime firme "Završje" Podgorica . Potvrde o
povraćaju robe ne sadrže potrebne elemente za knjiženje i ne predstavlja
validan dokument podoban za knjiženje. Procedura reklamirane robe neadekvatnog
kvaliteta i dr. se sastoji u tome što se nakon prijema robe konstatuju
nedostaci u robi u pisanoj formi o čemu se obavještava isporučilac robe kojem
se dostavlja pisani dokument, nakon čega se mogu dogovoriti da se roba vrati
isporučiocu, kojom prilikom se sačinjava prateća dokumentacija kao što je
otpremnica, izlaz iz magacina i sl. kao i prevozno sredstvo sa bitnim oznakama
sa kojim se transport vrši a kada isporučilac primi takvu robu on podvrđuje
prijem potpisom i pečatom na dokumentu-otpremnici, dostavnici i sl. i jedan
primjerak zadržava za sebe radi knjiženja a drugi primerak vraća kupcu radi
knjiženja u računovodstvu kupca. Vještak je istakao da fakture 55/4 i 63/4
nijesu knjižene do dana izvršene kontrole ni u u DOO "Stupa Company" kao ni
navedene potvrde, dok je faktura br. 96/6 knjižena u "DND Companiy"
29.06.2011.g.. Takođe je istakao da bilans stanja i bilans uspjeha, u koji je
izvršio uvid nijesu ovjereni od strane odgovornih lica privrednog društva tj.
nijesu potpisani i opečaćeni, osim što su potpisani od strane Stane Komatina,
a nema ni dokaza da su predati u toj formi poreskoj upravi ili CRPS što je
zakonska obaveza. Navedeni bilans stanja i uspjeha obuhvata period duži od
perioda do dana kontrole kao i druge fakture koje su izvan onih koje su
obuhvaćene nalozom iz perioda nakon kontrole, tako da je prikazan veći
finansijski iznos od iznosa spornih faktura . Iz priložene potvrde Poreske
uprave, vidi se da se ista odnosi na celokupni period iz 2011.g. i u istima
nijesu sadržani računi br. 55/4 i 63/4, a iz priloženog uvjerenja od
30.12.2012.g. vidi se da se uvjerenje ne odnosi na obračun PDV-a za 2011.g.,
već na poreze i doprinose zaposlenih. Vještak je istakao da je prilikom
kontrole u preduzeću "Stupa Company" prezentirana i faktura br. 70/5 od
09.05.2011.g. koja je obuhvaćena kontrolom od strane poreske uprave jer je
ista bila knjižena 29.05.2011.g. .
Iz popisne liste - popis robe od 29.06.2011.g. utvrđuje se da je toga dana
popisna komisija izvršila popis robe u DOO "Stupa -Company" i da je tom
prilikom na zalihama našla 170 vreća sirove kafe "Rio-Minas" od po 60 kg što
ukupno iznosi 10.200 kg i 1.000 kg. sitnog šećera tj. 20 vreća od po 50 kg.
Iz potvrda o privremeno oduzetim predmetima PJ Berane od 29.06.2011.g. vidi se
da su od okrivljenih Mevljudina Murića oduzete fakture br. 63/4 od
21.04.2011.g. i br. 55/4 od 12.04.2011.g. i druga dokumentacija,kao i 170
vreća sirove kafe "Rio Minas" od po 60 kg. i 20 vreća sitnog šećera od po 50
kg i fakture 63/4 od 21.04.2011.g. i druga dokumentacija .
Iz fakture DOO "DND Company" br. 55/4 od 12.04.2011.g. koja je oduzeta od
okrivljenog Mevljudina Murića, vidi se da je u obrascu navedeno da se radi o
fakturi br.55/4 i otpremnici br.55/4 od 12.04.2011.g., da je ista izdata za
kupca DOO "Stupa-Company" za sirovu kafu "Rio-Minas" u količini 22.800 kg i
"Robusta Shery" u količini od 1.800 kg. U istoj je navedena cijena po 1 kg i
ukupna vrijednost robe, kao i da je u cijenu uračunat i plaćen PDV sa
navođenjem iznosa, dok se iz druge fakture br. 55/4, koja prati potvrdu o
povraćaju robe koja je oduzeta od "DnD Company", vidi da se radi o sasvim
drugom obrascu fakture bez navođenja otpremnica koja se razlikuje od predhodne
i u pogledu količine kafe jer je navedena količina "Rio-Minas" od 23.800 kg.,
bez navođenja cijene po 1 kg i ukupne vrijednosti robe i iznosa PDV, koja
faktura prati potvrdu u kojoj je navedeno da je DOO "Stupa-Company" dana
12.04.2012.g. vratila sirovu kafu po fakturi br. 55/04 od 12.04.2011.g. u
količini od 24.600 kg. preduzeću "DND Company" Podgorica. Iz fakture istog
preduzeća br. 63/4 od 21.04.2011.g. koji je oduzet od okrivljenog Fahrudina
Murića, vidi se da je u obrascu navedeno da se radi o fakturi br.63/4 i
otpremnica br.63/4 od 21.04.2011.g. , da je ista izdata za kupca DOO "Stupa-
Company" za sirovu kafu "Rio-Minas" u količini 22.200 kg. i "Robusta Sherx" u
količini od 3.000 kg u kojoj je navedena cijena po jednom kilogramu i ukupna
vrijednost robe kao i da je u cijenu uračunat i plaćen PDV sa navođenjem
iznosa, dok se iz druge fakture br. 63/4, koja je oduzeta od "DnD Company"
koja prati potvrdu o povraćaju robe vidi da je u istoj navedeno samo da se
radi o fakturi bez navođenja otpremnice na sasvim drugom obrascu, a odnosi se
na istu robu, kako u pogledu vrste, tako i u pogledu količine, bez navođenja
cijene po 1 kg, ukupne vrijednosti robe i iznosa PDV, koja faktura prati
potvrdu u kojoj je navedeno da je DOO "Stupa-Company" dana 21.04.2012.g.
vratila sirovu kafu po fakturi br. 63/04 od 21.04.2011.g. u količini od 25.200
kg. preduzeću "DND Company" Podgorica. Iz fakture istog preduzeća br. 96/6 od
26.06.2011.g. vidi se da je ista izdata za sirovu kafu "Rio-Minas" u količini
od 22.000 kg. i "Robusta Cery" u količini od 3.000 kg sa navođenjem cijene po
1 kg, ukupne vrijednosti i da je u cijenu uračunat i plaćen PDV sa navođenjem
tog iznosa, dok se iz računa br. 70/5 vidi da je isti izdat 09.05.2011.g. za
sirovu kafu sa navođenjem cijene i ukupne vrijednosti i da je plaćen PDV.
Iz kartona deponovanih potpisa Prve banke CG vidi se da su okrivljeni
Mevljudin Murić i Elvedin Murić dana 20.05.2010.g. deponovali potpise kao
ovlašćena lica, DOO "Stupa Company", pojedinačno.
Iz uvjerenja Poreske uprave od 27.07.2011.g. vidi se da na dan izdavanja ovog
uvjerenja poreski obaveznik DOO "DND Company" nema neizmirenih dospjelih
obaveza po osnovu poreza i drugih dažbina sa danom 30.06.2011.g.
Iz bilansa stanja i bilansa uspjeha za DOO "Stupa-Company" i DOO "DND
Company", - komplet obrazaca finansijskih iskaza, vidi se da su isti
neovjereni od strane odgovornih lica preduzeća, da nijesu svojeručno potpisani
ni od odgovornog lica za sastavljanje dokumenta, već se na istim nalazi
faksimil "S.Komatina", a bilansi stanja i uspjeha sa stanjem do 31.12.2012.g.
nijesu ni ovjereni - opečaćeni, dok je na bilansu stanja i uspjeha do
30.06.2011.g. utisnut pečat "Stupa-Company" bez bilo čijeg potpisa, a nema
dokaza ni da su dostavljeni nadležnim organima. Iz ovih bilansa stanja i
uspeha se vidi da je kod DOO "Stupa Company" ukupna aktiva na dan
30.06.2011.g. iznosila 160.870 eura, koliko je iznosila i ukupna pasiva, a
neto profit-dobit 10.390 eura, a za period do 31.12.2011.g. ukupna aktiva i
pasiva iznosila 144.413 eura, dok je neto rezultat 7.681 euro, dok je za DOO
"DND Company" za navedeni period ukupna aktiva i pasiva iznosila 1.486,76
eura, dok neto rezulatat nije vidljiv na dostavljenoj kopiji.
Iz fiskalnog računa iz poreske registar kase preduzeća "DND Company" vidi se
da je isti štampan 22.11.2011.g. u 21,54 h u kojem je konstatovan ostvareni
promet na ovoj kasi od 09.05.2011.g. na iznos od 44.583,65 eura.
Analitičke kartice prometa dobavljača, vidi se da u istim nijesu prikazani
računi br. 55/4, 63/4 i 96/6.
Iz fotodokuemntacije uprave policije PJ Berane od 29.06.2011.g., vidi se da je
fotografisana kuća okrivljenih i poslovni prostor DOO "Stupa Company" sa
zalihama robe.
Iz izvoda iz Kaznenih evidencija na ime okrivljenih , vidi se da je okrivljeni
Mevljudin Murić osudjivan presudom Osnovnog suda Rožaje K.br. 288/99 od
04.05.2000.g. zbog krivičnog djela iz čl. 233/3 KZ RS na kaznu zatvora u
trajanju od 3 mjeseca uslovno za 1 godinu, presudom Opštinskog suda Tutin
K.br. 546/05 od 08.06.2006.g. zbog krivičnog djela iz čl. 249/2 OKZ na kaznu
zatvora u trajanju od 6 mjeseci uslovno za 1 godinu, a da je okrivljeni
Elvedin Murić nije osuđivan, a iz akta Centralnog registra Privrednog suda u
Podgorici, vidi se da okrivljeno Pravno lice "Stupa Companiy" DOO "Export-
Import" iz Rožaje nije osuđivano.
Iz presude Osnovnog suda u Rožajama K.br. 88/11 od 07.09.2011.g. , vidi se da
je okrivljeni Mevljudin Murić osuđen navedenom pravosnažnom presudom, zbog
krivičnog djela krijumčarenje iz čl. 265. st. 1. KZ, na kaznu zatvora u
trajanju od 45 dana i novčanu kaznu u iznosu od 300,00 eura.
Iz presude Osnovnog suda u Rožajama K.br. 101/11 od 31.10.2011., vidi se da je
okrivljeni Elvedin Murić osudjen navedenom pravosnažnom presudom zbog
krivičnog djela krijumčarenje iz čl. 265. st. 1. KZ, na kaznu zatvora u
trajanju od 45 dana i novčanu kaznu u iznosu od 300,00 eura.
Cijeneći odbrane okrivljenih Mevljudina Murića i Elvedina Murića, kao i
predstavnika okrivljenog pravnog lica DOO "Stupa Company" Elvedina Murića i
sve izvedene dokaze, kako pojedinačno tako i u međusobnoj vezi u smislu čl.
370. st. 3. Zakonika o krivičnom postupku (ZKP), a postupajući po primjedbama
iz ukidnog rješenja Višeg suda u Bijelom Polju KŽ.br. 528/12 od 07.12.2012.g.,
sud je nesumljivo utvrdio da su okrivljeni izvršili krivično djelo koje im je
izmijenjenom optužbom stavljeno na teret i da su zato krivi i krivično pravno
odgovorni.
Utvrđeno činjenično stanje proizilazi iz dokaza izvedenih u postupku, a
djelimično nalazi oslonca i u iskazima okrivljenih Mevljudina Murića i
Elvedina Murića u svoje ime i kao predstavnika okrivljenog pravnog lica.
Naime, okrivljeni Mevljudin i Elvedin Murić kao odgovorna lica, a Elvedin i
kao predstavnik okrivljenog pravnog lica, ne spore da su vlasnici okrivljenog
pravnog lica, da imaju deponovan potpis, da je Elvedin izvršni direktor
pravnog lica i da su ovlašćeni da preuzimaju radnje u ime pravnog lica DOO
"Stupa Company", koje se bavi nabavkom kafe i dr. robe i prodajom iste u
maloprodajnom objektu preko registar kase. Ne spore da su u kritičnom periodu
nabavili određenu količinu kafe od dobavljača DOO "DND Company" iz Podgorice i
dr. robe, koju su evidentirali u poslovnim knjigama svog preduzeća i prodavali
je u maloprodajnom objektu preko registar kase i da su određenu količinu kafe
nabavili i po fakturi 96/6 od 26.06.2011.g. za potrebe svog preduzeća koja
nije knjižena do dana kontrole.
Iskaz okrivljenih, u ovom dijelu, sud je prihvatio, obzirom da su isti
objektivni i nalaze oslonca u navodima iz zapisnika o inspekciskom nadzoru,
kartona deponovanih potpisa, navodima iz fakture br. 96/6, i nalazu i
mišljenju vještaka ekonomsko fin. struke. Ove dokaze sud je prihvatio kao
jasne, određene i potkrijepljene iskazima svedoka Veska Pajovića, Stane
Komatine i Almire Nurković.
Međutim, okrivljeni Mevljudin, kao odgovorno lice i Elvedin kao odgovorno lice
i predstavnik okrivljenog pravnog lica, se brane da su u kritičnom periodu svu
robu evidentirali u poslovnim knjigama preduzeća i izmirili sve obaveze po
osnovu poreza prema državi, te da su robu po spornim fakturama br. 55/4 od
12.04.2011.g. i br. 63/4 od 21.04.2011.g. vratili "DnD Company", te je zbog
toga nijesu evidentirali u knjigovodstvu svog preduzeća.
Iskaze okrivljenih u ovom dijelu, sud nije prihvatio, obzirom da su isti
neobjektivni, neuvjerljivi i ne nalaze oslonca u dokazima izvedenim u
postupku, iz kojih se nesumnjivo utvrđuje da su okrivljeni u kritičnom periodu
poslovali djelimično legalno, a djelimično nelegalno, tako što su dio robe
nabavili legalno i evidentirali u poslovnim knjigama preduzeća i time stvorili
obavezu za obračun i plaćanje PDV-a, a drugi dio robe, po fakturi br. 96/6 od
26.06.2011.g. su takođe nabavili legalno, ali je nijesu evidentirali u
poslovnim knjigama, već su je prodali zajedno sa evidentiranom robom, dok su
dio robe nabavili nelegalno, "na crno", i istu takođe nijesu evidentirali u
poslovnim knjigama preduzeća, već su je prodali zajedno sa evidentiranom
robom, a prilikom kontrole kao dokaz o porijeklu iste priložili su fiktivne
fakture - otpremnice br. 55/4 od 12.04.2011.g. i br. 63/4 od 21.04.2011.g.,
kao da su robu legalno nabavili kod preduzeća"DnD Comapny",prikrivajući na taj
način podatke koji se odnose na utvrđivanje poreza za ovu robu, u namjeri da
pravno lice izbjegne plaćanje PDV-a, tako da je očigledno da okrivljeni
Mevljudin i Elvedin sa ovakvom odbranom smišljeno i sračunato nastoje da oni i
okrivljeno pravno lice izbjegnu krivično pravnu odgovornost.
Naime, iz zapisnika o izvršenom inspekciskom nadzoru od 30.06.2011.g. utvrđeno
je da je okrivljeno pravno lice DOO "Stupa - Company" iz Rožaja registrovano
za obavljanje djelatnosti trgovine kafe i dr. robe u veleprodaji i maloprodaji
u selu Dračenovac i Stupa i da je PDV obveznik od 2009.g.. Da prodaju obavlja
preko registar kase. Utvrđeno je da su okrivljeni Mevljudin i Elvedin Murić
vlasnici ovog preduzeća, da imaju deponovan potpis, da je Elvedin izvršni
direktor i da je dana 29.06.2011.g. kontrolom poslovanja ovog preduzeća od
strane poreskog inspektora utvrđeno da je Preduzeće od 01.01.2011.g. do
29.06.2011.g. u svojim poslovnim knjigama ukupno evidentiralo zaduženje robe u
iznosu od 89.317,72 eura, da je ukupno realizovano-prodato robe u tom periodu
u vrijednosti od 24.936,60 eura i da je na zalihama nađena roba - sirova kafa
"Rio Minas" u količini od 10.200 kg i 1.000 kg. sitnog šećera u vrijednosti od
11.240,00 eura, a što proizilazi i iz popisne liste i potvrde o oduzetoj robi
koja je nađena na zalihama, tako da je utvrđen manjak robe u vrijednosti od
53.141,72 eura, na koji do dana kontrole nije bio obračunat i plaćen izlazni
PDV u iznosu od 7.721,49 eura, pa je poreski obveznik obavezan da plati
navedeni iznos kroz izmijenjenu poresku prijavu. Ove dokaze, sud je prihvatio
kao jasne i određene, a dovodeći iste u vezu sa nalazom i mišljenjem vještaka
ekonomsko fin. struke Hamida Šabovića, koji je sud prihvatio kao objektivan i
stručan, kojim su potvrđene prednje činjenice, zaista proizilazi da su
okrivljeni navedenu robu legalno nabavili, evidentirali je u poslovnim
knjigama svog preduzeća i time stvorili obavezu za plaćanje PDV-a.
Pored ove legalno nabavljene robe koja je evidentirana u knjigovodstvu DOO
"Stupa Company" okrivljeni su za potrebe preduzeća nabavili sirovu kafu u
količini od 74.800 kg. (Rio minas u količini od 67.000 kg. i Robusta sherry u
količini od 7.800 kg. ) u vrijednosti od 117.284,00 Eura, koju nijesu
evidentirali u poslovnim knjigama svog preduzeća, već su je prodali u
preduzeću bez evidencije zajedno sa evidentiranom robom, a prilikom kontrole
izvršene od strane Poreske uprave dana 30.06.2011.godine, kao dokaz o
porijeklu robe priložili su fiktivne fakture-otpremnice “DnD Company” DOO iz
Podgorice br. 55/4 od 12.04..2011.godine, 63/4 od 21.04.2011.godine, kao da su
robu legalno nabavili kod ovog preduzeća i legalno izdatu fakturu br. 96/6 od
26.06.2011.godine, “DnD Company” DOO iz Podgorice, za neevidentiranu a prodatu
robu, izbjegvajući na taj način obračun i plaćanje PDV-a na nabavljenu robu i
ostvareni promet roba, u ukupnom iznosu od 17.041,36 Eura.
Ove činjenice proizilaze iz nalaza i mišljenja vještaka ekonomsko fin. struke
Hamida Šabovića, navoda iz potvrde o privremeno oduzetim fakturama-otpremnica
DOO "DND Company" Podgorica br. 55/4 od 12.04.2011.g.,br. 63/4 od
21.04.2011.g. koje su oduzete od DOO "Stupa Company" tj. od okrivljenog
Mevljudina Murića, navoda iz faktura-otpremnica br. 55/4 od 12.04.2011.g. i
63/4 od 21.04.2011.g. i 96/6 od 26.06.2011.g., a djelimično i iz iskaza
svedoka Veska Pajovića, Stane Komatine i Almire Nurković u dijelu u kojem
nespore navedene činjenice.
Naime, iz nalaza i mišljenja vještaka ekonomsko fin. struke Hamida Šabovića
proizilazi da je DOO "Stupa Company", neuzimajući stanje zaliha koje je nađeno
prilikom popisa u istom periodu tj. u periodu od 01.01.2011. do 30.06.2011.g.
nabavilo sirovu kafu "Rio - Minas" u količini od 67.000 kg i "Robusta Cherry"
u količini od 7.800 kg, ukupno 74.800 kg, čija je ukupna vrijednost iznosila
117.284,00 eura, navedenu u spornim fakturama DOO "DND Company" iz Podgorice
koje su oduzete iz "Stupa Company" br. 55/4 od 12.04.2011.g., br. 63/4 od
21.04.2011.g., i br. 96/6 od 26.06.2011.g. koji do dana izvršenog vještačenja
tj. do 15.07.2011.g. nijesu knjiženi u poslovnim knjigama preduzeća, niti je
bio obračunat, prijavljen, ni plaćen PDV u iznosu od 17.041,36 eura. Prilikom
kontrole od strane poreske uprave roba po navedenim fakturama nije nađena na
zalihama kod "Stupa Comapny" Rožaje, a privredno društvo je bilo dužno da
izvrši knjiženje faktura odmah po prijemu robe, a najkasnije do 15-og u
mjesecu za predhodni mjesec, a ukoliko faktura nije ispostavljena, najkasnije
u roku od 8 dana od dana prijema robe, stim što se roba nije smijela stavljati
u bilo kakav promet, prije nego što je evidentirana u knjigovodstvu. Dakle,
navedene fakture nijesu evidentirane u knjizi ulaznih-primljenih računa do
dana izvršene kontrole, niti do 15.07.2011.g. kada je izvršeno vještačenje,
niti su evidentirani u knjizi izlaznih faktura. Fakture br. 55/4 i 63/4 nijesu
evidentirane ni kasnije, dok je faktura br. 96/6 knjižena nakon izvršenog
vještačenja tj. nakon 15.07.2011.g. pod 30.06.2011.g.
Imajući u vidu nalaz i mišljenje ovog vještaka, koji je sud ocijenio kao
objektivan i uvjerljiv, a dovodeći isti u vezu sa navodima iz potvrde o
privremenom oduzimanju navedenih faktura - otpremnica iz kojih se utvrđuje da
su sporne fakture - otpremnice br. 55/4 i br. 63/4 oduzete od DOO "Stupa
Comapny" tj. od okrivljenog Mevljudina, i u vezi sa navodima iz ovih faktura i
fakture br. 96/6 iz kojih proizilazi da su okrivljeni nabavili navedenu
količinu kafe , kao i u vezi sa iskazima saslušanih svedoka u dijelu u kojem
navode da je faktura br. 96/6 izdata od "DnD Comapny" kao i ostale fakture,
zaista se nedvosmisleno zaključuje da su okrivljeni robu po spornim fakturama
- otpremnicama br. 55/4 i 63/4, koje su oduzete od njih nabavili nelegalno, a
robu po fakturi br. 96/6 legalno i iste nijesu evidentirali u knjigovodstvu
preduzeća, već su je prodavali zajedno sa ostalom legalno nabavljenom i
evidentiranom robom, prikrivajući na taj način podatke koje su od uticaja za
utvrđivanje obaveze, obračun i plaćanja PDV-a u namjeri da pravno lice
izbjegne plaćanje poreza i drugih propisanih dažbina. U konkretnom slučaju
okrivljeni su postupali protivno odredbama čl. 3, 13, 18, 24, 33, 34, 35 i 53.
Zakona o porezu na dodatu vrijednost (Sl. list RCG br. 65/01, 12/02, 38/02,
72/02, 21/03, 76/05, 04/06 i Sl. list CG br. 16/07), i odredbama čl. 4. Zakona
o računovodstvu i reviziji (Sl. list RCG br. 69/05 i Sl. list CG 80/08) i
izbjegli obračun i plaćanje PDV-a u ukupnom iznosu od 17.041,36 eura .
Odbrane okrivljenih da su robu po navedenim spornim fakturama 55/4 i 63/4,
koje su oduzete od DOO "Stupa Comapny" vratili "DnD Comapny" uz potvrde o
povraćaju robe, sud je cijenio kao neobjektivne i usmjerene ka izbjegavanju
krivično pravne odgovornosti. Naime, sud je u postupku utvrdio da su fakture
br. 55/4 i 63/4 koje su priložene uz potvrde o povraćaju robe oduzete od "DnD
Comapny", a sporne fakture - otpremnice 55/4 i 63/4 su oduzete od "Stupa
Company" i da se ove fakture - otpremnice oduzete od "Stupa Compny" razlikuju
i po formi i po sadržini od faktura uz koje su priložene potvrde o povraćaju
robe koje su oduzete od "Dnd Company". Imajući u vidu utvrđenu činjenicu da
svi primjerci faktura tj. i orginal i tri indigovane kopije moraju biti
istovjetne i po formi i po sadržini, te činjenicu da su fakture br. 55/4 i 63
/4 nađene u knjigovodstvu "DnD Company" koje su pratile potvrde o povraćaju
robe razlikuju i po formi i po sadržini od faktura - otpremnica br. 55/4 i
63/4 koje su oduzete od "Stupa Company", jasno proizilazi da su ove fakture -
otpremnice koje su nađene u knjigovodstvu okrivljenih fiktivno izdate za robu
koju okrivljeni nijesu nabavili kod "DnD Company", već su je nabavili
nelegalno bez dokumentacije i nijesu je evidentirali u knjigovodstvu
preduzeća, već su je prodali zajedno sa ostalom legalno nabavljenom i
evidentiranom robom, prikrivajući na taj način podatke koje su od uticaja za
utvrđivanje obaveze, obračuna i plaćanja PDV-a u namjeri da pravno lice
izbjegne plaćanje poreza i drugih propisanih dažbina . Stoga je očigledno da
se fakture koje su oduzete od "DnD Companiy" sa potvrdama odnose na neku drugu
robu koja je vraćena dobavljaču, a ne na robu po fakturama - otpremnicama koje
su oduzete od "Stupa Company" . Takođe je utvrđeno da je faktura br. 96/6
legalno izdata od "DnD Company" i da ista nije evidentirana u poslovnim
knjigama, već je roba prodata zajedno sa evidentiranom robom, u namjeri da
pravno lice izbjegne plaćanje poreza i drugih propisanih dažbina .
Sud je cijenio iskaze svedoka Pajović Veska, Almire Nurković i Stane Komatina,
pa je iste prihvatio u dijelu u kojem ne spore odlučne činjenice koje su
utvrđene u postupku. Međutim iskaz svedoka Veska Pajovića da fakture br. 55/4
i 63/4 nijesu vraćene "DnD Copmany" zajedno sa potvrdama o povraćaju robe, jer
su iste knjižene u preduzeću okrivljenih, sud nije prihvatio jer je njegov
iskaz u tom dijelu opovrgnut ostalim izvedenim dokazima iz kojih se nesumnjivo
utvrđuje da su navedene fakture pratile potvrde o povraćaju robe i da su iste
oduzete od "DnD Company" , što proizilazi i iz iskaza ostalih saslušanih
svedoka, tako da je očigledno da su druge fakture - otpremnice oduzete od
okrivljenih sa istim brojem koje se razlikuju od predhodnih i po formi i po
sadržini fiktivno izdate za robu koju su okrivljeni nabavili nelegalno.
Iz izvoda iz Kaznenih evidencija na ime okrivljenih Mevljudina i Elvedina
Murića, presuda ovoga suda K.br. 88/11 od 07.09.2011.g. i K.br. K.br. 101/11
od 31.10.2011.g. i akta Centralnog registra Privrednog suda u Podgorici,
utvrđeno je da je okrivljeni Mevljudin Murić osudjivan presudom Osnovnog suda
Rožaje K.br. 288/99 od 04.05.2000.g. zbog krivičnog djela iz čl. 233/3 KZ RS
na kaznu zatvora u trajanju od 3 mjeseca uslovno za 1 godinu, presudom
Opštinskog suda Tutin K.br. 546/05 od 08.06.2006.g. zbog krivičnog djela iz
čl. 249/2 OKZ na kaznu zatvora u trajanju od 6 mjeseci uslovno za 1 godinu,
presudom Osnovnog suda u Rožajam K.br. 88/11 od 07.09.2011.g., zbog krivičnog
djela krijumčarenje iz čl. 265. st. 1. KZ, na kaznu zatvora u trajanju od 45
dana i novčanu kaznu u iznosu od 300,00 eura, a da je okrivljeni Elvedin Murić
osuđivan presudom Osnovnog suda u Rožajama K.br. 101/11 od 31.10.2011.g. zbog
krivičnog djela krijumčarenje iz čl. 265. st. 1. KZ, na kaznu zatvora u
trajanju od 45 dana i novčanu kaznu u iznosu od 300,00 eura, dok je okrivljeno
Pravno lice "Stupa Companiy" DOO "Export-Import" iz Rožaje nije osuđivano. Ove
dokaze, sud je prihvatio kao jasne i određene jer su izdate od nadlženog
organa u zakonitom postupku.
Sud je cijenio i navode iz uvjerenja poreske uprave 27.07.2011.g., koji se
odnose na DOO "DND Company", bilansa stanja i uspjeha za ovo pravno lice i DOO
"Stupa Company", fiskalnog računa poreske registar kase preduzeća DND
"Company" i analitičke kartice i fotodokumentacije, pa je našao da isti nemaju
uticaja na drugačije odlučivanje po ovoj pravnoj stvari, obzirom da se
uvjerenje poreske uprave odnosi na DOO "DND Company" i na izmirenje poreza i
drugih dažbina ovog preduzeća, a ne na okrivljeno pravno lice DOO "Stupa
Company". Bilansi stanja i uspeha se odnose na period do 31.12.2011.g. nijesu
ovjereni od odgovornih lica privrednog društva tj. nijesu potpisani i
opečaćeni, već su samo stavljeni faksimili "S. Komatina", a isti obuhvataju
period duži od perioda do dana kontrole i u istim je prikazan veći finansijski
iznos od iznosa spornih faktura, dok bilans stanja i uspeha do 30.06.2011.g.
je samo ovjeren-opečaćen pečatom "Stupa Company" i na istom je stavljen
faksimil, a nije potpisan od odgovornih lica. Osim toga nema dokaza ni da su
isti predati nadležnim organima - poreskoj upravi ili CRPS, što je bila
njihova zakonska obaveza, što jasno proizilazi i iz nalaza i mišljenja
vještaka ekonomsko fin. struke Hamida Šabovića.
Takođe, nema uticaja na drugačiji zaključak, to što su nakon izvršene kontrole
od strane poreske uprave u preduzeću okrivljenih knjižena faktura br. 96/4 od
26.06.2011.g. i što je obračunat i plaćen PDV po ovoj fakturi, nakon izvršenog
vještačenja, obzirom da je to učinjeno, nakon što je poreski inspektor utvrdio
navedene nepravilnosti u njihovom radu i radu preduzeća. Naime, okrivljeni su
bili dužni da izvrše knjiženje ove fakture odmah po prijemu robe, a najkasnije
do 15-og u mjesecu za predhodni mjesec ,a ako faktura nije isporučena u roku
od 8 dana, a nikako se nije smjela stavljati u promet prije knjiženja u
knjigovodstvu preduzeća, pa stoga naknadno knjiženje i plaćanje PDV-a ne
oslobađa okrivljeno pravno i odgovorna lica krivičnopravne odgovornosti za
radnje koje su umišljajno preduzete prije izvršene kontrole.
Dakle, u postupku je utvrđeno da su okrivljeni Mevljudin i Evedin Murić i
pravno lice "Stupa Company" DOO "Export-Import" u periodu od
01.01.2011.godine, pa do dana 30.06.2011.godine, u Rožajama, zajednički i to:
pravno lice “Stupa Company” DOO Eksport-import Rožaje, u okviru obavljanja
svoje djelatnosti, Mevljudin Murić kao odgovorno lice, vlasnik privrednog
društva i Elvedin Murić kao odgovorno lice, vlasnik i izvršni direktor u
privrednom društvu, djelujući u ime pravnog lica u okviru svojih ovlašćenja u
namjeri da pravno lice izbjegne plaćanje poreza i drugih propisanih dažbina,
protivno odredbama čl. 3, 13, 18, 24, 33, 34, 35 i 53. Zakona o porezu na
dodatu vrijednost (Sl. list RCG br. 65/01, 12/02, 38/02, 72/02, 21/03, 76/05,
04/06 i Sl. list CG br. 16/07), i odredbama čl. 4. Zakona o računovodstvu i
reviziji (Sl. list RCG br. 69/05 i Sl. list CG 80/08), prikrivali podatke koji
se odnose na utvrđivanje obaveza – poreza (obračunavanje i plaćanje PDV-a), na
način što su nabavili robu - sirovu kafu u količini od 74.800 kg. (Rio minas u
količini od 67.000 kg. i Robusta sherry u količini od 7.800 kg. ) u
vrijednosti od 117.284,00 Eura, koju nijesu evidentirali u poslovnim knjigama
svog preduzeća, već su je prodali u preduzeću bez evidencije zajedno sa
evidentiranom robom, a prilikom kontrole izvršene od strane Poreske uprave
dana 30.06.2011.godine, kao dokaz o porijeklu robe priložili su fiktivne
fakture-otpremnice “DnD Company” DOO iz Podgorice br. 55/4 od
12.04..2011.godine, 63/4 od 21.04.2011.godine, kao da su robu legalno nabavili
kod ovog preduzeća i legalno izdatu fakturu br. 96/6 od 26.06.2011.godine,
“DnD Company” DOO iz Podgorice, za neevidentiranu a prodatu robu,
izbjegavajući na taj način obračun i plaćanje PDV-a na nabavljenu robu i
ostvareni promet roba, u ukupnom iznosu od 17.041,36 Eura.
Imajući u vidu ovakvo iznijeto i utvrđeno činjenično stanje, sud je djelimično
izmijenio činjenični opis djela, tako što je iza riječi "fiktivne fakture"
dodao riječ "otpremnice" , smatrajući da time nije povrijeđen identitet
optužbe i presude.
Cijeneći psihički odnos okrivljenih prema učinjenom krivičnom djelu, sud je
našao da su okrivljeni Mevljudin i Elvedin bili svjesni svog djela tj. svjesni
da na opisani način postupaju kao odgovorna lica u prvnom licu i da djeluju u
ime pravnog lica u namjeri da pravno lice ostvari imovinsku korist i svjesni
da zajednički vrše krivično djelo, i to su htjeli, pa su postupali sa
umišljajem, za koje radnje je odgovorno i pravno lice shodno čl. 5. Zakona o
odgovornosti pravnih lica, pa su u konkretnom slučaju postupali kao
saizvršioci
Pravnom ocenom utvrđenog činjeničnog stanja sud je našao da su u radnjama
okrivljenih Mevljudina Murića, Elvedina Murića i pravnog lica "Stupa Company."
DOO "Ekport Import", kao saizvršilaca, sadržani svi bitni elementi krivičnog
djela utaja poreza i doprinosa iz čl. 264. st. 3. u vezi st. 1. u vezi čl. 23.
st. 2. KZ.
Za navedeno krivično djelo je propisana kazna zatvora u trajanju od 1 do 6
godina i novčana kazna.
Sa navedenih razloga sud nije prihvatio tezu odbrane branioca okrivljenih da
nije dokazano da su njegovi branjenici izvršili krivična djela koja su im
optužbom stavljena na teret.
Za izvršeno krivično djelo sud je okrivljene oglasio krivim i okrivljene
Mevljudina i Elvedina Murića osudio na kaznu zatvora u trajanju od po 1
(jedne) godine u koju kaznu im se ima uračunati vrijeme provedeno u pritvoru
od 06.07. do 11.07.2011.g., i novčanu kaznu u iznosu od po 600,00 (šest
stotina) eura, dok je okrivljenom pravnom licu "Stupa Company." DOO "Ekport
Import",izrekao uslovnu osudu utvrđujući mu pri tom novčanu kaznu u iznosu od
50.000,00 (pedeset hiljada) eura i istovremeno odredio da se kazna neće
izvršiti ukoliko isto u roku od dvije godine ne bude odgovorno za novo
krivično djelo .
Prilikom odlučivanja o izboru vrste i visine kazni okrivljenim Mevljudinu i
Elvedinu Muriću i vrste krivične sankcije okrivljenom pravnom licu "Stupa
Company." DOO "Ekport Import", sud je imao u vidu težinu izvršenih krivičnih
djela, okolnosti pod kojima su djela izvršena, držanje - ponašenje okrivljenih
nakon izvršenih djela, cijeneći pri tom kao olakšavajuću okolnost okrivljenom
Mevljudinu njegove porodične prilike - otac dvoje maloletne djece, a
okrivljenom pravnom licu njegovu raniju neosuđivanost, dok je okrivljenim
Mevljudinu i Elvedinu cijenio kao otežavajuću okolnost njihovu raniju
osuđivanost, dok na strani okrivljenog pravnog lica nije našao otežavajuće
okolnosti, pa je sud vodeći pri tom računa i o imovnom stanju okrivljenih
Mevljudina i Elvedina i ekonomskoj snazi pravnog lica, a imajući pri tom u
vidu svrhu kažanjavanja iz čl. 32. KZ u okviru opšte svrhe krivičnih sankcije
iz čl. 4. istog zakona, našao da je imalo mjesta izricanju ovakvih vrsta i
visina kazni okrivljenim Mevljudinu i Elvedinu i ovakve vrste krivične
sankcije okrivljenom pravnom licu, nalazeći da su izrečene kazne okrivljenom
Mevljudinu i Elvedinu srazmjerne težini učinjenih krivičnih djela i stepenu
krivice okrivljenih, a izrečena krivična sankcija okrivljenom pravnom licu
srazmjerna težini učinjenog krivičnog djela i stepenu odgovornosti pravnog
lica za učinjeno krivično djelo i da će iste u dovoljnoj mjeri uticati na
okrivljene da ubuduće ne čine ista ili slična djela.
Na osnovu čl. 229. u vezi čl. 226. st. 2. tač. 1. ZKP, sud je obavezao
okrivljene Mevljudina i Elvedina da solidarno plate naime troškova krivičnog
postupka iznos od 1.028,50 eura, u korist budžeta Crne Gore, koji troškovi se
odnose na ime troškova za vještačenje.
Na osnovu čl. 229. u vezi čl. 226. st. 2. tač. 9. i st. 3. ZKP, sud je
obavezao okrivljene da plate na ime paušala iznos od po 60,00 eura u korist
budžeta Crne Gore.
Imovinsko pravni zahtjev nije postavljen.
Na osnovu čl. 75. KZ od okrivljenih Mevljudina i Elvedina Murića i pravnog
lica "Stupa Company." DOO "Ekport Import" iz Rožaja se oduzimaju računi br.
55/4 od 12.04.2011. godine, br. 63/4 od 21. 04. 2011. godine i br. 96/6 od 26.
06. 2011. godine, kao predmeti izvršenja krivičnog djela.
Sa izloženog odlučeno je kao u dispozitivu ove presude.
OSNOVNI SUD U ROŽAJAMA, dana 13.03.2013.g.
Zapisničar, S U D I J A,
Aida Luboder s.r. Milosav Zekić s.r.
PRAVNA POUKA: Protiv ove presude može se izjaviti žalba u roku od 15 dana od
dana prijema iste i to Višem sudu u Bijelom Polju, a preko ovog suda.