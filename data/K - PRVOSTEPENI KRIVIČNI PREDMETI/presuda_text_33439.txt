OSNOVNI SUD U ROŽAJAMA
K.br.22/13.
U IME CRNE GORE
OSNOVNI SUD U ROŽAJAMA i to Predsjednik suda Camić Zahit, kao sudija
pojedinac, sa zapisničarem Burdžović Adisom, odlučujući po optužnom predlogu
Osnovnog Državnog Tužilaštva iz Rožaja Kt.br.24/13. od 21. februara
2013.godine, protiv okrivljenog B. V. iz Rožaja zbog krivičnog djela nedavanje
izdržavanja iz čl. 221.st.1. Krivičnog Zakonika, nakon održanog glavnog i
javnog pretresa u prisustvu Zamjenika Osnovnog Državnog Tužioca Selmanović
Armina iz Rožaja, zakonskog zastupnika oštećenog maloljetnog B. L., njegove
majke M. J., njenog punomoćnika advokata Velije Murića iz Rožaja, a u odsustvu
orkivljenog na osnovu čl. 326. Zakonika o Krivičnom Postupku, dana
14.3.2013.g. donio je i javno objavio
P R E S U D U
Prema okrivljenom B. V., JMB . od oca D. i majke Lj., rodjenog ..godine u
Rožajama, sa prebivalištem u s. Bijela Crkva, opština Rožaje, osudjivan
presudom Opštinskog suda u Kraljevu K.br.271/99. od 08.7.1999.godine kojom je
osudjen na novčanu kaznu u iznosu od 20.000 dinara, zbog krivičnog djela iz
čl. 147.st.1. KZ RS (kazna brisana 24.9.2012.godine).
Na osnovu čl. 372. tač. 3. Zakonika o Krivičnom Postupku
ODBIJA SE OPTUŽBA
Što: Počev od 05.02.2008.godine, do 05.8.2008.godine, u Malom Laolu, Republika
Srbija ne daje izdržavanje svom maloljetnom sinu L. B. iz Malog Laola, kojeg
je po Zakonu dužan da izdržava, a ta dužnost mu je utvrdjena na osnovu
pravnosnažne i izvršne presude Okružnog suda u Požarevcu Gž.br.80/2006. od
18.02.2006.godine,
-čime bi izvršio krivično djelo nedavanje izdržavanja iz čl. 221.st.1. Krivičnog Zakonika (Sl.list RCG br. 70/03 od 25.12.2003.godine, 13/04. od 26.02.2004.g, 47/06. od 25.7.2006.godine ).
-Jer se krivično gonjenje ne može preduzeti zbog zastarjelosti. 
Troškovi krivičnog postupka u iznosu od 225 eura padaju na teret budžetskih
sredstava i imaju se isplatiti zakonskom zastupniku oštećenog, njegovoj majci
J. M. u roku od 15 dana po pravnosnažnosti ove presude.
O b r a z l o ž e n j e
ODT iz Rožaja podnio je optužni predlog Kt.br.24/13. od 21. februara 2013.
godine, protiv okrivljenog B. V. iz Rožaja, zbog krivičnog djela nedavanje
izdržavanja iz čl. 221.st.1. KZ.
Na glavnom pretresu Zamjenik ODT-a ostoa je pri podnijetom optužnom predlogu.
Predložio je da sud okrivljenog za izvršeno krivično djelo oglasi krivim i
osudi ga na kaznu zatvora u trajanju od 30 dana.
Sud je u smislu čl. 326. ZKP, obzirom da na glavnom pretresu nije pristupio
uredno pozvani okrivljeni, zbog nedolaska istog održao glavni pretres, obzirom
da se prema dokazima koji se nalaze u spisima očigledno morala donijeti
presuda kojom se optužba odbija usled zastarjelosti krivičnog gonjenja.
Advokat Velija Murić, kao punomoćnik zakonskog zastupnika oštećenog, njegove
majke J. M., pridružio se krivičnom gonjenju ODT-a u odnosu na okrivljenog.
Postavio je troškove koje je zakonski zastupnik oštećenog imala angažovanjem
punomoćnika za njegovo prisustvo na održanom glavnom pretresu u iznosu od 125
eura, kao i nužne izdatke za zakonskog zastupnika oštećenog u iznosu od 100
eura za dolazak na glavni pretres.
Na glavnom pretresu sud je izveo dokaze: saslušanjem u svojstvu svjedoka –
oštećenog M. J., zakonskog zastupnika oštećenog maloljetnog L., izvršio uvid u
presudu Okružnog suda u Požarevcu Gž.br.80/2006. od 18.02.2006. godine i
pročitao izvod iz kaznene evidencije na ime okrivljenog.
Imajući u vidu vrijeme izvršenja krivičnog djela od 05.02.2008.godine do
05.8.2008.godine, iz činjeničnog opisa optužnog predloga, sud je u smislu čl.
133. KZ u pogledu primjene Krivičnog Zakonika za izvršeno krivično djelo,
primijenio Krivični Zakonik Republike Crne Gore ( Sl.list RCG br. 70/03 od
25.12.2003.godine, 13/04. od 26.02.2004.g, 47/06. od 25.7.2006.godine ), koji
je važio u vrijeme izvršenja krivičnog djela kao blaži za okrivljenog.
Naime, prema odredbi čl. 133. KZ na učinioca krivičnog djela primjenjuje se
Zakon koji je važio u vrijeme izvršenja krivičnog djela ( Sl.list RCG br.
70/03 od 25.12.2003.godine, 13/04. od 26.02.2004.g, 47/06. od 25.7.2006.godine
), koji je najblaži za učinioca. U konkretnom slučaju za okrivljenog je blaži
pomenuti Zakonik, koji je važio u vrijeme izvršenja krivičnog djela u odnosu
na sada važeći Krivični Zakonik (Sl. CG 40/08. od 27.06.2008.godine, 25/10. od
05.5.2010.godine i 32/11. od 01.7.2011.godine ), u pogledu propisanih rokova
za zastarjelost krivičnog gonjenja – toka i prekida zastarjelosti krivičnog
gonjenja. U važećem KZ-u u čl. 125.st.3. je propisano da zastarijevanje
krivičnog gonjenja ne teče za krivično djelo učinjeno na štetu maloljetnog
lica dok to lice ne navrši 18 godina. Medjutim, u KZ-u koji je važio u vrijeme
izvršenja krivičnog djela u čl. 125. nije propisano da zastarjelost krivičnog
gonjenja ne teče za krivično djelo učinjeno na štetu maloljetnog lica dok to
lice ne navrši 18 godina, tako da je u pogledu rokova zastarjelosti za
okrivljenog blaži KZ koji ovu odredbu ne propisuje, a važio je u vrijeme
izvršenja krivičnog djela, te je samim tim isti povoljniji u odnosu na
okrivljenog.
Pazeći po službenoj dužnosti na zastarjelost krivičnog gonjenja, sud je u
smislu čl. 124. st.1. tač. 7. KZ, imajući u vidu propisanost kazne u KZ-u za
naznačeno krivično djelo, novčana kazna ili zatvor do jedne godine, koje
počinje teći od vremena izvršenja krivičnog djela u smislu čl. 7. KZ-a, a za
konkretno krivično djelo od 02.-08.2008.godine do kada nije davao izdržavanje
svom maloljetnom sinu po pomenutoj presudi, u vezi sa čl. 125.st.6. KZ-a,
utvrdio da je u konkretnom slučaju nastupila zastarjelost krivičnog gonjenja
koja nastaje u svakom slučaju kad protekne dvostruko vrijeme koje se po Zakonu
traži za zastarjelost krivičnog gonjenja. Ovo vrijeme je u konkretnom slučaju
proteklo dana 03.8.2012. godine od kojeg roka se nije moglo preduzeti krivično
gonjenje u odnosu na okrivljenog za ovo krivično djelo, te je samim tim i
nastupila zastarjelost gonjenja, te je sud na osnovu čl. 372.tač.3. ZKP
odlučio kao u izreci ovep presude.
U smislu čl. 230. ZKP, troškovi krivičnog postupka iz čl. 226.st.2.tač.8.
ZKP-a, a koji se odnose na ime nužnih izdataka zakonskog zastupnika oštećenog
njegove majke za dolazak na glavni pretres u iznosu od 100 eura, kao i izdatke
njenog punomoćnika advoakta radi prisustva na pretresu, u iznosu od 125 eura,
koji su odmjereni po AT CG, padaju na teret budžetskih sredstava i imaju se
isplatiti zakonskom zastupniku oštećenog njegovoj majci.
OSNOVNI SUD U ROŽAJAMA, dana 14.03.2013.godine.
ZAPISNIČAR PREDSJEDNIK SUDA
Burdžović Adisa s.r. Camić Zahit s.r.
PRAVNA POUKA: Protiv ove presude može se izjaviti
žalba u roku od 8 dana od dana prijema iste i to Višem
sudu u Bijelom Polju, a preko ovog suda.