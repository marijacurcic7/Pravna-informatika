
U IME CRNE GORE

K. br. 38/2013
OSNOVNI SUD U BIJELOM POLJU, kao prvostepeni krivični sud, i to sudija Rahmo
Banda, kao sudija pojedinac, uz učešće zapisničara Popović Ljiljane, u
krivičnom postupku po Optužnici ODT-a iz B. Polja Kt.br. 147/12 od
18.06.2012.godine, protiv optuženog R. D. iz Beograda, zbog krivičnog djela
teška kradja iz čl. 240. st. 1. tač. 1. Krivičnog Zakonika CG i optuženih R.D.
iz Podgorice i R. D. iz Beograda, zbog krivičnog djela teška kradja pomaganjem
iz čl. 240. st. 1. tač. 1. u vezi čl. 25. Krivičnog Zakonika CG, po održanom
glavnom i javnom pretresu, u prisustvu Zamjenika ODT iz Bijelog Polja Z. D.,
branioca optuženog R. D., Lj. B. adv. iz Bijelog Polja, koji je postavljen po
službenoj dužnosti i optuženih R.D. i R. D., a u odsustvu optuženog R. D. i
oštećenog G. Z., dana 27.09.2013. godine, donio je i javno objavio,
P R E S U D U
1. Optuženi R.D. zv. B., od oca P. i majke M. rodjene V., rodjen
28.05.1970.godine u Bijelom Polju, živi u Beogradu – Ul. D.br. 29,
državljlanin Crne Gore, oženjen, otac jednog maloljetnog djeteta, pismen,
završio gradjevinsko-tehničku školu, po zanimanju gradjevinski tehničar,
nezaposlen, lošeg imovnog stanja, osudjivan, presudom K.br. 199/92 od
22.04.1993.godine Vojni sud Beograd, čl. 33/1, Zakon o oružju, na 3.mjeseca
zatvora uslovno za jednu godinu, presudom K.br. 959/94 od 21.12.1994.godine I
Opštinski sud Beograd, čl. 166/1, na 1.godinu i 3. mjeseca zatvora i
oduzimanje oružja, presudom K.br. 878/96 od 16.09.1997.godine II Opštinski sud
Beograd, čl. 166/1, na 1.godinu i 3. mjeseca zatvora, presudom K.br. 200/03 od
03.04.2003.godine III Opštinski sud Beograd, čl. 165/1, u vezi čl. 19. OKZ-a i
čl. 233/3 u vezi st. 1, na 1.godinu zatvora – izdržao kaznu, presudom K.br.
1032/2004 od 26.04.2005.godine V Opštinski sud Beograd, čl. 165, na 4. mjeseca
zatvora, presudom K.br. 299/2003 od 31.08.2005.godine III Opštinskog suda
Beograd, čl. 165/1 i čl. 233/3, na 1.godinu i 2. mjeseca zatvora, presudom
K.br. 178/2007 od 19.09.2007.godine Osnovni sud Bijelo Polje, čl. 240./2-1,
čl. 248/1 i čl. 239/1, na 1.godinu i 6. mjeseci zatvora i presudom K.br.
34/2006 od 25.07.2006.godine Viši sud B.Polje, čl. 300/2 i čl. 240/1. tač. 1,
na 2.godine i 6. mjeseci zatvora.
2. Optuženi R. D., od oca P. i majke M. rodjene V., rodjen 02.01.1960.godine
u Bijelom Polju, živi u Podgorici – Ul. .. br. 66, državljanin Crne Gore,
oženjen, otac dvoje djece, pismen, završio Srednju mašinsku školu, po
zanimanju vodoinstalater, nezaposlen, lošeg imovnog stanja, osudjivan presudom
K.III 1968/85 od 06.04.1986.godine, IV Opštinskog suda Beograd, na 4. mjeseca
zatvora, uslovno na 3. godine.
3. Optuženi R. D., od oca P. i majke M. rodjene V., rodjen 28.05.1970.godine
u Bijelom Polju, živi u Beogradu – Stari Grad, Ul. ... 39-a, i u Bijelom
Polju, naselje …, državljanin Crne Gore, udovac, otac četvoro djece, pismen,
završio srednju arhitektonsku školu, po zanimanju arhitektonski tehničar,
lošeg imovnog stanja, osudjivan, presudom K.br. 47/72 od 07.06.1972.godine,
Okružni sud B.Polje, čl. 150/4 na 1.godinu uslovno za 1. godinu, presudom
K.br. 662/75 od 27.10.1975.godine Opštinski sud Beograd čl. 306/3 u vezi st.
1, na 3. mjeseca zatvora uslovno za 2.godine – osuda brisana, presudom K.br.
534/2000 od 13.11.2000, I Opštinski sud Beograd, čl. 195/3 KZS, na 5. mjeseci
zatvora, uslovno za 2. godine i presudom K.br. 236/02 od 07.05.03, I Opštinski
sud Beograd čl. 165/1 i čl. 22 KZ SRJ, na novčanu kaznu 10.000 dinara.
na osnovu čl. 373. tač.2. ZKP-a.
OSLOBADJAJU SE OD OPTUŽBE
Da su:
1. Optuženi R. D., - u noći izmedju 4 i 5 oktobra 2004.godine u vremenskom
periodu od 21 do 6 časova u Beogradu, na uglu Ul. .. i Ul. ... na gradilištu
firme ’’ E.’’, obijanjem prostorija za odlaganje alata u zgradi u izgradnji
oduzeo bušilicu marke ’’ Makita’’, model XM-1200 K, serijskog broja 59368-E,
plave boje, godina proizvodnje 1999, bušilicu marke ’’ Makita, model
HR-3850-b, serijskog broja 45293-E, plave boje, godina proizvodnje 2000,
štemovanu brusilicu ’’Boš’’ bez serijskog broja, vibracionu bušilicu marke ’’
Makita’’ kombinovanu bušilicu za štemovanje i bušenje marke ’’Makita’’
serijskog broja XP-5001-C, mašinu za štemovanje marke ’’Makita’’ serijskog
broja XM0810T, broj 149513E, torbu sa raznim sitnim alatom proizvodjača
’’Unior’’ i više univerzalnih instrumenata i drugih priključnih alata za
navedene mašine, a u namjeri da njihovim prisvajanjem sebi pribavi
protivpravnu imovinsku korist, oštetivši G. N. za iznos od 600,000 dinara
(8.013,89 eura), na način što je podesnim alatom isjekao katanac na vratima
prostorije za odlaganje alata, otvorio vrata, ušao unutra, a potom izvršio
premetačinu, te je podesnim alatom isjekao katanac koji je obezbjedjivao
metalni sanduk sa alatom, uzeo iz njega navedene stvari i udaljio se,
- čime bi izvršio krivično djelo teška kradja iz čl. 240. st. 1. tač. 1.
Krivičnog Zakonika CG.
2. Optuženi R. D. i R.D., u oktobru mjesecu 2004.godine, umišljajno pomogli
svom bratu prvooptuženom R. D. u izvršenju krivičnog djela opisanog u st.1.
izreke presude, unaprijed obećanim prikrivanjem predmeta pribavljenim
krivičnim djelom, tako što su mu rekli da će stvari pribavljene izvršenjem
krivičnog djela dalje prodati, pa je po predhodnom dogovoru optuženi R. D.
poslao optuženom R.D. bušilicu marke ‘’Makita’’ model XM – 1200 K, serijskog
broja 59368-E i bušilicu marke ‘’Makita’’ model HR-3850B, ser.broja 45293E,
koju optuženi R. D. trebao da prenese optuženom R. D. u Podgoricu, ali je u
tome spriječen na Željezničkoj stanici u Beogradu kada je kontrolisan od
strane ovlašćenih policijskih službenika.
- čime bi izvršili krivično djelo teške kradje pomaganjem iz čl. 240. st. 1.
tač. 1. u vezi čl. 25. Krivičnog Zakonika CG u saizvršilaštvu.
Jer nije dokazano da su izvršili krivična djela za koja su optuženi.
Troškovi postupka padaju na teret budžetskih sredstava.
Imovinsko – pravnog zahtjeva nije bilo.
O b r a z l o ž e nj e
Optužnicom Osnovnog državnog tužilaštva iz B. Polja Kt. Br.147/12 od
18.06.2012.godine optuženom R.D. stavljeno je na teret izvršenje krivičnog
djela teška kradja iz čl. 240. st. 1. tač. 1. Krivičnog Zakonika CG, a
optuženima R.D. i R. D., izvršenje krivičnog djela teške kradje pomaganjem iz
čl. 240. st. 1. tač. 1. u vezi čl. 25. Krivičnog Zakonika CG.
Presudom ovog suda K.br. 235/12 od 27.11.2012.godine optuženi R. D. oglašen je
krivim da je počinio krivično djelo teška kradja iz čl. 240. st. 1. tač. 1.
Krivičnog Zakonika CG, i osudjen na kaznu zatvora u trajanju od 1.godine, a
optuženi R. D. i R.D. oglašeni su krivim da su počinili krivično djelo teške
kradje pomaganjem iz čl. 240. st. 1. tač. 1. u vezi čl. 25. Krivičnog Zakonika
CG, u saizvršilaštvu i izrečena im uslovna osuda kojom im je utvrdjena kazna
zatvora u trajanju od po 1.godine, i istovremeno odredjeno da se kazna neće
izvršiti ukoliko optuženi u roku od 2. godine po pravosnažnosti presude ne
izvrše neko novo krivično djelo. Na navedenu presudu žalbu je izjavio branilac
optuženog R. D., pa je Viši sud u B.Polju svojim rješenjem Kž.br. 24/13 od
07.02.2013.godine ukinuo prvostepenu presudu i predmet vratio istom sudu na
ponovno sudjenje.
Na predlog ODT u Bijelom Polju ovaj sud je donio rješenje Kv.br.334/2012 od
26.10.2012.godine, da se optuženom R.D. iz Beograda, sudi u odsustvu po
Optužnici ODT iz B.Polja Kt.br. 147/12 od 18.06.2012.godine, zbog krivičnog
djela teška kradja iz čl. 240. st. 1. tač. 1. Krivičnog Zakonika CG.
Glavni pretres je održan u odsustvu oštećenog G. Z., koji se tokom postupka
izjasnio da ne postavlja imovinsko – pravni zahtjev.
Zamjenik ODT-a Z. D., prije davanja završne riječi je izjavio, da precizira
drugi stav činjeničnog opisa iz Optužnice koji sada glasi: - optuženi R. D. i
R. D. u oktobru mjesecu 2004.godine, umišljajno pomogli svom bratu
prvooptuženom R. D. u izvršenju krivičnog djela opisanog u st.1.dispozitiva
Optužnice, unaprijed obećanim prikrivanjem predmeta pribavljenim krivičnim
djelom, tako što su mu rekli da će stvari pribavljene izvršenjem krivičnog
djela dalje prodati, pa je po predhodnom dogovoru optuženi R. D. poslao
optuženom R.D. bušilicu marke ‘’Makita’’ model XM – 1200 K, serijskog broja
59368-E i bušilicu marke ‘’Makita’’ model HR-3850B, ser.broja 45293E, koju
optuženi R.D. trebao da prenese optuženom R. D. u Podgoricu, ali je u tome
spriječen na Željezničkoj stanici u Beogradu kada je kontrolisan od strane
ovlašćenih policijskih službenika. U ostalom dijelu optužnica ostaje
neizmijenjena.
U završnoj riječi je izjavio, da izvedenim dokazima na glavnom pretresu
utvrdjeno je da su okrivljeni izvršili krivična djela stavljena im na teret
optužnicom. Odbrana R. D. je podpuno kontradiktorna i nekonzistentna što se
jasno vidi kada se uporedi izjava koju je dao u istražnom postupku i izjava
koju je dao dana 06.08.2013.godine kod sudije Osnovnog suda u Sremskoj
Mitrovici. Naime, D. je u istrazi tvrdio da je predmetne mašine kupio u
oktobru 2004.godine, od izvjesnog D. S., te da je mašine nakon 3 do 4 dana,
dao svom bratu D., da ih ponese drugom bratu D. u Podgorucu. Medjutim, u
odbrani datoj dana 06.08.2013.godine, D. je naveo, da je početkom 2004.godine
stupio na izdržavanje kazne u KPZ Zabela u Srbiji i da nije odatle izlazio dok
nije izdržao 2.godine zatvora, te da nije bio na slobodi kada je predmetno
krivično djelo izvršeno. Dakle, ove dvije odbrane su dijametralno suprotne,
jer D. najprije navodi da je u oktobru 2004.godine kupio predmetne mašine od
izvjesnog D., a zatim navodi da u to vrijeme nije bio na slobodi već u
Zatvoru. Takodje, D. je u odbrani datoj u predhodnom postupku naveo, da mu je
početkom 2004.godine, brat D. donio 3.mašine, koje je on ponio na servis i
zatim ih prodao za 250 eura, te da je za taj novac kupio bratu 3.mašine.
Medjutim, na zapisniku od 06.08.2013.godine, naveo je da je novac dobijen od
prodaje D. mašina potrošio na kocku, jer je u to vrijeme dosta kockao. Dakle,
radi se o podpuno kontradiktornoj odbrani ovog optuženog koja nema oslonca ni
u jednom dokazu, koja je promjenljiva i koju je iz tog razloga nemoguće
provjeriti. Pomaganje od strane optuženih D. i D. sastoji se u tome što su
nastojali da ukradene stvari prikriju, pa je po predhodnom dogovoru D. predao
D. mašine da ih odnese u Podgoricu optuženom D., što je D. pokušao da uradi,
ali ga je policija kontrolisala na Željezničkoj stanici u Beogradu kada su
pronašli ukradene stvari u torbi koju je nosio. Konačno je predložio, da sud
optužene osudi po Zakonu i da im kaznu odmjeri shodno težini učinjenog
krivičnog djela i krivice.
Optuženi R.D., ne priznaje krivicu ni izvršenje krivičnog djela, pa je u
svojoj odbrani datoj na zapisniku kod Istražnog sudije III Opštinskog suda u
Beogradu od 07.04.2004.godine u prostorijama KPZ Požarevac naveo, da je kupio
3 mašine ‘’ Makita’’ i to za bušenje i štemovanje betona i to u oktobru
mjesecu 2004.godine od lica D. S., kojeg zna unazad 2 – 3 godine. Istakao je,
da mu je isti ponudio da kupi ove mašine a on je bio zainteresovan za iste i
kupio ih. Mašine je kupio bez prateće dokumentacije jer su bile polovne,
upotrebljavane i dosta ruinirane i 2. mašine su bile zelene boje a jedna
crvene boje. Za ove mašine je D. S. platio 250,00 eura, a nije sumnjao da su
iste ukradene obzirom da je cijena bila realna. Poslije od prilike 3 – 4 dana
on je ove mašine dao svom rodjenom bratu D. da ih ponese za Podgoricu a
njegovom drugom bratu R. D. jer je on radio sa tim mašinama i zbog njega je
iste i kupio. Medjutim, kada je njegov brat D. pošao na Željezničku stanicu
njega je policija uhapsila i oduzela mu predmetne mašine i tom prilikom mu
objasnili da su mašine ukradene. A njega je policija zbog ovih djela privodila
i on je dao istu izjavu. Takodje je istakao, da mu nije ništa poznato vezano
za štemovanu brusilicu ‘’ Boš’’ jer kao što je naveo kupio je samo predmetne
3. mašine, a takodje mu nije ništa poznato vezano za torbu sa sitnim alatom
proizvodjača ‘’ Unior’’. A takodje nezna gdje se nalazi gradilište firme ‘’
Elting’’ niti je ikada bio na tom gradilištu. Posebno je istakao, da je njemu
početkom 2004.godine njegov brat D. donio 2. ‘’ Makite’’ za štemovanje i jednu
bušilicu ‘’ Hilti’’ radi servisiranja, jer u Crnoj Gori ne postoji servis za
te mašine. On je ove mašine njegovog brata servisirao a potom ih prodao i to
preko oglasa a za iznos od 250,00 eura, i za dobijeni novac je kupio bratu 3
mašine ‘’ Makita’’ a da je te bratovljeve mašine prodao zato što su bile u
lošem stanju a ove što je kupio su bile malo bolje. Mašine koje je kupio od
D., je taksijem poslao u Ul. …, a njegov brat D. ih je preuzeo iz taksija u
Ul. .., a nezna kad je tačno D. uhapšen ili to isto veče ili naredno veče.
Na zapisniku kod istražnog sudije Osnovnog suda u Sremskoj Mitrovici od
06.08.2013.godine je naveo, da za vrijeme dok je izdržavao kaznu zatvora u KPZ
Zabela a to je bilo 2004/2005.godine u prostorijama zatvora saslušavan je od
strane istražnog sudije na okolnosti krivičnog djela kradje koja mu se stavlja
na teret. Istakao je, da je na izdržavanje kazne zatvora u trajanju od
2.godine došao početkom 2004.godine i nije napuštao Zabelu dok nije izdržao
2.godine, tako da nije mogao izvršiti krivično djelo kradje koje mu se stavlja
na teret u noći 04/05.10.2004.godine. istakao je i to da je 3.bušilice marke
‘’Makita’’ njegovog brata D. koji je po struci vodoinstalater nosio na opravku
u servis za prodaju i popravku mašina ‘’Makita’’ u Ul. Južni Bulevar u
Beogradu, ali ne može da se sjeti broja, s tim što zna da je jedina prodavnica
u toj ulici i ne može da se sjeti mjeseca i godine kada je bušilicu nosio na
opravku, ali zna da je to bilo nakon što je izašao iz zatvora u Zabelu, i
nezna kako se zove vlasnik tog servisa, ali bi mogao da prepozna čovjeka i da
sazna njegovo ime. Takodje je istakao, da je nosio na opravku 3.bušilice i one
su bile u servisu 7 – 8 dana i zna da je kod bušilica trebalo da se promijeni
ulje i klipovi i to servisiranje nije koštalo mnogo, ali ne može da se sjeti
koliko. Njegov rodjeni brat ima vodoinstalatersku radnju u Podgorici, ali u to
vrijeme servisa za bušilice nije bilo, te ih je on donio iz Podgorice u
Beograd radi servisiranja, nakon što ih je podigao iz servisa, bušilice su
bile kod njega par dana i sve ih je prodao nekom Žarku preduzimaču u jednoj
maloj ulici preko puta Pravnog fakulteta u Beogradu, a novac dobijen za te
bušilice je potrošio na kocku, a brata je lagao da će mu poslati bušilice i
nije mu rekao da ih je prodao. Nakon što je prodao te bratove bušilice njemu
je ponudio D. S. kojeg zna i isti je iz Sarajeva na prodaju dvije bušilice
marke ‘’Makita’’ i jednu bušilicu marke ‘’Hilti’’ koje su bile u boljem stanju
nego što su bušilice njegovog brata koje je on prodao. Te bušilice koje je
kupio od S. on je poslao bratu u Podgorici preko najstarijeg brata D. koji
takodje je živio u Beogradu i brat je te bušilice nosio sa sobom i kontrolisan
je, i prilikom kontrole tražen je od njega dokaz o porijeklu bušilica i pošto
on to nije imao bušilice su mu oduzete. Istakao je da ima svjedoke koji su
bili prisutni kada je kupovao bušilice od D. S., a to su J. Z. i S. E. i T.
M..
Branilac optuženog R.D., B.Lj. adv. iz B.Polja, koji je postavljen po
službenoj dužnosti u završnoj riječi je izjavio, da ostaje pri ranije datoj
završnoj riječi. Smatra da nije dokazano da je njegov štićenik izvršio
krivično djelo koje mu se stavlja na teret.
Optuženi R.D., ne priznaje krivicu ni izvršenje krivičnog djela pa je u svojoj
odbrani datoj na zapisniku kod III Opštinskog suda u Beogradu od
11.02.2005.godine naveo, da su D. i D. njegova rodjena braća koji žive u
Beogradu, a on živi u Podgorici. Istakao je, da se od 1999.godine bavi
vodoinstalaterskim radovima i te godine je kupio 3.mašine i to polovne i
2.mašine su bile ‘’ Makita’’ a jedna je bila marke ‘’ Hilti’’ od kojih su
2.bile zelene boje a jedna crvene boje, a radilo se o bušilicama. Takodje je
istakao, da se tačno ne sjeća kad je to bilo, ali je njegov sin pošao na
ekskurziju u Beograd a on je u isto vrijeme doputovao vozom u Beograd da
obidje rodbinu, pa je tada donio 3. svoje mašine radi servisiranja, a sve
mašine su radile ali usled roka trajanja on je htio da iste servisira i
promijeni pojedine djelove. Tada se u Beogradu vidio sa svojim bratom V., a i
javio se i njegov brat D. koji je došao kod V., te je on tada D. zamolio da mu
odnese na servis te mašine, i kada neko od braće bude dolazio u Podgoricu da
mu te mašine donese. Tada je D. uzeo torbu sa mašinama i vratio se nakon 45
minuta, a nije mu rekao u koji servis je odnio mašine niti da li ih je uopšte
odnio. Nakon nekoliko dana, kad je on bio u Podogorici njemu je D. javio da su
mašine servisirane, a on njemu saopštio da treba D. da dodje kod njega u
Podgoricu te da pošalje mašine D., a D. i D. ne razgovaraju. Tada je njemu D.
rekao da će mašine da pošalje taksijem na kućnu adresu D. te da mu javi da
sidje ispred zgrade što je on i učinio i D. je preuzeo mašine i iste noći
trebao da putuje u Podgoricu.
Njega je isto veče zvala Beogradska policija pitajući ga da li je vlasnik
nekih mašina a on je rekao da jeste, i tada je policiji poslao faks gdje je
naveo da su 3. mašine njegovo vlasništvo. Nakon što mu je predočen faks koji
je poslat iz Podgorice kazao je da je to faks koji je on poslao iz Podgorice.
Na pitanje da je u dopisu naveo da je vlasnik 3 mašine marke ‘’ Makita’’ a da
je predhodno izjavio da je bio vlasnik 2 mašine ‘’ Mmakita’’ i jedne ‘’
Hilti’’, isti navodi: -vjerovatno je pogriješio prilikom pisanja a zna da je
trebao D. da mu donese 3 mašine, stim što se jednoj mašini gubi svaki trag a
on je pogriješio iz razloga što je njega policija svo vrijeme ispitivala za
mašine. U završnoj riječi je izjavio, da se ne osjeća krivim i tražio je da ga
sud oslobodi od optužbe.
Optuženi R. D., ne priznaje krivicu ni izvršenje krivičnog djela, pa je u
svojoj odbrani datoj na zapisniku kod III Opštinskog suda u Beogradu od
04.04.2005.godine naveo, da je R. D. njegov rodjeni brat sa kojim već godinama
ne razgovara jer je on krenuo stranputicom, a R. D. je takodje njegov brat
koji živi u Podgorici i ima svoju vodoinstalatersku radnju kojim poslom se
bavi godinama, a imaju još jednog brata V.. A da njegov brat D. živi u
Beogradu. Istakao je, da je bio početak školske godine 2004., kada je D. došao
u Beograd jer mu se tada sin nalazio na ekskurziju u Beogradu i kada se vidio
sa D. on mu je rekao da je donio neke bušilice na servis, koje je ostavio kod
brata V. D. se tada zadržao u Beogradu neki dan. Prošlo je nekih mjesec dana
kad ga je D. pozvao iz Podgorice i pitao da li je kod kuće i rekao mu da će za
10 – 15 minuta da stigne taksi vozilo i da on sjedi ispred zgrade da preuzme
bušilice koje su bile na servisu. Tada je došao taksista a bušilice su bile u
torbi koje je on odnio u svoj stan a torbu nije otvarao tako da ne može da se
izjasni koliko bušilica je bilo u pitanju niti koje marke su iste bile i da li
je pored bušilica bilo još nekih stvari.
Istakao je, takodje da nakon 10. dana odlučio je da ode u Podgoricu, jer mu je
to bio povod da izadje malo van Beograda, obzirom da mu je prije od prilike
5.godina supruga poginula u saobraćajnoj nezgodi i da se on stara oko 4 djece
i tako da ne izlazi iz kuće. On je kupio povratnu kartu Beograd – Podgorica –
Beograd, koja karta je bila za večernje časove i otišao na stanicu čekajući
voz, kada su mu prišli policajci koji su bili u civilu tražili mu ličnu kartu
na uvid, što je on i dao, nakon čega su ga pitali šta se nalazi u torbi a on
rekao da je u torbi alat njegovog brata, nakon čega su mu policajci tražili
račun, koji račun nije imao i nakon toga je priveden u stanicu policije. U
policiji su otvorili torbu i on je tada vidio da se u torbi nalaze 2.bušilice
a ne sjeća se koje marke. On je insistirao da se pozove njegov brat D., što su
u policiji i uradili i njegov brat je poslao faks da je on vlasnik te 2.
mašine. Nakon toga je saznao da je njegov brat D., Dr. predao te mašine na
servis, kad je bio u Beograd, a nezna šta je bio njihov dogovor i u momentu
kad ga je D. pozvao da od taksiste preuzme mašine, on to nije znao niti je
pitao D.odakle su te mašine. Koliko mu je poznato u Podgorici a ni u Crnoj
Gori ne postoji servis za te mašine. On nije pokušao da te mašine pošalje
paketom u Podgoricu jer je odlučio da obidje rodbinu, a misli da se paket ne
može poslati u Crnu Goru iz Srbije. Nije mu poznato zašto je D. poslao mašine
njemu kada ih je on servisirao i nezna koji je bio dogovor izmedju D. i D., a
da je kartu kupio za večernje časova iz razloga što je svoju djecu htio što
manje da ostavi same i htio je u Podgoricu da ostane samo jedan dan.
Takodje je naveo, da mu je poznato da je D. u zatvoru a nezna zbog čega i isti
je prije par godina bio kockar, kockao na aparatima, i pouzdano zna da se
nekih 5.godina drogira što je čuo od zajedničkih prijatelja i moli sud da mu
pomogne ukoliko je to moguće. A njegov brat D. je te mašine kupio još prije
10-tak godina, a kada je preuzeo mašine on je tog dana odlučio da ode u
Podgoricu. Moguće je da je D. rekao i prije nego što je preuzeo mašine da
planira da dodje u Podgoricu, jer zna da mu u više navrata rekao da se uželio
rodnog kraja i rodjaka a nije tačno da je iste noći kupio kartu za Podgoricu i
da su mašine u njegovom stanu stajale nekih 10.dana. I na pitanje kazao, da
iako je taksista dovezao mašine koga on prvi put u životu je vidio on D. nije
pitao koliko mašina treba da stoji u torbi, niti ga je pitao to i nakon što je
preuzeo mašine i nije provjeravao šta je u torbi, jer je sve to organizovao D.
i taj neko ko je poslao mašine vjerovatno je uzeo broj taksiste koji je mašine
dovezao.U završnoj riječi je izjavio da se ne osjeća krivim i tražio je da ga
sud oslobodi od optužbe, samo je dodao, da je njegov brat D. otišao
stranputicom i konzumira drogu, što je život skratilo njemu i njegovoj braći,
a i njihovim roditeljima po 10.godina. ovo je kazao radi istine, a da je on u
negovoru sa bratom D. i daj Bože da se desi da progovore i da isti izadje na
pravi put.
Radi utvrdjivanja odlučnih činjenica i krivice optuženih sud je u dokaznom
postupku na saglasni predlog stranaka pročitao iskaz svjedoka – oštećenog G.
Z., dat na zapisniku kod istražnog sudije III Opštinskog suda u Beogradu od
24.02.2006.godine, pročitao iskaz svjedoka P. N., dat na zapisniku kod
istražnog sudije III Opštinskog suda u Beogradu od 02.06.2006.godine, pročitao
potvrdu o privremeno oduzetim predmetima UKP Šestog odeljenja od
09.10.2004.godine, pročitao potvrdu o vraćenim predmetima UKP Šesto odeljenje
od 18.11.2004.godine, pročitao fotokopiju faksa poslatog od strane R. D. iz
Podgorice od 13.10.2004.godine, pročitao nalaz i mišljenje vještaka ekonomske
struke dipl.ecc. D. Ć. od 01.06.2012.godine, pročitao iskaz optuženog R.D.,
dat kod istražnog sudije Osnovnog suda u Sremskoj Mitrovici od
06.08.2013.godine, pročitao dopise I Osnovnog suda iz Beograda od
27.05.2013.godine i od 08.07.2013.godine, pročitao dopis oštećenog G. Z. koji
je dostavljen ovom sudu 12.06.2013.godine, izvršio uvid u izvod iz KE na ime
optuženog R. D., izdat od strane Uprave Policije – PJ Bijelo Polje od
27.08.2009.godine, izvršio uvid u izvod iz KE na ime optuženog R.D., izdat od
strane Uprave Policije – PJ Bijelo Polje od 01.09.2009.godine i izvršio uvid u
izvod iz KE na ime optuženog R. D., izdat od strane Uprave Policije – PJ
Bijelo Polje od 28.08.2009.godine.
Cijeneći odbrane optuženih i dokaze pojedinačno i u međusobnoj vezi shodno čl.
370. Zakonika o krivičnom postupku, sud je utvrdio činjenično stanje kao u
izreci presude.
Svjedok P. N., na zapisniku kod istražnog sudije III Opštinskog suda u
Beogradu od 02.06.2006.godine, je posvjedočio, da je radio u preduzeću ’’ E.’’
do 2005.godine a da je vlasnik tog preduzeća bio G. N. koji je poginuo. I da
se sjeća da je u oktobru mjesecu 2004.godine sa gradilišta na uglu Ul. . i .
ukraden alat i to: - 3.bušilice marke ’’ Makita’’ zeleno-plave boje, jedna
bušilica marke ’’ Boš’’, jedna mala brusilica, nezna koje marke i neki sitni
alat. Ovaj svjedok je istakao, da je krajem 2004.godine išao u Policiju na
prepoznavanje stvari i tom prilikom medju raznim stvarima i alatima prepoznao
2.njihove bušilice marke ’’ Makita’’. Nakon što je u policiju kazao na te
2.bušilice provjerio je da li se slažu serijski brojevi a to je provjerila i
policija i sve se slagalo, jer je on u Policiji došao sa spiskom stvari koje
su im oduzete i policija je sve provjerila i da se nijesu slagali serijski
brojevi nebi ni vratila bušilice.
Svjedok – oštećeni G. Z., na zapisniku kod istražnog sudije III Opštinskog
suda u Beogradu od 24.02.2006.godine, je posvjedočio da je njegov otac G. N.,
koji je preminuo dana 22.09.2005.godine bio većinski vlasnik i direktor firme
’’ E.’’ i da mu je otac ispričao da mu je sa gradilišta na Banjici nestao
alat, odnosno bušilice, brusilice i još neke druge stvari. A da su naslednici
firme ’’ E.’’ njegova majka i njegov ujak i da je firma pred likvidacijom, te
da se on ne pridružuje krivičnom gonjenju i ne ističe imovinsko – pravni
zahtjev. U svom dopisu koji je dostavljen ovom sudu 12.06.2013.godine, se
izjasnio da ne raspolaže sa podacima o ukradenoj robi, niti zna pojedinosti o
dogadjaju te kradje.
Iz potvrde o privremeno oduzetim predmetima MUP-a R.SRbije UKP 6 odjeljenja u
Beogradu od 09.10.2004.godine, se vidi, da je ovlašćeno službeno lice od R. D.
tog dana privremeno oduzelo: 1. bušilicu marke ’’ Makita ’’ model ’’ XM – 1200
K’’, serijskog broja 59368–E plave boje, godina proizvodnja 1999. Zatim jednu
bušilicu marke ’’ Makita’’ model HR 3850 B, serijskog broja 45293-E plave
boje, godina proizvodnje 2000. A iz potvrde o vraćenim predmetima istog
Ministarstva UKP 6 odjeljenje u Beogradu se vidi, da je dana 18.11.2004.godine
ovlašćeno službeno lice vratilo P. N., koji je ovlašćeni radnik firme ’’ E.’’
sa sjedištem u Beogradu, 1.bušilicu marke ’’ Makita’’ model ’’ XM – 1200 K’’,
serijskog broja 59368–E plave boje, godina proizvodnja 1999. I jednu bušilicu
marke ’’ Makita’’ model HR 3850 B, serijskog broja 45293-E plave boje, godina
proizvodnje 2000.
Na osnovu prethodno izloženog, tačnije na osnovu iskaza svjedoka P. N. i
iskaza oštećenog G.Z. koji su dati na zapisniku kod istražnog sudije III
Opštinskog suda u Beogradu, te na osnovu potvrde o privremeno oduzetim
predmetima od 09.10.2004.godine i potvrde o vraćenim predmetima od
18.11.2004.godine MUP-a R.Srbije UKP 6.odjeljenja u Beogradu. Kao nesporno se
utvrdjuje da je u noći izmedju 04/05.10.2004.godine u Beogradu na uglu Ul.. i
Ul.. na gradilištu firme ''E.'' obijanjem prostorija za odlaganje alata u
zgradi u izgradnji otudjen razni alat. A takodje kao nesporno se utvrdjuje, da
je ovlašćeno službeno lice od optuženog R. D. dana 09.10.2004.godine
privremeno oduzelo 1.bušilicu marke ’’ Makita’’ model ’’ XM – 1200 K’’,
serijskog broja 59368–E plave boje, godina proizvodnja 1999. I jednu bušilicu
marke ’’ Makita’’ model HR 3850 B, serijskog broja 45293-E plave boje, godina
proizvodnje 2000- te, i da su iste vraćene P. N..
Medjutim, ono što je sporno je ko je izvršio oduzimanje predmetnog alata
kritičnom prilikom obijanjem navedenih prostorija.
Naime izvedeni dokazi ne upućuju na pouzdan zaključak da je to upravo izvršio
optuženi R.D.. Tako kod stanja odbrane optuženih R.D., R. D. i R.D. koji
decidno negiraju izvršenje krivičnih djela i krivicu, te iskaza saslušanih
svjedoka kao i ostalih izvedenih dokaza, sud nije mogao utvrditi ko je
izvršilac krivičnog djela teške kradje iz čl. 240. st.1.tač.1. KZ CG, pa ni da
je to optuženi R.D.. Te je stao na stanovište da nije dokazano da je optuženi
R.D. izvršio krivično djelo teške kradje iz čl. 240.st.1.tač.1. KZ CG, pa
shodno tome i da nije dokazano da su optuženi R. D. i R. D. izvršili krivično
djelo teške kradje u pomaganju koje im se stavlja na teret javnom optužbom.
Tako optuženi R.D. se branio, da je kupio 3.mašine ''makita'' u oktobru
mjesecu 2004.godine od lica D. S., bez prateće dokumentacije jer su bile
polovne – upotrebljivane. Da je te mašine dao svom bratu D. da ih ponese za
Podgoricu drugom bratu D.. Medjutim, kada je njegov brat D. pošao na
Željezničku stanicu policija mu je oduzela te mašine i kazala da su mašine
ukradene a da mu nije ništa poznato vezano za torbu sa sitnim alatom
proizvodjača '' unior'' i da nezna gdje se nalazi gradilište firme ''E.'' u
Beogradu. Dalje je naveo, da je 2004.godine njegov brat D. donio 2. ''makite''
za štemovanje i 1.bušilicu ''Hilting'' radi servisiranja jer u CG, nije
postojao servis za te mašine koje mašine je on prodao.
Na zapisniku od 06.08.2013.godine kod istražnog sudije Osnovnog suda u
Sremskoj Mitrovici je naveo, da je 3.bušilice marke ''makita'' njegovog brata
D., koji je po struci vodoinstalater, nosio na opravku u servis za popravku
mašina '' makita'' u Ul. . u Beogradu, jer njegov brat ima vodoinstalatersku
radnju u Podgorici. A u to vrijeme servisa za te bušilice nije bilo u
Podgorici. Pošto ih je podigao se servisa, on je iste prodao nekom preduzimaču
u Beograd, i novac od tih bušilica je potrošio na kocku. Nakon toga njemu je
D. S. iz Sarajeva ponudio na prodaju 2.bušilice ''makita'' i jednu bušilicu
marke ''hilti'', te je on te bušilice kupio kod S. i poslao bratu za Podgoricu
preko najstarijeg brata D. koji je kontrolisan i pošto D. nije imao dokaz o
porijeklu bušilice su mu oduzete.
A optuženi R. D. u svojoj odbrani je istakao, da živi u Podgoricu, da je
2.bušilice marke ''makita'' i 1.bušilicu marke ''hilti'' ponio za Beograd radi
servisiranja i dao ih svom bratu D. koji živi u Beogradu, da te mašine odnese
na servis i kad neko od braće bude dolazio u Podgoricu da mu te mašine donese.
Da je nakon nekog vremena njemu D. javio da su mašine servisirane, a on mu
rekao da će dragan da dodje u Podgoricu, te da pošalje mašine po D.. A pošto
su D. i D. u negovoru, D. je mašine poslao taksijem na kućnu adresu D., te je
D. preuzeo mašine, jer je trebao da putuje za Podgoricu. A da su ga isto veče
zvali iz policije u Beograd i pitali ga da li je vlasnik nekih mašina i on je
rekao da jeste, i tada policiji u Beogradu poslao faks o tome.
I optuženi R.D. je istakao, da je R.Dr. njegov rodjeni brat koji živi u
Beogradu i sa kojim već godinama ne govori, jer je on krenuo stranputicom. A
da njegov brat D. živi u Podgorici i ima svoju vodoinstalatersku radnju. Da je
njegov brat D.bio u Beogradu početkom školske godine 2004, i rekao mu da je
donio neke bušilice na servis. Da ga je nakon nekih mjesec dana D. pozvao iz
Podgorice i rekao, da će za 10-15 minuta da stigne taksi vozilo, da sidje
ispred zgrade i da preuzme bušilice koje su bile na servis. Te je on preuzeo
torbu od taksiste koju nije otvarao. Kada je odlučio da podje za Podgoricu i
došao na stanicu u Beograd uveče, i čekajući voz prišli su mu policajci i
legitimisali ga i pitali ga, šta ima u torbi, a on rekao da ima u torbi bratov
alat, i pošto su mu tražili račun on nije imao, i tada su ga priveli u stanicu
policije i u policiji su otvorili torbu i tada je vidio da se u istoj nalaze
bušilice. Pošto je u policiji on insistirao da pozovu njegovog brata D., oni
su to i uradili i D. je poslao faks da je on vlasnik mašina, ističući da on
nije znao dogovor izmedju D. i D..
U konkretnom slučaju iz iskaza svjedoka P.N. se nesporno utvrdjuje, da je
vlasnik preduzeća ''E.'' bio G. N., da je on radio u tom preduzeću i da je u
oktobru mjesecu 2004.godine sa gradilišta na uglu Ul.. i Ul. . ukraden razni
alat medju kojima 3.bušilice marke ''makita''. Da je ovaj svjedok krajem
2004.godine bio u policiji na prepoznavanju stvari i prepoznao je 2. bušilice
marke ''Makita''.
A iz iskaza svjedoka – oštećenog Glušac Zorana, koji je dat na zapisniku kod
istražnog sudije III Opštinskog suda u Beogradu od 24.02.2006.godine, se
utvrdjuje činjenica, da je njegov otac G.N., koji je preminuo dana
22.09.2005.godine bio većinski vlasnik i direktor firme ’’ E.’’ i da mu je
otac ispričao da mu je sa gradilišta na Banjici nestao alat, odnosno bušilice,
brusilice i još neke druge stvari. A da su naslednici firme ’’ E.’’ njegova
majka i njegov ujak i da je firma pred likvidacijom, te da se on ne pridružuje
krivičnom gonjenju i ne ističe imovinsko – pravni zahtjev.
Ovdje treba istaći da je ovaj sud postupao po primjedbama ukidnog rješenja
Višeg suda u B.Polju Kž.br. 24/13. I u više navrata putem zamolnice i
urgencija prema sudovima u Beogradu. Pa je od istih dopisima koji su
dostavljani ovom sudu 27.05.2013.godine i 08.07.2013.godine, obavješten o
razlozima nepostupanja da se sasluša lice D.S. u svojstvu svjedoka a vezano za
konkretno krivično djelo, kao i konstatacija kada je od strane postupajućeg
sudije D.J. – Š., sačinjen zapisnik u prostorijama KPZ Požarevac.
Uz predhodno treba dodati da svjedoci P.N. koji je radio u preduzeću ''E.'' i
oštećeni G.Z. ne znaju bliže činjenice za konkretno krivično djelo
(eventualnog izvršioca istog) – sem da je došlo do obijanja navedenih
prostorija i da je otudjen alat i mašine u oktobru mjesecu 2004.godine.
Dakle, kad se ima u vidu prethodno izloženo nije se mogla potvrditi činjenica
da je upravo optuženi R.D. u noći izmedju 04/05.10.2004.godine u Beogradu
izvršio krivično djelo teške kradje stavljeno mu na teret, pa samim tim nije
se mogla ni potvrditi činjenica da su optuženi R. D.i R. D., kao saizvršioci u
oktobru mjesecu 2004.godine umišljajno pomagali R. D. u izvršenju tog
krivičnog djela.
Naime, ovaj sud nije mogao saslušati lice D.S.u svojstvu svjedoka ni
zamolbenim putem, a na okolnosti da li je i kada prodao R. D. bušilice, koje
marke i za koji iznos. A takodje sud nije mogao ni zamolbenim putem doći do
konkretnog razjašnjenja činjenice vezano za davanje odbrane optuženog R. D. na
zapisniku kod istražnog sudije III Opštinskog suda u Beogradu.
Iako je od optuženog R. D.dana 09.10.2004.godine ovlašćeno službeno lice MUP-a
Srbije u Beogradu privremeno oduzelo predmetne bušilice, izedeni dokazi sa
sigurnošću ne ukazuju na to da su optuženi izvršili predmetna krivična djela i
sve je ostalo na nivou sumnji.
Tako, iz izloženog se može zaključiti da za optuženog R. D. nema uvjerljivih
dokaza da je on u Beogradu u noći izmedju 04/05.10.2004.godine na uglu Ul.. i
Ul.. na gradilištu firme ''E.'' obijanjem prostorija za odlaganje alata u
zgradi u izgradnji oduzeo predmetne mašine, ni torbu sa raznim sitnim alatom
proizvodjača ''Unior''. Pa samim tim nema uvjerljivih dokaza da su R. D. i
R.D. u oktobru mjesecu 2004.godine umišljajno pomagali R. D.u izvršenju
krivičnog djela opisanog u st.1.izreke optužnice.
Za potpuno postojanje djela potrebno je da postoji krivica, odnosno da se to
djelo može pripisati nečijoj krivici. A u konkretnom slučaju nijesu se mogle
utvrditi ni same radnje izvršenja djela, pa ni krivica. Tako da ovaj sud iz
izvedenih dokaza nije mogao izvesti drugačiji zaključak, no da nije bilo
dokaza da su optuženi izvršili krivična djela za koja su optuženi.
U konkretnom slučaju su postojale samo indicije i pretpostavke. A osudjujuća
presuda se ne može zasnivati na pretpostavkama već na čvrstim i uvjerljivim
dokazima tj.činjenice koje terete okrivljenog moraju biti apsolutno dokazane
tokom postupka, što u konkretnom slučaju nije utvrdjeno. S toga je sud
primijenio načelo '' in dubio proreo'' u slučaju sumnje povoljnije za
osumnjičenog (u sumnji – korist okrivljenog) i optužene oslobodio od optužbe
na osnovu čl. 373.tač.2. ZKP-a, usled nedostatka dokaza. Znači ako se
činjenice koje idu na štetu okrivljenom ne dokažu sa izvjesnošću uzeće se kao
da ne postoje.
Isto tako sud je cijenio i ostale izvedene dokaze – fotokopiju faksa poslatog
od strane R. D. od 13.10.2004.godine iz Podgorice i nalaz vještaka ekonomske
struke D. Ć. od 01.06.2012.godine, koje nije posebno obrazlagao, nalazeći da
su isti bez uticaja na drugačije zaključivanje u ovoj krivičnoj stvari imajući
u vidu ukupno činjenično stanje.
Ovaj sud nije prihvatio predlog branioca optuženog R.D. da se pozovu lica koja
je on imenovao u svojoj odbrani datoj kod istražnog sudije u Sremskoj
Mitrovici, radi saslušanja. A takodje nije prihvatio predlog da se od KPD
Zabela pribavi izvještaj da li se D. nalazio u istom na izdržavanju kazne od
01. do 10.10.2004.godine. Naime, po ocjeni ovog suda izvodjenjem predloženih
dokaza bi se samo bespotrebno odugovlačio krivični postupak a činjenično
stanje se u bitnom nebi promijenilo, imajući u vidu izvedene dokaze i ukupno
činjenično stanje.
Shodno čl. 230. ZKP-a, troškovi krivičnog postupka padaju na teret budžetskih
sredstava.
Imovinsko - pravnog zahtjeva nije bilo.
Sa iznijetih razloga, a na osnovu čl. 373.tač.2. ZKP-a, odlučeno je kao u
izreci ove presude.

OSNOVNI SUD U BIJELOM POLJU

Dana: 27.09.2013. godine


Zapisničar,  S u d i j a,


Ljiljana Popović s.r.  Rahmo Banda s.r.