K. br. 66/13
U IME CRNE GORE
OSNOVNI SUD U BIJELOM POLJU, sudija pojedinac Ivan Adamović, uz učešće
zapisničara Draginje Bošković, u krivičnom postupku po optužnom predlogu
oštećenog kao tužioca Š. S.od 03. 04. 2013. godine, protiv okrivljenih: Đ. M.,
Ćinćur Dr. i S.Z., svi iz Bijelog Polja, zbog krivičnog djela davanje lažnog
iskaza iz čl. 389 st. 2 i 3 u vezi st. 1 Krivičnog zakonika, po održanom
glavnom i javnom pretresu u prisustvu oštećenog kao tužioca Š.S., okrivljenih
Đ.M., Ć.D. i S.Z. i njihovog branioca advokata N.M. iz Bijelog Polja, dana 10.
09. 2013. godine, donio je i objavio.
P R E S U D U
Okrivljeni Đ.M., od oca A., majke Đ., rođene J., rođen 22. 04. 1948. godine u
Beranama, sa prebivalištem u Bijelom Polju, ul. ., oženjen, otac dvoje djece,
završio VSS, državljanin CG, lošeg imovnog stanja, osuđivan,
Okrivljeni Ć. D., od oca T., majke M., rođene G., rođen 05. 07. 1967. godine u
mjestu Grab, opština Bijelo Polje, sa prebivalištem u mjestu M., opština
Bijelo Polje, oženjen, otac dvoje djece, završio SSS, državljanin CG, srednjeg
imovnog stanja, neosuđivan,
Okrivljena S. Z., od oca R. majke B., rođene B., rođen 10. 07. 1962. godine u
Godijevu, opština Bijelo Polje, sa prebivalištem u mjestu ., opština Bijelo
Polje, oženjen, otac troje djece, završio VSS, državljanin CG, srednjeg
imovnog stanja, neosuđivan,
Na osnovu člana 373 stav 1 tačka 2 Zakonika o krivičnom postupku,
OSLOBAĐAJU SE OD OPTUŽBE
Kojom je predstavljeno da su:
1- Okrivljeni Đ.M., na glavnom pretresu dana 17. 01. 2011. godine u svojstvu
svjedoka a u predmetu K. br. 520/10 protiv, tada okrivljenog C.P., zaposlenog
u Upravi za šume na radnom mjestu čuvar šuma na rejonu Mejdanica - Lisa,
izjavio da je C.P.postupajući kao rejonski lugar u periodu od maja 2007.
godine do novembra 2008. godine, sve radnje koje je preduzimao, saglasne su
Zakonu o šumama i njega kao šefa Područne jedinice i da na njegov rad nije
imao primjedbi, iako mu je bilo poznato da je u navedenom periodu C. postupao
suprotno odredbama Zakona o šumama. Znao je da C. nije reagovao ni na jednu od
prijava iz privatne šume oštećenog kao tužioca, što je po Zakonu o šumama bio
dužan da uradi tim prije jer se njemu, a kasnije i direktoru Šuma Crne Gore
Š.R., obraćao za pomoć i zaštitu od nesavjesnog rada njegovih službenika.
Okrivljeni je dalje izjavio da je u spornom periodu izvršio sa C. i Ć.D.
kontrolni pregled u šumi oštećenog kao tužioca. Pored toga iznio je niz
neistinitih tvrdnji da je oštećeni kao tužilac, izvozio građu bez prijema
nadležnih u šumi, te da nije uspostavio šumske redove, što je bio povod da
pomenuti lugar protiv oštećenog kao tužioca podnese prekršajnu prijavu. Takođe
je u smislu odbrane tada okrivljenog C. čuvara šuma na pomenutom rejonu dao
izjavu da je oštećeni kao tužilac sjekao građu bez odobrenja iz privatne šume
i da je izvozio bez otpremnog čekića i plasirao na ilegalan način u Republiku
Srbiju, gdje nije bio dozvoljen prelazak državne granice, koje tvrdnje su išle
u prilog okrivljenom C.a na štetu oštećenog kao tužioca jer je na osnovu
njegovih takvih izjava sud donio oslobađajuću presudu. Takođe je naveo da u
2008. godini, oštećeni kao tužilac nije imao, niti podnosio zahtjev za sječu
drvnih sortimenata četinarsko-tehničkog drveta u privatnoj šumi nego da je
radnje izveo samovoljno, bez podnešenog zahtjeva Upravi šuma. Takođe je iznio
a u cilju odbrane tada okrivljenog lugara da je oštećeni kao tužilac neuredno
vršio sječu i otpremu drvnih sortimenata iz svoje šume iako je znao da je
naložio da posiječe sva opožarena stabla u svojoj šumi bez prethodnog
odobrenja i doznake.
-čime bi izvršio krivično djelo davanje lažnog iskaza iz čl. 389 st. 2 i 3 u vezi st. 1 Krivičnog zakonika Crne Gore.
2-Okrivljeni Ć.Dr., na glavnom pretresu, dana 17. 01. 2011. godine, u predmetu
K. br. 520/10 protiv tada okrivljenog C. P., zaposlenog u Upravi šuma Bijelo
Polje, na rejonu Mejdanica-Lisa, izjavio da je on, kao doznačar privatnih
šuma, kontrolisao rad lugara C. u spornom periodu u smislu otpremanja građe i
povratnica i da nije utvrdio nikakve nepravilnosti. Takođe je izjavio da je
oštećeni kao tužilac tokom juna 2008. godine protivzakonito posjekao 80 kubika
jele i smrče, iako mu je bilo poznato da se radilo o doznaci iz 2006. godine,
na koju doznaku je uredno plaćena šumska taksa. U istom zapisniku izjavio je
da je oštećeni kao tužilac u novembru izvršio sječu 85 stabala bez prethodne
doznake i odobrenja iako je bio upoznat da se radilo o opožarenoj građi na
koju nije trebala doznaka, ni plaćanje šumske takse. Takođe je naveo da je
vršeći kontrolni pregled ustanovio da je lugar vršio službenu radnju, žigosao
čeonu stranu šumskim žigom "ŠŠ br. 1", što nije istina jer na istim panjevima
ne postoji nikakvog žiga.
-čime bi izvršio krivično djelo davanje lažnog iskaza iz čl. 389 st. 2 i 3 u vezi st. 1 Krivičnog zakonika Crne Gore.
3-Okrivljeni S. Z., na glavnom pretresu, dana 08. 12. 2010. godine, u svojstvu
svjedoka, u predmetu K. br. 520/10, protiv tada okrivljenog C.P. izjavio da se
oštećeni kao tužilac za krađu obraćao Upravi za šume PJ Bijelo Polje, a da se
nije obraćao njemu kao republičkom organu za krađu drvnih sortimenata u svojoj
privatnoj šumi. Takođe je izjavio da je sa inspektorom za privredni kriminal
obišao sve posječene panjeve i da su konstatovali da na istima nije bilo
doznačnog žiga a da se ne sjeća da li su na pomenutim panjevima oznake "ŠŠ"
ili "PŠ". Ovakve tvrdnje optuženi S.iznio je sa ciljem pomaganja tada
okrivljenom C. da bi ga oslobodio od krivične odgovornosti i sa ciljem
prikrivanja sopstvene odgovornosti,
-čime bi izvršio krivično djelo davanje lažnog iskaza iz čl. 389 st. 2 i 3 u vezi st. 1 Krivičnog zakonika Crne Gore.
-jer nije dokazano da su izvršili krivično djelo za koje su optuženi.
Troškovi krivičnog postupka, padaju na teret budžetskih sredsatva suda a o
istima će biti odlučeno posebnim rješenjem.
Oštećeni kao tužilac se za ostravrivanje imovinsko pravnog zahtjeva, upućuje
na parnični postupak.
O b r a z l o ž e nj e
Optužnim predlogom oštećenog kao tužioca Š. S. od 04. 03. 2013. godine,
svaljeno je na teret okrivljenim Đ.Mi., Ć. D. i S.Z., da su izvršili po jedno
krivvično djelo davanje lažnog iskaza iz člana 389 st. 2 i 3 u vezi st. 1
Krivičnog zakonika CG, s tim što je oštećeni kao tužilac, na traženje suda
ispravio optužni predlog te isti dostavio sudu dana 03. 04. 2013. godine.
Glavni pretres je zaključen u prisustvu oštećenog kao tužioca Šušić Sava i
okrivljenih Đ.M., Ć.D. i S.Z. i njihovog branioca advokata Ni.M. iz Bijelog
Polja.
Oštećeni kao tužilac Š. S. u završnoj riječi je naveo da ostaje pri optužnom
predlogu od 03. 04. 2013. godine jer smatra da je dokazima izvedenim na
glavnom pretresu dokazano da su okrivljeni izvršili krivična djela koja su im
stavljena na teret, odnosno, da su dali lažne iskaze u predmetu K. br. 520/10.
Naveo je da su optuženi kazali da je lugar C. vršio posao u skladu sa Zakonom
o šumama i da je oštećeni kao tužilac sjekao bespravno, bez odobrenja, što
nije tačno i što se vidi iz dopisa Uprave za šume broj 634 od 03. 12. 2013.
godine, a postojalo je i usmeno odobrenje od Đ.M. da se posiječe opožarena
šuma bez prethodne doznake i plaćanja šumske takse. Dalje je naveo da smatra
da doznaka ne važi samo za jednu kalendarsku godinu, već su mu rekli da važi i
za 5 godina, pa je tako i u 2007. godini vršio otpremanje stabala u iznosu od
24 m3. Takođe, nije istinito da nije imao odobrenje za sječu a što se vidi iz
dopisa broj 634 od 03. 12. 2010. godine, jer je u 2008. godini imao odobrenje
za sječu 100 m3, a okrivljeni su u predmetu protiv C. P. kazali da se nikome
nije obraćao i da je posjekao građu bespravno. Predložio je sudu da okrivljene
oglasi krivim i osudi na kazne po zakonu.
Okrivljeni Đ.M. negirao je izvršenje krivičnog djela stavljenog mu na teret i
svoju krivicu a u svojoj odbrani u bitnom je naveo, da je u postupku koji je
vođen kod ovog suda poslovne oznake K. br. 520/10, saslušan u svojstvu
svjedoka i sve što je kazao u tom postupku je istina i ostaje pri tim
navodima. Sve što je iznio u tom postupku iznio je iz svojih saznanja i
uvjerenja negirajući da je usmjeravao svoj iskaz kako bi bilo kome pomogao ili
odmogao.
Okrivljeni Ć. D. u svojoj odbrani, negirao je izvršenje krivičnog djela koje
mu se stavlja na teret a u svojoj odbranu, je naveo da je u predmetu K. br.
520/10 saslušan kao svjedok, te da je iskaz koji je dao, istinit.
Naveo je da u Upravi za šume PJ u Bijelom Polju radi kao šumarski tehničar za
doznaku u privatnim šumama. Što se tiče dešavanja vezanih za sječu u privatnoj
šumi Š.S. naveo je da mu je poznato da je Š. podnio zahtjev u decembru mjesecu
2007. godine za sječu drvnih sortimenata i tražio dozvolu za sječu 500 m3
četinarskog tehničkog drveta. Istom je od strane komisije Uprave za šume
odobrena sječa redovnim planom u 2008. godini u ukupnoj količini od 100 m3
četinarskog tehničkog drveta. Š. je u toku juna mjeseca 2008. godine, bez
prethodnog obraćanja nadležnoj službi za vršenje doznake u privatnim šumama,
izvršio bespravnu sječu 80 stabala jele i smrče, ukupne bruto drvne mase od
97,70m3. O bespravnoj sječi lugar C.je sačinio zapisnik o izvršenoj kontroli
broj: 471 od 30. 06. 2008. godine i dostavio ga Upravi za šume na osnovu kog
zapisnika je Uprava za šume PJ Bijelo Polje obavijestila republičkog
inspektora S. Z. o istom. Razmatranjem zapisnika inspektora S. sa nadležnom
službom a imajući u vidu da je Š. podnio zahtjev za sječu i da je istom
odobreno 100 m2 četinarskog tehničkog drveta za sječu donijet je zaključak da
se vlasniku odobri da izradi bespravno posječena stabla uklapajući ih u tih
odobrenih 100m3, a lugar je ovlašćen da izvrši službene radnje prijema,
naplate šumske takse i otpremu. U toku novembra mjeseca 2008. godine, kazao je
da je Š.S. izvršio bespravnu sječu 85 stabala smrče i jele u svojoj privatnoj
šumi ukupne drvne bruto mase od 114,78 m3 a ne obrativši se nadležnim službama
prije toga. Dalje je naveo da je lugar C. postupajući po obavezama obišao
mjesto sječe i izvršio službene radnje premjera, žigosanja "ŠŠ" žigom i da je
sačinio zapisnik o kontroli broj 844/8 od 24. 11. 2008. godine i o tome
obavijestio Upravu za šume PJ Bijelo Polje. Nadležni organi Uprave za šume su
obavijestili inspektora S.Z.i sa istim prilikom razmatranja zapisnika lugara,
a rukovodeći se činjenicom da je bespravnu sječu u istoj godini izvršio drugi
put, donijet je zaključak da se podnese prijava za prekršaj, protiv Š., što je
i učinjeno. Naveo je još i da ne zna koliko je za 2006. godinu uplaćeno na ime
šumske takse, niti koliko je Š. posjekao građe u toj godini a nije mu poznato
ni da li se Š.obraćao Upravi za šume za sječu opožarenih stabala.
Okrivljeni S.Z. negirao je izvršenje krivičnog djela stavljenog mu na teret a
u svojoj odbrani u bitnom je naveo, da je saslušan u svojstvu svjedoka u
predmetu K. br. 520/10 i da je tada dao istinit iskaz.
Negirao je da je vidio doznačne žigove, a što je konstatovao i na licu mjesta.
Navodi i da je, dana 17. 06. 2009. godine, zajedno sa inspektorom za privredni
kriminal i reonskim lugarem izašao na lice mjesta u prisustvu Š. S. i tom
prilikom je sačinio zapisnik u kome je konstatovano stanje koje je nađeno a Š.
je odbio da potpiše taj zapisnik. Kazao je još da je nakon što je dobio dopis
od Š. S., izašao na lice mjesta kada su se stvorili uslovi za to, zajedno sa
inspektorom za privredni kriminal J. D. i lugarem C., a što je bilo dana 17.
06. 2009. godine, i prilikom ove kontrole svi zajedno su obišli teren i svaki
panj, što je konstatovao u zapisniku.
U završnoj riječi branilac okrivljenih Adv. N. M. je naveo da su svi navodi iz
optužnog predloga neosnovani, neargumentovani i nedokazani jer je očigledno da
oštećenom kao tužiocu ne odgovaraju istiniti iskazi svjedoka koji su dati u
predmetu K. br. 520/10. Iz dokaza izvedenih tokom postupka utvrđeno je da
okrivljeni nijesu počinili krivična djela koja su im stavljena na teret,
predlažući sudu da okrivljene oslobodi od optužbe. Okrivljeni ponaosob
izjavili su da prihvataju završnu riječ svog branioca u cjelosti.
Radi utvrđivanja odlučnih činjenica i krivice okrivljenih, sud je u dokaznom
postupku, na glavnom pretresu, izveo dokaze: saslušao u svojstvu svjedoka
oštećenog kao tužioca Š. S.; pročitao iskaz svjedoka S.Z. dat u predmetu K.
br. 520/10 od 08. 12. 2010. godine i 18. 03. 2011. godine; pročitao iskaz
svjedoka Đ. M. dat u predmetu K. br. 520/10 od 17. 01. 2011. godine; pročitao
iskaz svjedoka Ć. D. dat u predmetu K. br. 520/10 od 17. 01. 2011. godine;
pročitao podnesak Uprave za šume Pljevlja PJ Bijelo Polje broj 634 od 03. 12.
2010. godine; pročitao podnesak Uprave za šume Pljevlja PJ Bijelo Polje br. 47
od 18. 02. 2011. godine; pročitao podnesak Š. S. upućun republičkom šumarskom
inspektoru S.dana 08. 05. 2009. godine; pročitao odgovor na dopis broj 2409
od 06. 07. 2009. godine i br. 482 od 30. 07. 2009. godine; izvršio uvid u
doznačnu knjigu o izvršenoj doznaci u šumi Š. S. za lugarski rejon Crni Vrh za
2008. godinu; pročitao zapisnik o izvršenom inspekcijskom nadzoru od 17. 06.
2009. godine; te izvršio uvid u izvode iz KE na ime okrivljenih.
Cijeneći odbrane okrivljenih i dokaze pojedinačno i u međusobnoj vezi, shodno
čl. 370 ZKP, sud je utvrdio činjenično stanje i na osnovu tako utvrđenog
činjeničnog stanja zaključio, da nije dokazano da su okrivljeni Đ., Ć. i
S.izvrili krivična djela stavljena im na teret, iz sledećih razloga.
Sud je cijenio iskaz oštećenog kao tužioca Š. S., saslušanog u svojstvu
svjedoka, koji u bitnom navodi da se kao vlasnik šume na području Mejdanica-
Lisa, krajem juna mjeseca 2008.godine, obratio Upravi za šume PJ Bijelo Polje,
radi tzv. sanitarne sječe 500 m3 u njegovoj privatnoj šumi. Na njegovo pismeno
traženje nije mu ništa odgovoreno, već mu je na njegovu inicijativu lugar C.
rekao da mu je odobreno da posiječe 100 m3 čamovog tehničkog drveta. Angažovao
je radnike koji su izvršili sječu i tokom radova granična policija je osporila
dalje radove iz razloga što na trupcima nije bilo doznačnog žiga. Istog dana
on je zajedno sa lugarem C. izašao na lice mjesta, kada je C. u prisustvu
granične policije i radnika, rekao da se radi o regularnoj sječi u privatnoj
šumi a da žig u privatnim šumama udaraju onog dana kada vrše otpremu. Dalje je
naveo da je Đ. M., kada je vršio kontrolu u njegovoj šumi, bio obavezan da i
njega pozove, a Đ. je kazao da panjevi nijesu bili oguljeni i da šumski red
nije bio složen, što nije tačno. Dalje je naveo da nije tačno da je Ć. vršio
kontrolu u njegovoj privatnoj šumi, a da je istu vršio imao bi uvid da u toku
2006. godine, doznačena čamova stabla nije posjekao. Dalje je naveo i da nije
tačno da je u junu mjesecu 2008. godine, bespravno posjekao 97m3 u njegovoj
privatnoj šumi bez prethodne doznake i odobrenja. Naveo je da nije tačno da je
Ć. uredno kontrolisao rad rejonskog lugara i da nije imao primjedbe na njegov
rad a što proizilazi i iz dopisa sačinjenog upravo od strane Ć.upućenog
Osnovnom sudu u Bijelom Polju pod brojem 634 od 03. 12. 2010. godine. Dalje je
naveo i da nijesu tačni navodi Ć. da je prilikom vršenja kontrole ustanovio da
na panjevima postoji šumski žig "ŠŠ", već da na istima ne postoji nikakav žig.
Svjedok je dalje naveo da okrivljeni S. nije postupio po njegovom zahtjevu, te
da nije izašao na lice mjesta radi utvrđivanja postojeće krađe, već je u svom
iskazu naveo da je ovaj svjedok sva stabla posjekao bez prethodne doznake i
odobrenja ili obraćanja bilo kome u Šumskoj upravi, te da je reonski lugar po
drugi put podnio prijavu protiv ovog svjedoka. Naveo je i da nije tačno da
nije bio uspostavljen šumski red i oguljeni panjevi i da u posječenoj građi
nije imalo doznačene građe, te da nije tačno da se ovaj svjedok Sijariću nije
obraćao pismenim zahtjevom za krađu u njegovoj privatnoj šumi.
Svjedok Š. je dalje naveo, da u mjestu Mejdanica-Lisa posjeduje privatnu šumu
površine od 4-6 hektara. U 2008. godini tražio je sječu 500 m3 stabala i to
radi sanitarne sječe, obzirom da mu je cjelokupna šuma podložna kvarenju od
požara koji se desio 2007.godine, kada je požarom zahvaćena polovina šume.
Kazao je da mu nije poznato da lugar nije ovlašćen da odobrava sječu stabala.
Naveo je i da se prije 2008. godine obraćao Upravi za šume PJ Bijelo Polje
radi sječe u njegovoj privatnoj šumi na način što je Upravi za šume priložio
posjedovni list, pisao pisani zahtjev za sječu u kome bi naveo kubikažu koju
želi da posiječe. Takođe, u 2006. godini od strane Uprave za šume PJ Bijelo
Polje odobreno mu je da posiječe 120 m3 četinarskog tehničkog drveta i 100 m3
ogrijevnog bukovog drveta. Po odobrenju koje je dobio u 2006. godini, u toj
godini nije vršio sječu nijednog čamovog tehničkog drveta a izvršio je sječu 7
m3 bukovog ogrevnog drveta. Kazao je i da su mu Ć. D. i lugar C.kazali da
odobrenje za sječu iz 2006. godine važi za 5 godina unaprijed.
Na zapisniku K. br. 520/10 od 08. 12. 2010. godine, kada je S.Z. saslušan u
svojstvu svjedoka u tom predmetu, u bitnom je naveo da radi kao republički
šumarski inspektor od juna mjeseca 2008. godine i da mu je poznato da Šušić
Savo posjeduje četinarsku šumu u mjestu Maren, te da zna da je u 2008. godini
u ovoj šumi Š. posjekao 88 stabala smrče i jele bez prethodnog odobrenja, te
da mu je reonski lugar C. za ovu količinu podnio prekršajnu prijavu, preko
njega kao republičkog šumarskog inspektora. Naveo je i da je Š. od strane
prvostepenog prekršajnog organa oglašen krivim i osuđen na plaćanje novčane
kazne u iznosu od 170,00 eura. Naveo je i da je izlazio na lice mjesta po
zahtjevu Š. S., zajedno sa inspektorom UP PJ u Bijelom Polju J. D., i lugarem
kada je izvršio kontrolu, o čemu je sačinio zapisnik na licu mjesta, koji je
stranka odbila da potpiše. Dalje je naveo da je lugar zapisnik o izvršenom
kontrolnom pregledu podnio Upravi za šume a Uprava za šume je isti
proslijedila njemu, kao republičkom šumarskom inspektoru, koju je on
proslijedio ovlašćenom službeniku za vođenje prekršajnog postupka. Kazao je i
da je Š. S., koliko mu je poznato, podnio prijavu za krađu Upravi policije PJ
Bijelo Polje i da njemu, kao šumarskom inspektoru, nije podnosio prijavu za
krađu, s tim što je lično dolazio kod njega i tražio da izađe na lice mjesta
kako bi provjerio tvrdnje da se radilo o doznačenoj građi i on, kao šumarski
inspektor, je kada su se stekli uslovi izašao na lice mjesta. Naveo je i da je
prilikom pregleda šume sa inspektorom policije, da nije vršio premjer, obzirom
da je lugar već bio izvršio premjer panjeva i to je unio u zapisnik o
kontrolnom pregledu a on i inspektor policije su pojedinačno obišli svaki panj
i konstatovali su da na panjevima nije bilo doznačnog žiga, a kazao je da se
ne može sjetiti da li su na panjevima bili otisnuti žigovi "PŠ" i "ŠŠ". Kazao
je još da je sva bespravno posječena građa registrovana u zapisniku lugara,
prilikom njegove kontrole, stajala na jednom ili dva mjesta na lagerima.
Svjedok S. je u predmetu K. br. 520/10 saslušan u svojstvu svjedoka i dana 18.
03. 2011. godine, kada je ponovio iskaz dat na zapisniku od 08. 12. 2010.
godine, dodajući da je zapisnik o izvršenom inspekcijskom pregledu br.
322/09-0804-27, sačinio dana kada je izvršio inspekcijski pregled na licu
mjesta, tj. dana 17. 06. 2009. godine, u prisustvu inspektora za privredni
kriminal a po inicijativi Š. S..
Na zapisniku K. br. 520/10 od 17. 01. 2011. godine, okrivljeni Đ. M., koji je
tada saslušan u svojstvu svjedoka u bitnom je naveo da mu je poznato da je Š.
S. Upravi za šume, dana 08. 06. 2009. godine, podnio zahtjev za kontrolu rada
njega, kao šefa Područne jedinice u Bijelom Polju i lugara C.P.. Postupajući
po ovom aktu direktor Uprave za šume je svojim aktom br. 2403 od 06. 07. 2009.
godine, od njega tražio izjašnjenje po navodima iz akta Š.S., na koje podatke
mu je on odgovorio. Dalje je naveo da što se tiče postupanja lugara C. P. u
periodu od maja 2007. do novembra 2008. godine, na rejonu GJ Mejdanica-Lisa,
gdje se nalazi šuma Š.S., kazao je da se o tome izjasnio u aktu od 30. 07.
2009. godine. Kazao je još da se njemu, kao šefu Područne jedinice u Bijelom
Polju, Š. S. obratio dopisom od 25. 05. 2009. godine, na koji mu on nije
odgovorio a prilikom kontrole šume Š.S., koju su izvršili on-Đ., Ć. i C.,
nijesu zvali Š. S., jer je smatrao da to nijesu u obavezi a naveo je i da mu
nije poznato da li je Š. u 2008. godini podnosio zahtjev za sanitarnu sječu za
500 kubika u njegovoj privatnoj šumi. Kazao je još da je lugar C.P. od maja
2007. godine do novembra mjeseca 2008. godine, svoj posao radio u skladu sa
zakonom i profesionalno i da nije imao zamjerki u njegovo postupanje.
Na zapisniku K. br. 520/10 od 17. 01. 2011. godine, okrivljeni Ć. D.je
saslušan u svojstvu svjedoka, kada u bitnom navodi da je u periodu od 2007. do
2008. godine, lugar na terenu Crni Vrh-Maren bio C. P.na kom području se
nalazi i šuma Š.S.. Kazao je da je on, kao doznačar, ovlašćen da kontroliše
rad lugara na terenu a da je lugar u obavezi da postupa po zahtjevima njega
kao doznača i da izdaje lugarima zahtjev-rješenja o izvršenoj doznaci po kojim
rješenjima su lugari dužni da postupaju. Naveo je da je lugar C. ispoštovao
sve zahtjeve njega, kao doznačara, i da on nije imao primjedbi na njegov rad.
Naveo je još i da je na pomenutom rejonu, za doznake koje je u svojoj šumi
imao Š., lugar C. postupao po Zakonu o šumama i po rješenjima o doznaci, tako
da on nije imao primjedbi na njegovo postupanje. Objasnio je još da lugar mora
biti na licu mjesta prilikom doznake sa podnosiocem zahtjeva i sa njim-Ć., kao
doznačaom, i da tom prilikom posjeduje knjigu doznake i premjera u kojoj se
nakon doznake upisuju prečnici stabala i po osnovu te knjige on, kao doznačar
, izdaje rješenje lugaru i vlasniku šuma na licu mjesta, a potom lugar
mjesečno dostavlja podatke o sječi izvršenoj u privatnim šumama.
U pisanom dokazu, podnesku Uprave za šume Pljevlja PJ Bijelo Polje broj 634 od
03. 12. 2010. godine, konstatovano je da Š.S.posjeduje privatnu šumu na
području KO-Grab, ukupne površine 6,27 ha, u mjestu zv. Maren. Š.S.je u prvoj
polovini 2006. godine, podnio zahtjev za sječu drvnih sortimenata u privatnoj
šumi. Planom za 2006. godinu Uprava za šume mu je odobrila sječu 120 m3
čamovog tehničkog drveta i 70 m3 bukovog ogrevnog drveta. Dana 24. 05. 2006.
godine, po odobrenom planu službeno lice Uprave za šume PJ Bijelo Polje,
odgovorno za doznaku u privatnim šumama, je izašlo na lice mjesta i uz
prisustvo lugara je izvršena doznaka drvnih sortimenata, a prečnici stabla su
upisani u knjigu doznake i premjera koju duže lugari i izdata su rješenja br.
28 i 29 od 24. 05. 2006. godine i to: kod lugara Ć. T., za rejon Lisa, knjiga
doznake i premjera broj 12/5, doznačeno je ukupno 65 komada smrče i jele
ukupne bruto drvne mase 101.72 m3. Kod lugara C. P. za rejon Crni Vrh knjige
doznake i premjera br. 7/06 doznačeno je i upisano 34 komada stabla bukve,
ukupne drvne mase 58,90 m3. Vlasnik je istog dana uplatio šumsku taksu.
U toku 2007. godine, Š.S. se nije obraćao pismenim zahtjevom za sječu
nadležnom organu a iste te godine lugar C.P. je dobio u nadležnost rejon Lisa
mjesto Maren, u kome se nalazi privatna četinarska šuma Š. S..
U toku 2008. godine, Š.S. podnosi zahtjev za sječu drvnih sortimenata i traži
da posiječe 500 m3 četinarskog tehničkog drveta. Istom se od strane komisije
Uprave za šume odobrava sječa planom za 2008. godinu ukupno 100 m3 četinarskog
tehničkog drveta. Š. S. u toku juna mjeseca 2008. godine, bez prethodnog
obraćanja nadležnoj službi za vršenje doznake u privatnim šumama izvršio
bespravnu sječu 80 stabala jele i smrče ukupne drvne mase od 97,70 m3.
O bespravnoj sječi lugar C. sačinjava zapisnik o izvršenoj kontroli broj 471
od 30. 06. 2008. godine, čeone strane panjeva žigoše lugarskim žigom "ŠŠ-1",
obavještava nadležnu službu Uprave za šume PJ Bijelo Polje. Nadležna služba
Uprave za šume PJ Bijelo Polje obavještava republičkog inspektora S.Z. o
istom. Razmatranjem zapisnika inspektora S. sa nadležnom službom, a imajući u
vidu da je Š. podnio zahtjev za sječu i da mu je odobrena sječa 100 m3
četinarskog tehničkog drveta, donosi se zaključak da se odobri vlasniku da
izradi bespravno posječena stabla a lugar se ovlaštava da izvrši službene
radnje (prijem sortimenata; naplate šumske takse i otpremanje iste i da se
vlasniku količina odbije od planirane mase, te da se vlasnik upozori da
bespravne radnje više ne radi. U toku novembra mjeseca 2008 godine, Š.S.
izvršava bespravnu sječu 85 stabala smrče i jele u privatnoj šumi ukupne bruto
drvne mase od 114,78 m3, ne obraćajući se nadležnim službama. Lugar C.
postupajući po pravilima i obavezama obilazi mjesto sječe i izvršava službene
radnje i to sačinjava zapisnik o kontroli broj 844/08 od 24. 11. 2008. godine,
žigoše čeone strane panjeva lugarskim žigom "ŠŠ-1" i obavještava nadležne u
Upravi za šume PJ Bijelo Polje, koja obavještava republičkog inspektora za
šumarstvo S. Razmatrajući zapisnik a rukovodeći se činjenicom da je istu
bespravnu radnju izvršio u istoj godini drugi put, donosi se zaključak da se
Š. S.podnese prijava za bespravnu sječu u privatnoj šumi nadležnom organu.
Š. S. se tokom 2009. godine nije obraćao nikakvim zahtjevom za sječu.
Iz pisanog dokaza podneska Uprave za šume Pljevlja PJ Bijelo Polje br. 47 od
18. 02. 2011. godine, proizilazi da je na ime Š.S., u 2006. godini, vršena
otprema drvnih sortimenata iz privatne šume po propratnicama br. 001162, 7 m3
bukovog ogrevnog drveta i br. 001173, 10m3 bukovog ogrevnog drveta. U 2007.
godini po propratnicama br. 016834, 7,35m3 (smrča, jela), br. 016835, 7,33m3;
br. 016836, 10,54m3; br. 006797, 15,07m3. U 2008. godini po propratnicama br.
025019, 19,76m3 smrča, jela; br. 025020, 10,78m3; br. 0007597, 14,85m3; br.
0007598, 12,97m3; br. 0007599, 14,31m3 i br. 018233, 2,00m3 smrčevog ogrevnog
drveta.
U pisanom podnesku sačinjenom od strane Š.S. upućunog republičkom šumarskom
inspektoru S., od 08. 05. 2009. godine, konstatovano je da je, "Dana 07. 05.,
prilikom obilaska svog imanja u mjestu zv. Maren, primijetio sam da mi je
nestalo oko 20 kubika smrčeve građe, odmah sam obavijestio lugara Petra C.
koji mi je rekao da će nazvati Đ. i da će mu saopštiti u vezi krađe iste.
Imajući u vidu dosadašnja obećanja lugara C. lično sam obavijestio šefa
Područne jedinice B.Polje Đ., koji mi je rekao da oni nijesu dužni da čuvaju
moju šumu. Obavijestio sam i MUP u B.Polju. Ovo je četvrta krađa u mojoj šumi
u iznosu od 10 stabala u godinama od kako je na rejonu lugar P.C. i isti je
obećao da će ga pronaći a odgovorno tvrdim da su to uradili ljudi iz Republike
Srbije koji sarađuju sa njim."
Iz pisanog dokaza dopisa broj 2409 od 06. 07. 2009. godine, proizilazi da je
direktor Uprave za šume Crne Gore Š.R. proslijedio dopis Š.S. iz Pavinog
Polja, na dalji postupak i odlučivanje šefu Uprave za šume PJ u Bijelom Polju.
Iz pisanog dokaza dopisa br. 482 od 30. 07. 2009. godine, proizilazi da je
sačinjen kao odgovor na dopis broj 2409, od strane šefa Uprave za šume PJ u
Bijelom Polju. U aktu je navedeno da je Š.S. vlasnik šume na tromeđi opština
Bijelo Polje, Pljevlja i Prijepolje, gdje posjeduje čamovu šumu. Tokom 2007.
godine u avgustu mjesecu desio se požar u površini od oko 150 ha i opožarena
je dijelom šuma Š.S.. Uz konsultacije sa inspekcijskim organima i sa Vi.J., PJ
u Bijelom Polju, zalagao se da se opožareno drvo posiječe i ukloni iz šume, s
tim da se od vlasnika ne zahtijeva plaćanje takse već da to bude pomoć
"Uprave" za sanitarne štete. Vlasnik Š. S. je realizovao od te drvne mase oko
30m3 a 15m3 je ostavio da "prismače". Tokom 2008. godine Š.S. je posjekao
bespravno 100m3 drvne mase. Područna jedinica je cijeneći intervencije dobrih
ljudi da se ne preduzimaju sankcije protiv Š.S. za bespravnu sječu, te je
pribjegla podvođenje bespravne sječe u normane tokove preko rebalansa plana za
2008. godinu. Š.S. je to realizovao a PJ je izdala dokumentaciju, naplatila
taksu. Novembra mjeseca 2008. godine Š. S. vrši ponovo bespravnu sječu u
svojoj šumi koristeći pometnju u PJ (radilo se o pritvoru). Decembra mjeseca
2008. godine, PJ Bijelo Polje podnosi prijavu za bespravnu sječu republičkom
šumarskom inspektoru. Š.S. izvozi građu bez prijema uspostavljenog šumskog
reda, oguljenih panjeva i istu miješa sa građom koja je opožarena i na koju je
bilo dato odobrenje usmeno da može da proda, on to neće već miješa bespravnu i
opaljenu. Republički šumarski inspektor podnosi prijavu ovlašćenom službeniku
za prekršaj pri Ministarstvu poljorpvrede, šumarstva i vodoprivrede. Dana 29.
07. 2009. godine, šef Područne jedinice sa Ć.D. i čuvarom šuma C. P. obišli su
područje gdje se nalazi sporna građa i konstatovali da građa stoji izvučena
pored puta na livadi. Građa je neokorena i počela da propada. Spornu građu je
obilazio republički šumarski inspektor S.Z., čiji zapisnik Š. S. nije htio da
potpiše.
Uvidom u fotokopiju knjige doznake i premjera br. 30 za 2008. godinu, utvrđeno
je utvrđeno je da su konstatovani prečnici panjeva i dr. za dozančena stabla.
Iz zapisnika o izvršenom inspekcijskom nadzoru od 17. 06. 2009. godine,
proizilazi da je od strane S.Z., republičkog šumarskog inspektora, izvršen
pregled povodom bespravne sječe u šumi vlasništvo Š. S. u mjestu Maren-Crni
Vrh. U zapisniku je navedeno da se vrši kontrola posječenih stabala u šumi
Šušić Save koji je i prisutan, kao i predstavnik Uprave policije, kao i
reonski lugar C.P. i konstatuje sledeće stanje: stabla su posječena bez
prethodne doznake i da trupci stoje na lageru neotpremljeni i da je na
vlasnika šume prijava podnijeta od strane reonskog lugara i da je procesuirana
kod ovlašćenog službenika za vođenje prekršajnog postupka pri Ministarstvu
poljoprivrede, šumarstva i vodoprivrede. Konstatuje se da su panjevi visoki i
da nije šumski red uspostavljen po Pravilniku, pa se subjektu nadzora nalaže
da iste nepravilnosti otkloni i o istom obavijesti ovog inspektora u roku od
tri dana, kako bi ovaj inspektor ponovo izvršio kontrolu. U zapisniku je dalje
konstatovano da je isti pročitan stranci i upitan da li će da potpiše
zapisnik, te da je odgovorio da neće potpisivati zbog toga što navodno nijesu
svi panjevi uredno premjereni od strane lugara.
Uvidom u izvode iz KE na ime okrivljenih utvrđeno je da je okrivljeni Đurišić
ranije osuđivan dok okrivljeni Ć. i S.nijesu osuđivani.
Nesporno je tokom postupka utvrdjeno da su okrivljeni Đ., Ć. i S. u predmetu
ovog suda K br. 520/10 saslušani u svojstvu svjedoka, te da su prije
saslušanja propisno upozoreni u smislu odredbi Zakonika o krivičnom postupku.
Nesporno je i da je pravosnažnom Presudom Osnovnog suda u Bijelom Polju, K br.
520/10 od 18. 03. 2011 godine, C. P. oslobođen od optužbe da je izvršio
krivično djelo nesavjestan rad u službi iz čl. 417 st. 1 Krivičnog zakonika.
Sporno je da li su iskazi Đ., Ć. i S., u predmetu ovog suda K br. 520/10 dati
u svojstvu svjedoka, objektivno neistiniti, te da li su okrivljeni Đ., Ć. i S.
imali znanje da iznose neistine.
Analizirajući iskaze Đ. M., Ć. Da. i S.Z., koji su saslušani u svojstvu
svjedoka u predmetu K. br. 520/10, te dovodeći iste u vezu sa njihovim
odbranama u ovom postupku to po ocjeni ovog suda, objektivan prikaz postupanja
okrivljenih Đ., Ć. i S., kao i lugara C. ne odudara u toj mjeri da bi sud
mogao izvesti jasan i nedvosmislen zaključak da dijametralno suprotno
pretstavljaju postupanja ovih lica u postupku koji se tiče nadležnosti Uprave
za šume i lica zaposlenih u njoj, kao i republičkog šumarskog inspektora i ne
upućuju na zaključak da je bilo ko od okrivljenih svjesno svjedočio suprotno
svom zapažanju.
Okrivljeni Đ. M.negirao je izvršenje krivičnog djela stavljenog mu na teret.
Analizirajući iskaz Đ. M. dat u predmetu K. br. 520/10, dovodeći isti u vezu
sa izvedenim dokazima te odbranom okrivljenog, ovaj sud nije utvrdio da je
okrivljeni iznosio neistine, predstavljajući postupanja svoja kao i postupanja
lugara C.. Analizom sadržine izvedenih pisanih dokaza i dovođenjem istih u
vezu sa odbranom okrivljenog Đ. u ovom postupku, te sa sadržinom njegovog
iskaza, kao svjedoka, u predmetu K. br. 520/10, to proizilazi da njegov iskaz
nije objektivno neistinit a posebno nije dokazano da je okrivljeni imao
subjektivna saznanja da iznosi neistine u tom predmetu.
Okrivljeni Ć. D. negirao je izvršenje krivičnog djela stavljenog mu na teret.
Analizom sadržine izvedenih pisanih dokaza i dovođenjem istih u vezu sa
odbranom okrivljenog Đ. u ovom postupku, te sa sadržinom njegovog iskaza, kao
svjedoka, u predmetu K. br. 520/10, to proizilazi da njegov iskaz nije
objektivno neistinit i nije dokazano da je okrivljeni imao subjektivna
saznanja da iznosi neistine u tom predmetu.
Okrivljeni S.Z. negirao je izvršenje krivičnog djela stavljenog mu na teret.
Analizirajući iskaz S. Z. datog u predmetu K. br. 520/10, dovodeći isti u vezu
sa izvedenim dokazima te odbranom okrivljenog, ovaj sud nije utvrdio da je
okrivljeni iznosio neistine, predstavljajući svoja postupanja, obzirom da je
sadržinski isto konstatovano u zapisniku koji je ovaj okrivljeni sačinio
prilikom kontrole, a takođe iz dokaza izvedenih tokom postupka nije dokazano
da je okrivljeni S.imao subjektivna saznanja, koja bi upućivala na to da je
svjestan da eventualno iznosi neistine, kada je davao iskaz u svojstvu
svjedoka u predmetu K. br. 520/10.
Sud je okrivljene Đ., Ć. i S. oslobodio od optužbe iz razloga što stanje
izvedenih dokaza ne upućuje na jasan i nedvosmislen zaključak da su isti lažno
svjedočili u postupku pred ovom sudom u krivičnom predmetu K br 520/10. Naime,
krivično djelo davanje lažnog iskaza, može biti izvršeno samo sa umišljajem,
što tokom postupka nije dokazano, jer nijedan od izvedenih dokaza ne upućuje
na jasan zaključak da su okrivljeni svjesno iznosili neistine takođe nije
dokazano da su okrivljeni Đ., Ć. i S. u objektivnom smislu iznosili neistine.
Kod ovakvog činjeničnog stanja imajući u vidu zakonska obilježja krivičnog
djela davanje lažnog iskaza, pri tom imajući u vidu i načelo "in dubio pro
reo" po kojem činjenice koje idu na teret okrivljenima, moraju biti na
nesumnjiv način dokazane a što tokom postupka nije učinjeno, sud je oslobodio
okrivljene Đ. M.a, Ć.D. i S.Z. od optužbe da su izvršili krivično djelo
davanje lažnog iskaza, čl. 389 st. 1 i 2 Krivičnog zakonika.
Shodno čl. 230 ZKP-a, sud je odlučio da troškovi krivičnog postupka, padaju na
teret budžetskih sredstava suda, o kojima će sud odlučiti posebnim rješenjem.
Shodno čl. 239 ZKP-a CG sud je oštećenog kao tužioca, radi ostvarivanja
imovinsko pravnog zahtjeva, uputio na parnični postupak.
Sa iznijetog, shodno čl.373 st 1 tač 2. ZKP-a, odlučeno je kao u izreci
presude.
OSNOVNI SUD U BIJELOM POLJU
Dana 10. 09. 2013. godine
ZAPISNIČAR, S U D I J A
Draginja Bošković  Ivan Adamović,