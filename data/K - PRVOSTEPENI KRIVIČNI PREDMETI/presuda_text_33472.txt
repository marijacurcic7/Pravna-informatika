U IME CRNE GORE!
Posl.br.K.176/13
OSNOVNI SUD U HERCEG NOVOM, po sudiji Leković Branislavu, uz učestvovanje
zapisničara Milović Tereze, u krivičnom predmetu protiv okrivljenog P.M. zbog
krivičnog djela iz čl.339.stav 3 u vezi stava 1 KZ CG, povodom optužnog
predloga ODT Herceg Novi Kt.br.172/13 od 13.11.2013. godine, nakon održanog
glavnog i javnog pretresa dana 10.12.2013. godine, u prisustvu zamjenika ODT
Herceg Novi Stijović Rista i okrivljenog P.M. , donio je i javno objavio
sledeću
P R E S U D U
Okrivljeni P.M.,jmbg ..., od oca V. i majke S., rođene A.,rođen ... godine K.,
sa prebivalištem u HN-B.,...,pismen, sa završenom sss, zaposlen u pomorskoj
kompaniji MSC sa mjesečnom zaradom od oko 1.000 eura,neoženjen, neosuđivan.
K r i v j e
Što je :
dana 18.12.2012.godine oko 00,45 časova u Baošićima opština H.Novi
upravljajući vozilom marke "Audi A6" reg.oz.HN ...,na magistralnom putu iz
pravca Herceg Novog prema Kamenarima,postupajući suprotno čl.26 i čl.200 st.1
Zakona o bezbjednosti saobraćaja na putevima ,ugrozio saobraćaj i doveo u
opasnost živote i tijela ljudi,na način što za kretanje svog vozila nije
koristio isključivo kolovoz i zbog toga što je upravljao vozilom pod dejstvom
alkohola pri koncentraciji ne manjoj od 1,51% alkohola u organizmu,iako je bio
svjestan da u alkoholisanom stanju nije sposoban za bezbjednu vožnju i da može
izazvati saobraćajnu nezgodu,odnosno učiniti krivično djelo,pa je na to
pristao,uslijed čega je dolaskom na kritično mjesto u blizini "Vile
Mireli",prešao vozilom van kolovoza na desnu stranu i prednjim dijelom svog
vozila udario u stub električne rasvjete koji je oborio,a zatim i u prednji
dio parkiranog vozila marke "Michubishi Galant" reg.oz.HN ...,kojom prilikom
je saputnik u vozilu okrivljenog oštećeni V.D. zadobio lake tjelesne povrede u
vidu nagnječenja grudnog koša i vrata,
-čime je izvršio krivično djelo ugrožavanje javnog saobraćaja iz čl.339.stav 1 Krivičnog zakonika Crne Gore.
pa ga sud, na osnovu čl.339.stav 1 KZCG i primjenom čl. 4, 32, 36,39 42,
45.tačka 3 i 46.stav 1.tačka 6 KZ CG te čl.374,229.stav 1 ZKP-a
OSUĐUJE
Na novčanu kaznu u iznosu od 1.200,00 eura (hiljadu i dvije stotine eura),
koju je dužan platiti u roku od 3 mjeseca od pravosnažnosti presude, jer će se
u protivnom, na osnovu člana 39.st. 6. KZ CG novčana kazna zamijeniti kaznom
zatvora,tako što će se za svakih 25 eura novčane kazne odrediti jedan dan
zatvora.
Okrivljeni se obavezuje da plati troškove krivičnog postupka u iznosu od
247,50 eura ,kao i paušalni iznos od 30,00 eura u korist budžeta Crne Gore na
žiro račun 832-158-14 u roku od 15 dana od pravosnažnosti presude.
Na osnovu čl. 74 KZ CG okrivljenom se izriče MJERA BEZBJEDNOSTI zabrane
upravljanja motornim vozilima "B" kategorije u trajanju od 1 godine.
O b r a z l o ž e nj e:
Obrazloženje je izostalo na osnovu čl.458 stav 7 ZKP-a, jer su se stranke
odrekle prava na žalbu i niko od njih nije zahtijevao dostavu presude.
OSNOVNI SUD U HERCEG NOVOM
Dana, 10.12.2013. godine
Zapisničar: S u d i j a:
Milović Tereza Leković Branislav