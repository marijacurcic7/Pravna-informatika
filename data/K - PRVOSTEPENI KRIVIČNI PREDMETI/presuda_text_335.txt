K.br. 10/628
U IME NARODA  
OSNOVNI SUD U PODGORICI kao prvostepeni krivični, u vijeću sastavljenom od
sudije Jelene Perović Kovačević kao predsjednika vijeća i sudija porotnika
Ćetković Radomana i Dulović Milene kao članova vijeća, uz učešće Vlahović
Sladjane kao zapisničara, u krivičnom predmetu protiv optuženih M.T., koga je
branio advokat Č.D. i optuženog A.P., koga je branio adv. V.Č., zbog krivičnog
djela razbojništvo iz čl.242 st.1 Krivičnog zakonika, odlučujući po optužnici
VDT Podgorica Kt.br.69/10 od 22.04.2010. godine, koju je na glavnom pretresu
zastupao Vučinić Zoran, zamjenik ODT Podgorica, nakon glavnog i javnog
pretresa održanog dana 01.07.2010. godine u prisustvu zastupnika optužbe,
optuženih i njihovih branilaca, donio je, a dana 05.07.2010. godine javno
objavio  
PRESUDU 
Optuženi M.T., od oca ... i majke ... rodjene ..., rodjen .... godine, u P.,
nastanjen u P., ul. ..., državljanin Crne Gore, nezapolsen, neoženjen, pismen,
sa završenoj osnovnom školom, srednjeg imoving stanja, ranije neosudjivan,  
Optuženi A.P., od oca ... i majke ... rodjene ..., rodjen ... godine, u C.,
nastanjen u P. ul. ..., nezapolsen, neoženjen, pismen, završio srednju školu,
student, srednjeg imovnog stanja, ranije nesudijvan,  
Krivi su 
Zato što su:  
Dana 27.03.2010 godine, oko 01,50 časova, na benziskoj pumpi "J." poslovnica
br.2 Z., Opština P., po prethodnom dogovoru, upotrebnom sile i prijetnje da će
neposredno napasti na život i tijelo oštećenih Z.N. i D.R., zaposleni u
navedenom objektu i S.K., oduzeli tudju pokretnu stvar u namjeri da njenim
prisvajanjem sebi pribave protivpravnu imovinsku korist, na način što su sa
zelenim zaštitinim gas maskama navučenim preko lica ušli u prostorije benziske
pumpe gdje je M.T. držeći pištolj u ruci isti prislonio na glavu oštećenog
D.R. zahtijevajući da mu preda pazar, što je oštećeni i uradio, predavši mu
novac u iznosu od oko 500,00€, nakon čega je od drugog zaposlenog Z.N. vičući
"daj pare, daj pare" tražio da mu preda torbicu sa novcem koja mu je bila oko
vrata, što je Z.N. i uradi i istu mu predao, a potom S.K. naredio da otvori
kasu i preda mu novac što je S.K. i učinio za koje vrijeme je optuženi A.P., u
susjednoj prostoriji benziske pumpe uspio da otvori sef u kojem nije bilo
novca, nakaon čega se vratio i oštćenog D.R. pesnicom udario u predjelu glave,
kojom prilikom su oduzeli i prisvojili novac u ukupnom iznosu od 1.491,00 €,
koji novac su nakon što su pobjegli sa lica mejsta međuosbno podijelili.  
-čime su kao saizvršioci izvršili krivično djelo razbojništvo iz čl.242 st.1 u vezi čl.23 Krivičnog zakonika,  
pa ih sud na osnovu citiranih zakonskih odredbi te čl.3,4,5,6,7,8,13, 14,
15,32,36,42,45,46 i 51 Krivičnog zakonika, te odredbi čl. 199, 202 i 364
Zakonika o krivičnom postupku  
O S U DJ U J E  
Na kaznu zatvora u trajanju od po 1 (jedne ) godine u koju kaznu im se
uračunava vrijeme provedeno u pritvoru od 27.03.2010. godine do 05.07.2010
godine.  
Obavezuju se optuženi da na ime troškova krivičnog postupka - sudskog paušala
uplate ovom sudu iznos od po 30 (trideset) eura, sve u roku od 15 dana po
pravnosnažnosti presude pod prijetnjom prinudne naplate.  
O b r a z l o ž e nj e  
Optužnicom VDT Podgorica Kt.br.69/10 od 22.04.2010.godine, stavljeno je na
teret optuženim M.T. i A.P., izvršenje krivičnog djela razbojništvo iz čl. 242
st.4 u vezi st. 1 Krivičnog zakonika. Zastupnik optužbe je zokom postupka
izmijenio činjenični opis dispozitiva optužnice, a na način kako je to bliže
opisano u izreci presude, a takođe je promijenio i pravnu kvalifikaciju na
način što je optuženima stavio na teret izvšenje krivičnog djela razbojništvo
iz čl. 242 st.1 Krivičnog zakonika. Zastupnik optužbe je pri tako izmijenjenoj
optužnici ostao do kraja glavnog pretresa, predlažući sudu u završnim riječima
da optužene oglasi krivim i osudi po zakonu.  
Optuženi M.T. je u svojoj odbrani naveo da je zajedno sa A.P. izvšrio krivično
djelo koje mu je stavljeno na teret. Naveo je da su se on i A.P. dogovorili da
odrade pumpu, zbog čega su pošli do svojih kuća odakle su uzeli on gas masku a
A.P. crnu pletenu kapu i gas masku, a on je takodie uzeo jedan plastični
pištolj. Došli su do pumpe J. br. 2 kod A.R., ušli unutra gdje su bila tri
lica. Naveo je da su bili maskirani, te da je on držao pištolj u ruci, i
govoorili "ovo je pljačka dajte pare". Ova tri lica nijesu pružala otpor i
onda je jedan od njih provo izvdaio novac iz džepa, stavio ga na pod, drugi je
skinuo torbicu i takodje je stavio na pod i on je uzeo sve to, a A.P. je ušao
u prostoriju poslovodje gdje se nalazi sef, koji je bio otvoren, a koji je bio
prazan. Takodje je naveo da je on pokupio pare sa poda kada se A.P. vratio iz
te prostorije, nakon čega su pobjegli u pravcu "P.M. ", preko puta pumpe, kada
je on u jedan kontejner bacio gas masku, dok je A.P. kapu u masku bacio pored
kontejnera, a pišljoj je on kasnije bacio, nakon toga su se sakrilili u neki
WC i kada su vidjeli da nema plicije, podijelili su novac i to nešto po 700
eura, nakon toga su pošli kući.  
Branilac optuženog je u završnoj riječi naveo da po njegovom mišljenju u
konkretnom slučaju od strane optuženog nije bilo ozbiljne prijetnje i upotrebe
sile, budući da se radi o nepodobnom pokušaju, upotebe sile sa plastičnim
pištoljem. Takodje je naveo da ukoliko sud zauzme drugačije stanovište ima u
vidu olakšavajuće okonosti koje stoje nastrani njegovog branjenika, te posebno
da se optuženi M.T. ponašao konkretno i da na bilo koji način nije ometao sami
tok krivičnog postupka.  
Optuženi M.T. je u završnoj riječi naveo da se iskreno kaje zbog svega što je
uradio.  
Optuženi A.P. je u svojoj odbrani naveo da su se on i M.T. dogovorili da
izvrše ovo krivično djelo, te da su došli do pumpe, a prethodno su uzeli gas
maske, a on je imao i vunenu zimsku kapu crne boje, stavili su to na glave a
kod M.T. je bio i njegov pišljolj plastični. Nakon toga ušli su u pumpu i M.T.
je nešto rekao ali se nesjeća šta, ali nešto u smislu da traži novac. On je
odmah pošao put prostorije gdje se nalazi sef, da bi potražio novac, medjutim
tamo nije bilo novca, zbog čega se vratio u prvu prostoriju a M.T. je do tada
već uzimao novac od zaposlenih. Istakao je da nije vidio šta je M.T. radio sa
pištoljem jer bio u toj prostoriji sa sefom, a inače sef je bio otključan.
Kada se vratio u tu prostoriju gdje je bio M.T. i kada su krenuli da bježe
našao mu se na putu jedan od zaposlenih, mladji momak, koga je odgurnuo kako
bi prošao. Nakon toga su pobjegli, sakrili se u jedan poljski WC, sačekali da
prodje policija podijelili novac i otišli kućama. Prije nego što su ušli u taj
WC, odbacili su gas maske i kapu, i M.T. je bacio svoju gas masku u kontejner,
a on svoju gas masku i kapu pored kontejnera. Nadalje je naveo da kada su
krenuli put kuće bacili su pištolj, koliko se sjeća na neko gradilište isto u
tom okruženju.Na kraju je dodao da upošte ne zna šta mu je bilo da izvrši ovo
krivično djelo, jer za tim nije imao nikakve potrebe. Takođe je naveo da je
student prve godine P. fakulteta, te da zna da je napravio najveću grašeku u
svom životu. Iskreno se kaje i prije svega želi da se izvini svim oštećenima
kao i predstavnicima J.  
Branilac optuženog u završnoj riječi je izjavio da je pitanje upotebe sile od
optuženog A.P., nesporno jer ne postoji nijedan materijalni dokaz da je bilo
ko od oštećenih kritičnom prilikom bio povrijedjen ili da mu je nanesena bilo
kakva povreda, medjutim ukoliko sud zauzme stav da se radi o krivičnom djelu
razbojništvo, zamolio je da se imaju u vidu brojne olakšavajuće okonosti, koje
stoje na strani optuženog A.P.. Istakao je da je krivično djelo počinio
naivno, lakomisleno, a iz razloga mladosti, te da je A.P. pred sudom priznao
krivično djelo i izrazio visko stepen kajanja, da se oštćeeni nijesu
pridružili krivičnom gonjenju, da je njegova porodica nadoknadila imovinsku
štetu.  
Optuženi A.P. je u završnoj riječi naveo da se iskreno kaje zbog izvršenog
krivičnog djela.  
Sud je u dokaznom postupku saslušao ovšaćneog predstavnika oštćenog J. K.,
M.M., svjedoke-oštećene D.R. i Z.N., te na saglasan predlog stranaka pročitoa
iskaz svjedoka oštećenog mldb.S.K., pročitao zaposnik o uvidjaju UP PJ
Podgorica Ku.br. 251/10 od 07.03.2010 godine, pročitao izvješta UP PJ
Podgorica Forenzičkog centra o DNK br. 931/10 od 26.034.2010 godine i
br.1270/10 od 20.04.2010 godine,izvršio uvid u fotoelaborat UP PJ Podgorica
br. 17-28-244-545/649 od 07.03.2010 godine, izvršio uvid u fotoelaborat UP PJ
Podgorica Forenzičkog centra o DNK br. 931/10 od 26.03.2010 godine, izvršio
uvid u uplatnicu od 30.06.2010 godine, i pročitao izvode iz KE za optuženog
M.T. UP PJ Podgorica br. 11-245/10-1319 od 06.04.2010 godine, pročitoa izvod
iz KE na ime optuženog A.P. UP- Ispostava Cetinje br, 02-245-10-1028 od
07.04.2010 godine.  
Ovlašćeni predstavnik oštećenog J.K., M.M. je u svom iskazu naveo da se u ime
nejgove firme ne pridružuje krivičnom gonjenju protiv optuženih i da ne
postavlja imovinsko pravni zahtjev jer je prodica optuženog A.P. nadoknadila
štetu.  
Svjedok-oštećeni D.R. je u svom svjedokčkom isazu naveo da je kritične večeri
bio u benziskoj pumpi J., kada je radio u noćnoj smjeni zajedno sa kolegom
Z.N. i njihovim drugom S.K., a kako je bilo hladno sva trojica su bila unutra.
Nešto prije dva sata poslije ponoći u pumpu su upala dva masirana momka koji
su na glavama imali gas maske vojničke, na rukama nijesu imali ništa, a jedan
od njih je u ruci imao pištolj za koji on smatra da je pravi. Upali su i
govorili "dajte pare" on je odmah izvadio iz džepa od radne uniforme novac, od
pazara nešto oko 500 eura i stavio ih na naplatni pult, a momak koji je imao
pištlj mu je taj pištolj držao na glavi. Drugi momak koji nije imao pištolj
okrenu se prema S.K. i tražio mu pare iz trgovačke kase i pri tome ga je
udario nakon čega je S.K. izvadio iz kase novac i stavio ga je isto na pult.
Takdoje ovaj momak bez pištolja je od Z.N. uzeo torbu u kojoj je bio pazar a
nakon toga je ušao u kancelariju šefovu gdje se nalaze sefovi koji su bili
otvoreni i u kojima su bili samo neki papiri, zbog čega se on odmah vratio.
Nakon toga je krenuo ka njemu i tražio mu još para i udario ga je kada mu je
on i rekao da nema više para, tada je naišlo neko taski vozilo vjerovatno da
toči gorivo i oni su pobjegli u pravcu supermarketa. Istakao je da mu ovi
momci nijesu prijetili verbalno ali je on vrlo ozbiljno shvatio kao prijetnju
kada mu je uperen pištolj u glavu. Naveo je da se ne prdiružuje krivičnom
gonjenju i ne postavlja imovinsko pravni zahtjev.  
Svjedok-oštećeni Z.N., je u svom svjedočkom iskazu naveo da je kritične večeri
bio na svom radnom mjestu na puntku J. gdje je sjedio i njihov drug S.K. i svi
su bili u pumpi, a vrata su bila zatovrena. Negdje prije dva sata poslije
ponoći ušla su dva momka sa vojničkim gas maskama preko glave i jedan od njih
je imao pištolj u ruci a nejmu je taj pištolj izgledao kao pravi i rekli su
"pare". Naveo je da nije siguran ko je priv dao novac ali zna da je skinuo
torbu u kojoj se nalazio pazar i dao u je u ruke jednom od njih. D.R. je
izvdao pare od pazara koji je imao u džepu od radne odjeće, a S.K. je otovrio
kasu i neki sitniš izvadio i stavio na sto. Momak koji nije imao pištolj je
ušao u kancelariju šefovu gdje se nalaze dva sefa ali u njima nije bio novca
samo su bili papiri. Naveo je da je momam koji je imao šištlj isti držao
uperen D.R. u glavu. Nakon svega su pobjegli u pravcu „P.M.“ naveo je da se ne
prdiuržuje krivičnom gonjenu i ne psotavlja imovnsko pravni zahjtjev a iz
razloga jer se radi o maldim mocima a danas je teško virjeme i svakom se može
desiti, a oni su se nekano i prilikom izvršenja ovog djela ponašali korektno.
Naveo je da mu je stražno žao roditelje optuženih kojima sve ovo strašno teško
pada, a misli da nikada nije kasno da se krene pravim putem.  
Svjedok-oštećeni mldb. S.K., je u svom svjedočkom iskazu koji je dao u
prisustvu svoje zaknske zastupcie majke, naveo da je kritične večeri bio na
pumpi kod svojih prijatelja D.R. i Z.N. i sjedjeli su unutra kada su upala dva
momka koji su imala gas maske zelene boje, na rukama nijesu imali ništa a
jedan je imao pištlj. Obojica su zavikali "daj pare". Ovaj koji je imao
pištolj D.R. ga je stavio na čelo. Svjedok je dalje naveo da ga je ovaj drugi
momak koji nijr imao pištolj udario u predjelu butine i to nogom, a nekako
laktom u predjelu slepočnice, koji udarci nijesu bili jaki od kojih nije ni
pao. Nakon toga momak koji ga je udario ulazi u kancelariju šefa pumpe nakon
čega se vratio. Naveo je da je on otvorio kasu odakle je izvadio sitan novac i
stavio ga na sto, prije toga Z.N. je dao torbu u koju je imao pazar, a D.R. je
izvadio pare iz džepa od radne odjeće. Nakon toga su pobjegli. Naveo je da se
prepao da će ovi momci nekog ubiti jer se njemu ovaj pištolj učinio pravim,
dok se nije želio izjasniti da li se pridružuje krivičnom gonjenju niti da li
postavlja imovinsko pravni zahtjev.  
Iz zapisnika o uvidjaju UP PJ Podgorica Ku.br. 251/10 od 07.03.2010 godine i
fotoelaborata UP PJ Podgorica br.17-28-244-545/649 od 07.03.2010 godine, sud
je utvrdio da je dana 07.03.2010 godine, oko 01,50 časova, izvršeno krivično
djelo iz čl.242 KZ na štetu bezniske pumpe J.pumpa ., koja je locirana ul.
..., kojom prilikom je otudjeno oko 2050,00 eura, te da benziska pumpa nema
video nadozor. Nadalje iz zapisnika se utvrdjuje da je objekat bezniske pumpe
površine oko 62 m2 da isti nema video nadzor, da ima jedna ulazana vrata koja
su u momentu izvršenja krivičnog djela bila zatvorena. U sklopu objekta nalaze
se dvije prostorije po 10m2 od kojih je jedna magacin a druga služi kao
kancelarija poslovodje u kojoj je smješten sigurnosni sef za pazar. Desno od
ulaznih vrata na udaljenosti od dva metra se nalazi pult visine jedan metar a
dužine dva metra, na kome se nalazi registar kasa. U vrijeme izvršenja
krivičnog djela u bezniskoj pumpi su se nalazili ranici Z.N. i D.R. i njihov
prijatelj S.K. Na licu mjesta nijesu pronadjeni tragovi za identifikaciju
izvršioca. Pregledom šireg lica mjesta, pronadjeni su tragovi koji bi
ukazivali na izvršioca krivičnog djela i to pletena kapa crne boje, pronadjena
na zemljanoj podlozi parking prostora preko puta benzijske pumpe vojna gas
maska, pronadjena na zemljanoj podlozi neposredno pored pletene kape, vojna
gas maska pronadjena u kontejneru koji se nalazi na parking prosotoru koji se
nalazi preko puta benziske pumpe, a u vezi čega je napravlje i fotoelaborat.  
Iz izvještaja UP PJ Podgorica Forenzičkog centra o DNK br. 931/10 od
26.03.2010 godine i br.1270/10 od 20.04.2010 godine i fotoelaborata UP PJ
Podgorica Forenzičkog centra o DNK br. 931/10 od 26.03.2010 godine, sud je
utvrdio da je na osnovu dostavljenih tragova na DNK anallizu, da se DNK profil
dobijen sa traga broj tri -gas maske potiče od lica čiji je bris dostavljen u
omotu sa oznakom D.T. M., dok na osnovu izrvšenih DNK analize se može
zaključiti da DNK profil A.P. u potpunosti se podudara sa DNK profilom glavne
komponente utvrdjenim na biološkom materijalu sa spoljašne i unutrašnje strane
crne pletene kape omot br.1 i crnih traka gas maske omot br.2. Predmeti na
kojima su se nalazili navedenih tragovi podobni za DNK analizu su
fotografisani o čemu je sačinjen i gore označeni fotoelaborat.  
Iz uplatnicu od 30.06.2010 godine, se utvrdjuje da je P.P., otac optuženog
A.P., na ime obeštećenja uplatio oštećenim J., iznos od 1.491,00 eura.  
Iz izvoda iz KE za optuženog M.T. UP PJ Podgorica br.11-245/10-1319 od
06.04.2010. godine, sud je utvrdio da optuženi ranije nije osudjivan, obzirom
da se lica kojima su izricane vaspitne mjere ne smatraju osuđivanim licima.  
Iz izvoda iz KE na ime optuženog A.P. UP- Ispostava Cetinje br,
02-245-10-1028 od 07.04.2010 godine, sud je utvrdio da optuženi ranije nije
osudjivan obzirom da se lica kojima su izricane vaspitne mjere ne smatraju
osuđivanim licima.  
Cijeneći navode optužbe, odbrane optuženih, te provedene dokaze kako
pojedinačno, tako i u njihovoj međusobnoj vezi, ovaj sud nalazi da su optuženi
M.T. i A.P. izvršili krivično djelo stavljeno im na teret na način, mjesto i
vrijeme, kako je to predstavljeno izrekom presude.  
Naime, u postupku je nesumnjivo utvrđeno da su optuženi dana 27.03.2010
godine, oko 01,50 časova, na benziskoj pumpi "J.l" poslovnica br..., Opština
P., po prethodnom dogovoru, upotrebnom sile i prijetnje da će neposredno
napasti na život i tijelo oštećenih Z.N. i D.R., zaposleni u navedenom objektu
i S.K., oduzeli tudju pokretnu stvar u namjeri da njenim prisvajanjem sebi
pribave protivpravnu imovinsku korist, na način što su sa zelenim zaštitinim
gas maskama navučenim preko lica ušli u prostorije beznziske pumpe gdje je
M.T. držeči pištolj u ruci isti prislonio na glavu oštećenog D.R.
zahtijevajući da mu preda pazar, što je oštećeni i uradio, predavši mu novac u
iznosu od oko 500,00€, nakon čega je drugog zaposlenog Z.N. vičući "daj pare,
daj pare" tražio da mu preda torbicu sa novcem koja mu je bila oko vrata, što
je Z.N. i uradi i istu mu predao, a potom S.K. naredio da otvori kasu i preda
mu novac što je S.K. i učinio za koje vrijeme je optuženi A.P., u susjednoj
prostoriji benziske pumpe uspio da otvori sef u kojem nije bilo novca, nakon
čega se vratio i oštćenog D.R. pesnicom udario u predjelu glave, kojom
prilikom su odizeli i prisvojili novac u ukupnom iznosu od 1.491,00 eura, koji
novac su nakon što su pobjegli sa lica mejsta medjuosbno podijelili. Naprijed
utvrdjeno činjenično stanje, ovaj sud je na nesumnjiv način utvrdio iz odbrane
optuženih koji su na jasan, precizan način opisali sve radnje koje su
preduzeli kritičnom prilikom, koje odbrane su potvrđene i iskazima saslušanih
svjdoka oštećenih D.R., Z.N. i S.K., koji su takođe na jasan, detaljan i
objektivan način opisali kritični događaj, čijim iskazima je sud poklonio punu
vjeru, obzirom da isti ničim nijesu dovedeni u sumnju, naprotiv, u cjelosti su
potvrdjen materijalnim dokazima provedenim tokom postupka, prije svega DNK
analizama iz kojih je sud nesumnjivo utvrdio da se na predmetima i to pletenoj
kapi i gas maskama koje su nosili optuženi i koje su detaljno opisali kako
optuženi tako i svjdoci oštećeni, nalaze biološki tragovi okriljenih, odnosno
da su isti bili uptorijebljeni ktitičnom prilikom, na način kako je to
predstavljeno izrekom presude.  
Kako su optuženi radnje izvršenja predmetnog krivičnog djela preduzeli
zajednički, po prethodnom dogovoru, obzirom da su isti u svojim odbranama
naveli da su se toga dana dogovorili da „odrade pumpu“ odnosno da izvrše
krivično djelo na način na koji su ga i izvršili, ostvaraujući zajedničku
odluku, uz postojanje jedinstva umišljaja, od kojih svaki optuženi je
preduzimao odredjene radnje u izvršenju krivičnog djela, na način kako je to
opisano u izreci presude, proizilazi da su optuženi postupali kao saizvršioci.
Zbog navedenog sud nije prihvatio pravnu kvalifikaciju zastupnika optužbe da
su optuženi izvršili krivično djelo razbojništvo iz čl.242 st.1 Krivičnog
zakonika, već je našao da su isti kao saizvršioci izvršili krivično djelo
razbojništvo iz čl.242 st.1 Krivičnog zakonika u vezi čl.23 Krivičnog
zakonika.  
Cijeneći ovakvo utvrdjeno činjenično stanje, ovaj sud nalazi da su se u
radnjama optuženih stekli svi bitni elementi bića krivičnog djela razbojništvo
iz čl.242 st.1 Krivičnog zakonika u vezi čl.23 Krivičnog zakonika, jer su
optuženi postupajući na prednje opisani način upotrebom sile, na način što je
optuženi M.T. uperio pištolj u glavu oštćenog D.R., u kom trenutku je oštećni
i osjetio strah kao i ostali oštećeni Z.N. i S.K., te oduzeo tudju pokretnu
stvar novac u gore označenom iznosu vlasništvo oštećenog J.K., u namjeri da
njenim prisvajanjem sebi pribavi protivpravnu imovinsku korist u iznosu od
preko 150,00 eura. Optuženi su bili svjestan da uz prethodnu upotrebu sile
oduzimaju tudju pokretnu stvar, pa su to i htjeli, u namjeri da sebi pribave
protivpravnu imovinsku korist, pa se kao subjektivni elemenat bića predmetnog
krivičnog djela u radnjama optuženih manifestuje njihov direktni umišljaj.  
Sud je cijenio i navode branioca optuženih da se u konkretnom slučaju radi o
plastičnom pištolju, koji nije podoban da se njime izazove ozbiljni strah kod
oštećenih, pa je našao da su ovakvi navodi neosnovani. Sagledavajući sve
okolnosti kritičnog dogadjaja, a posebno da su optuženi bili maskirani i da je
jedan od njih, optuženi M.T., u ruci držao pištolj usmjeren prema glavi
oštećenog D.R., to po ocjeni ovog suda, predmetni pištolj predstavlja sredstvo
koje je podobno da se sa njim utiče na svijest i volju oštećenih, koji u datoj
situaciji nijesu mogli pretpostaviti da li je u pitanju imitacija pištolja ili
pak pravi pištolj, posebno kod činjenice da su optuženi vikali da im se
predaju pare, te da je optuženi A.P. prilikom izlaska udario D.R. u predjelu
glave. Po ocjeni suda nije relevantno što oštećeni nijesu zadobili kritičnom
prilikom tjelesne povrede, jer se i bez fizičkog kontakata kod drugog izaziva
sterah, što se u konkretnom slučaju i desilo, a takođe strah se može izazvati
ne samo upućivanjem verbalne prijetnje već i konkludetnim radnjama.  
Odlučujući o kazni za optužene, ovaj sud je najprije u smislu čl. 42.
Krivičnog zakonika cijenio sve okolnosti da kazna bude manja ili veća
(olakšavajuće i otežavajuće okolnosti) u okviru zakonom propisanog minimuma i
maksimuma za predmetno krivičnog djelo, pa je od olakšavajućih okolnosti na
strani optuženog M.T. cijenio priznanje izvršenog krivičnog djela, njegove
lične prilike, tj. mladost optuženog - u vrijeme izvršenja krivičnog djela
optuženi je imao 20 godina, da je priznao izvršenje krivičnog djela, izrazio
iskreno i duboko kajanje, te činjenicu da se oštećni nijesu pridružili
krivičnom gonjenju i nijesu postavili imovinsko pravni zahtjev, kao i
činjenicu da isti ranije nije osuđivan, a što je utvrdjeno uvidom u izvod iz
KE za optuženog, a za optuženog A.P. sud je cijenio kao olakšavajuće okolnosti
priznanje izvršenog krivičnog djela, njegove lične prilike, tj. mladost
optuženog - u vrijeme izvršenja krivičnog djela optuženi je imao 19 godina,
student prve godine fakulteta, da je priznao izvršenje krivičnog djela,
izrazio iskreno i duboko kajanje, da je njegova porodica nadoknadila štetu
oštećenom ad „J.“ K., te činjenicu da se oštećni nijesu pridružili krivičnom
gonjenju i nijesu postavili imovinsko pravni zahtjev, kao i njegovu raniju
neosuđivanost, a što je utvrdjeno uvidom u izvod iz KE za optuženog, pa u
odsustvu otežavajućih okolnosti van elemenata bića krivičnog djela stavljenom
optuženima na teret, sud je prethodno pobrojane olakšavajuće okolnostI cijenio
kao osobito olakšavajuće, pa je umanjio kaznu optuženima ispod granice
propisane zakonom za ovo krivčno djelo, nalazeći da će se i kaznom zatvora od
po 1 godine za optužene koja je ispod zakonskog minimuma za predmetno krivično
djelo ostvariti svrha kažnjavanja iz čl.32 Krivičnog zakonika, da optuženi u
buduće ne vrše krivična djela, u okviru opšte svrhe propisivanja i izricanja
krivičnih sankcija iz čl.4 st.2 Krivičnog zakonika.  
Shodno čl.51 Krivičnog zakonika optuženima se u izrečenu kaznu zatvora
uračunava vrijeme koje su proveli u pritvor od 27.03.2010. godine pa do
05.07.2010. godine.  
Kako su optuženi oglašeni krivim sud ih je obavezao na plaćanje troškova
krivičnog postupka – sudskog paušala u iznosu od po 30,00 €, a sve u roku od
15 dana po pravosnažnosti presude pod prijetnjom prinudne naplate.  
Na osnovu izloženog, odlučeno je kao u izreci presude.  
OSNOVNI SUD U PODGORICI
Dana 05.07.2010.godine
Zapisničar
PREDSJEDNIK VIJEĆA-SUDIJA
Vlahović Sladjana                                                     Jelena
Perović Kovačević,s.r.  
PRAVNA POUKA:
Protiv ove presude dozvoljena je žalba
Višem sudu u Podgorici, a preko ovog suda,
sve u roku od 15 dana, od dana prijema
pismenog otpravka iste.  
ZTO: Vlahović Sladjana  