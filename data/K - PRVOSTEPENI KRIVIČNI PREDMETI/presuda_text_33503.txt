Posl. br. K. 279/12
U I M E C R N E G O R E
OSNOVNI SUD U CETINJU, kao provostepeni krivični, po sudiji Ćupić Mariji, kao
sudiji pojedincu, uz učešće Martinović Aleksandre, kao zapisničara, u
krivičnom predmetu protiv okrivljenog L.I. iz Cetinja, zbog krivičnog djela
laka tjelesna povreda iz cl.152.st.2.u vezi st.1. Krivičnog zakonika,
odlučujući po optužnom predlogu ODT-a u Cetinju Kt.br. 180/12 od 04. 12. 2012.
godine, nakon održanog glavnog i javnog pretresa dana 05. 02. 2013.godine, u
prisustvu savjetnika ODT-a Đ. M. okrivljenog L. I. donio je i istog dana javno
objavio
P R E S U D U
Okrivljeni L. I. od oca D. i majke G. rodjene K. rodjen .......godine u
Cetinju, gdje i prebiva , državljanin Crne Gore, bavi se prodajom vozila,
oženjen, otac dva djeteta, pismen,sa završenom školom učenika u privredi,
srednjeg imovnog stanja, osudjivan Presudom Vojnog suda u Podgorici K 216/93
od 08.06.1994.godine zbog krivičnog djela prikrivanje iz čl.161.st.3.KZ RCG na
kaznu zatvora u trajanju od 8 mjeseci ,uslovno na dvije godine, Presudom
Osnovnog suda u Baru posl.br.K 332/98 od 15.11.1999.godine zbog krivičnog
djela falsifikovanje isprave iz čl.207.st.3.u vezi st.1.KZ RCG na kaznu
zatvora u trajanju od 3 mjeseca,uslovno na jednu godinu i Presudom Osnovnog
suda u Cetinju ,posl.br.K 99/12 od 01.06.2012.godine,zbog krivičnog djela
ugrožavanje sigurnosti iz čl.168.st.1.KZ-a na kaznu zatvora u trajanju od 30
dana ,uslovno na jednu godinu
K r i v j e:
Zato što je:
Dana 28 septembra 2012.godine,oko 09,30 časova u ulici Lovćenskoj u Cetinju,
iako je bio svjestan da fizičkim napadom i udaranjem drvenom rozgom oštećenog
V.J. iz Cetinja,istog može tjelesno povrijediti ,ili mu zdravlje narušiti
,nakon kraće verbalne prepirke sa oštećenim ,voljno oštećenom zadao više
udaraca drvenom rozgom,kao sredstvom podobnim da tijelo teško povrijedi ili
zdravlje teško naruši,nanoseći mu pritom laku tjelesnu povredu u vidu
kontuzije –nagnječenja ledja i lijevog lakta.
-čime je izvršio krivično djelo laka tjelesna povreda iz čl.152.st.2.u vezi st.1.Krivičnog zakonika
- pa ga sud na osnovu citirane zakonske odredbe te čl. 4, 5, 13, 15, 32, 39,
42,45,46 KZ-a, te čl. 226-229, i 374 Zakonika o krivičnom postupku
O S U Đ U J E
Na novčanu kaznu u iznosu od 1200,00 eura koju je dužan platiti u roku od 3
(tri) mjeseca po pravosnažnosti presude.
Ako izrečenu novčanu kaznu ne plati u odredjenom roku sud će novčanu kaznu
zamijeniti kaznom zatvora, tako što će za svakih započetih 25,00 eura, novčane
kazne odrediti jedan dan kazne zatvora, s tim da kazna zatvora ne može biti
duža od 6 (šest) mjeseci.
Dužan je okrivljeni da na ime troškova krivičnog postupka uplati iznos od
38,50 eura, te iznos od 30,00 eura, na ime paušala u roku od 15 dana od dana
pravosnažnosti presude pod prijetnjom prinudnog izvršenja,a u korist budžeta
Crne Gore.
Oštećeni V. J. se radi ostvarenja svog imovinskopravnog zahtjeva upućuje na
redovnu parnicu.
O b r a z l o ž e nj e
Osnovno državno tužilaštvo u Cetinju, Optužnim predlogom Kt. br. 180/12 od
04.12.2012.godine, stavilo je na teret okrivljenom L.I. iz Cetinja da je
počinio krivično djelo , laka tjelesna povreda iz čl.152.st.2,u.vezi
st.1.Krivičnog zakonika.U završnoj riječi na glavnom pretresu zastupnik
optužbe je predložio da se nakon održanog glavnog pretresa i sprovedenog
dokaznog postupka okrivljeni L. I. oglasi krivim za predmetno krivično djelo i
osudi po zakonu.
Okr. L. I. je u svojoj odbrani iznijetoj na glavnom pretresu u cjelosti
priznao izvršenje krivičnog djela stavljenog mu na teret ,pritom prihvatajući
krivicu i krivičnopravnu odgovornost za počinjeno djelo.Pojasnio je da je
tačno da je dana 28. septembra 2012.godine,oko 09,30 časova u ulici Lovćenskoj
u Cetinju ,iako je bio svjestan da fizičkim napadom i udaranjem drvenom rozgom
oštećenog V.J. iz Cetinja,istog može tjelesno povrijediti ili mu zdravlje
narušiti ,nakon kraće verbalne prepirke sa oštećenim istom voljno zadao više
udaraca drvenom rozgom,kao sredstvom podobnim da tijelo teško povrijedi ili
zdravlje teško naruši,nanoseći mu pritom laku tjelesnu povredu . Izrazio je
žaljenje što je postupio na ovakav način ,ali V. J. je došao na njegovu
imovinu,a i ima stalne provokacije od strane istog.
Radi razrješenja ove krivičnopravne stvari Sud je u dokaznom postupku na
glavnom pretresu proveo dokaze: na saglasan predlog stranaka umjesto
neposrednog saslušanja oštećenog V.J. pročitao njegov iskaz dat na zapisniku
od 06.11.2012.godine ,pročitao nalaz i mišljenje sudskog vještaka medicinske
struke dr. R. S. dat na zapisniku kod ODT a u Cetinju da- na
23.11.2012.godine,sa pratećom medicinskom dokumentacijom u spisima predmeta ,o
vrsti i težini tjelesnih povreda za ošt.V. Jola, izvršio uvid u
fotodokumentaciju UP Ispostave Cetinje br.143/12 od 28.09.2012.godine ,te
pročitao izvještaj UP Ispostave Cetinje 23 broj 02-245/2012-4203/2 od
23.10.2012.godine iz kaznene evidencije za okrivljenog L. I.
Sud je odustao od saslušanja svjedoka L. L. i L. A. supruge i kćerke
okrivljenog jer je predmetna krivičnopravna stvar u potpunosti rasvijetljena
za donošenje meritorne odluke ,obzirom da je okrivljeni priznao izvršenje
krivičnog djela koje mu je stavljeno na teret.
Iz iskaza oštećenog V.J. proizilazi da se dana 28.09.2012.godine vraćao iz
trgovine kada je želio da obilježi ispred svoje kuće u Lovćenskoj ulici
granice svoje kat.parcele kojom se graniči sa komšijom L. I. sa kojim vodi
imovinski spor pred sudom na Cetinju.Obilježavanje parcele mu je naloženo od
sudije Osnovnog suda na Cetinju V. S. U momentu kada je već bio obilježio
razdjelnu liniju između njegove parcele i parcele njegovog komšije do skoro
jedne polovine ,sa udaljenosti od nekih dvanaest metara zaletio se L. I. kojeg
prethodno nije primjetio ,vičući "makni se više" iako se nalazio na trotoaru
svoje kuće.Isti se mašio drvene rozge koja se koristi prilikom sušenja veša i
sa njom ga udario u predjelu lakta lijeve ruke od kojeg udara se drvena
palica-rozga polomila ,te kada se okrenuo u namjeri da se zakloni ,ovaj ga je
sa ostatkom palice udario po leđima ,od kojih je udaraca zadobio tjelesne
povrede,zbog kojih ga je sin odvezao do Doma zdravlja gdje su mu konstatovane
zadobijene povrede i pružena pomoć.U momentu dok mu je okrivljeni prilazio
čini mu se da je začuo glas supruge okr. L. koja ga je koliko je razumio
upozoravala da ga fizički ne napadne ,ali se nije mogao sjetiti da li je rekla
"ne I.,bježi J.".Nije se nadao tom napadu ,tako da nije ni pokušao da pobjegne
jer je bio zatečen takvim komšijinim postupkom. Mišljenja je da se radilo o
smišljenom napadu ,kako se nebi izvršilo razgraničenje njihovih kat.parcela.
Pridružio se krivičnom gonjenju i postavio je imovinskopravni zahtjev.
Iz nalaza i mišljenja sudskog vještaka medicinske struke dr.R. S. dat na
zapisniku kod ODT- a u Cetinju dana 23.11.2012.godine,sa pratećom medicinskom
dokumentacijom u spisima predmeta ,o vrsti i težini tjelesnih povreda za ošt.
V. J. proizilazi da je dana 28.09.2012.godine pregledan V. J. na Hiruškom
odjeljenju br.1518 od 28.09.2012.godine i u HMP u Cetinju kada mu je
postavljena dijagnoza -kontuzija,nagnječenje leđa i lijevog lakta.Do povrede
je došlo udarcima tupe zamahnute sile -drvene palica ,rozga ,a usled tih
udaraca i do manjih hematoma koji su ostavili otok i modrice u predjelu
lijevog lakta i desne slabine.Vještak je mišljenja da je V. J. kritične
prilike zadobio laku tjelesnu povredu.
U fotodokumentaciji UP Ispostave Cetinje br.143/12 od 28.09.2012.godine ,dat
je prikaz lica mjesta i zatečeni tragovi .
Iz izvještaja UP Ispostave Cetinje 23 broj 02-245/2012-4203/2 od
23.10.2012.godine iz kaznene evidencije za okrivljenog L. I. proizilazi da je
osudjivan Presudom Vojnog suda u Podgorici K 216/93 od 08.06.1994.godine zbog
krivičnog djela prikrivanje iz cl.161.st.3.KZ RCG na kaznu zatvora u trajanju
od 8 mjeseci ,uslovno na dvije godine ,Presudom Osnovnog suda u Baru posl.br.K
332/98 od 15.11.1999.godine zbog krivičnog djela falsifikovanje isprave iz
čl.207.st.3.u vezi st.1.KZ RCG na kaznu zatvora u trajanju od 3 mjeseca,
uslovno na jednu godinu i Presudom Osnovnog suda u Cetinju ,posl.br.K 99/12 od
01.06.2012.godine, zbog krivičnog djela ugrožavanje sigurnosti iz
čl.168.st.1.KZ-a na kaznu zatvora u trajanju od 30 dana ,uslovno na jednu
godinu.
Analizirajući rezultate provedenog dokaznog postupka, te na osnovu savjesne i
brižljive ocjene svih provedenih dokaza pojedinačno i u svojoj ukupnosti, sud
je utvrdio da su rezultati dokaznog postupka podkrijepili navode optužnog
predloga, da je okrivljeni L. I. počinio krivično djelo stavljeno mu na teret
i činjenično opisano u dispozitivu presude, a ovo iz sledećih razloga:
Naime, utvrđujući činjenice radi pravilnog određenja materijalno - pravnog
odnosa sud je našao da je okrivljeni dana 28 septembra 2012.godine,oko 09,30
časova u ulici Lovćenskoj u Cetinju ,iako je bio svjestan da fizičkim napadom
i udaranjem drvenom rozgom oštećenog V.J. iz Cetinja,istog može tjelesno
povrijediti ,ili mu zdravlje narušiti ,nakon kraće verbalne prepirke sa
oštećenim ,voljno oštećenom zadao više udaraca drvenom rozgom,kao sredstvom
podobnim da tijelo teško povrijedi ili zdravlje teško naruši,nanoseći mu
pritom laku tjelesnu povredu u vidu kontuzije –nagnječenja ledja i lijevog
lakta.
U opisanim radnjama okrivljenog, L.I. i nastupjelim posledicama se stiču sva
objektivna i subjektivna obilježja bića krivičnog djela laka tjelesna povreda
iz čl.152.st.2.u vezi st.1. KZ -a, pri čemu je sud određujući okrivljenikov
subjektivan odnos prema djelu utvrdio umišljaj jer je okrivljeni bio svjestan
da može učiniti djelo,tj.da se upotrijebljenim sredstvom tijelo može teško
povrijediti ili zdravlje teško narušiti,a htio je njegovo izvršenje što je i
priznao i prihvatio krivicu i krivičnopravnu odgovornost.
Cijeneći dokaze u datoj krivično-pravnoj stvari, sud je našao da su isti u
skladu sa odbranom okrivljenog koji je priznao izvršenje predmetnog krivičnog
djela. Dakle, dovedeni u vezu sa odbranom okrivljenog, predmetni dokazi kod
suda stvaraju jasan zaključak da se dogadjaj odigrao na način kako su to
predstavili sudionici istog , pa je sud njihove navode u potpunosti prihvatio
kao isitnite, logički skladne i neprotivurječne, i kao takve od presudne
važnosti za razjašnjenje date krivične stvari.
Prilikom odmjeravanja vrste i visine krivične sankcije koju će sud izreći
okrivljenom cijenjene su okolnosti iz čl. 42. KZ-a , pa je sud od
olakšavajućih okolnosti na strani okrivljenog cijenio da se radi o porodičnom
čovjeku- oženjenom,ocu dvoje djece,da je priznao izvršenje krivičnog djela što
je doprinjelo bržem rasvjetljenju date krivičnopravne stvari što nije vodilo
odugovlačenju postupka,okolnosti koje su prethodile izvršenju predmetnog
krivičnog djela, da je izrazio žaljenje i kajanje zbog svojih postupaka,dok je
od otežavajućih okolnosti van bitnih obilježja krivičnog djela u pitanju
cijenjena i njegova ranija osuđivanost , pa je sud cijeneći olakašavajuće
okolnosti kao naročite, primjenom čl. 39. čl.45. st. 1. tač. 3 i čl. 46. st.
1. tač. 6. Krivičnog zakonika, okrivljenom ublažio kaznu i umjesto kazne
zatvora , izrekao novčanu kaznu, pri čemu je, cijeneći prethodno navedeno i
vodeći računa o materijalnim prilikama okrivljenog , izrekao novčanu kaznu u
visini od 1200,00 eura, nalazeći da će se izrečenom novčanom kaznom na
okrivljenog u dovoljnoj mjeri uticati da ubuduće ne vrši krivična djela, čime
će se u cjelosti i pored ranijih osuda ostvariti svrha kažnjavanja iz čl. 32.
Krivičnog zakonika, u okviru opšte svrhe izricanja krivičnih sankcija iz čl.
4. st. 2. Krivičnog zakonika.
Shodno čl. 39. st. 5. Krivičnog zakonika sud je okrivljenom za plaćanje
novčane kazne odredio rok od 3 (tri) mjeseca po pravosnažnosti presude, stim
što je, shodno čl. 39. st. 6. Krivičnog zakonika, odredio da, ukoliko
okrivljeni ne plati novčanu kaznu u navedenom roku, ista će se zamijeniti
kaznom zatvora, tako što će se za svakih započetih 25,00 eura novčane kazne
odrediti 1(jedan) dan kazne zatvora, odredjujući da kazna zatvora ne može biti
duža od 6 mjeseci.
Pošto je okrivljeni oglašen krivim sud ga je obavezao da na ime troškova
krivičnog postupka plati iznos od 38,50 eura na ime ime medicinskog
vještačenja ,te na ime sudskog paušala iznos od 30,00 eura, koji je odmjeren
srazmjerno trajanju postupka, složenosti predmeta, a sve shodno odredbama
čl.226-229 Zakonika o krivičnom postupku.
Shodno čl.239.ZKP-a oštećeni je radi ostvarenja svog imovinskopravnog zahtjeva
upućen na redovnu parnicu.
Sa svega izloženog, a shodno čl. 374. ZKP-a odlučeno je kao u izreci presude.
OSNOVNI SUD U CETINJU
Dana, 05.02.2013. godine
Zapisničar S u d i j a,
Aleksandra Martinović Marija Ćupić s.r.
PRAVNA POUKA:
Protiv ove presude može se izjaviti
žalba u roku od 8 dana od dana
prijema Višem Sudu u Podgorici ,
a preko ovog Suda .