Posl.br.K. 53/13
U I M E C R N E G O R E
OSNOVNI SUD U CETINJU, kao prvostepeni krivčni, po sudiji Ćupić Mariji, kao
sudiji pojedincu, uz sudjelovanje sudskog namještenika Martinović Aleksandre,
kao zapisničara, u krivičnom predmetu okr. M. A. iz Cetinja, zbog krivičnog
djela davanje lažnog iskaza u produženom trajanju iz čl. 389. st. 3. u vezi
st. 1 Krivičnog zakonika, a u vezi čl. 49. Krivičnog zakonika, a po Optužnom
predlogu Osnovnog državnog tužilaštva u Cetinju Kt.br. 51/13 od 04.04.2013.
godine, nakon održanog glavnog i javnog pretresa u prisustvu zamjenika ODT-a u
Cetinju, R. S. i okr. M. A.,donio je dana 09.10.2013. godine i javno objavio
ovu
P R E S U D U
Okrivljeni M. A. od oca M. i majke J. rođene Đ. rođen ...... godine u Cetinju,
nastanjen u Cetinju, oženjen, otac troje maloljetne djece, srednjeg imovnog
stanja, po zanimanju privatnik, osuđivan presudom Osnovnog suda Kotor,
K.br.66/00 od 20.06.2000. god. zbog krivičnog djela iz čl. 207. stav 3. u vezi
stava 1. KZ RCG, na tri mjeseca zatvora, presudom Osnovnog suda Cetinje K.br.
96/04 od 24.11.2004. god. zbog krivičnog djela iz čl. 399. stav 2 u vezi stava
1 KZ-a na kaznu zatvora u trajanju od tri mjeseca (izdržao kaznu)
K r i v j e
Što je:
Dana 06.05. 2009. godine, dana 09.09.2009. godine i dana 04.04.2012. god., u
krivičnom postupku vođenom pred Osnovnim sudom u Cetinju, posl. br. Ki. 22/09
i K.br.229/09 protiv okrivljenog M.M. iz Cetinja, zbog krivičnog djela prevara
iz čl. 244. st. 3. u vezi st. 1. Krivičnog zakonika, iako svjestan da davanje
lažnog iskaza predstavlja krivično djelo, te da lažan iskaz daje u krivičnom
postupku iniciranom njegovom krivičnom prijavom podnijetom protiv osumnjičenog
M.M., zbog naznačenog krivičnog djela, voljno, na zapisniku posl.br. Ki.
22/09, pred istražnim sudijom tog suda, u svojstvu svjedoka -oštećenog dao
lažan iskaz koji glasi: "U toku 2002. godine sam M.M.pozajmio novac u iznosu
od 20.000,00 DEM, na par dana, bez kamate, a sve iz razloga što mu je taj
novac trebao da sa njim plati građu za pilanu koju je tada držao, nijesmo
sačinili ugovor o pozajmici, jer sam vjerovao istome na riječ, da će mi novac
vratiti, a isti je nakon par dana pobjegao u Novi Sad, tako da ga nijesam
mogao pronaći da mi vrati novac, nakon skoro godinu dana otišao sam u Novi
Sad, vidio se sa M. i još ga neko vrijeme sačekao neće li mi vratiti ovaj
novac, ali isti to nije uradio, a kako je M. bio u zatvoru, zbog nekog
krivičnog djela, ja sam ga na dan kada je izlazio iz zatvora sačekao ispred i
to dana 31.10.2003. godine, a zatim smo otišli u advokatsku kancelariju u
Podgorici, kod advokata P. M., gdje je i sačinjen Ugovor o zajmu na iznos od
10.000,00 eura; ovaj ugovor i izjavu M.M. je svojeručno potpisao, a zatim smo
otišli u Osnovni sud u Cetinju da bi isti ovjerili. Ističem i to da sam ovu
pozajmicu u iznosu od 22.000,00 DEM pretvorio u eure, tako da je ta pozajmica
bila u iznosu od 10.000,00 eura. M.M. ni do sada nije isplatio navedeni dug,
tako da sam protiv njega morao podnijeti krivičnu prijavu. Odgovorno tvrdim da
sam M. pozajmio onoliko novca koliko sam gore naveo, tako da tu nije bilo
nekih drugih pozajmica. Isti takođe za svo ovo vrijeme, nije pokazivao nikada
namjeru da pokuša da mi vrati dio novca, nego je praktično stalno bježao kada
dođem u kontakt sa njim, tako da se pridružujem krivičnom gonjenju i
postavljam oštetni zahtjev", te dana 09.09.2009. godine, na glavnom pretresu
pred Osnovnim sudom u Cetinju, u istoj krivično-pravnoj stvari, na zapisniku
posl.br. K.229/09 pred postupajućim sudijom, ponovo dao lažan iskaz koji
glasi: "U potpunosti ostajem pri izjavi koju sam dao na zapisniku pred
Istražnim sudijom ovog suda posl. br. Ki.22/09 od 06.05.2009. godine, sjećam
se da sam mu pozajmio 21.000,00 DEM, ne sjećam se tačno kada, bilo je to prije
2000. godine, novac mi nije vratio, da mi je vratio vjerovatno bih pocijepao
taj ugovor", a potom dana 04.04.2012. godine na glavnom pretresu održanom u
istoj krivično-pravnoj stvari dao lažan iskaz koji glasi: "U svemu i dosledno
kao na zapisniku od 06.05.2009. godine i 09.09.2009. godine i dodao da se
pridružuje krivičnom gonjenju protiv optuženog, te da postavlja imovinsko
pravni zahtjev u iznosu od 10.000,00 eura", a znao je da mu je M.M .po osnovu
spornog Ugovora o zajmu I.Ov.br.4649/03 zaključenog dana 31.10.2003. godine u
Cetinju, isplatio tokom 2003. i 2004. godine, cjelokupan dugovani novčani
iznos od 10.000,00 eura,
- čime je izvršio krivično djelo davanje lažnog iskaza u produženom trajanju
iz čl. 389. st. 3. u vezi st. 1. Krivičnog zakonika, a u vezi čl. 49.Krivičnog
zakonika.
pa mu sud primjenom citiranih zakonskih propisa i primjenom čl. 4, 5,13, 15,
42, 52, 53, 54 KZ-a i čl. 226-229 ZKP-a, izriče
U S L O V N U O S U D U
Kojom okrivljenom utvrđuje kaznu zatvora u trajanju od tri (3) mjeseca i
istovremeno određuje da se navedena kazna neće izvršiti ukoliko okrivljeni u
vremenskom periodu od tri godine od dana pravosnažnosti presude ne počini novo
krivično djelo.
Troškova krivičnog postupka nije bilo, a okrivljeni se obavezuje da na ime
paušala uplati iznos od 30,00 eura, a sve u roku od 15 dana po pravosnažnosti
presude, pod prijetnom prinudnog izvršenja u korist budžeta Crne Gore.
O b r a z l o ž e n j e
Osnovno državno tužilaštvo u Cetinju, podnijelo je sudu optužni predlog
Kt.br.51/03 od 04.04.2013. godine, protiv okrivljenog M. A. iz Cetinja, zbog
krivičnog djela davanje lažnog iskaza u produženom trajanju iz čl. 389. st. 3.
u vezi st. 1. Krivičnog zakonika, a u vezi čl. 49.Krivičnog zakonika. U
završnoj riječi na glavnom pretresu, zastupnik optužbe je istakao da su
provedenim dokazima i to odbranom okrivljenog kao i ostalim provedenim
materijalnim dokazima na glavnom pretresu u svemu potvrđeni navodi optužnog
akta tužilaštva te su se u radnjama okr. M. A. stekla sva bitna obilježja bića
krivičnog djela davanje lažnog iskaza u produženom trajanju iz člana 389. stav
3. u vezi stava 1. u vezi člana 49. KZ-a, pa je ostao pri podnijetom optužnom
aktu i predložio sudu da okr. oglasi krivim i osudi po zakonu, uzimajući u
obzir sve otežavajuće i olakšavajuće okolnosti propisane zakonm.
Okrivljeni M. A. je u svojoj odbrani datoj na glavnom pretresu istakao da mu
je M.M. dužan novac što je on i priznao da mu je dužan ,a njegova greška je ta
što je predao papir na osnovu kojeg je jedino mogao da ga tuži kako bi
povratio svoja sredstva. Takođe M.M. mu je po ovom Ugovoru vratio novčani
iznos, ali je isti koristio kao jedini dokaz kako bi povratio preostali iznos
duga, ali po drugom osnovu. Bio je svjestan te činjenice i kada je davao iskaz
pred Istražnim sudijom i na glavnom pretresu ali je smatrao da je novac -
novac .
Radi razjašnjenja ove krivično-pravne stvari, Sud je u dokaznom postupku na
glavnom pretresu proveo dokaze: izvršio uvid u cjelokupne spise predmeta ovog
suda Posl.br. K.229/09 koji su formirani po optužnici ODT-a u Cetinju
Kt.br.69/09 od 20.05.2009. godine podignutoj protiv okrivljenog M.M.iz Cetinja
zbog krivičnog djela prevara iz člana 244. stav 3. u vezi stava 1. KZ-a, čiji
su sastavni dio zapisnik o saslušanju M. A. pred istražnim sudijom Osnovnog
suda u Cetinju posl.br.Ki.22/09 od 06.05.2009. godine, zapisnik sa glavnog
pretresa posl.br.K.229/09 od 09.09.2009. godine, te posl.br.K.229/09 od
04.04.2012. godine i posl.br.K.229/09 od 05.03.2013. godine,pročitao izvod iz
KE MUP Uprave policije Ispostave Cetinje broj 02-245/1169 od 16.04.2013.
godine za okrivljenog M. A..
Sud je odustao od saslušanja ošt. M.M. i u tom pravcu prihvatio predlog
zastupnika optužbe da se isti ne saslušava u svojstvu svjedoka ,obzirom da
oštećeni i pored više poziva upućenih od strane suda nije pristupio na
zakazani glavni pretres,te posebno imajući u vidu odbranu okrivljenog ,tako da
bi saslušanje istog vodilo samo odugovlačenju postupka ,a nebi uticalo na
donošenje drugačije odluke.
Iz spisa predmeta ovog suda Posl.br. K.229/09 koji su formirani po Optužnici
ODT-a u Cetinju Kt.br.69/09 od 20.05.2009. godine podignutoj protiv
okrivljenog M.M.iz Cetinja zbog krivičnog djela prevara iz člana 244. stav 3.
u vezi stava 1. KZ-a,kojem je prethodio istražni postupak vođen pod brojem Ki
22/09 , proizilazi da je protiv istog vođen krivični postupak i da je donesena
pravosnažna presuda kojom se odbija optužba protiv okrivljenog M.M .zbog
navedenog krivičnog djela jer je zastupnik optužbe odustao od daljeg krivičnog
gonjenja jer provedenim dokazima na glavnom pretresu je nesporno utvrđeno da
je opt. M.M.oštećenom M. A. prije podnošenja krivične prijave isplatio
cjelokupan novčani iznos od 10.000,00 eura, po Ugovoru o zajmu i Ov.br.4649/03
zaključen dana 31.10.2003. godine.
Na zapisniku Ki br.22/09 od 06.05.2009. godine M. A. saslušan kao svjedok -
oštećeni je u bitnom istakao da je u toku 2002. godine pozajmio novac u iznosu
od 22.000,00 DEM M.M., bez kamate na par dana. Tada nijesu sačinjeli nikakav
Ugovor o pozajmici, jer je istom vjerovao na riječ da će mu vratiti novac ,a
on je nakon par dana pobjegao iz Cetinja za Novi Sad tako da ga nije mogao
pronaći da mu vrati novac. Kako je isti zbog nekog krivičnog djela kasnije bio
u zatvoru sačekao ga je toga dana kada je izlazio iz zatvora i to dana
31.10.2003. godine ,a zatim su otišli kod advokata P. M. gdje je sačinjen
Ugovor o zajmu u kojem je navedeno da je predmet ugovora o zajmu od 10,000,00
eura, a takođe je napravljena i izjava da je M. obavezan ovaj pozajmljeni
novac isplati, kao i zakonom predviđenu kamatu. Pozajmicu koju mu je tada
pozajmio u iznosu od 22.000,00 DEM pretvorio je u eurima tako da je ta
pozajmica bila u iznosu od 10.000,00 eura. Sve to je ovjereno u Osnovnom sudu
u Cetinju. M.M. mu ni do tada nije isplatio navedeni dug tako da je protiv
njega morao podnijeti krivičnu prijavu. Za svo vrijeme nije pokazao namjeru
niti pokušao da vrati dio novca nego je stalno bježao tako da se pridružio
krivičnom gonjenju protiv okrivljenog i postavio oštetni zahtjev.
Iz zapisnika sa glavnog pretresa posl.br.K.229/09 od 09.09.2009. godine
proizilazi da je isti ostao pri izjavi koju je dao na ranijem zapisniku i
pojasnio da je sa Markovićem poznanik odavno, te da mu je pozajmio 21.000,00
DM, i da je to bilo prije 2000 godine. Novac mu nije vratio ni do današnjeg
dana. Nije bila kamata u pitanju, već mu je rekao da će ga častiti 1.000,00 DM
jer mu taj novac završava posao. Ne sjeća se na koji rok mu je pare pozajmio.
Nakon ove pozajmice nije mu pozajmljivao ništa više. Naveo je i to da nije
tačno da mu je početkom 2008. god. pozajmio 2.000,00 eura, niti je istina da u
je pozajmio 3.000,00 DM i da mu je davao mjesečnu kamatu od 10%.
Na zapisniku K 229/09 o glavnom pretresu dana 04.04.2012. godine oštećeni je
iznosio činjenice kao na zapisnicima od 06.05.2009.godine i 09.09.2009.godine.
Pridružio se krivičnom gonjenju protiv optuženog i postavio imovinskopravni
zahtjev u iznosu od 10.000 eura.Pojasnio je da je u pitanju u početku bio
usmeni dogovor,pa su kasnije zaključili ugovor o zajmu i da je novac dao
optuženom 2002. godine, a ne na dan zaključenja ugovora o zajmu.
Na zapisniku K 229/09 o glavnom pretresu održanom dana 05.03.2013. godine
izvršeno je suočenje oštećenog M. A. i svjedoka V. I., te na pitanje svjedoka
V. I. da li je tačno da mu je po ugovoru o zajmu I.Ov. 4649/903 od 31.10.2003.
godine okrivljeni M.M. vratio cjelokupan novčani iznos od 10.000,00 eura
oštećeni je istakao da jeste po tom Ugovoru i da mu je vraćen novčani iznos,
međutim kako je prema istom imao i drugih potraživanja koje nije mogao da
ostvari to je na ovaj način želio da nadoknadi ta novčana sredstva pa je
iskoristio taj Ugovor ,a po kojem ugovoru mu je vraćen novčani iznos od
10.000,00 eura. Novčani iznos mu je vraćen 2003. godine u više navrata i tu je
bio prisutan V. I. i L. V.. Krivičnu prijavu je podnio iako je znao da mu je
plaćen cjelokupan novčani iznos, ali je rekao da ne traži tuđe već samo svoje
pa je iskoristio taj stari Ugovor.
Za napomenuti je da iz predmetnih zapisnika se vidi da je prethodno oštećeni
opomenut da je dužan da govori istinu i da ne smije ništa prećutati i da je
upozoren da davanje lažnog iskaza predstavlja krivično djelo .
Iz izvoda iz KE MUP Uprave policije Ispostave Cetinje broj 02-245/1169 od
16.04.2013. godine za okrivljenog M. A. utvrđuje se da je isti osuđivan
presudom Osnovnog suda Kotor, K.br.66/00 od 20.06.2000. god. zbog krivičnog
djela iz čl. 207. stav 3. u vezi stava 1. KZ RCG, na tri mjeseca zatvora,
presudom Osnovnog suda Cetinje K.br. 96/04 od 24.11.2004. god. zbog krivičnog
djela iz čl. 399. stav 2 u vezi stava 1 KZ-a na kaznu zatvora u trajanju od
tri mjeseca.
Analizirajući rezultate provedenog dokaznog postupka, te na osnovu savjesne i
brižljive ocjene svih provedenih dokaza, Sud je utvrdio da su rezultati
dokaznog postupka potkrijepili navode iz optužnog prijedloga da je okrivljeni
M. A., počinio krivično djelo davanje lažnog iskaza u produženom trajanju iz
čl. 389. st. 3. u vezi st. 1. Krivičnog zakonika, a u vezi čl. 49.Krivičnog
zakonika, a ovo iz sledećih razloga:
Utvrđujući činjenice radi pravilnog određenja materijalno pravnog odnosa u
ovoj krivično pravnoj stvari, Sud je na nesumnjiv način utvrdio da je
okrivljeni dana 06.05. 2009. godine, dana 09.09.2009. godine i dana
04.04.2012. god., u krivičnom postupku vođenom pred Osnovnim sudom u Cetinju,
posl. br. Ki. 22/09 i K.br.229/09 protiv okrivljenog M.M.iz Cetinja, zbog
krivičnog djela prevara iz čl. 244. st. 3. u vezi st. 1. Krivičnog zakonika,
iako svjestan da davanje lažnog iskaza predstavlja krivično djelo, te da lažan
iskaz daje u krivičnom postupku iniciranom njegovom krivičnom prijavom
podnijetom protiv osumnjičenog M.M., zbog naznačenog krivičnog djela, voljno,
na zapisniku posl.br. Ki. 22/09, pred istaržnim sudijom tog suda, u svojstvu
svjedoka -oštećenog dao lažan iskaz koji glasi: "U toku 2002. godine sam
M.M.pozajmio novac u iznosu od 20.000,00 DEM, na par dana, bez kamate, a sve
iz razloga što mu je taj novac trebao da sa njim plati građu za pilanu koju je
tada držao, nijesmo sačinili ugovor o pozajmici, jer sam vjerovao istome na
riječ, da će mi novac vratiti, a isti je nakon par dana pobjegao u Novi Sad,
tako da ga nijesam mogao pronaći da mi vrati novac, nakon skoro godinu dana
otišao sam u Novi Sad, vidio se sa M. i još ga neko vrijeme sačekao neće li mi
vratiti ovaj novac, ali isti to nije uradio, a kako je M. bio u zatvoru, zbog
nekog krivičnog djela, ja sam ga na taj dan kada je izlazio iz zatvora sačekao
ispred i to dana 31.10.2003. godine, a zatim smo otišli u advokatsku
kancelariju u Podgorici, kod advokata P. M. gdje je i sačinjen Ugovor o zajmu
na iznos od 10.000,00 eura; ovaj ugovor i izjavu M.M.je svojeručno potpisao, a
zatim smo otišli u Osnovni sud u Cetinju da bi isti ovjerili. Ističem i to da
sam ovu pozajmicu u iznosu od 22.000,00 DEM pretvorio u eure, tako da je ta
pozajmica bila u iznosu od 10.000,00 eura. M.M. ni do sada nije isplatio
navedeni dug, tako da sam protiv njega morao podnijeti krivičnu prijavu.
Odgovorno tvrdim da sam M. pozajmio onoliko navca koliko sam gore naveo, tako
da tu nije bilo nekih drugih pozajmica. Isti takođe za svo ovo vrijeme, nije
pokazivao nikada namjeru da pokuša da mi vrati dio novca, nego je praktično
stalno bježao kada dođem u kontakt sa njim, tako da se pridružujem krivičnom
gonjenju i postavljam oštetni zahtjev", te dana 09.09.2009. godine, na glavnom
pretresu pred Osnovnim sudom u Cetinju, u istoj krivično-pravnoj stvari, na
zapisniku posl.br. K.229/09 pred postupajućim sudijom, ponovo dao lažan iskaz
koji glasi: "U potpunosti ostajem pri izjavi koju sam dao na zapisniku pred
Istražnim sudijom ovog suda posl. br. Ki.22/09 od 06.05.2009. godine, sjećam
se da sam mu pozajmio 21.000,00 DEM, ne sjećam se tačno kada, bilo je to prije
2000. godine, novac mi nije vratio, da mi je vjerovatno vratio bih pocijepao
taj ugovor", a potom dana 04.04.2012. godine na glavnom pretresu održanom u
istoj krivično-pravnoj stvari dao lažan iskaz koji glasi: "U svemu i dosledno
kao na zapisniku od 06.05.2009. godine i 09.09.2009. godine i dodao da se
pridružuje krivičnom gonjenju protiv optuženog, te da postavlja imovinsko
pravni zahtjev u iznosu od 10.000,00 eura", a znao je da mu je M.M.po osnovu
spornog Ugovora o zajmu I.Ov.br.4649/03 zaključenog dana 31.10.2003. godine u
Cetinju, isplatio tokom 2003. i 2004. godine, cjelokupan dugovani novčani
iznos od 10.000,00 eura, kojim radnjama je ostvario sve bitne elemente
krivičnog djela davanje lažnog iskaza iz čl. 389. st. 3. u vezi st. 1.
Krivičnog zakonika, a u vezi čl. 49.Krivičnog zakonika, pri čemu je sud
utvrđujući subjektivan odnos prema djelu utvrdio direktan umišljaj jer je
okrivljeni bio svjestan svog djela i htio njegovo izvršenje tj. bio je
svjestan da je iskaz koji daje u krivičnom postupku u svojstvu svjedoka
oštećenog lažan,,odn.objektivno neistinit ,te svjestan da se lažan iskaz
odnosi na činjenice i okolnosti koje su značajne za donošenje odluke u
konkretnom slučaju.
Naime, krivično djelo davanje lažnog iskaza iz čl. 389. st. 1. Krivičnog
zakonika čini svjedok, vještak, prevodilac ili tumač, koji da lažan iskaz pred
sudom, u disciplinskom, prekršajnom ili upravnom postupku ili u drugom zakonom
propisanom postupku, dok teži oblik krivičnog djela postoji ako je lažni iskaz
dat u krivičnom postupku (stav 3.).
U toku postupka nesumnjivo je utvrđeno da je vođen krivični postupak pred
Osnovnim sudom u Cetinju protiv opt. M.M.zbog krivičnog djela prevara iz čl.
244. st. 3. u vezi st. 1. Krivičnog zakonika, a što se i utvrđuje iz spisa
predmeta ovog suda K. br. 229/09 koji su formirani po optužnici Osnovnog
državnog tužilaštva u Cetinju Kt. br. 69/09,a čiji su sastavni dio i spisi
predmeta Ki 22/09 provedenog postupka istrage. Takođe ovaj krivični postupak
je iniciran podnošenjem krivične prijave od strane M. A. koji je i kasnije i
bio stranka u postupku, tj. imao je status svjedoka oštećenog.
Takođe je nesporno ,a što se i utvrđuje iz zapisnika ovog suda pod posl. br.
Ki. 22/09 od 06.05.2009 godine da je M. A. dao izjavu u svojstvu svjedoka
oštećenog gdje je u bitnom i naveo da je M.M.u toku 2002. godine pozajmio
novac u iznosu od 20.000,00 DEM, na par dana bez kamate, da bi kasnije ovu
pozajmicu pretvorio u iznos od 10.000,00 eura koji novac mu nije vratio, a
takođe ni pokazao namjeru da mu isti vrati. Kako prvobitno nijesu sačinjeli
ugovor o pozajmici kasnije su i to dana 31.10.2003. godine u advokatsku
kancelariju u Podgorici kod advokata P. M. i sačinjeli Ugovor o zajmu na iznos
od 10.000,00 eura. Svoju izjavu ponovio je i na zapisniku na glavnom pretresu
dana 09.09.2009. godine kao i na zapisniku od 04.04.2012. godine navodeći da
je novac dao optuženom 2002. godine, a ne na dan zaključenja ugovora o zajmu.
Da je zapravo okrivljeni M. A. na tim zapisnicima iznosio neistinite činjenice
,te da njegov iskaz po svojoj sadržini ne odgovara objektivno stanju nečega na
što se iskaz odnosi ,potvrđuje i zapisnik o glavnom pretresu održanom dana
05.03.2013. godine kada je isti prilikom suočenja sa svjedokom V. I. istakao
da mu je po ugovoru o zajmu I.Ov. 4649/903 od 31.10.2003. godine okrivljeni
M.M.vratio cjelokupan novčani iznos od 10.000,00 eura, međutim kako je prema
istom imao i drugih potraživanja koje nije mogao da ostvari to je na ovaj
način želio da nadoknadi ta novčana sredstva pa je iskoristio taj Ugovor.
Novčani iznos mu je vraćen 2003. godine u više navrata, što je i ponovio na
zapisniku 04.10.2013. godine, a krivičnu prijavu je podnio iako je znao da mu
je plaćen cjelokupan novčani iznos pravdajući to činjenicom da ne traži tuđe
već samo svoje pa je iskoristio taj stari Ugovor. Na ovaj način okrivljeni je
bio svjestan da svojim ponašanjem - davanjem lažnog iskaza u stvari ugrožava
pravilno utvrđivanje činjenica u postupku pred sudom iako je kao stranka u
postupku bio opomenut na posledice davanja lažnog iskaza.
Sud je prihvatio da se radi o konstrukciji produženog krivičnog djela jer
postoji vremenska povezanost, istovrsnost predmeta djela, a konačno postoji i
umišljaj okrivljenog na konkretno preduzete radnje.
Sud nije mogao prihvatiti navode odbrane okrivljenog koji doista ne spori da
je dao lažan iskaz u navedenom krivičnom postupku,pravdajući to činjenicom da
je smatrao da je novac novac,već ih je cijenio kao pokušaj okrivljenog da
izbjegne krivičnopravnu odgovornost za počinjeno djelo.
Iz ovako utvrđenog činjeničnog stanja i dokaza provedenih na glavnom pretresu,
zaključuje se da je okrivljeni svojim radnjama ostvario sva bitna obilježja
krivičnog djela davanje lažnog iskaza iz čl. 389. st. 3. u vezi st. 1.
Krivičnog zakonika, a u vezi čl. 49.Krivičnog zakonika, iz kojih razloga sud
nalazi da je kriv i krivično pravno odgovoran za počinjeno krivično djelo.
Prilikom izbora vrste i visine krivične sankcije koju će Sud izreći
okrivljenom M. A., Sud je cijenio sve okolnosti iz člana 42. Krivičnog
zakonika koje su od uticaja da kazna bude manja ili veća, pa je od
olakšavajućih okolnosti na strani okrivljenog našao da se radi o porodičnom
čovjeku, ocu troje maloljetne djece, dok je od otežavajućih okolnosti sud
utvrdio raniju osuđivanost, što proističe iz izvoda iz kaznene evidencije za
istog ,pa je cijeneći tako utvrđene okolnosti i imajući u vidu svrhu
kažnjavanja okrivljenom utvrdio kaznu zatvora u trajanju od 3 (tri) mjeseca, i
istovremeno našao da su ispunjeni uslovi za izricanje uslovne osude, propisani
čl. 54 Krivičnog zakonika, određujući da se navedena kazna neće izvršiti
ukoliko okrivljeni u vremenskom periodu od 3 (tri) godine od dana
pravosnažnosti presude ne počini novo krivično djelo, uz uvjerenje suda da će
se u konkretnom slučaju, a uzimajući u obzir prednje navedene razloge i sa
tako utvrđenom kaznom i dužim rokom provjere postići svrha njenog izricanja
predviđena čl. 52. Krivičnog zakonika.
Sud je prilikom odlučivanja o izricanju uslovne osude imao u vidu okolnosti
koje su prethodile izvršenju predmetnog krivičnog djela ,kao i činjenicu da je
od ranijih osuda okrivljenog protekao duži vremenski period,odn.da će
utvrđenom kaznom i sa dužim rokom provjere uticati na istog da ne vrši
krivična djela,tim prije što se radi o osobi koja izdržava porodicu koju čini
troje mldb.djece.
Troškova krivičnog postupka nije bilo, a odluka o paušalu u iznosu od 30,00
eura, koji je odredjen srazmjerno dužini trajanja krivičnog postupka,
složenosti predmeta i imovinskim prilikama okrivljenog temelji sa na odredbi
čl. 226 ZKP-a,koji iznos je okrivljeni obavezan uplatiti u roku od 15 dana po
pravosnažnosti presude pod prijetnjom prinudnog izvršenjau korist budžeta Crne
Gore.
Sud nije donosio odluku o imovinskopravnom zahtjevu vezano za oštećenog
M.M.obzirom da isti iako pozivan od strane suda nije pristupio na glavni
pretres.
Sa svega izloženog a na osnovu čl. 374. ZKP-a, odlučeno je kao u izreci
presude.
OSNOVNI SUD U CETINJU
Dana 09.10.2013. godine,
Zapisničar, Sudija,
A. Martinović,. Marija Ćupić,
PRAVNA POUKA:
Protiv ove presude može se izjaviti žalba
Višem sudu u Podgorici, a preko ovog Suda
u roku od 8 dana, od dana prijema.