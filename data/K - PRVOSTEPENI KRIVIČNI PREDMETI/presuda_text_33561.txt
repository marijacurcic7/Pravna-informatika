K. br. 105/13
U IME CRNE GORE
OSNOVNI SUD U CETINJU, po sudiji Željki Jovović, uz učešće Vjere Jovićević kao
zapisničara, u krivičnom predmetu protiv okrivljenog Ž. P., iz Cetinja, zbog
produženog krivičnog djela ugrožavnje sigurnosti iz čl. 168 st. 1 Krivičnog
zakonika, u sticaju sa krivičnim djelom ugrožavanje sigurnosti iz čl. 168 st.
1 Krivičnog zakonika, u vezi čl. 48 st. 1 i čl. 49 st. 1 i 2 Krivičnog
zakonika, rješavajući po optužnom predlogu ODT-a u Cetinju Kt. br. 60/13 od
10. juna 2013. godine, nakon završenog glavnog, javnog pretresa održanog dana
25. 11. 2013. godine, u prisustvu zastupnika optužnog predloga M. Đ. i
okrivljenog, donio je i dana 26. 11. 2013. godine javno objavio,
PRESUDU
Okrivljeni
P. Ž., od oca M. i majke G., rođene M., rođen ....... godine u Cetinju,
državljanin Crne Gore, sa prebivalištem u Cetinju naselje „........, pismen,
sa završenom srednjom školom, po zanimanju radnik, osuđivan presudom Osnovnog
suda u Cetinju K.br. 209/10 od 15. 09. 2010. godine, zbog krivičnog djela
ugrožavanje opasnim oruđem pri tuči i svađi iz čl. 154 Krivičnog zakonika na
kaznu zatvora u trajanju od 30 dana i Presudom Osnovnog suda u Cetinju, K. br.
263/12 od 21. 12. 2012. godine zbog krivičnog djela ugrožavanje sigurnosti iz
čl. 168 st. 1 Krivičnog zakonika novčanom kaznom u iznosu od 700,00 €,
Kriv je
Što je:
1. Dana 07. aprila 2013. godine oko 01.00 h, u ulici Lovćenskoj, ispred
porodične kuće S. B., u Cetinju, svjestan da prijetnjom napada na život i
tijelo oštećene S. B., iz Cetinja, ugrožava njenu sigurnost, pokazujući u
njenom pravcu pištolj nepoznate marke, i istoj voljno uputio prijetnje sledeće
sadržine: „Kurvo, droljo, ubiću te“, što je kod oštećene izazvalo osjećaj
straha i ugroženosti po njen život i tijelo, kao i život i tijelo članova
njene porodice
2. Dana 18. aprila 2013. godine, oko 02:00 časa, u ulici Lovćenskoj ispred
porodične kuće B. S. u Cetinju, iako svjestan da prijetnjom napada na život i
tijelo oštećene B. S., iz Cetinja, ugrožava njenu sigurnost, istoj voljno
uputio prijetnje sljedeće sadržine: „Kurvo, ubiću te“ istovremeno joj
oduzimajući telefon iz ruke, radi listanja poruka i poziva, da bi nakon toga
ušao u njenu kuću, iz čije unutrašnjosti je uzeo kućište od personalnog
kompjutera oštećene, koje je potom i uništio ispred kuće, što je kod oštećene
izazvalo osjećaj straha i ugroženosti po njen život i tijelo, kao i život i
tijelo članova njene porodice
- čime je izvršio produženo krivično djelo ugrožavanje sigurnosti iz čl. 168
st. 1 Krivičnog zakonika u vezi čl. 49 st. 1 i 2 Krivičnog zakonika
3. Dana 18. aprila 2013. godine, oko 2:30 časova, u Cetinju, iako svjestan da
prijetnjom napada na život i tijelo oštećene B. S. iz Cetinja, ugrožava njenu
sigurnost, istu voljno pozvao sa mobilnog telefona, broja kartice
068/.....-...., na njen mobilni telefon broja kartice 067/.....-......,
upućujući joj prijetnje sledeće sadržine :„ Stara kurvo, sve ću vas pobiti i
poklati“, koje prijetnje su kod oštećene izazvale osjećaj straha i ugroženosti
po sopstveni život i tijelo, kao i život i tijelo članova njene porodice,
- čime je izvršio krivično djelo ugrožavanje sigurnosti iz čl. 168 st. 1
Krivičnog zakonika
Pa sud okrivljenom primjenom čl. 4 st. 2, 32, 36, 42 st. 1, čl. 48 st. 1
Krivičnog zakonika, predhodno utvrđuje
- za produženo krivično djelo ugrožavanje sigurnosti iz čl. 168 st. 1
Krivičnog zakonika, u vezi čl. 49 st. 1 i 2. Krivičnog zakonika, kaznu zatvora
u trajanju od 4 (četri) mjeseca
- za krivično djelo ugrožavanje sigurnosti iz čl. 168 st. 1 Krivičnog
zakonika, kaznu zatvora u trajanju od 2 (dva) mjeseca.
Pa sud okrivljenog primjenom čl. 4 st. 2, 32, 36, 42 st. 1, čl. 48 st. 2
Krivičnog zakonika, te čl. 226, 229, 239, 374 Zakonika o krivičnom postupku
OSUĐUJE
Na jedinstvenu kaznu zatvora u trajanju od 5 (pet) mjeseci.
Obavezuje se okrivljeni da po osnovu troškova krivičnog postupka plati iznos
od  30,00 €, na ime paušala kao dijela troškova krivičnog postupka u roku od
15 dana po pravosnažnosti presude, pod prijetnjom prinudnog izvršenja.
Oštećene S. B. i S. B. se radi ostvarivanja imovinsko pravnog zahtjeva upućuju
na parnični postupak.
O b r a z l o ž e nj e
Optužnim predlogom Osnovnog državnog tužilaštva u Cetinju Kt. br. 60/13 od 10.
juna 2013. godine, stavljeno je na teret okrivljenom Ž. P., izvršenje
krivičnih djela produženo krivično djelo ugrožavanje sigurnosti iz čl. 168 st.
1 u vezi čl. 49 st. 1 i 2 Krivičnog zakonika, u sticaju sa krivičnim djelom
ugrožavanje sigurnosti iz čl. 168 st. 1 Krivičnog zakonika, pa je zastupnik
ODT-a Cetinje, u završnoj riječi predložio sudu da okrivljenog oglasi krivim i
kazni po zakonu, u granicama propisanim za ta djela.
Okrivljeni P. Ž. u svojoj odbrani navodi da nije tačno da je dana 07. aprila
2013. godine ispred porodične kuće S. B. pokazivao pištolj u njenom pravcu,
niti joj je tom prilikom prijetio. Ne posjeduje pištolj, tako da nije ni
pištoljem mogao prijetiti S.. Ne sjeća se gdje je bio 07. aprila, niti da li
je bio sa S., ali je siguran da je u prvoj polovini aprila više puta bio u S.
društvu, čak je i spavao kod nje nekoliko puta, pa nije tačno da joj je
prijetio. Tačno je da je dana 18. aprila 2013. godine bio kod S. kući. Tom
prilikom joj je oduzeo telefon i kućište od personalnog kompjutera, i iste je
uništio ispred njene kuće, što je uradio jer je bio ljut na S. zbog njihovog
odnosa o kome nije želio da priča. Ne zna da li je tom prilikom prijetio S.
Sestra mu je kasnije rekla da su joj S. i njena majka pričale da joj je tom
prilikom prijetio, a on to sa sigurnošću ne može ni priznati ni poreći. Tačno
je da je dana 18. aprila 2013. godine nakon nekih pola sata od tog događaja,
pozvao S. majku S. na broj 067/ .....-...., sa broja telefona 068/.....-......
koji je bio S., kojom prilikom joj je uputio neke prijetnje, iz razloga što je
ona uticala na S. i njegovu vezu. Žao mu je što je uputio prijetnje S., i što
je S. polomio telefon i računar. To je uradio izrevoltiran, volio je S. ali su
se dešavali nesporazumi koji su onemogućavali njihovu vezu, a sad vidi da je
zbog tih nesporazuma najviše on kriv. Sigurno neće napraviti nešto slično,
imao je vremena da razmisli o svom ponašanju i sigurno neće više učiniti neko
djelo niti ugrožavati sigurnost S. i njene porodice. U završnoj riječi je
naveo da mu je žao što je ugrozio sigurnost oštećene S. i S. B.. Iskreno se
kaje zbog svog ponašanja i izvinjava oštećenim.
Sud je u dokaznom postupku saslušao svjedoke oštećene S. B. i S. B., na
saglasan predlog stranaka pročitao iskaz svjedoka R. B., i pročitao Izvještaj
Uprave policije ispostave Cetinje iz kaznene evidencije na ime okrivljenog P.
Ž. br. 02-245/1362 od 30. 04. 2013. godine.
Svjedok oštećena S. B. u svom iskazu navodi da je dana 18. 04. 2013. godine,
oko 02:00 časa pozvao P. Ž. sa broja telefona 068/ ......- ...., na njen broj
telefona 068/......- ....., sa kojim je bila u vezi, ali duži vremenski period
nije mogla da raskine sa njim, jer joj je konstantno prijetio, i njoj i njenoj
porodici govoreći da će ih sve pobiti, ucjenjujući je i primoravavši da se
gleda sa njim. Prilikom tog telefonskog razgovora rekao joj je da izađe ispred
kuće da se vide, što je odbijala, iako je on više puta pozivao i slao više
poruka. U jednom momentu čula je da se ispred kuće zaustavilo vozilo, i da je
neko izašao iz vozila pa je predpostavila da je to P. Ž.. Tada je on pozvao i
rekao joj da je bolje da izađe ispred kuće da se ne bi ponovio pređašnji
događaj. Nakon minut ili dva otvorila je ulazna vrata od kuće, da bi P.
nepozvan ušao u kuću i uputio joj riječi "kurvo, ubiću te" kojom prilikom joj
je iz ruke uzeo telefon i počeo gledati njene poruke i pozive. Sjeo je na
krevet i počeo da gleda poruke, da bi je zatim počeo udarati, pri čemu se ne
sjeća da li je to bilo otvorenom šakom ili stisnutom pesnicom. Tada je pitao
ko je lice po imenu M., a kada mu je rekla da je to njena drugarica sa
fakulteta nije joj vjerovao, već je ponovo udario u predjelu glave. Pokušala
je da uđe na facebook, za koje vrijeme je on opet udario u predjelu glave, a
potom je gurnuo, od kog udarca je pala na pod kada je on počeo udarati rukama
i nogama u predjelu cjelog tijela. Potom je uzeo kućište od kompjutera i iznio
ga napolje gje ga je polomio. Za svo to vrijeme upućivao je njoj i njenoj
porodici prijetnje riječima "Sve ću vas ubiti i zaklati", tražeći da ga povede
na sprat da gleda televiziju. Nakon toga je izašao iz kuće a ona se nekako
ustala sa poda i legla u krevet. Ne zna da li je zaspala, zna samo da je
negdje oko 03 h njen otac R. pokucao na prozor njene sobe u prizemlju kuće
gdje sama spava, dok njeni roditelji spavaju na spratu, tražeći da dođe na
sprat kuće, što je i uradila. Kada je došla gore njena majka Sofija je rekla
da je Ž. P. pozvao na njen broj telefona 067.....-...... i to sa njenog broja
068/ ....- ......, koji joj je predhodno uzeo, te da joj je prilikom tog
razgovora uputio riječi sadržine: " Stara kurvo, sve ću vas pobiti i poklati",
nakon čega je njena majka prekinula vezu, a on je i dalje pozivao, ali njena
majka nije odgovarala na pozive. Navela je da prijetnje, ucjene i udarci od
strane P. Ž. traju duži period i da je isti prije petnestak dana, tačnije u
noći između 06/07. 04. 2013. godine, oko 01 h došao ispred njene porodične
kuće, primoravši je da se vidi sa njim, kojom prilikom je izvadio pištolj crne
boje, za koji zna da je pravi, jer je isti kod okrivljenog gledala i ranije,
uperivši ga u njenom pravcu i upućujući joj riječi "kurvo, droljo, ubiću te".
Istog nije smjela prijaviti policiji, jer se bojala za njenu sigurnost i
sigurnost njene porodice, budući da je isti zaprijetio da će ih sve pobiti. U
noći 06/07. 04. 2013. godine, kao i u noći 18. 04. 2013. godine, osjetila je
strah i ugroženost za svoj život i tijelo, kao i život i tijelo njene porodice
i to oca, majke, sestre, mldb. S. i brata S.. Pridružila se krivičnom gonjenju
i postavila imovinsko pravni zahtjev.
Svjedok oštećena S. B. u svom iskazu navodi da je dana 18. 04. 2013. godine,
oko 2:30 pozvao P. Ž., kome je prepoznala glas, sa broja telefona njene ćerke
S. 068/.....-......, na njen broj telefona 067/....-..... i uputio joj riječi,
sadržine "Stara kurvo, sve ću vas pobiti i poklati", te da će joj sina ubiti a
ćerku će joj mrak pojesti. Tom prilikom mu nije ništa odgovorila, jer je
počela da se trese od straha, znajući da je njena ćerka S. imala problema sa
njim dok su bili u vezi. Tu je bio prisutan i njen suprug R., kome je odmah
kazala da ide da vidi gdje je S., što je on i uradio, nakon čega se S. popela
gore kod njih, na sprat kuće, kojom prilikom joj nije ništa rekla jer je
mislila da ona ne zna ništa o tome. S. je pošla da spava, i tek ujutru joj je
ispričala šta je bilo predhodne noći, da je dolazio P. Ž., da joj je prijetio,
da je malteretirao i udarao, pa je odlučila da slučaj prijavi policiji, što su
i uradile. Zbog upućenih prijetnji od strane P. Ž., osjetila je strah i
ugroženost za život svoje djece, jer je isti već duži vremenski period prijeti
i njenoj ćerki S., i njenom sinu S., i to svaki put kada je imao neku
nesuglasicu sa S., jer je valjda očekivao neku S. reakciju. Pridružila se
krivičnom gonjenju i postavila imovinsko pravni zahtjev.
Svjedok R. B. u svom iskazu u bitnom navodi da je dana 18. 04. 2013. godine,
oko 3:00 h, njegovu ženu S. pozvao P. Ž., kome je prepoznala glas, sa broja
telefona njihove ćerke S. 067/....- ....., na broj telefona njegove supruge
067/.....-..... i uputio joj riječi "Stara kurvo, sve ću vas pobiti i
poklati", kojom prilikom mu njegova žena nije ništa odgovorila, već je počela
da se trese i poklopila slušalicu, da bi P. Ž., nastavio sa pozivima, ali ona
se nije javljala. Tom prilikom je čuo riječi koje je okrivljeni rekao jer se
nalazio blizu supruge. Naveo je da je P. Ž. sa naznačenog broja telefona
predhodno i njega pozivao, iste noći, ali kada se javio on ništa nije govorio,
a kada je krenuo na posao iste noći, negdje oko 3:15 časova, vidio je oštećeno
zadnje vjetrobransko staklo na njegovom vozilu, za koju štetu sumnja da je
napravio P. Ž.. Takođe, 10 dak dana prije okrivljeni je dolazio vozilom ispred
njihove kuće, kojom prilikom im je uputio niz uvreda koje su čuli svi u
naselju.
Sud je na osnovu savjesne ocjene svakog pojedinačnog dokaza i dovodeći ih u
međusobnu vezu, te u vezu sa odbranom okrivljenog, na nesumnjiv način utvrdio
da je okrivljeni izvršio krivična djela bliže opisana izrekom presude. Naime,
da je okrivljeni dana 07. aprila 2013. godine oko 1.00 h, u ulici Lovćenskoj,
ispred porodične kuće S. B., u Cetinju, svjestan da prijetnjom napada na život
i tijelo oštećene S. B. iz Cetinja, ugrožava njenu sigurnost, pokazujući u
njenom pravcu pištolj nepoznate marke, i istoj voljno uputio prijetnje sledeće
sadržine: „Kurvo, droljo, ubiću te“, što je kod oštećene izazvalo osjećaj
straha i ugroženosti po njen život i tijelo, kao i život i tijelo članova
njene porodice sud je nesumnjivo utvrdio iz iskaza svjedoka oštećene S. B.
koja je navela da je okrivljeni u noći između 06 / 07. 04. 2013. godine, oko
01 h došao ispred njene porodične kuće, primoravši je da se vidi sa njim,
kojom prilikom je izvadio pištolj crne boje, za koji zna da je pravi, jer je
isti kod okrivljenog gledala i ranije, uperivši ga u njenom pravcu i upućujući
joj riječi" kurvo, droljo, ubiću te", te da okrivljenog nije smjela prijaviti
policiji, jer se bojala za njenu sigurnost i sigurnost njene porodice, budući
da je isti zaprijetio da će ih sve pobiti.
Nadalje, da je okrivljeni dana 18. aprila 2013. godine, oko 02:00 časa, u
ulici Lovćenskoj ispred porodične kuće B. S. u Cetinju, iako svjestan da
prijetnjom napada na život i tijelo oštećene B. S., ugrožava njenu sigurnost,
istoj voljno uputio prijetnje sljedeće sadržine: „Kurvo, ubiću te“ istovremeno
joj oduzimajući telefon iz ruke, radi listanja poruka i poziva, da bi nakon
toga ušao u njenu kuću, iz čije unutrašnjosti je uzeo kućište od personalnog
kompjutera oštećene, koje je potom i uništio ispred kuće, što je kod oštećene
izazvalo osjećaj straha i ugroženosti po njen život i tijelo, kao i život i
tijelo članova njene porodice, sud je nesumnjivo utvrdio iz iskaza svjedoka
oštećene S. B. koja je navela da joj je okrivljeni prilikom telefonskog
razgovora rekao da izađe ispred kuće da se vide, što je odbijala iako joj je
on više puta pozivao i slao više poruka, u kom trenutku je čula je da se
ispred kuće zaustavilo vozilo, i da je neko izašao iz vozila pa je
predpostavila da je to P. Ž., koji je pozvao i rekao joj da je bolje da izađe
ispred kuće da se ne bi ponovio pređašnji događaj, nakon čega je otvorila
ulazna vrata od kuće, da bi okrivljeni nepozvan ušao u kuću i uputio joj
riječi "kurvo, ubiću te" kojom prilikom joj je iz ruke uzeo telefon i počeo
gledati njene poruke i pozive, nakon čega je uzeo kućište od kompjutera i
iznio ga napolje gje ga je polomio, za koje vrijeme je upućivao njoj i njenoj
porodici prijetnje riječima "Sve ću vas ubiti i zaklati", tražeći da ga povede
na sprat da gleda televiziju, kojom prilikom je osjetila strah i ugroženost za
svoj život i tijelo, kao i život i tijelo njene porodice i to oca, majke,
sestre, mldb. S. i brata S., a dovodeći isti u vezi sa odbranom okrivljenog
koji je naveo da je tačno da je dana 18. aprila 2013. godine bio kod S. kući
kojom prilikom joj je oduzeo telefon i kućište od personalnog kompjutera, i
iste je uništio ispred njene kuće, što je uradio jer je bio ljut na S..
Okrivljeni, je bio svjestan da će postupajući na način predstavljen u izreci
presude pod tačkom 1 i 2, ugroziti sigurnost oštećene, izazivajući kod nje
osjećaj straha i ugroženosti po njen život i tijelo, kao i život i tijelo
članova njene porodice, pokazujući u njenom pravcu pištolj nepoznate marke, i
istoj voljno upućujući prijetnje sadržine: „Kurvo, droljo, ubiću te“, te
upućujući prijetnje sadržine: „Kurvo, ubiću te“ istovremeno joj uzimajući
telefon iz ruke, radi listanja poruka i poziva, kao i uništavanjem kućišta od
personalnog kompjutera oštećene, što je htio, čime su se u radnjama opisanim
po tačkom 1 i 2 izreke presude ostvarili svi subjektivni i objektivni elementi
krivičnih djela ugrožavanje sigurnosti iz čl. 168 st. 1 Krivičnog zakonika. Po
stanovištu suda, prijetnje izrečene na način opisan izrekom presude,
nesumnjivo predstavljaju ozbiljne prijetnje, podobne da kod oštećene izazovu
osjećaj straha, i nesigurnosti.
Odbranu okrivljenog u kojoj je naveo da nije tačno da je dana 07. aprila 2013.
godine ispred porodične kuće S. B. pokazivao pištolj u njenom pravcu, niti joj
je tom prilikom prijetio, da ne posjeduje pištolj tako da nije ni pištoljem
mogao prijetiti Slađani, da ne zna da li je prilikom događaja dana 18. aprila
prijetio S., sud je cijenio kao sračunato datu na olakšanje svog krivično
pravnog položaja, a to kod nesumnjivog, jasnog i preciznog iskaza svjedoka
oštećene koja je detaljno navela način izvršenja djela, a kome je sud poklonio
punu vjeru, cijeneći isti kao istinit, kao i kod činjenice da i sam okrivljeni
u odbrani navodi da sa sigurnošću ne može ni priznati ni poreći da je prijetio
S. 18. aprila, a da mu je sestra kasnije rekla da su joj S. i njena majka
pričale da joj je tom prilikom prijetio, što sve ukazuju sudu da se događaj
odigrao na način kako je to predstavila oštećena. Sud je imao u vidu i iskaz
svjedoka oštećene S. B. u dijelu u kome je navela da je okrivljeni nakon što
je počeo da gleda poruke, počeo i udarati, pri čemu se ne sjeća da li je to
bilo otvorenom šakom ili stisnutom pesnicom, te da je udario u predjelu glave,
od kojih udaraca je pala na pod kada je on počeo udarati rukama i nogama u
predjelu cjelog tijela, ali kod činjenice da u spisima ne postoje dokazi o
eventualnim povredama oštećene, čije nanošenje nije ni stavljeno na teret
okrivljenom podnijetim optužnim predlogom, sud se nije upuštao u ocjenjivanje
istinitosti iste, budući da je vezan podnijetim optužnim predlogom te da bi
eventualnim preciziranjem istog povrijedio objektivni identitet presude u
smislu čl. 368 Zakonika o krivičnom postupku, a ta činjenica nije bila od
značaja u smislu provjere istinitosti iskaza svjedoka oštećene, budući da je i
sam okrivljeni u svojoj odbrani potvrdio dio iskaza oštećene u kome je navela
da joj je okrivljeni uzeo telefon iz ruke, te da je uništio kućište od
personalnog kompjutera oštećene, a da nije izričito opovrgao navode da joj je
tom prilikom i prijetio.
Cijeneći činjenicu da je okrivljeni radnjama navedenim u izreci presude pod
tačkom 1 i 2 izvršio dva krivična djela ugrožavanje sigurnosti iz čl. 168 st.
1 st. 1 Krivičnog zakonika, u vremenskoj povezanosti od 07. aprila do 18.
aprila 2013. godine, koje predstavljaju cjelinu zbog postojanja okolnosti i to
istovjetnosti oštećene, a izvršena su u jedinstvom mjestu-ispred porodične
kuće oštećene B. S.., sa jedinstvenim umišljajem kao bitnim objedinjavajućim
elementom, sud je prihvatio pravnu kvalifikaciju optužbe da je optuženi
radnjama navedenim u izreci presude, izvršio produženo krivično djelo
ugrožavanje sigurnosti iz čl. 168 st. 1 Krivičnog zakonika u vezi čl. 49 st. 1
i 2 Krivičnog zakonika.
Nadalje, da je okrivljeni dana 18. aprila 2013. godine, oko 2:30 časova, u
Cetinju, iako svjestan da prijetnjom napada na život i tijelo oštećene B. S.
iz Cetinja, ugrožava njenu sigurnost, istu voljno pozvao sa mobilnog telefona,
broja kartice 068/.....-......, na njen mobilni telefon broja kartice
067/......-......, upućujući joj prijetnje sledeće sadržine :„ Stara kurvo,
sve ću vas pobiti i poklati“, koje prijetnje su kod oštećene izazvale osjećaj
straha i ugroženosti po sopstveni život i tijelo, kao i život i tijelo članova
njene porodice, sud je nesumnjivo utvrdio iz iskaza svjedoka oštećene B. S.
koja je navela da je dana 18. 04. 2013. godine, oko 2:30 pozvao P. Ž., kome je
prepoznala glas, sa broja telefona njene ćerke S. 068/ .....-......, na njen
broj telefona 067......-...... i uputio joj riječi, sadržine " Stara kurvo,
sve ću vas pobiti i poklati", da će joj sina ubiti a ćerku će joj mrak
pojesti, zbog čega je osjetila strah i ugroženost za život svoje djece, jer je
isti već duži vremenski period prijeti i njenoj ćerki S....., i njenom sinu
S....., i to svaki put kada je imao neku nesuglasicu sa S., a dovodeći isti u
vezu sa iskazom svjedoka R. B., supruga oštećene, koji je naveo da je dana 18.
04. 2013. godine, oko 3:00 h, njegovu ženu S. pozvao P. Ž., kome je prepoznala
glas, sa broja telefona njihove ćerke S. 067/.... na broj telefona njegove
supruge 067/......-...... i uputio joj riječi " Stara kurvo, sve ću vas pobiti
i poklati", kojom prilikom njegova žena nije ništa odgovorila, već je počela
da se trese i poklopila slušalicu, da bi P. Ž., nastavio sa pozivima, ali ona
se nije javljala, kojom prilikom je čuo riječi koje je okrivljeni rekao jer se
nalazio blizu supruge, a u vezi sa odbranom okrivljenog koji u svojoj odbrani
naveo da je tačno da je dana 18. aprila 2013. godine nakon nekih pola sata od
događaja opisanog pod stavom 2. izrekle presude, pozvao S. majku S. na broj
067/ ......-....., sa broja telefona 068/.....-..... koji je bio S., kojom
prilikom joj je uputio neke prijetnje, iz razloga što je ona uticala na S. i
njegovu vezu.
Okrivljeni je postupajući na predhodno opisani način bio svjestan da upućujući
riječi, sadržine " Stara kurvo, sve ću vas pobiti i poklati", oštećenoj S. B..
prijeti i da se prijetnja odnosi na napad na njen život i tjelo, kao i život i
tijelo članova njene porodice, a što je kod oštećene izazvale osjećaj straha i
ugroženosti po sopstveni život i tijelo, kao i život i tijelo članova njene
porodice, što je i htio, čime su se u radnjama okrivljenog ogledaju svi
subjektivni i objektivni elementi bića krivičnog djela ugožavanje sigurnosti
čl. 168 st. 1 Krivičnog zakonika.
Kako je krivica okrivljenog pouzdano utvrdjena, te kako nema okolnosti koje bi
isključile njegovu krivično-pravnu odgovornost, to ga je sud oglasio krivim i
krivično-pravno odgovornim predhodno mu utvrdivši kazne za svako od djela
učinjenih u sticaju, pri čemu je sud uzeo u obzir sve okolnosti u smislu
odredbi čl. 42 i 43 Krivičnog zakonika, našavši da na strani okrivljenog nema
olakšavajućih okolnosti, dok je od otežavajućih okolnosti na strani
okrivljenog cijenio njegovu osuđivanost, imajući u vidu osuđivanost za
istovrsno krivično djelo, u relativno kratkom vremenskom intervalu- periodu od
jedne godine, što je sud utvrdio iz izvoda iz kaznene evidencije na ime
okrivljenog, pa je cijeneći sve navedene okolnosti okrivljenom predhodno
utvrdio kazne i to za produženo krivično djelo ugrožavanje sigurnosti iz čl.
168 st. 1 Krivičnog zakonika, u vezi čl. 49 st. 1 i 2. Krivičnog zakonika
kaznu zatvora u trajanju od 4 ( četri) mjeseca, a za krivično djelo
ugrožavanje sigurnosti iz čl. 168 st. 1 Krivičnog zakonika, kaznu zatvora u
trajanju od 2 (dva) mjeseca, pa mu je u skladu sa članom 48 Krivičnog zakonika
izrekao jedinstvenu kaznu u trajanju od 5 mjeseci, nalazeći da će sa
jedinstvenom izrečenom kaznom postići da okrivljeni ubuduće ne vrši ovakva ili
slična krivična djela, te da je ovakva kazna srazmjerna stepenu krivice
okrivljenog i težini izvršenog krivičnog djela, sve u okviru opšte svrhe
krivičnih sankcija iz čl. 4 st.2 Krivičnog zakonika.
Pošto je okrivljeni oglašen krivim, sud ga je obavezao da na ime troškova
krivičnog postupka plati iznos od 30,00 €, na ime paušala kao dijela troškova
krivičnog postupka, koji je odmjeren srazmjerano trajanju i složenosti
krivičnog postupka i imovnim prilikama okrivljenog, a ovo shodno čl. 226 i 229
Zakonika o krivičnom postupku.
Shodno čl. 239 Zakonika o krivičnom postupku, a imajući u vidu da činjenice
utvrđene u krivičnom postupku ne pružaju pouzdan osnov ni za potpuno ni za
djelimično presuđenje, a njihovo utvrđivanje bi vodilo znatnom odugovlačenju
postupka, sud je oštećene S. B. i B. S. uputio da imovinskopravni zahtjev
ostvare u parničnom postupku.
Sa svega izloženog, primjenom čl. 374 Zakonika o krivičnom postupku, odlučeno
je kao u izreci presude.
OSNOVNI SUD U CETINJU, dana 26. 11. 2013. godine
ZAPISNIČAR:
|
S U D I J A:  
---|---  
Vjera Jovićević,s.r.
|
Željka Jovović,s.r.
|
---|---  
|
---|---  
|
PRAVNA POUKA:
|
Protiv ove presude dozvoljena je žalba u roku od 8 dana od dana prijema
pismenog otpravka iste, preko ovog suda Višem sudu u Podgorici.
---|---  