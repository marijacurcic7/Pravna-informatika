K.br. 169/13
U IME CRNE GORE
OSNOVNI SUD U CETINJU, kao prvostepeni, krivični, po sudiji Željki Jovović, uz
učešće Jovićević Vere kao zapisničara, u krivičnom predmetu protiv okrivljenog
S.R. zbog krivičnog djela nedavanje izdržavanja iz čl.221 st.1 u sticaju sa
krivičnim djelom nedavanje izdržavanja iz čl.221 st.1 Krivičnog zakonika u
vezi čl.48 st.1 Krivičnog zakonika, odlučujući o optužnom predlogu Osnovnog
državnog tužioca Cetinje Kt.br.129/13 od 09.10.2013.godine, nakon glavnog i
javnog pretresa održanog dana 20.12.2013.godine, u prisustvu zastupnika
optužbe Đ. M. i okrivljenog, donio je i istog dana javno objavio
PRESUDU
Okrivljeni
S. R. zv. "R.", od oca P. i majke S. rođene P. rođenog ......godine u Cetinju,
gdje i prebiva, državljanin Crne Gore, zaposlen, razveden, otac dva maloljetna
djeteta, pismen, sa završenom osnovnom školom, lošeg imovnog stanja,
neosuđivan,
Kriv je
Što je :
U vremenskom periodu od 12.januara 2011.godine do 09.oktobra 2013.godine za
period od 20.oktobra 2011.godine do 31.oktobra 2011.godine, kao i za mjesece
novembar i decembar 2011.godine, svih dvanaest mjeseci 2012.godine, kao i za
mjesece januar, februar, mart, april, maj, jun, jul, avgust i septembar
2013.godine u Cetinju, iako svjestan da je po osnovu pravosnažne i izvršne
presude Osnovnog suda u Cetinju posl.br. P.313/11 od 28.12.2011.godine
utvrđena njegova obaveza da daje izdržavanje u iznosu od 100,00eura za lica
koja je po zakonu dužan da izdržava i to za svoje oštećene maloljetne sinove -
S. L. rođenog ......godine i S. M. rođenog ......godine, na način što će
svakomjesečno, od prvog do petog u mjesecu uplatiti novčani iznos od 100,00€,
tako što će navedeni iznos predati na ruke S. rođ. J. M. majki i zakonskoj
zastupnici oštećenih - maloljetnih S. L. i S. M., voljno nije davao
izdržavanje za svoje oštećene - maloljetne sinove, kako je to određeno
navedenom presudom,
- čime je izvršio krivično djelo nedavanje izdržavanja iz čl.221 st.1 u
sticaju sa krivičnim djelom nedavanje izdržavanja iz čl.221 st.1 Krivičnog
zakonika u vezi čl.48 st.1 Krivičnog zakonika.
Pa Sud okrivljenom na osnovu čl. 4 st. 2, 32, 36, 42 st.1 i 48 st.1 Krivičnog
zakonika Crne Gore, za navedena dva krivična djela nedavanje izdržavanja iz
čl. 221 st. 1 Krivičnog zakonika Crne Gore, prethodno utvrđuje:
za svako pojedinačno krivično djelo nedavanje izdržavanja iz čl. 221 st. 1
Krivičnog zakonika Crne Gore kazne zatvora u trajanju od po 30 (trideset)
dana,
pa Sud okrivljenom na osnovu citirane zakonske odredbe, te čl. 48 st.2, čl. 42
st.1, čl. 52 st. 2, čl. 53 i 54 Krivičnog zakonika Crne Gore, te čl. 226, 229
i 374 Zakonika o krivičnom postupku, izriče
USLOVNU OSUDU
Kojom mu prethodno utvrđuje jedinstvenu kaznu zatvora u trajanju od 50
(pedeset) dana i istovremeno određuje da se ista neće izvršiti, ako okrivljeni
u roku od 1 (jedne) godine po pravosnažnosti presude ne izvrši novo krivično
djelo.
Obavezuje se okrivljeni da plati na ime troškova krivičnog postupka iznos od
30,00 eura, u roku od 15 dana po pravosnažnosti presude, pod prijetnjom
prinudnog izvršenja.
O b r a z l o ž e nj e
Optužnim predlogom Osnovnog državnog tužioca u Cetinju Kt.br.129/13 od
09.10.2013.godine stavljeno je na teret okrivljenom S. R. izvršenje krivičnog
djela nedavanje izdržavanja iz čl.221 st.1 u sticaju sa krivičnim djelom
nedavanje izdržavanja iz čl.221 st.1 u vezi čl.48 st.1 Krivičnog zakonika Crne
Gore, pa je zastupnik optužbe Đ. M. zastupajući optužni akt na glavnom
pretresu izmijenio činjenični opis optužnog akta, isti kao u izreci presude, i
ostajući pri tako izmijenjenom optužnom predlogu konačno predložio da sud
okrivljenog oglasi krivim za predmetno krivično djelo i osudi po zakonu.
Okrivljeni S. R. u svojoj odbrani datoj u prethodnom postupku na zapisniku od
04.10.2013.godine navodi da je upoznat sa obavezom koja je propisana presudom
Osnovnog suda u Cetinju P.br.313/11 kojom je obavezan da doprinosi izdržavanju
svoje malodobne djece u iznosu od 100,00€, tako što će navedeni iznos predati
na ruke majci S. rođenoj J. M. i to od 01. do 05. u mjesecu za tekući mjsecec,
počev od 20.10.2011.godine, pa sve dok za to budu postojali zakonski uslovi.
Zbog teške materijalne situacije nije bio u mogućnosti da uplaćuje ovaj novac,
ali je pomagao svojoj djeci u granicama svojih mogućnosti na druge načine,
tako da isti nisu buli uskraćeni za bilo šta. Istakao je da i njegova supruga
u momentu razvoda braka nije htjela da u presudi stoji obaveza opisana u stavu
2 izreke presude, ali je postupajući sudija objasnila da to mora da stoji.
Živi na selu u teškim uslovima, u zajedničkom domaćinstvu sa ocem i majkom
koji ga izdržavaju, a ponekad radi teške fizičke poslove i zaradi po koju
dnevnicu od koje dio da djeci, a dio zadrži za sebe. Ubuduće će i dalje
nastaviti da pomaže svoju djecu u granicama svojih mogućnosti i na taj način
će doprinositi njihovom izdržavanju. Da je zaposlen i da prima redovnu platu,
svakako da bi uplaćivao novac koji mu je određen presudom. U normalnom je i
stalnom kontaktu kako sa svojom djecom, tako i sa bivšom suprugom. Na glavnom
pretresu od 20.12.2013.godine je u svemu ponovio svoju odbranu iz prethodnog
postupka, s tim što je naveo da nikada nije dao 100,00€ na ime izdržavanje
svoje djece na ruke njegovoj bivšoj supruzi, a djeci je pomagao koliko je
mogao kupovinom knjiga i stvari i častio ih je koliko je mogao, ali nije
plaćao izdržavanje kako je to odredio sud. U završnoj riječi je naveo da mu je
žao što je izvršio krivično djelo, da traži posao, te da će ubuduće plaćati
izdržavanje.
U dokaznom postupku sud je saslušao u svojstvu svjedoka zakonsku zastupnicu
oštećenih S. M. pročitao presudu Osnovnog suda u Cetinju P.br.313/11 od
28.12.2011.godine, pročitao Izvještaj Uprave policije Odjeljenje bezbjednosti
Cetinje iz kaznene evidencije na ime okrivljenog S.R. od 26.07.2013.godine.
Svjedok S. M. je u svom iskazu datom na zapisniku od 04.10.2013.godine navela
da je protiv svog bivšeg supruga podnijela krivičnu prijavu za nedavanje
izdržavanja jer isti nije ispoštovao pravosnažnu i izvršnu presudu Osnovnog
suda u Cetinju P.br.313/11 od 28.12.2011.godine, kojom je obavezan da
doprinosi izdržavanju njihove maloljetne djece u iznosu od 100,00€, tako što
će joj navedeni iznos predati na ruke od 01. do 05. u mjesecu za tekući
mjesecu, počev od 20.10.2011.godine, pa sve dok za to budu postojali zakonski
uslovi. Krivičnu prijavu je predala na nagovor predstavnika Centra za
socijalni rad u Cetinju, jer je shvatila da jedino tako može ostvariti pravo
na materijalnu pomoć, ali u tom momentu nije bila svjesna posljedica
prijavljivanja. Istakla je da zna da njen bivši suprug živi u teškim uslovima,
da je nezaposlen, kao i da radi teške fizičke poslove da bi prehranio sebe, a
dio tog novca dao njihovim maloljetnim sinovima. Njen bivši suprug doprinosi
izdržavanju njihovih sinova uvijek kada je to u mogućnosti, tako što im
pošalje hranu, kupi odjeću i obuću, a kada je u mogućnosti pošalje i određeni
novčani iznos. Djeca imaju normalan odnos sa svojim ocem i svaki vikend su kod
njega u Dobrskom selu, a i ona ima normalan odnos sa bivšim suprugom u cilju
dobrobiti njihove djece. Nije se pridružila krivičnom gonjenju i nije
ispostavila imovinsko pravni zahtjev. U završnoj riječi je zamolila sud da ima
u vidu činjenicu da i pored toga što okrivljeni nije davao izdržavanje, vodi
brigu o njihovoj djeci i pomaže ih.
Iz pravosnažne presude Osnovnog suda u Cetinju P.br.313/11 od 28.12.2011.
godine, koja je postala izvršna dana 12.01.2012. godine, sud je utvrdio da je
okrivljeni S. R. obavezan da doprinosi izdržavanju malodobne djece, sinova S.
L. rođenog ..... godine i S. M. rođenog ....... godine, u iznosu od 100,00€,
tako što će navedeni iznos predati na ruke majci S. rođ. J. M. i to od prvog
do petog u mjesecu za tekući mjesec, počev od 20.10.2011. godine, pa sve dok
za to budu postojali zakonski razlozi.
Cijeneći provedene dokaze pojedinačno i u njihovoj međusobnoj vezi, te
dovodeći ih u vezi sa odbranom okrivljenog koji nije sporio da nije plaćao
izdržavanje svojim sinovima kako je to određeno presudom Osnovnog suda u
Cetinju, tj. da nikada nije dao 100,00€ na ime izdržavanje svoje djece na ruke
njegovoj bivšoj supruzi, sud je na nesumljiv način utvrdio da okrivljeni S. R.
u vremenskom periodu od 12.januara 2011.godine do 09.oktobra 2013.godine za
period od 20.oktobra 2011.godine do 31.oktobra 2011.godine, kao i za mjesece
novembar i decembar 2011.godine, svih dvanaest mjeseci 2012.godine, kao i za
mjesece januar, februar, mart, april, maj, jun, jul, avgust i septembar
2013.godine u Cetinju, iako svjestan da je po osnovu pravosnažne i izvršne
presude Osnovnog suda u Cetinju posl.br. P.313/11 od 28.12.2011.godine
utvrđena njegova obaveza da daje izdržavanje u iznosu od 100,00 eura za lica
koja je po zakonu dužan da izdržava i to za svoje oštećene maloljetne sinove -
S. L. rođenog ........godine i S. M. rođenog ......godine, na način što će
svakomjesečno, od prvog do petog u mjesecu uplatiti novčani iznos od 100,00€,
tako što će navedeni iznos predati na ruke S. rođ. J. M. majki i zakonskoj
zastupnici oštećenih - maloljetnih S. L. i S. M. voljno nije davao izdržavanje
za svoje oštećene - maloljetne sinove, kako je to određeno navedenom presudom.
Okrivljeni je bio svjestan da ne daje izdržavanje za svoju mldb. djecu, sinove
S. M. i S. L. iz čega proizilazi da je bio svjesan svog djela i htio njegovo
izvršenje, u čemu se ogleda njegov direktni umišljaj.
Sud je cijenio navode odbrane okrivljenog da zbog teške materijalne situacije
nije bio u mogućnosti da uplaćuje novac za izdržavanje, ali je pomagao svojoj
djeci u granicama svojih mogućnosti na druge načine, pa sud istu nije
prihvatio, nalazeći da navedeni razlozi ne predstavljaju opravdane razloge, u
smislu čl. 221 st. 2 za nedavanje izdržavanja, a ovo kod činjenice koju sam
okrivljeni u svojoj odbrani navodi da ponekad radi fizičke poslove i zaradi
dnevnicu, iz čega sud izvodi zaključak da je radno sposoban. Sud je cijenio i
navode odbrane okrivljenog da i njegova supruga u momentu razvoda braka nije
htjela da u presudi stoji obaveza izdržavanja opisana u stavu 2 izreke
presude, ali je postupajući sudija objasnila da to mora da stoji, pa sud
nalazi da prednji navodi ne utiču na drugačije presuđenje a ovo kod činjenice
da je presudom Osnovnog suda u Cetinju P.br. 313/11 od 28.12.2011. godine
okrivljenom utvrđena obaveza da na ime izdržavanja svojih maloljetnih sinova
M. i L. svakomjesečno doprinosi izdržavanju sa iznosom od 100,00 eura, dok za
to budu postojali zakonski uslovi, okrivljeni se odrekao prava žalbe na
presudu, a ni naknadno nije tražio izmjenu odluke o izdržavanju.
Prilikom utvrđivanja krivične sankcije sud je na strani okrivljenog u smislu
čl. 42 st. 1 Krivičnog zakonika Crne Gore, kao olakšavajuću okolnost cijenio
činjenicu da je otac dvoje djece, a ovo i kod činjenice da za označeni period
nije davao izdržavanje za svoju djecu, imajući u vidu da je djeci slao hranu,
kupovao obuću i odjeću i čašćavao određene iznose novca kada je to bio u
mogućnosti, što je sud utvrdio iz iskaza svjedoka S. M. njegovo loše imovno
stanje, izraženo kajanje zbog učinjenog krivičnog djela i spremnost da ubuduće
izvršava svoju zakonsku obavezu, te raniju neosuđivanost, u šta se sud uvjerio
uvidom u izvod iz kaznene evidencije na ime okrivljenog, dok na strani
okrivljenog nije našao nijednu otežavajuću okolnost, pa je istom primjenom
čl.48 Krivičnog zakonika Crne Gore, za predmetna krivična djela izvršena u
sticaju prethodno utvrdio kaznu zatvora kao u izreci,nakon čega je utvrdio
jedinstvenu kaznu zatvora, te primjenom čl. 53 i 54 Krivičnog zakonika Crne
Gore, okrivljenom izrekao uslovnu osudu kao u izreci presude, vjerujući da će
se i prijetnjom izvršenja utvrđene jedinstvene kazne zatvora u trajanju od
pedeset dana, te provjerom ponašanja okrivljenog u periodu od jedne godine, na
okrivljenog u dovoljnoj mjeri uticati da u buduće ne čini nova krivična djela,
čime će se sa uspjehom ostvariti svrha uslovne osude iz čl. 52 Krivičnog
zakonika Crne Gore u okviru opšte svrhe izricanja krivičnih sankcija u smislu
čl. 4 st. 2 Krivičnog zakonika Crne Gore.
Kako je okrivljeni oglašen krivim sud ga je obavezao da na ime troškova
krivičnog postupka plati iznos od 30,00€, čija visina je srazmerna imovnim
prilikama okrivljenog, trajanju i složenosti krivičnog postupka, a ovo shodno
čl. 226 i 229 Zakonika o krivičnom postupku.
Sa svega izloženog, a primjenom čl. 374 Zakonika o krivičnom postupku odlučeno
je kao u izreci presude.
OSNOVNI SUD U CETINJU, dana 20. 12. 2013. godine
ZAPISNIČAR:
|
S U D I J A:  
---|---  
Jovićević Vjera
|
Željka Jovović