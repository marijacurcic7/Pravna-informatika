                                                                                                                              K. br. 37/11

U IME NARODA
        OSNOVNI SUD U ŽABLJAKU, kao prvostepeni krivični, po predsjedniku suda Anđelić Mihailu kao sudiji pojedincu, uz sudjelovanje Ćosović Ranka kao zapisničara, u  krivičnom  predmetu protiv okrivljenih K.R. i K.M., oba  iz Ž.,  zbog krivičnog djela laka tjelesna povreda iz čl.  152 st. 1 KZ, po privatnoj tužbi privatnog tužioca B.R. iz  Ž. , na glavnom pretresu dana 21. 07. 2011. godine kome su prisustvovali  privatni tužilac  i okrivljeni, donio je i istog dana javno objavio

P R E S U D U
        Protiv okrivljenih:  
       **K.R.**  iz Ž., od oca M. i majke P. rođene J., rođen u Ž. ... godine, JMB ... , živi u Ž. , državljanin CG, oženjen, pismen sa završenom srednjom školom, vojsku služio,  vodi se u VE u Ž., radnik, visina plate 615 €, ranije osuđivan, protiv njega se ne vodi krivični postupak  za drugo  krivično djelo, i

K.M. , od oca R. i majke M., rođene D., rođen ... godine u Ž., sa
prebivalištem u N.S., JMB  ... ,  državljanin Crne Gore, neoženjen,  završio
srednju školu , student, ranije neosuđivan  
OPTUŽBA SE ODBIJA
        Da su

        Dana  07.07. 2011. godine oko 17 časova ispred kafane »T.« u Ž. stisnutim pesnicama u više navrata  udarili privatnog tužioca B.R.  u predjelu glave, kojom prilikom su mu nanijeli lake tjelesne  povrede u predjelu desne strane slepočnice iznad desne obrve i u predjelu iznad desnog uha,

-čime bi kao saizvršioci izvršili krivično djelo laka tjelesna povreda iz čl. 152 st. 1 Krivičnog Zakonika (KZ).  
              usled odustanka privatnog tužioca od privatne  tužbe na
glavnom pretresu – čl. 362 tačka 1 Zakonika o Krivičnom postupku (ZKP-a) u
vezi čl. 56 ZKP-a. 
Svaka stranka snosi svoje troškove krivičnog postupka.  
O b r a z l o ž e nj e
        Privatni tužilac  B.R.  privatnom krivičnom  tužbom od 11. 07. 2011. godine optužio je K.R. i K.M. oba iz Ž.  zbog krivičnog djela  laka tjelesna povreda iz čl. 152 st. 1 KZ čl. 195 st. 1 KZ  učinjena na način, mjesto  i vrijeme kako je to bliže opisano izrekom presude.  
        Na glavnom pretresu od 21. 07. 2011. godine  okrivljeni K.R.  je izjavio, da  mu je žao što  se slučaj dogodio, da je u svom postupku bio nepromišljen prema privatnom tužiocu i da je malo više popio, da izražava kajanje  zbog navedenog i spremnost da se izvine  i pruži ruku  privatnom tužiocu, te da se sa njim izmiri kao i da mu naknadi dosadašnje troškove krivičnog postupka.   
        Okrivljeni K.M., takođe je  izjavio da mu je žao što se slučaj dogodio, da izražava kajanje zbog navedenog i spremnost da se izvine privatnom tužiocu i da mu oprašta dug od 40,00 eura jer je tužilac platio taksu u ovom predmetu.  
        Nakon ovoga privatni tužilac  je izjavio da prihvata izvinjenje odnosno pomirenje  sa okrivljenima i u tom smislu odustao od privatne krivične tužbe a troškove krivičnog postupka nije tražio.  
        Za ovim  su okrivljeni  izgovorili riječi izvinjenja privatnom tužiocu i pružili mu ruku a privatni tužilac je prihvatio izvinjenje i  takođe pružio ruku okrivljenima,  te su se na taj način  stranke izmirile. Stranke su  ukazale da im nije potrebno dostavljati odluku u ovom predmetu jer se neće  žalili na istu obzirom da su se pomirili.  
        Pošto je privatni tužilac u toku glavnog pretresa odustao od privatne tužbe protiv okrivljenog sud je shodno čl. 362 tačka 1 ZKP-a  u vezi čl.56 ZKP-a odlučio kao i u izreci presude.  
         Odluku da svaka stranka snosi svoje troškove krivičnog postupka, sud je donio  u skladu sa čl. 203 stav 1 ZKP-a.  
        Sa izloženog odlučeno je kao u dispozitivu.

OSNOVNI SUD U ŽABLJAKU , dana 28. 07. 2011. godine
ZAPISNIČAR     
PREDSJEDNIK SUDA
Ranko Ćosović,s.r.
Mihailo Andjelić  
DN-a od dana 28.07.2011.godine
Obzirom da su se stranke odrekle
prava žalbe i nijesu tražili otpravak
odluke predmet arhivirati.
Predsjednik suda 