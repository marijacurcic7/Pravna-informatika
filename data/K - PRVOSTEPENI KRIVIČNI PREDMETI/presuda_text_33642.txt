K.br.8/13
U I M E CRNE GORE
OSNOVNI SUD U NIKŠIĆU, kao prvostepeni krivični, sudija B D , uz sudjelovanje
K S kao zapisničara, rješavajući u krivičnom predmetu protiv okrivljene T S
zbog kriv. dijela teška tjelesna povreda iz čl.151 st.1. KZ, po optužnom aktu
ODT-a u Nikšiću Kt.br.532/12 od 14.01.2013. godine, nakon dovršenog glavnog i
javnog pretresa dana 16.10.2013. godine u prisustvu okrivljene T S i zamjenika
ODT-a Nikšić, M V , istog dana donio je, a dana 18.11.2013. godine javno
objavio,
P R E S U D U
Okrivljeni :
T S , JMBG xxxxxxxxxxxxxx od oca Lj i majke M , rođene M rođena24.06.1974.
godine u Nikšiću, sa prebivalistem u N ulica R D br.8, državljanin Crne Gore,
pismen, majka četvoro djece, nezaposlena, sa završenom osnovnom školom, lošeg
imovnog stanja, ranije neosuđivana,
K r i v a j e
Što je,
Dana 23.05.2012. godine ispred pečenjare vlasništvo H Dž koja se nalazi u
ulici Lj N u Nikšiću, svjesna svog djela i htjela njegovo izvršenje, na način
što je drvenom klompom gađala u predjelu lijevog oka P S i nanijela mu tešku
tjelesnu povredu u vidu nagnječenja lijeve očne jabučice sa posljedičnim
nakupljanjem krvi u prednjoj očnoj komori, sa posljedičnim proširenjem zjenice
te sa posljedičnim smanjenjem oštrine vida na lijevom oku, oguljotine iznad
lijeve obrve i otoka ispod lijevog oka,
-čime je izvršila krivično djelo teška tjelesna povreda iz čl.151 st.1. Krivičnog zakonika, 
-Pa sud okrivljenoj primjenom citiranih zakonskih propisa iz čl.4 st.2,čl.42,.52, 53 i 54 Krivičnog zakonika i čl.226 , 229 i 374. Zakonika o krivičnom postupku, izriče 
. U S L O V N U O S U D U
Sa kojom joj utvrđuje kaznu zatvora u trajanju od 6 (sest) mjeseca i ujedno
određuje da se ova kazna neće izvršiti pod uslovom da okrivljena u roku od
dvije godine od dana pravnosnažnosti presude ne izvrši novo krivično djelo.
Okrivljena se oslobadja plaćanja sudskih troškova na osnovu čl. 229 stav 4.
ZKP-a.
O b r a z l o ž e n j e


Osnovno državno tužilaštvo u Nikšiću svojim optužnim aktom Kt.br.532/12 od 14.01.2013. godine stavio je na teret okrivljenoj T S izvršenje krivičnog djela teška tjelesna povreda iz čl.151 st.1.KZ, pa je zamjenik ODT-a M V prije davanja završne riječi djelimično izmijenila činjenični opis optužnog akta, a koje je činjenično i pravno bliže opisano izrekom presude, da bi u završnoj riječi ostajući pri izmijenjenom optužnom aktu tražila od suda da okrivljenu oglasi krivom i osudi po zakonu.


Okrivljena T S je u svojoj odbrani u prethodnom postupku, na zapisniku od 08.04.2013. godine, koju odbranu je ponovila i na glavnom pretresu da joj je kritiče noći oko 22,30 h kazala kćerka D da se njen nevjenčani suprug D V a kome je nadimak »B i« tuče sa Borom Bijelovićem. Odmah se obukla i obula kućne papuče, obične papuče od platna, a kojima je djon od gume i izašla je vani, a sa njom je pošla i njena kćerka D . Obzirom da se njena kuća nalazi u neposrednoj blizini te pečenjare vidjela je da je za jednim stolom u blizini vrata sjedio D a da je preko puta D za istim stolom stajao P S , dok je za drugim stolom koji se nalazio do vrata sjedio B B Tom prilikom čula je da S P govori njenom mužu: »jebem te usta i tebe i djecu, jebem i onu ti kurvu, napušite mi se kurca«, »jesi li siguran da su ta djeca tvoja«, te da je D bio krvav i da mu niz čelo i nos curi krv.U jednom momentu vidjela je da su iz kafane izasli D , Dž H , Đ L , B B i konobarica P J . Navela je da u momentu kada su izašli iz kafane između njih došlo do čupanja i guranja tako da nije mogla da zaključi ko od njih koga udara, a ko se brani i ko ih razdvaja, u tom momentu konobarica J stajala na vratima od pečenjare. Nakon što je H rekla :«Džako ču li ti šta nam je rekao« S se okrenuo prema njoj i rekao joj:« šta ćes ti kurvetino, jesi li ti došla da ga braniš«. Nakon što je Savo nastavio sa uvredama, izrevoltirana takvim njegovim ponašanjem i zbog svih uvreda koje je S konkretnom prilikom uputio kako njoj tako njenoj kćerci i njenom nevjenčanom suprugu, izula je papuču i mahinalno sa istom gađala u pravcu S a koga su u tom momentu držali Dž , B i Đ ,  koji su od nje bili udaljeni par metara, odnosno nalazili su na kratkom rastojanju od ulaza u pečenjaru. Istakla je da papuča kojom je gađala u njihovom pravcu nije pogodila S , niti bilo koga drugog već je udarila u zid od pečenjare. Dodala je da tom prilikom nije vidjela da je S P imao povrede u predjelu glave a ni u predjelu tijela, a nije vidjela ni da ga je tom prilikom neko udarao, te danije tačno da je kritične prilike imala na sebi klompe, nego papuče. U završnoj riječi je navela da ostaje pri navodima svoje odbrane, a pitanje svoje krivice ostavlja sudu na ocjenu.


U dokaznom postupku sud je neposredno saslušao oštećenog-svjedoka P S i svjedoke Dž H P J , V D , Đ L i B B , na saglasan predlog stranaka pročitao nalaz i mišljenje sudskih vještaka dr. B V dat kod ODT od 10.08.2012. godine i nalaz i mišljenje sudskog vještaka medicinske struke dr. M Š od 09.11.2012. godine i iste vještaka neposredno saslušao i pročitao izvod iz kaznene evidencije na ime okrivljene.


Cijeneći navode optužbe i odbrane, te provedene dokaze, kako pojedinačno, tako i u njihovoj međusobnoj povezanosti, Sud nalazi da je okrivljeni počinio krivično djelo stavljeno mu na teret, na način, vrijeme i mjesto, kako je to bliže predstavljeno izrekom ove presude, pa ga je oglasio krivim i krivično-pravno odgovornim.


Oštećeni svjedok P S je u svom iskazu u prethodnom postupku i na glavnom pretresu u bitnom naveo da se konkretnom prilikom nalazio u pečenjaru vlasništvo H Džaković koja se nalazi u ul Lj N u drustvu sa B B , te da se u pečenjari nalazio i vlasnik iste Dž H , kao i njegovi poznanici Đ L i V D a u objektu je bila i konobarica P J , te da su konzumirali alkoholna pića. Naveo je da je u jednom momentu bez ikakvih razloga V ustao iza stola i prišao stolu za kojim je sjedio Borislav i snažno ga udario pesnicom u predjelu lica i uva. Tom prilikom je rekao Vorotoviću:«što udaraš starijeg čovjeka« te se u tu njihovu raspravu umiješali H i L . Dalje je naveo da je kritične večeri u pečenjari dok su se žustro raspravljali ušla i nevjenčana supruga V D , T S i čim je ušla u pečenjaru ista je prišla njihovom stolu i počela da psuje. Tom prilikom D joj je rekao da ide kući, pa je ona posle par minuta izašla iz pečenjare. Nakon što je S izsla iz pečenjare popili su još po jedno piće a zatim je on krenuo da izađe iz pečenjare a i svo to društvo. Prilikom izlaska iz pecenjare, sjeća se da je bio tačno na vratima i da je napravio samo jedan iskorak kada ga je T S udarila klompom u predjelu lijevog oka. U tom momentu kada ga je S udarila klompom ista se nalazila ispred pecenjare, od njega udaljena oko metar, te da je držala  klompu u ruci, zamahnula je istom i snažno ga je udarila po oku, a da li je ona tu klompu pri tom ispustila iz ruke nakon što ga je udarila i šta je bilo sa tom klompom nakon toga ne zna, obzirom da je bio iznenađen i nije očekivao da će ga S udariti. Nakon toga otišao je do svog vozila koje je bilo parkirano u neposrednoj blizini pečenjare, pozvao policiju koja je već bila obavještena o konkretnom događaju, a zatim je pozvao i taksi obzirom da na lijevo oko nije mogao da gleda pošao je u stanicu gdje je dao izjavu, a zatim ga je policija njihovim kolima povezla do bolnice gdje mu je ukazana pomoć. Na glavnom pretresu je naveo da nije siguran da li ga je S udarila na način što je zamahnula rukom u kojoj je držala klompu ili ga je gađala tom klompom, te pogodila u predjelu lijevog oka. Kako je bio iznenađen tim postupkom, a i od bola ne može se sa sigurnosću izjasniti na tu okolnost.Na kraju se pridružio krivičnom gonjenju protiv okrivljene.


Svjedok Dž H je u svom iskazu u prethodnom postupku i na glavnom pretresu u bitnom naveo da je kritičnog dana u pečenjari čiji je vlasnik a koja se nalazi u ul Lj N bb sjedio za jednim stolom do ulaznih vrata sa P S V D i Đ L , dok je u blizini njihovog stola sjedio B B te da je u pečenari tog dana bila konobarica P J . Za to vrijeme dok su sjedjeli u pečenjari pili su alkoholna pića. Sjeća se da je u jednom momentu V Danilo ustao iza stola i prišao stolu za kojim je sjedio B B i vidio da je isti otvorenom šakom udario B po glavi. Sjeća se da je tom prilikom S prišao D i B kako bi ih smirio i da je između njih bilo neke rasprave ali nije čuo da je Sava tom prilikom vrijeđao D . Nakon toga vidio je S da stoji na vratima od pečenjare ali se ne sjeća da li je ona ulazila u pečenjaru, te da joj je D o tom prilikom rekao da ide kući. Nakon sto je S izasla iz pecenjare vidio je da je ubrzo i S izašao iz pečenjare, a šta se ispred dešavalo njemu nije poznato jer je ostao da sjedi unutra sa L , B i D . Naveo je da se posle kraćeg vremena S vratio u pečenjaru, te da nije vidio nikakve povrede kod S , a nije mnogo ni obraćao pažnju na njega. Ne zna zašto je S tada udario D ali pretpostavlja da ga je udario zato što je S prethodno udarila S klompom kada je izlazio iz pečenjare. Istakao je da nije vidio kada je S udarila S klompom, te da je sjutradan kada jedošao u pečenjaru saznao da je S išao kod doktora zbog tih povreda koje mu je klompom nanijela S , da mu je povrijeđeno oko i da je zbog toga ležao u bolnici. Ubrzo nakon tog događaja došla je pilicija i oni su išli u stanicu policije gdje su davali izjave, a ko je slučaj prijavio policiji njemu nije poznato.


Svjedok P J je u svom iskazu u prethodnom postupku i na glavnom pretresu u bitnom navela da je zaposlena kao konobarica u pečenjari koja se nalaziu ulici Lj N , a da je vlasnik te pečenjare H Dž . Sjeća se da su kritične večeri gosti u toj pečenjari bili D V ,  da je sa njim za stolom sjedio H Dž , L Đ i S P , dok je za drugim stolom sjedio B B te da su pili alkohol. U jednom momentu vidjela je da je D V prišao stolu za kojim je sjedio B i da ga je udario rukom u predjelu glave a da su im zatim prisli Dž Hranislav i P S da ih smire. Nakon što su oni nastavili i dalje glasno da se raspravljaju i vjerovatno zbog toga što je u lokalu bila buka i galama  to je čula i D supruga S jer je njihova kuća odmah preko puta pečenjare. U jednom momentu vidjela je da je S ušla u pečenjaru a da je sa njom ušla i njena kćerka D i pokušale su da izvedu D iz kafane, ali da isti nije htio, nakon čega je S prišla stolu za kojim je sjedio S i počela istog da vrijeđa, te da joj je S rekao »S idi kući ovo nije tvoje da ti dolaziš u kafanu i da se svađaš sa gostima« ali je ona i dalje nastavila sa uvredama. U tom trenutku S joj je rekao:«S a ajde napolje da to tamo riješimo« i njih dvoje su izšli iz kafane a za njima su izašli L , B i H . Vidjela je da dok su stajali ispred kafane tačnije na samom ulzu u kafanu da je S skinula drvenu klompu sa noge, ne zna da li desnu ili lijevu i vidjela je da je tom klompom gađala S i da je ta klompa pogodila S u predjelu oka, te da je u tom momentu ona stajala na vratima od pečenjare. Nakon što je S gađala S klompom on se udaljio par metara i vidjela je da se rukom drži za oko ali ne sjeća se za koje, te da je od tih povreda S istog dana išao u bolnicu da mu se ukaže pomoć i da je u bolnici bio oko tri dana. Nije čula da je tom prilikom S vrijeđao D , S i D , te da je on bilo kakve uvrede upućivao njima ona bi to morala čuti. Vidjela je da je ona klompa kojom je S gađala S pala na zemlju tačnije na sitni pijesak koji se nalazi na ulazu u pečenjaru te da ta klompa nije udarila prethodno od zid.


Svjedok V D je u svom iskazu u prethodnom postupku i na glavnom pretresu u bitnom naveo da je konkretnog dana oko 18,00 ili 19,00 h pošao u pečenjaru da bi se vidio sa H te da je u pečenjari za jednim stolom zatekao Hranislava kako sjedi u društvu sa M D i Đ L . Sjeo je za njihov sto dok su u drugoj prostoriji sjedjeli P S i B B . Nedugo zatim B i S su prošli pored njihovog stola, pa se on pozdravio sa S a zatim je isti sjeo za njihovim stolom dok je B sjeo neposredno do njihovog stola. Naveo je da mu je B tom prilikom nešto dobacivao i izgledalo mu je da je vidno pripit. U jednom momentu on je ustao i krenuo prema B i tu su se oni počupali i pogurali a društvo koje je bilo za njegovim stolom je ustalo i počeli su da ih razdvajaju. Napomuo je da je tu njihovu raspravu čula S kćerka D a sto mu je kasnije rekla i S , pa su njih dvije došle ispred pečenjare, odnosno stajale su na vratima od pečenjare ali nijesu ulazile u pečenjaru te da je tada S krenuo prema njima i počeo iste da vrijeđa. Istakao je da ga je u jednom momentu S iznenada udario pesnicom u predjelu nosa i cela od kog udarca je bio ošamućen tako nije vidio da je S udarila klompom ili nečim drugim S , te da je S dok se sve to dešavalo više puta ulazio i izlazio iz pečenjare. Ubrzo nakon toga dosla je policija pa su on i S pošli u stanicu policije gdje su dali izjave.


Svjedok Đ L je u svom iskazu u prethodnom postupku i na glavnom pretresu u bitnom naveo da se konkretnog dana nalazio u ugostiteljskom objektu sa prijateljem Dž H , vlasnikom iste i još nekim njihovim prijateljima, dok su se u drugom dijelu objekta nalazili P S i B B koje poznaje od ranije, te da je u objektu bila glasna muzika i galama od svih koji su bili prisutni. Sjeća se da je u jednom momentu u pečenjaru ušla S T nevjenčana supruga V sa jednom djevojčicom koja je čula tu galamu jer je njihova kuća u neposrednoj blizini pečenjare tačnije u dvorištu od pečenjare, te da je D tada rekao S da ide kući, da će on riješiti problem i da se ne mijesa u njihovu raspravu, te da se ne sjeća da li su se kritičnom prilikom međusobno vrijeđali S i S . Nakon što su iz pecenjare izašli S S , D i H cuo je i vidio da se raspravljaju i to svi međusobno. U jednom momentu čuo je da je P rekao:«udari me nešto ili sušto me udari cipelom ili klompom« a prethodno je vidio da su se S i D međusobno gurali ali u tom momentu nije tacno vidio gdje je bila S obzirom da ispred pečenjare nije bilo jačeg osvjetljenja osim ulicna rasvjeta. Nije vidio ko je koga udario i da li je tom prilikom eventualno S nečim udarila P , osim što je čuo kad je P rekao da ga je neko udario. Ubrzo posle toga napustio je pečenjaru,  izašao je na sporedni ulaz od iste i otišao je kući. Par dana nakon toga čuo je da je dolazila policija jer mu je to rekoa Džaković. 


Svjedok B B je u svom iskazu u prethodnom postupku i na glavnom pretresu u bitnom naveo da je dana 23.05.2013. godine sjedio u pečenjari vlasništvo H Dž koja se nalazi u ulici L N u N u društvu P S , dok su za to vrijeme u prvom dijelu pečenjare koji je odmah do ulaznih vrata za jednim stolom sjedjeli H Dž , Đ L i V D . Nakon sto su on i Sava krenuli da izađu iz pečenjare, a za njima su krenuli i D , L i H i dok se S nalazio na vratima od pečenjare, primjetio je S nevjenčanu suprugu D koja je stajala sa desne strane vrata i to na udaljenosti od S od oko dva metra.Tom prilikom čuo je da je S uputila neke uvredljive riječi S i vidio je da je ista u tom trenutku skinula klompu i tom klompom gađala u pravcu S , odnosno vidio je da je ta klompa pogodila S u oko ali ne zna tačno koje. U tom momentu ispred pečenjare bili su L , D i H i isti su se umiješali između S i S i razdvajali ih kako se ne bi tukli. Naveo je da on nije pokušavao da razdvoji S i S niti se miješao u taj njihov konflikt, te da se za svo to vrijeme nalazio ispred pečenjare. Sjeća se da je klompa kojom je S udarila S bila drvena i bijele boje i da je od tih povreda S ležao u bolnici više dana.


Sudski vještak med.struke B dr V u svom nalazu i mišljenju neposredno utvrdio da je oštećeni P S zadobio povredu nagnačenje u predjelu lijeve jagodične kosti i oguljotinu kože iznad lijevog oka, koje povrede su lake prirode, a mogle su nastati dejstvom drvenom motkom, staklenom pepeljarom, flašom, kamenom i sl. Iz izvjestaja ljekara specijalsite – oftamologa konstatovane su povrede: krvarenje u predjelu komori lijevog oka, traumatski proširena zenica i VOS 0-3 smanjen vid. Povrijeđeni je primljen na očno odjeljenje radi opservacije i liječenja.


Sudski vještak med.struke prof.dr. M Š u svom nalazu i mišljenju i pojašnjenju na glavnom pretresu je naveo da je P S zadobio sljedeće povrede: oguljotina iznad lijeve obrve, otok ispod lijevog oka, nagnječene lijeve očne jabučice sa posljedičnim nakupljanjem krvi u prednjoj očnoj komori, sa posljedičnim proširenjem zjenice, te sa posljedičnim smanjenjem oštrine vida na lijevom oku a koje povrede su dejstva tupog, teškog i jakog zamahnutog mehaničkog oruđa (moguće i klompa), na odgovarajući predio tijela ( lijevi očni predio), moguće i u jednom istom aktu ( jedan udarac). Navedena oguljotina i otok predstavljaju i pojedinačno, i u svom zbiru, laku tjelesnu povredu, a navedeno nagnječenje sa opisanim posljedicama predstavlja tešku tjelesnu povredu. U vrijeme odigravanja predmetnog događaja oštećeni je zadobio tešku tjelesnu povredu. Na glavnom pretresu vještak je pojasnio da intezitet sile, odnosno udarca je jak da bi nastale opisane povrede, a vještak se ne može opredjeliti da li je to bilo tako da je gadjano klompom put lijevog oka oštećenog ili se klompa nalazila u ruci okrivljene kritičnom prilikom, a u suštini nema razlike u odnosu na nanesenu povredu, odnosno na osnovu navedenih povreda medicina ne dozvoljava tačno opredjeljenje koji od ovih načina je nanio ovakve povrede. Vještak naglašava da je klompa morala djelovati jakim intezitetom u predjelu očne duplje.


Ovakav nalaz i mišljenje vještaka sudske medicine prof dr Š M , sud je cijenio kao objektivan, jasan i u skladu sa pravilima struke i kao takvog ga prihvatio.

Cijeneći sve provedene dokaze, pojedinačno i u njihovoj međusobnoj vezi i dovodeći ih u vezi sa odbranom okrivljene,sud je na nesumljiv način utvrdio da je okrivljena dana 23.05.2012. godine ispred pečenjare vlasništvo H Dž koja se nalazi u ulici Lj N u N svjesna svog djela i htjela njegovo izvršenje, na način što je drvenom klompom gađala u predjelu lijevog oka P S i nanijela mu tešku tjelesnu povredu u vidu nagnječenja lijeve očne jabučice sa posljedičnim nakupljanjem krvi u predjelu očnoj komori, sa posljedičnim proširenjem zjenice te sa posljedičnim smanjenjem oštrine vida na lijevom oku, oguljotine iznad lijeve obrve i otoka ispod lijevog oka, sa kojm radnjama je sa direktnim umišljajem izvršila krivično djelo teška tjelesna povreda iz čl.151 st.1 Krivičnog zakonika.

Naime, prednje činjenično utvrđenje sud zasniva na dokazima koje su provedeni
u ovoj krivično pravnoj stvari. Okrivljena ne priznaje izvršenje krivičnog
djela navodeći da oštećenog nije gađala drvenom klompom samo da je mahinalno
sa papučom gađala u pravcu S , jer je bila iznervirana njegovim ponašanja.
Ovakvu njenu odbranu sud je odbacio kao neosnovanu i sračunato datu radi
izbjegavnju krivice budući da je opovrgnuta provedenim dokazima, iskazom
oštećenog-svjedoka P S i svjedoka P J i B B koje je sud cijenio kao
objektivane i vjerodostojne, poklonio im punu vjeru koji su i u prethodnom
postupku i na glavnom pretresu kod ovog suda na bitne okolnosti kritičnog
događaja na identičan način opisali tok istog a budući da je potkrijepljen u
potpunosti nalazom i mišljenjem vještaka sudske medicine prof dr Š M , koji se
u svom nalazu izjasnio o načinu i mehanizmu nastanka povrede kod oštećenog, a
koji nalaz se u tom dijelu podudara sa iskazom samog oštećenog P Odbrana
okrivljene da kritične prilike nije imala na sebi klompe, nego papuče i da ta
papuča kojom je ona gađala nije pogodila P već je udarila u zid od pečenjare
opovrgnuta je iskazom svjedoka oštećenog P S koji je u svom iskazu jasno naveo
da ga je u jednom momentu prilikom izlaska iz pečenjare a sjeća se da je bio
tačno na vratima i da je napravio samo jedan iskorak kada ga je T S udarila
klompom u predjelu lijevog oka, odnosno držala je klompu u ruci, zamahnula je
istom i snažno ga udarila po oku, a koji iskaz je potvrđen iskazom svjedoka P
J i B B koji su bili neposredni očevidci kompletnog događaja i bili
kategorični da je okrivljena T S skinula drvenu klompu sa noge i tom klompom
gađala S i da je ta klompa pogodila S u predjelu oka, što je na glavnom
pretresu u prisustvu okrivljene i to jasno i nedvosmisleno potvrdili, a koji
iskazi su podkrijepljeni nalazom i mišljenjem vještaka medicinske struke iz
koje je sud, pored činjenice da je oštećeni zadobio tešku tjelesnu povredu u
vidu nagnječenja lijeve očne jabučice sa posljedičnim nakupljanjem krvi u
predjelu očnoj komori, sa posljedičnim proširenjem zjenice te sa posljedičnim
smanjenjem oštrine vida na lijevom oku, oguljotine iznad lijeve obrve i otoka
ispod lijevog oka utvrdio i mehanizam nastanka istog jer se vještak određeno
izjasnio da su povrede kod oštećenog posljedica dejstva tupog, teškog i jakog
zamahnutog mehaničkog oruđa (moguće i klompa), na odgovarajući predio tijela (
lijevi očni predio), moguće i u jednom istom aktu ( jedan udarac).


Ocjenjujući ostale dokaze sud je našao da iskazi prednjih svjedoka Dž H i V D , nijesu promijenili zaključak suda da je okrivljena izvršilac predmetnog krivičnog djela. Svjedok Dž B i V  D su naveli da nijesu vidjeli da je S udarila klompom ili nečim drugim S , dok je svjedok Đ L naveo da je u jednom momentu čuo da je P rekao:«udari me nešto ili sušto me udari cipelom ili klompom« a to što svjedok Đ nije vidio da li je i na koji način okrivljena udarila oštećenog može se pripisati njegovim subjektivnim svojstvima zapažanja, koncetracije i čula, pa je sud iskaz svjedoka Đ L cijenio kao objektivan jer isti nije imao razloga da predstavi događaj suprotan sopstvenom opažanju, dok je iskaze svjedoka Dž H i V D cijenio kao pristrasne i sračunato date kako bi pomogli okrivljenoj da izbjegne krivicu a imajuci u vidu da je V D nevjenčani suprug okrivljene i sam akter ovog događaja normalno je i za očekivati da je u svom iskazu subjektivan i da pomaže okrivljenoj kako bi izbjegla krivicu a iz prednjih razloga odbacio i dobranu okrivljene.


Naime, nesumnjivo je utvrđeno da je okrivljena kritičnom prilikom teško tjelesno povrijedila oštećenog na način što ga je drvenom klompom gađala u predjelu lijevog oka, dakle sredstvom podobnim da tijelo teško povrijedi ili zdravlje teško naruši tako da je okrivljena prilikom izvršenja djela bila svjesna da će preduzimajući prednje radnje teško tjelesno povrijediti oštećenog što je i htjela tako da je postupala sa direktnim umišljajem, pa su se u njenim radnjama pored objektivnih stekli subjektivni elementi bića kriv.djela stavljenog joj na teret. 


Prilikom utvrđivanja vrste i visine krivične sankcije sud je, cijeneći sve
okolnosti na strani okrivljene, koje utiču da ista bude manja ili veća, a u
smislu čl. 42 st.1. Krivičnog zakonika, od olakšavajućih okolnosti našao njenu
porodičnost, majka četvoro djece, nezaposlenost, lošu materijalnu situaciju i
raniju neosuđivanost, u šta se sud uvjerio čitanjem izvoda iz kaznene
evidencije na ime okrivljene, dok otežavajućih okolnosti sud nije našao pa je
cijeneći prednje, primjenom čl.53 i 54 KZ okrivljenoj izrekao uslovnu osudu,
kao u izreci, nalazeći da će se i sa prijetnjom izvršenja utvrdjene kazne
zatvora, kao u izreci, te provjerom ponašanja okrivljene u periodu od dvije
godine, na okrivljenu u dovoljnoj mjeri uticati da ubuduće ne čini nova
krivična djela, čime će se sa uspjehom ostvariti svrha uslovne osude iz čl. 52
KZ u okviru opšte svrhe izricanja krivičnih sankcija u smislu čl. 4 st.2. KZ.
Kako je okrivljena oglašena krivom sud  je shodno čl 229 stav 4. ZKP-a
oslobodio plaćanja troškova krivičnog postupka , imajući u vidu da je lošeg
imovnog stanja, majka četvoro djece, korisnik je materijalnog obezbjedjenja,
te bi plaćanje istih bila dovedena u pitanje, kako njena egzistencija, tako i
egzistencija njene porodice koju je dužna da izdržava.
Sa svega izloženog, a primjenom čl.374  ZKP-a, odlučeno je kao u izreci
presude.

OSNOVNI SUD U NIKŠIĆU, dana 18.11.2013. godine.

Zapisničar S U D I J A,
Kristof Senka,s.r. Baboviv Dragan,s.r.
Za tačnost otpravka tvrdi i ovjerava
službenik suda
PRAVNA POUKA:Protiv ove presude nezadoviljna stranka ima pravo žalbe u roku od
8 dana, od dana prijema iste preko ovog suda, Višem sudu u Podgorici.