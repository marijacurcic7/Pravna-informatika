


K. br. 41/11 
U IME CRNE GORE
        OSNOVNI SUD U ŽABLJAKU, kao prvostepeni krivični, po predsjedniku suda Anđelić Mihailu kao sudiji pojedincu, uz sudjelovanje Šibalić Ikonije kao zapisničara, u  krivičnom  predmetu protiv okrivljene B.R. iz Ž., zbog krivičnog djela iznošenje ličnih i porodičnih prilika iz čl. 197  st. 1 KZ, po privatnoj tužbi privatnog tužioca P.V. iz Ž. , na glavnom pretresu dana 21. 09. 2011. godine kome su  prisustvovale privatni tužilac i okrivljena, donio je i istog dana javno objavio

P R E S U D U
        Protiv okrivljene B.R. iz Ž., od oca  R.  i majke M. rođene B., rođena u P. – Ž.  ...godine, JMB ... , državljanin CG, razvedena, pismena sa završena četiri razreda osnovne škole, penzioner, visina penzije 180 €, ranije neosuđivana, protiv nje se ne vodi kriv. postupak  za drugo  krivično djelo,

OPTUŽBA SE ODBIJA

        Da je

        dana  03.09. 2011. godine oko 21 čas, kada su se privatna tužiteljica i okrivljena susrele u zgradi gdje stanuju u Ž. , okrivljena B.R.  je  privatnoj tužiteljici  P.V.  rekla  » lopovko, išla si u lopkovanje, da mi kradeš drva iz šupe i da ne mogu ništa ostaviti oko kuće što nećeš uzeti«

-čime bi izvršila krivično djelo iznošenje ličnih i porodičnih prilika iz čl. 197  st. 1  Krivičnog zakonika  (KZ).  
              usled odustanka privatnog tužioca od privatne  tužbe na
glavnom pretresu – čl. 372 tačka 1 ZKP-a.  
Okrivljena je dužna  platiti taksu na odluku suda u iznosu od 25 €, u roku od
8 dana  od dana pravosnažnosti presude,  a ovo shodno čl. 230 st. 3  Zakonika
o krivičnom postupku (ZKP-a).  
O b r a z l o ž e nj e
        Privatni tužilac  P.V. privatnom krivičnom  tužbom od 05. 09. 2011. godine optužila je  okrivljenu  B.R. zbog kriv. djela iznošenje ličnih i porodičnih prilika iz čl. 197  st. 1 KZ  učinjeno na način i vrijeme kako je to bliže opisano izrekom presude.  
        Na glavnom pretresu od 21. 09. 2011. godine  u toku dokaznog postupka okrivljena   je izjavila da  priznaje da je privatnoj tužiteljici rekla riječi navedene u privatnoj tužbi,  da joj je  žao  zbog čega ih je izgovorila, da  je i njoj došlo teško zbog dotadašnjih nesporazuma i međusobnih uvreda radi čega se  privatnoj tužiteljici izvinula zbog izgovorenih riječi  i ukazala da  o njoj i njenoj porodici više nikada neće  izgovoriti nijednu riječ.  
        Nakon ovoga privatna tužiteljica je izjavila  da obzirom da je okrivljena priznala ono što je izgovorila i da se izvinula zbog toga,  prihvata njeno izvinjenje i sa svoje strane ukazuje da nikada nijednu riječ neće više izgovoriti o okrivljenoj,  pa  da zbog navednog odustaje od privatne tužbe.   
        Pošto je privatna tužiteljica  u toku glavnog pretresa odustala od privatne tužbe protiv okrivljene sud je shodno čl. 372 tačka 1 ZKP-a odlučio kao i u izreci presude.  
         Odluku da okrivljena B.R.  plati taksu na odluku suda u iznosu  od 25€, sud je donio  na osnovu sporazuma stranaka u skladu sa čl. 230 stav 3 ZKP-a.  
        Sa izloženog odlučeno je kao u dispozitivu.

OSNOVNI SUD U ŽABLJAKU, dana 21. 09. 2011. godine
ZAPISNIČAR  
PREDSJEDNIK SUDA
Ikonija Šibalić,s.r.
Mihailo Andjelić,s.r.  
PRAVNA POUKA:
Protiv ove presude dopuštena je žalba
u roku od 8 dana po prijemu pismenog
otpravka iste preko ovog suda Višem
Sudu Bijelo Polje.  