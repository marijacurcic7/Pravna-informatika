Posl.br.K. 30/13
U I M E C R N E G O R E
OSNOVNI SUD U CETINJU, kao prvostepeni, krivični, po sudiji Mariji Ćupić, kao
sudiji pojedincu, uz učešće sudskog službenika Martinović Aleksandre, kao
zapisničara, u krivičnom predmetu okrivljenog Č.S. iz Cetinja, zbog krivičnog
djela falsifikovanje isprave iz člana 412. stav.2. u vezi stava 1. Krivičnog
zakonika po optužnom predlogu Osnovnog državnog tužilaštva u Cetinju Kt.br.
215/12 od 04.03.2013. godine, nakon glavnog i javnog pretresa održanog u
prisustvu savjetnika Osnovnog državnog tužioca u Cetinju Dj. M. okrivljenog
Č.S. i branioca okrivljenog M. V. advokata iz Cetinja, donio je dana
28.10.2013.godine i javno objavio ovu,
P R E S U D U
Okrivljeni Č.S. od oca I. i majke D. rođene T. rođen dana, ...... godine u
Podgorici, gdje i prebiva, državljanin Crne Gore, oženjen, otac troje
maloljetne djece, po zanimanju preduzetnik, srednjeg imovnog stanja,
neosuđivan,
K R I V J E
Što je,
Dana 25. novembra 2012. godine, oko 00,05 časova, u ulici "Ivanbegova", u
Cetinju, voljno upotrijebio kao pravu preinačenu pravu javnu ispravu - polisu
osiguranja br. 4680217/1 izdatu dana 04.11.2011. godine od strane "L.O." AD
Podgorica - Filijala Podgorica na svoje ime, a za teretno motorno vozilo
marke"Renault Kangoo", sa rokom važnosti do dana 05.11.2012. godine, na način
što je istu predao na uvid prilikom vršenja saobraćajne kontrole P. R. i T. M.
ovlašćenim policijskim službenicima Ispostave Cetinje, iako je znao da je
prethodno na istoj svojeručno prepravio datum isteka važenja do dana
25.11.2012. godine, te je istovremeno upravljao teretnim motornim vozilom
marke "Renault Kangoo", na kojem je prethodno voljno postavio registarske
tablice oznaka PG AT .... iako je znao da su te registarske tablice stvarno
pripadale putničkom motornom vozilu marke" Ford Fiesta", vlasništvo Lj.K. iz
Podgorice,
- čime je izvršio krivično djelo falsifikovanje isprave iz člana 412. stav.
2. u vezi stava 1. Krivičnog zakonika.


- pa mu sud citiranog zakonskog propisa, te primjenom članova 4, 5, 13, 15 , 42, 52, 53, 54, 75, KZ-a i čl. 226 - 229, i 374 ZKP-a.


USLOVNU OSUDU


Kojom okrivljenom utvrđuje kaznu zatvora u trajanju od tri mjeseca i istovremeno određuje da se navedena kazna neće izvršiti ukoliko optuženi u vremenskom periodu od jedne godine od dana pravosnažnosti ne počini novo krivično djelo.


Troškova krivičnog postupka nije bilo,a okrivljeni se obavezuje da u korist budžeta Crne Gore na ime paušala uplati iznos od 30,00 eura, a sve u roku od 15 dana, po pravosnažnosti presude pod prijetnjom prinudnog izvršenja.


Na osnovu čl. 75 Krivičnog zakonika prema okrivljenom se izriče:
MJERA BEZBJEDNOSTI


Oduzimaju se od okrivljenog-registarske tablice - oznaka PG AT .... kao i polisa osiguranja br. 4680217/1 izdata dana 04.11.2011. godine od strane " L.O." AD Podgorica - Filijala Podgorica na ime okrivljenog za teretno motorno vozilo marke " Renault Kangoo".


O b r a z l o ž e nj e


Osnovno državno tužilaštvu u Cetinju, Optužnim predlogom Kt. br. 215/12 od 04.03.2013. godine, okrivljenom Č.S. stavilo je na teret izvršenje krivičnog djela falsifikovanje isprave iz. čl. 412. stav 2. u vezi stava 1. Krivičnog zakonika.


Zastupnik optužbe je na glavnom pretresu ostao pri podnijetom optužnom aktu, i predložio sudu da se okrivljeni oglasi krivim i osudi po zakonu. Zastupnik optužbe je takođe predložio da se okrivljenome izrekne mjera bezbjednosti oduzimanje predmeta -registarskih tablica - oznaka PG AT ... kao i polise osiguranja br. 4680217/1 izdate dana 04.11.2011. godine od strane " L.O." AD Podgorica - Filijala Podgorica na ime okrivljenog za teretno motorno vozilo marke " Renault Kangoo".


U svojoj odbrani okrivljeni je naveo, da je tačno da je počinio krivično djelo
stavljeno mu na teret, kao i da prihvata krivicu i krivičnopravnu
odgovornost.Pojasnio je da je tačno da je počinio krivično djelo na način kako
je to predstavljeno optužnim aktom odnosno da je dana 25. novembra 2012.
godine oko 00,05 časova u Ul. Ivanbegova u Cetinju voljno upotrijebio kao
pravu preinačenu pravu javnu ispravu - polisu osiguranja broj 4680217/1 izdatu
dana 04. 11. 2011. godine od strane "L.O." A.D. Podgorica - Filijala Podgorica
na svoje ime, a za teretno motorno vozilo marke "Reno cangoo" sa rokom
važnosti do dana 05. 11. 2012. godine na način što je istu predao na uvid
prilikom vršenja saobraćajne kontrole P. R. i T. M. ovlašćenim policijskim
službenicima Ispostave Cetinje i ako je znao da je prethodno prepravio
svojeručno na istoj datum isteka važenja do dana 25. 11. 2012. godine, odnosno
da je istovremeno upravljao teretnim motornim vozilom marke Reno cangoo" na
kojem je prethodno voljno postavio reg. tablice oznaka PG AT ... i ako je znao
da su te reg. tablice stvarno pripadale pmv. marke "Ford fiesta" ,vlasništvo
Lj.K. iz Podgorice. Prije nego što ga je ovlašćeni policijski službenik
legitimisao, istom je rekao da je vozilo neregistrovano , da su na vozilu
zamijenjene tablice, a polisu mu je priložio jer mu je ovaj istu tražio kako
bi vidio da li je vozilo njegovo. Okrivljeni je takođe iznio u svojoj odbrani
da je uplatio iznos od 500,00 eura, zbog učinjenog krivičnog djela, a kako mu
je to naloženo od strane tužilaštva, pa mu nije jasno zašto je pokrenut
krivični postupak protiv njega.


Branilac okrivljenog M. V. u završnoj riječi je naveo da je očigledno da su se u ponašanju njegovog branjenika stekli svi elementi bića krivičnog djela koje mu se stavlja na teret, a što je i priznao. Branilac je nadalje istakao da je po sporazumu sa tužilaštvom umjesto eventualnog gonjenja uplatio novčani iznos bolnici " Danilo I " Cetinje, a jedan dio dogovorenog iznosa uplatio sa zakašnjenjem od nekoliko dana , pa smatra da ima zakonskog osnova da se optužba odbije kao neosnovana protiv okrivljenog. 


U cilju razjašnjenja ove krivičnopravne stvari, sud je na saglasan predlog stranaka pročitao potvrdu UP Ispostave Cetinje od 25.11.2012. godine o privremenom oduzetim predmetima od okrivljenog Č.S. pročitao polisu osiguranja br. 468217/1 izdatu dana 04.11. 2011. godine od strane "L.O." AD Podgorica, Filijala Podgorica na ime okrivljenog Č.S. za teretno motorno vozilo marke " Renault Kangoo", pročitao izvještaj UP Područne Jedinice Podgorica br. 29 - 245/12 - 33042/2 -5009 od 14.12.2012. godine iz Kaznene evidencije za okrivljenog Č.S. i izvršio uvid u spise predmeta ODT -a u Cetinju formirane u postupku odlaganja krivičnog gonjenja prema osumnjičenom Č.S. zbog krivičnog djela falsifikovanje isprave iz čl.412.st.2.u vezi st.1.KZ-a.


Sud je odustao od saslušanja predloženih svjedoka P. R. T. M. i Lj.K. obzirom da bi njihovo saslušanje vodilo odugovlačenju postupka i nebi uticalo na donošenje drugačije odluke,posebno kada se ima u vidu da je okrivljeni priznao da je počinio krivično djelo koje mu je stavljeno na teret.


Iz potvrde UP Ispostave Cetinje, od 25.11.2012. godine, sud je utvrdio da su od okrivljenog Č.S. prilikom kontrole saobraćaja oduzeto teretno motorno vozilo " Renault Kangoo" bez registarskih oznaka, ključevi od istog vozila, kao registarske oznake, PG AT ....,a koje potiču od putničkog motornog vozila marke " Ford".


Uvidom u polisu osiguranja broj 4680217/1 izdatu dana 04.11.2011. godine, od strane "L.O." AD Podgorica, na ime okrivljenog Č.S. za teretno motorno vozilo marke " Renault Kangoo", sud je utvrdio je ista prepravljena u dijelu kojom se navodi da osiguranje počinje 05.11.2011. godine u 00,00 h i traje do 05.11.2012. godine, u 00,00 časova, pa je umjesto 05.11.2012. godine, prepravljeno na 25.11. 2012. godine .


Iz izvještaja UP Područne Jedinice Podgorica br. 29 - 245/12 - 33042/2 -5009 od 14.12.2012. godine iz Kaznene evidencije za okrivljenog Č.S. proizilazi da nije osuđivan.


Analizirajući rezultate provedenog dokaznog postupka, te na osnovu savjesne i
brižljive ocjene svih provedenih dokaza pojedinačno i u svojoj ukupnosti , te
cijenjeći priznanje okrivljenog, Sud je utvrdio da su rezultati dokaznog
postupka u potpunosti potkrijepili navode Optužnog predloga da je okrivljeni
Č.S. počinio krivično djelo stavljeno mu na teret, činjenično i pravno opisana
dispozitivom ove presude, a ovo sa sledećih razloga:
Utvrđujući činjenice radi pravilnog utvrđenja materijalno pravnog odnosa u
predmetnoj krivičnopravnoj stvari, Sud je nesumnjivo utvrdio da okrivljeni
dana, 25. novembra 2012. godine, oko 00,05 časova, u ulici "Ivanbegova", u
Cetinju, volnjo upotrijebio kao pravu preinačenu pravu javnu ispravu - polisu
osiguranja br. 4680217/1 izdatu dana 04.11.2011. godine od strane "L.O." AD
Podgorica - Filijala Podgorica na svoje ime, a za teretno motorno vozilo
marke"Renault Kangoo", sa rokom važnosti do dana 05.11.2012. godine, na način
što je istu predao na uvid prilikom vršenja saobraćajne kontrole P. R. i T.
M., ovlašćenim policijskim službenicima Ispostave Cetinje, iako je znao da je
prethodno na istoj svojeručno prepravio datum isteka važenja do dana
25.11.2012. godine, te je istovremeno upravljao teretnim motornim vozilom
marke "Renault Kangoo", na kojem je prethodno voljno postavio registarske
tablice oznaka PG AT ... iako je znao da su te registarske tablice stvarno
pripadale putničkom motornom vozilu marke" Ford Fiesta", vlasništvo Lj.K. iz
Podgorice.
U ovakvim se radnjama okrivljenog koje se sastoje u upotrebi preinačene prave
javne isprave kao prave(polisu osiguranja br. 4680217/1 izdatu dana
04.11.2011. godine od strane "L.O." AD Podgorica - Filijala Podgorica na svoje
ime, a za teretno motorno vozilo marke"Renault Kangoo", sa rokom važnosti do
dana 05.11.2012.godine,na kojoj je prethodno svojeručno prepravio datum isteka
važenja do dana 25.11.2012. godine ,te predaji na uvid prilikom vršenja
saobraćajne kontrole P. R. i T. M. ovlašćenim policijskim službenicima
Ispostave Cetinje i postavljanu na vozilu kojim je upravljao registarskih
tablica oznaka PG AT ... iako je znao da su te registarske tablice stvarno
pripadale p.m.v.marke "Ford fiesta", vlasništvo Lj.K. iz Podgorice ), te u
nastupjeloj posledici –ugrožavanju pravnog saobraćaja stiču sva zakonska
obilježja bića krivičnog djela falsifikovanje isprave iz člana 412. stav 2. u
vezi stava 1. Krivičnog zakonika, pri čemu je sud utvrđujući subjektivan odnos
okrivljenog prema izvršenom krivičnom djelu utvrdio direktan umišljaj, jer je
isti bio svjestan svog djela i svih njegovih obilježja i htio njegovo
izvršenj,a što je i priznao ,pritom prihvatajući krivicu i krivičnopravnu
odgovornost za počinjeno djelo.
Sud je cijenio i prihvatio odbranu okrivljenog, jer je ista u potpunoj
saglasnosti sa provedenim dokazima kojima je sud poklonio punu vjeru.
Sud nije prihvatio zahtjev branioca okrivljenoga da Optužni predlog odbije kao
neosnovan. Naime , iz spisa predmeta ODT-a u Cetinju Kt.O br.215/12 proizilazi
da je vođen postupak odlaganja krivičnog gonjenja prema osumnjičenom Č.Saši
zbog krivičnog djela falsifikovanje isprave iz čl.412.st.2.u vezi
st.1.Krivičnog zakonika. Rješenjem Osnovnog državnog tužilaštva u Cetinju Kt.
/O/ br. 215/12 od 30.01.2013.godine tad osumnjičenom Č.S. je naloženo da
uplati novčani iznos od 500,00 eura u korist J.Z.U. Opšta Bolnica "Danilo I"
Cetinje - Odjeljenju Ginekologije i akušerstva na njihov žiro račun, u roku od
mjesec dana od dana prijema rješenja, uz upozorenje ako prihvaćenu obavezu ne
izvrši u ostavljenom roku, da će protiv njega biti preduzeto gonjenje.
Okrivljeni je navedeno rješenje primio dana 30.01.2013. godine. Iz spisa
predmeta nadalje proističe da je dana 01.03.2013.godine zamjenica ODT-a u
Cetinju sačinila Službenu zabilješku u kojoj je konstatovala da postupak
odlaganja krivičnog gonjenja prema osumnjičenom Č.Saši iz Podgorice,zbog
krivičnog djela falsifikovanje isprave iz čl.412.st.2.u vezi st.1.Krivičnog
zakonika ,nije uspio jer osumnjičeni nije u roku određenom mu rješenjem
Tužilaštva KT.O br.215/12 od 30.01.2013.godine dostavio dokaze o ispunjenju
obaveze koja mu je bila određena navedenim rješenjem.
Nakon ovoga ODT u Cetinju je podnijelo Optužni predlog Kt.br.215 /12 od
04.03.2013.godine protiv okrivljenog Č.S. zbog izvršenog krivičnog djela
falsifikovanje isprave iz čl.412.st.2.u vezi st.1.Krivičnog zakonika .
Uvidom u spise predmeta,ODT-a Cetinje sud je nadalje utvrdio da Zamjenica
ODT-a konstatovala dana 05.03.2013.godine da je okrivljeni dana
05.03.2013.godine,pristupio lično u prostorije ODT-a u Cetinju i dostavio
dvije uplatnice da je uplatio iznos od 150,00 eura,nakon isteka roka i to
01.03.2013.godine , a dana 05.03. 2013. godine, preostali dio prethodno
prihvaćenog sporazuma u iznosu od 350 ,00 eura.
Okrivljeni je izvršio uplatu mimo dogovorenog roka, aktom svoje volje, kada
više nije bio u obavezi shodno navedenom rješenju,odn.isti nije postupio
shodno naloženom i odredbama čl.272 ZKP-a koje se odnose na odlaganje
krivičnog gonjenja,tako da su stavovi branioca okrivljenog za sud
neprihvatljivi.


Prilikom utvrđivanja vrste i visine krivične sankcije koje je sud izrekao okrivljenome cijenjene su okolnosti iz čl. 42. KZ -a, pa je Sud od olakšavajućih okolnosti na strani okrivljenog cijenio da je okrivljeni neosuđivano lice, kako proizilazi iz izvoda iz kaznene evidencije koji je proveden na glavnom pretresu, da je otac troje maloljetne djece, da je priznao izvršenje krivičnog djela ,da mu je supruga kako je naveo bolesna i da se brine o njoj , u prilog čemu je i medicinska dokumentacija u spisima predmeta ,dok otežavajućih okolnosti na njegovoj strani van bitnih obilježja krivičnog djela u pitanju nije bilo.


Uzimajući u obzir ovako utvrđene okolnosti sud je okrivljenom odmjerio kaznu zatvora u trajanju od tri mjeseca, i istovremeno našao da su ispunjeni uslovi iz čl. 53. i 54. KZ -a, za izricanje uslovne osude, pa je istom izrekao uslovnu osudu kao posebnu vrstu krivične sankcije , određujući da se navedena kazna neće izvršiti ukoliko okrivljeni u vremenskom periodu od jedne godine, od dana pravosnažnosti ove presude, ne počini novo krivično djelo . Prilikom izricanja uslovne osude, Sud je posebno cijenio da je otac troje djece i činjenicu da je neosuđivano lice, uz uvjerenje da će se i ovako izrečenom uslovnom osudom postići svrha njeno izricanja propisana čl. 52. KZ-a.


Sud je okrivljenom na osnovu člana 75 Krivičnog zakonika, izrekao mjeru
bezbjednosti oduzimanja predmeta pojedinačno nabrojanih u izreci presude, jer
su isti upotrijebljeni u izvršenju krivičnog djela.


Troškova krivičnog postupka nije bilo ,a okrivljeni je shodno čl. 226 -229 ZKP-a, obavezan da plati na ime paušala iznos od 30,00 eura, koji iznos je sud odredio uzimajući u obzir konkretan slučaj, trajanje postupka i imovne prilike okrivljenog, a sve u roku od 15 dana, po pravosnažnosti presude, a pod prijetnjom prinudnog izvršenja.


Sa svega izloženog, a na osnovu čl. 374. ZKP-a, odlučeno je kao u izreci rješenja.


OSNOVNI SUD U CETINJU

Dana, 28.10.2013. godine
Sudija
Marija Ćupić
Zapisničar

Aleksandra Martinović


PRAVNA POUKA:

Protiv ove presude nezadovoljna stranka
ima pravo žalbe u roku od 8 dana od dana 
prijema iste, Višem sudu u Podgorici, a preko
ovog suda.
