CRNA GORA
OSNOVNI SUD U NIKŠIĆU
K.br.7/2013
Dana 14.05.2013.godine

U IME CRNE GORE

OSNOVNI SUD U NIKŠIĆU, kao prvostepeni krivični, sudija pojedinac Djuričković
Igor, uz sudjelovanje namještenika Papović Budimirke kao zapisničara,
rješavajući u krivičnom predmetu okrivljenog J.V.a, zbog krivičnog djela teško
djelo protiv bezbjednosti javnog saobraćaja iz člana 348 stav 3 u vezi sa
člana 339 stav 3 u vezi stava 1 KZ, postupajući po optužnom predlogu ODT
Nikšić Kt. br.753/12 od 14.01.2013.godine, nakon javnog glavnog pretresa
održanog dana 14.05.2013. godine, u prisustvu zamjenika ODT-a Pejović Željka,
okrivljenog i njegovog branioca V. R. advokata iz Podgorice, donio je i istog
dana javno objavio

P R E S U D U

Okrivljeni:
J.V. od oca D.i majke S. rodjene V.rodjen .godine u Nikšiću, sa prebivalištem
u Nikšiću–ulica državljanin Crne Gore, VSS, po zanimanju sveštenik, oženjen,
otac jednog djeteta, srednjeg imovnog stanja, ranije neosudjivan

K r i v j e

Što je:
Dana 05.09.2012.godine, oko 13:35 časova, u Nikšiću, u ulici Krsta Kostića, ne
pridržavajući se saobraćajnih propisa, upravljao svojim putničkim motornim
vozilom marke Seat Leon, registarskih oznaka NK BC 012,i time tako ugrozio
saobraćaj da je doveo u opasnost život i tijelo oštećenog maloljetnog R. Dj.na
način što je, krećući se navedenom ulicom iz pravca ulice Partizanski put u
pravcu raskrsnice navedene ulice sa ulicom N. od R., nije obratio pažnju na
maloljetnog pješaka R. Dj.koji je neoprezno prelazio kolovoz ulice K. K. od
desne prema lijevoj ivici kolovoza, iako je bio svjestan da postupa suprotno
saobraćajnim propisima i da tako može ugroziti saobraćaj da dovede u opasnost
život i tijelo oštećenog, ali je olako držao da do posljedice neće doći,
uslijed čega je vozeći ovako, protivno odredbi člana 13 stav 1 ZOBS-a na
putevima, bočnim prednjim desnim dijelom svog vozila udario i na kolovoz
oborio oštećenog mldb.R. Dj.koji je tom prilikom zadobio teške tjelesne
povrede u vidu linearnog preloma lobanje sljepoočno tjemeno sa lijeve strane,
preloma gornje vilice sa desne strane, traumatsku subarahniodnu hemoragiju,
akutni epidularni hematom sljepoočno sa desne strane i lake tjelesne pvorede u
vidu nagnječenja poglavine tjemena desno, manje razderine sljepoočno lijevo,
oguljotinu sljepoočno lijevo i razderinu ušne školjke lijevo
- čime je izvršio krivično djelo teško djelo protiv bezbjednosti javnog
saobraćaja iz člana 348 stav 3 u vezi člana 339 stav 3 u vezi stava 1
Krivičnog Zakonika.
- pa sud okrivljenom zbog izvršenja navedenog krivičnog djela primjenom
citiranih zakonskih odredbi i odredbi iz člana 4 stav 2, člana 42 stav 1,
člana 52, 53 i 54 KZ, kao i odredbi iz člana 226, 229 i člana 374 ZKP-a izriče
USLOVNU OSUDU
Sa kojom okrivljenom utvrdjuje kaznu zatvora u trajanju od 60 ( slovima:
šezdeset ) dana i istovremeno odredjuje da se navedena kazna neće izvršiti
ukoliko okrivljeni u roku od jedne godine od dana pravosnažnosti presude ne
počini novo krivično djelo.
Obavezuje se okrivljeni da na ime troškova krivičnog postupka plati novčani
iznos od 253,50 eura u roku od 15 dana od dana pravosnažosti presude, pod
prijetnjom prinudnog izvršenja na na žiro račun Osnovnog suda u Nikšiću broj
832-152-32 i da sudu dostavi dokaz o izvršenoj uplati.

O b r a z l o ž e n j e

Osnovni državni tužilac u Nikšiću svojim optužnim predlogom Kt.br.753/12 od
14.01.2013. godine, stavio je na teret okrivljenom J.V.u izvršenje krivičnog
djela teško djelo protiv bezbjednosti javnog saobraćaja iz člana 348 stav 3 u
vezi člana 339 stav 3 u vezi stava 1 KZ, koje krivično djelo je činjenično
opisano u izreci presude. Zamjenik ODT-a Pejović Željko, koji je zastupao
optužni akt na glavnom pretresu, u svojoj završnoj riječi izjavio je da smatra
da je u toku postupka dokazano da je okrivljeni počinio krivično djelo koje mu
je stavljeno na teret optužbom i predložio sudu da okrivljenog za počinjeno
krivično djelo oglasi krivim i osudi po zakonu.


Okrivljeni J.V. u svojoj odbrani datoj na glavnom pretresu u bitnom je istakao da se dana 05.09.2013. godine, oko 13 i 30 časova, upravljajući svojim vozilom marke Seat Leon, kretao ulicom Krsta Kostića iz pravca ulice Partizanski put u pravcu Pivare Trebjesa, vozeći brzinom od 30-40 km/h, i da je dok se približavao raskrsnici ulice kojom se kretao sa ulicom Nikca od Rovina vidio da semafori koji su postavljeni na toj raskrsnici ne rade i da se sa desne strane gledano iz smjera kretanja njegovog vozila na toj raskrsnici nalazi živa ograda jednog dvorišta koja je bila jako visoka i u velikoj mjeri zaklanjala pogled na taj dio raskrnice, ali je on uprkos tome uspio da uoči tri lica mladje životne dobi koja su stajala sa desne strane kolovoza gledano iz smjera kretanja njegovog vozila, odnosno malo stajala, a malo se kretala, pri čemu on nije mogao precizno odrediti smjer i pravac u kojem bi oni nastavili kretanje, da bi u jednom momentu, kada je ta grupa mladjih lica od njegovog vozila bila udaljena manje od deset metara, on vidio da su oni stali i na osnovu toga zaključio da može bezbjedno nastaviti kretanje kroz raskrnicu, da bi nakon što je vozilom stupio na samu raskrsnicu oštećeni mldb. R. Dj. odjednom se izdvojio iz te grupe i krećući se nekontrolisano krenuo da prelazi kolovoz te raskrsnice sa desne na lijevu stranu, gledano iz smjera kretanja njegovog vozila, krećući se pri tom dijagonalno, dakle prelazeći raskrsnicu iz jednog ugla ka suprotnom uglu, ne gledajući da li na kolovozu ima vozila u kretanju i on je tada učino sve što je u njegovoj moći da izbjegne kontakt vozila kojim je upravljao sa tim pješakom tako što je kočio i vozilo izmicao u lijevo, ali nije uspio da izbjegne kontakt tako da je došlo do kontakta prednje desne bočne strane njegovog vozila sa maloljetnim pješakom, nakon čega je on uspio da zaustavi vozilo, izašao iz istog i vidio da je maloljetni R. povrijedjen i da se nalazi u takvom položaju da je gornjim dijelom svog tijela bio oslonjen na desnu stranu vozila, nakon čega je on oštećenom pružio pomoć i pozvao telefonom službu hitne pomoći.


U svojoj završnoj riječi okrivljeni je, ostajući pri svojoj odbrani lično i preko svog branioca istakao da smatra da je kritičnom prilikom preuzeo sve što je bilo u njegovoj moći da spriječi nastanak predmetne saobraćajne nezgode i predložio sudu da ga oslobodi od optužbe, a da ukoliko sud drugačije rezonuje i nadje da se u njegovim radnjama stiču elementi krivičnog djela koje mu je stavljeno na teret optužbom, da mu izrekne uslovnu osudu, jer smatra da bi se i sa takvom vrstom krivične sankcije u konkretnom slučaju ostvarila svrha izricanja istih propisana zakonom. 


Sud je na glavnom pretresu u dokaznom postupku pročitao zapisnik o uvidjaju Uprave policije CG PJ Nikšić Ku.br.414/2012 sačinjen dana 05.09.2012.godine, izvršio uvid u skicu lica mjesta predmetne saobraćajne nezgode sačinjen od strane ovlašćenih službenika Uprave policije CG–PJ Nikšić i fotodokumentaciju broj 733/2012 od 05.09.2012.godine, na saglasan predlog stranaka pročitao iskaz oštećenog mldb. R. Dj. i njegovog zakonskog zastupnika R. Z. i iskaze svjedoka M. M. i K. M., date u prethodnom postupku, na saglasan predlog stranaka pročitao nalaz i mišljenje i dopunu nalaza i mišljenja saobraćajnog vještaka ing.Todorović Pavla date u prethodnom postupku i neposredno saslušao imenovanog vještaka saobraćajne struke i pročitao izvod iz kaznene evidencije za okrivljenog dat od Uprave policije CG-PJ Nikšić.


Analizirajući provedene dokaze pojedinačno i u njihovoj medjusobnoj povezanosti, dovodeći ih u vezi sa navodima optužbe i kazivanjem okrivljenog, sud je na nesumnjiv način utvrdio da je okrivljeni J.V. počinio krivično djelo koje mu je stavljeno na teret optužbom i istog oglasio krivim i krivično pravno odgovornim sa sljedećih razloga:


Zapisnikom o uvidjaju Uprave policije CG PJ Nikšić, K.br. 460/12 od 05.09.2012. godine, fotodokumentacijom broj 733/12 od 05.09.2012. godine, i skicom lica mjesta utvrdjeno je da se predmetna saobraćajna nezgoda dogodila dana 05.09.2012. godine, oko 13:35 časova, na dijelu raskrsnice ulica Krsta K. i Nikca od Rovina, da su u predmetnoj saobraćajnoj nezgodi učestvovali okrivljeni J.V. kao vozač putničkog motornog vozila marke Seat Leon, registarskih oznaka NK BS 012 i oštećeni mldb. R. Dj. kao pješak, da je kolovoz na mjestu nezgode napravljen od asfaltnog zastora bez udarnih rupa i oštećenja, da je širina kolovoza ulice Krsta Kostića prije raskrsnice iznosila 5m, a širina kolovoza ulice Nikca od Rovina ispred raskrsnice iznosila 7,80m, da se na predmetnoj raskrsnici ulice Krsta Kostića i Nikca od Rovina ukrštaju pod pravnim uglom, da se na predmetnoj raskrsnici nalazi postavljena svjetlosna signalizacija – semafori, koji u vrijeme nezgode nijesu funkcionisali, da je raskrsnica pomenutih ulica na mjestu nezgode zatvorena sa tri strane bočnim smetanjama takozvanom živom ogradom visine 1,10 metara, da je ulica Krsta Kostića postavljenim saobraćajnim znakom obavještenja odredjena kao ulica sa prvenstvom prolaza, dok se u ulici Nikca od Rovina prije predmetne raskrsnice nalazi postavljen saobraćajni znak izričitih naredbi Stop obavezno zaustavljanje. Navedenim dokazima konstatovano je da je vozilo marke Seat Leon u vrijeme vršenja uvidjaja zatečeno na lijevoj strani raskrsnice, odnosno kolovoza ulice Krsta Kostića, gledano u pravcu Njegoševe ulice, u lijevom uglu raskrsnice prednjim dijelom izvan kolovoza, a zadnjim dijelom na kolovozu ulice Nikca od Rovina, da je rastojanje od prednjeg desnog točka vozila do desne zamišljenje ivice kolovoza ulice Krsta Kostića na rskrsnici iznosila 5,10m, a rstojanje od zadnjeg desnog točka do iste zamišljene ivice kolovoza ulice Krsta Kostića 5,10 metara, da se na kolovoznoj površini ulice Krsta Kostića uočavao trag kočenja desnog zadnjeg točka vozila marke Seat izražen pravolinijski u dužini 10,85 m, pri čemu je rastojanje od početka traga kočenja do desne zamišljenje ivice kolovoza ulice Krsta Kostića iznosilo 3,65 m, dok se trag kočenja zadnjeg desnog točka tog vozila uočavao u slabom intenzitetu preko kolovoza i isti se završavao sa pozicijom zaustavljenog zadnjeg desnog točka, da su na lijevoj kolovoznoj traci ulice Krsta Kostića gledano u pravcu ulice Njegoševe pored desne strane tragova kočenja bili tragovi polomljenog vjetrobranskog stakla vozila marke Seat izraženi u dužini od 7m i širini 2,60 m, a da su na kolovoznoj površini, pored desne bočne strane zaustavljenog vozila marke Seat bili tragovi krvi povrijedjenog pješaka, pri čemu je sredina tog traga krvi od prednjeg desnog točka vozila marke Seat bila udaljena 1,65 metara, a rastojanje od sredine tog traga do desne zamišljene ivice kolovoza ulice Krsta Kostića iznosila 4m. Navedenim dokazima konstatovana su i oštećenja na vozilu marke Seat Leon i lični podaci učesnika u predmetnoj saobraćajnoj nezgodi.


Oštećeni mldb. R.DJ. u svom svjedočkom iskazu u bitnom je istakao da je dana 05.09.2012. godine, doživio saobraćajnu nezgodu u kojoj je zadobio teške tjelesne povrede, od kojih povreda se u narednih 20 dana liječio u KCCG u Podgorici i koje povrede su bile takve prirode da se zbog njih ne sjeća ni gdje je, ni kako je došlo do predmetne saobraćajne nezgode, niti se uopšte sjeća prvih 18 dana bolničkog liječenja.


Zakonski zastupnik oštećenog mldb. R. D.-otac R. Z. u svom iskazu naveo je da je okrivljeni J.V. nakon što je došlo do predmetne saobraćajne nezgode prema oštećenom maloljetnku postupio korektno, jer mu je poznato da je okrivljeni odmah nakon nastanka predmetne saobraćajne nezgode na licu mjesta pružio pomoć oštećenom i kasnije u toku bolničkog i kućnog liječenja obilazio oštećenog i stalno se interesovao za njegovo zdravlje, zbog čega se on kao zakonski zastupnik oštećenog maloljetnika ne pridružuje krivičnom gonjenju protiv okrivljenog.


Svjedoci mldb.M. M. i mldb.K. M. u svojim iskazima u bitnom su naveli da su dana 05.09.2012. godine oko 13:30 časova u društvu sa oštećenim R.DJ.m išli ulicom Nikca od Rovina, iz pravca ulice II Dalmatinske ka raskrsnici ulice Nikca od Rovina sa ulicom Krsta Kostića, da bi na odprilike 20 metara od te raskrsnice oštećeni R.DJ. prešao na desnu stranu ulice Nikca od Rovina i nasatvio da se kreće tom stranom ulice u pravcu ulice Krsta Kostića, dok su njih dvojica ostali i kretali se lijevom stranom ulice Nikca od Rovina paralelno sa oštećenim, da bi u prilasku raskrsnici navedenih ulica oštećeni započeo prelazak kolovozne površine navedene raskrsnice, krećući se pri tom pravolinijski, ubrzanim hodom i kada je došao skoro do polovine te raskrsnice jedno vozilo koje je dolazilo iz pravca Rastoka ga je udarilo svojim prednjim desnim dijelom i potom ga podiglo, da bi tada oštećeni udario glavom od prednje vjetrobransko staklo tog vozila, nakon čega se to vozilo zaustavilo na lijevoj strani ulice Krsta Kostića, gledano iz smjera kretanja tog vozila, tačno pored semafora, a oštećeni Radosavljević pao pored vozila. 


Stalni sudski vještak saobraćajne struke ing.Todorović Pavle u svom nalazu i mišljenju, dopuni nalaza i mišljenja i izjašnjenju na glavnom pretresu, koje je sud cijenio kao jasne, stručne i objektivne, jer su isti po ocjeni suda dati po pravilima struke i na osnovu materijalnih tragova čije je postojanje utvrdjeno zapisnikom o uvidjaju, skicom lica mjesta i foto-dokumentacijom, u bitnom je naveo da je kritičnom prilikiom vozilo marke Seat Leon, kojim je upravljao okrivljeni voženo brzinom od oko 39,3 km/h, da je do kontakta izmedju tog vozila i oštećenog R. Dj. kao pješaka ostvaren tako što je primarni kontakt izmedju vozila i tijela pješaka ostvaren prednjim desnim čeonim i bočnim dijelom putničkog vozila i lijeve i bočne strane gornjih ekstremiteta tijela pješaka, da je sekundarni kontakt izmedju vozila i tijela pješaka ostvaren nabacivanjem gornjeg dijela tijela pješaka na prednje vjetrobransko staklo po desnoj strani i desni dio krova vozila, a da je tercijarni kontakt izmedju tijela pješaka i kolovozne površine ulice Krsta Kostića ostvaren sklizavanjem tijela pješaka sa prednjeg desnog dijela vozila i pada na kolovoznu površinu, pri čemu je primarni kontakt izmedju desnog čeonog i bočnog dijela putničkog vozila i pješaka ostvaren gledano na uzdužnu osu ulice na rastojanju od 1,6m prije pronadjenih prvih materijalnih tragova na kolovoz ulice Krsta Kostića, a u odnosu na poprečnu osu kolovoza ulice Krsta Kostića, gledano iz pravca ulice Partizanski put u pravcu Nejgoševe ulice, na udaljenosti od 3,65 metara, pri čemu je ukoliko se podje od pretpostavke da je maloljetni pješak kolovoz predmetne raskrsnice prelazio ubrzanim hodom vozač sa putničkim vozilom marke Seat Leon bio na rastojanju od 19,10m od mjesta konstakta u momentu kada je maloljetni pješak stupio na desnu ivicu kolovoza ulice Krsta Kostića, dok je pri navedenoj brzini kretanja zaustavni put vozila iznosio 18,5 metara, odakle proizilazi da uzrok za nastanak predmetne saobraćajne nezgode stoji i na strani oštećenog maloljetnog pješaka koji je nepropisno prelazio kolovoz predmetne raskrsnice i na strani okrivljenog J.V.a kao vozača putničkog motornog vozila marke Seat Leon, s tim što na strani okrivljenog postoji propust u vidu kašnjenja u reakciji na uredjaj za zaustavljanje, jer bi u slučaju da je okrivljeni blagovremeno reagovao na uredjaj za zaustavljanje svog vozila isti uspio izbjeći nastanak predmetne saobraćajne nezgode zaustavljanjem vozila prije mjesta kontakta sa oštećenim maloljetnikom kao pješakom koji je nepropisno prelazio kolovoz predmetne raskrsnice. Imenovani vještak je odgovarajući na pitanja postavljena na glavnom pretresu istakao da je živa ograda dvorišta pored predmetne rskrsnice čija je visina bila 1,10m u odredjenoj mjeri onemogućavala okrivljenog da blagovremeno opazi oštećenog maloljetnika, ali da je on i taj faktor u vidu visine predmetne žive ograde na licu mjesta uzeo u obzir prilikom izračunavanja udaljenosti sa koje je okrivljeni kao vozač putničkog motornog vozla mogo opaziti oštećenog maloljetnika prilikom stupanja na kolovoz predmetne raskrsnice.


Nalazom i mišljenjem sudskog vještaka medicinske struke dr. Bulatović Veselina
,koji nalaz i mišljenje je sud cijenio kao jasan, stručan i objektivan, jer je
po ocjeni suda isti dat po pravilima struke i na osnovu vjerodostojne
medicinske dokumentacije koja se nalazi u spisima predmeta, utvrdjeno je da je
kritičnom prilikom oštećeni malodobni R.DJ. zadobio teške tjelesne povrede u
vidu akutnog epiduralnog hematona sljepoočno sa desne trane, tarumatske
subarahoidne hemoragije, lineralnog preloma lobanje sljepoočno tjemeno sa
lijeve strane i preloma donje vilice sa desne strane i lake tjelesne povrede u
vidu nagnječenja poglavine tjemena desno, manje razderotine sljepoočno lijevo,
oguljotine sljepoočno lijevo i razderine lijeve ušne školjke.
Na osnovu iskaza svjedoka M. M. i K. M. utvrdjeno je da je kritičnom prilikom
oštećeni mldb. R.DJ. raskrsnicu na kojoj se desila predmetna saobraćajna
nezgoda prelazio krećući se dijagonalno, ubrzanim hodom, sa desne na lijevu
stranu gledano iz pravca kretanja vozila kojim je upravljao okrivljeni, dok je
nalazom i mišljenjem vještaka saobraćajne struke, dopunom nalaza i mišljenja i
izjašnjenjem imenovanog vještaka na pretresu utvrdjeno da je u tom slučaju u
momentu stupanja oštećenog malojetnika kao pješaka na kolovoz okrivljeni sa
vozilom od tačke kontakta sa maloljetnim pješakom bio udaljen 19,10m, što je
pri brzini kretanja vozila kojim je upravljao okrivljeni od oko 39,20 km/h
bilo duže od zaustavnog puta vozila kojim je upravljao okrivljeni J.jer je
zaustavni put vozila pri navedenoj brzini kretanja iznosio 18,50m, odakle
proizilazi da uzrok za nastanak predmetne saobraćajne nezgode pored
nepropisnog prelaska kolovoza maloljetnog pješaka stojii u propustu u vožnji
okrivljenog J.V.a kao vozača putničkog motornog vozila marke Seat Leon, koji
propust se ogleda u tome što okrivljeni nije blagovremeno reagovao na uredjaj
za zaustavljanje svog vozila nakon što je oštećeni mldb.R.DJ. kao pješak
stupio na kolovoz raskrsnice ulica Krsta Kostića sa ulicom Nikca od Rovina.
Imajući u vidu navedene činjenice sud je na nesumnjiv način utvrdio da je
okrivljeni J.V. dana 05.09.2012.godine, oko 13:35 časova, u Nikšiću, u ulici
Krsta Kostića, ne pridržavajući se saobraćajnih propisa, upravljao svojim
putničkim motornim vozilom marke Seat Leon, registarskih oznaka NK BC 012 i
time tako ugrozio saobraćaj da je doveo u opasnost život i tijelo oštećenog
maloljetnog R.DJ., na način što je, krećući se navedenom ulicom iz pravca
ulice Partizanski put u pravcu raskrsnice navedene ulice sa ulicom Nikca od
Rovina, nije obratio pažnju na maloljetnog pješaka R. Dj.koji je neoprezno
prelazio kolovoz ulice Krsta Kostića od desne prema lijevoj ivici kolovoza,
uslijed čega je vozeći ovako, protivno odredbi člana 13 stav 1 ZOBS-a na
putevima, bočnim prednjim desnim dijelom svog vozila udario i na kolovoz
oborio oštećenog R.DJ., koji je tom prilikom zadobio teške tjelesne povrede u
vidu linearnog preloma lobanje sljepoočno tjemeno sa lijeve strane, preloma
gornje vilice sa desne strane, traumatsku subarahniodnu hemoragiju, akutni
epidularni hematom sljepoočno sa desne strane i lake tjelesne povrede u vidu
nagnječenja poglavine tjemena desno, manje razderine sljepoočno lijevo,
oguljotinu sljepočno lijevo i razderinu ušne školjke lijevo, kojim radnjama je
okrivljeni počinio krivično djelo teško djelo protiv bezbjednosti javnog
saobraćaja iz člana 348 stav 3 u vezi člana 339 stav 3 u vezi stava 1 KZ na
način, u vrijeme i na mjestu kako je to predstavljeno u izreci presude.


Cijeneći subjektivni odnos okrivljenog prema izvršenom krivičnom djelu sud je utvrdio da je okrivljeni prilikom izvršenja djela postupao sa svjesnim nehatom, jer iz utvrdjenog činjeničnog stanja proizilazi da je okrivljeni bio svjestan da upravljajući vozilom na način opisan u izreci presude postupa suprotno odrebama ZOBS-a na putevima, odnosno odredbi člana 13 stav 1 ZOBS-a na putevima, kojom je propisano da je vozač dužan da obrati pažnju na pješake koji se nalaze na kolovozu ili stupaju na kolovoz i da postupajući na taj način može ugroziti živote ili imovinu ostalih učesnika u javnom saobraćaju, ali je očigledno oalko držao da do toga neće doći ili da će biti u mogućnosti da spriječi nastanak inkriminisane posljedice.


Prilikom donošenja odluke o krivičnoj sankciji okrivljenom sud je u smislu člana 42 stav 1 KZ kao olakšavajuće okolnosti na strani okrivljenog našao njegove porodične prilike, činjenicu da je okrivljeni oženjen i otac jednog maloljetnog djeteta, činjenicu da se zakonski zastupnik oštećenog maloljetnika nije pridružio krivičnom gonjenju protiv okrivljenog, činjenicu utvrdjenu nalazom vještaka saobraćajne struke da radnja nepropisnog prelaska kolovoza preduzeta od strane oštećenog pješaka, pored propusta u vožnji okrivljenog predstavlja jedan od uzroka za nastanak predmetne saobraćajne nezgode i raniju neosudjivanost okrivljenog utvrdjenu uvidom u izvod iz kaznene evidencije za okrivljenog, dok otežavajućih okolnosti na strani okrivljenog po ocjeni suda nije bilo. Cijeneći navedene olakšavajuće okolnosti sud je našao da se radi o osobito olakšavajućim okolnostima i da prema okrivljenom radi ostvarivanja ciljeva krivično-pravne zaštite društvenih vrijednosti nije nužno primijeniti kaznu i istom na osnovu člana 53 i 54 KZ izrekao uslovnu osudu sa kojom je okrivljenom utvrdio kaznu zatvora u trajanju od 3 mjeseca i istovremeno odredio da se ova kazna neće izvršiti ukoliko okrivljeni u roku od jedne godine od dana pravosnažnosti presude ne počini novo krivično djelo, smatrajući da će se i sa prijetnjom izvršenja utvrdjene kazne zatvora, uz provjeru ponašanja okrivljenog u roku od jedne godine, na istog u dovoljnoj mjeri uticati da ubuduće ne vrši nova krivična djela i da će se na taj način u ovom konkretnom slučaju ostvariti svrha izricanja uslovnih osuda iz člana 52 stav 2 KZ, u okviru opšte svrhe izricanja krivičnih sankcija iz člana 4 stav 2 KZ.


Odluku o troškovima krivičnog postupka sud je donio primjenom odredbi člana 226 i člana 229 ZKP-a i istom okrivljenog obavezao da na ime troškova krivičnog postupka plati iznos od 253,50 eura, od čega se iznos od 159,50 eura odnosi na ime nagrade vještaku saobraćajne struke za dati nalaz i mišljenje, dopunu nalaza i mišljenja i odbranu istih na glavnom pretresu, iznos od 44,00 eura na ime nagrade vještaku medicinske struke za dati nalaz i mišljenje i dopunu istog, do se iznos od 50,00 eura odnosi na ime paušala kao dijela troškova krivičnog postupka koji iznos je odredjen imajući u vidu trajanje postupka, složenost predmeta i imovne prilike okrivljenog.


Na osnovu svega izloženog, primjenom člana 374 ZKP-a odlučeno je kao u izreci presude.



OSNOVNI SUD U NIKŠIĆU, dana 14.05.2013.godine.



Zapisničar  S U D I J A


Papović Budimirka s.r.  Djuričković Igor s.r. 


Za tačnost otpravki tvrdi i ovjerava: službenik suda


PRAVNA POUKA: Protiv ove presude dozvoljena je žalba u roku od 8 dana od dana 

Prijema iste preko ovog suda Višem sudu Podgorica
