Posl.br.K.193/13
U IME CRNE GORE
OSNOVNI SUD U CETINJU, kao prvostepeni, krivični, po sudiji Mariji Ćupić, kao
sudiji pojedincu, uz učesće sudskog namještenika Aleksandre Martinović, kao
zapisničara, u krivičnom predmetu okrivljenog M. N. iz Podgorice, zbog
krivičnog djela ugrožavanje javnog saobraćaja iz čl. 339. st. 1.Krivičnog
zakonika, a po optužnom predlogu Osnovnog državnog tužilaštva u Cetinju Kt.br.
152/12 od 25.02.2013. godine, nakon održanog glavnog i javnog pretresa dana
21.11.2013. godine, u prisustvu savjetnika ODT-a Đ. M. okrivljenog M. N. sa
braniocem V. M. adv.iz Podgorice,ošt. B. M. donio je dana 22.11.2013.godine i
javno objavio
P R E S U D U
Okrivljeni: M. N.. od oca M. i majke S. rođene J. Rođen ....... godine u
Podgorici, gdje i prebiva, oženjen, otac dvoje maloljetne djece, po zanimanju
privatnik, srednjeg imovnog stanja, osuđivan i to: presudom Višeg suda u
Podgorici K.169/2011 od 20.06.2012. godine zbog krivičnog djela iz člana 143 u
vezi člana 20 KZ-a na kaznu zatvora od dvije godine, presudom Osnovnog suda u
Podgorici broj K.480/12, zbog krivičnog djela iz člana 403 stav 1 KZ-a na
kaznu zatvora od 30 dana i presudom Osnovnog suda u Podgorici broj K. 1064/10
od 22.01.2013. godine zbog krivičnog djela iz člana 399 KZ na kaznu zatvora u
trajanju 7 mjeseci
Kriv je:
Što je :
Dana 17.06.2012.godine, oko 18,00 časova, na magistralnom putu Cetinje-
Podgorica, u mjestu zv. Dobrsko selo, Opština Cetinje, upravljajući u
saobraćaju motociklom marke “KTM”, registarskih oznaka PG AD .. ne
pridržavajući se saobraćajnih propisa iz člana 31. stav 1. i člana 198. stav 1
. Zakona o bezbjednosti saobraćaja na putevima, ugrozio saobraćaj i doveo u
opasnost život i tijelo ljudi, na način što, iako je znao da ne može
upravljati vozilom u saobraćaju ukoliko ne posjeduje važeću vozačku dozvolu za
upravljanje putničkim motornim vozilom “A” kategorije, te znao da je dužan da
brzinu kretanja vozila prilagodi okolnostima,karakteristikama puta i stanju
puta, vidljivosti, preglednosti, atmosferskim prilikama, stanju vozila i
tereta, frekvenciji i saobraćaja i drugim saobraćajnim uslovima, tako da
vozilo može blagovremeno zaustaviti pred svakom preprekom koju pod datim
uslovima može da predvidi, te da usled neobučenosti za upravljanje motociklom
i neprilagođene brzine može izazvati saobraćajnu nezgodu, odnosno dovesti u
opasnost život i tijelo ljudi, pa je pristao na takvu posledicu, time što je
preduzeo radnju upravljanja i kretanja motociklom bez posjedovanja važeće
vozačke dozvole za upravljnaja vozilom “A” kategorije, iz pravca Cetinja u
pravcu Podgorice, da bi dolaskom u mjesto zv. “Dobrsko selo”, krećući se
motociklom desnom saobraćajnom trakom desne kolovozne trake, neprilagođenom
brzinom od oko 70 km/h, na potezu puta koji se prostire u obliku desne
krivine, gdje je bezbjedna brzina kretanja motocikla prema okolnostima,
karakteristikama i stanju puta, vidljivosti i preglednosti iznosila do 56
km/h, preduzeo radnju kočenja, što je uslovilo da dođe do destabilizacije i
nekontrolisanog kretanja motocikla prema lijevoj ivici puta, u smjeru njegovog
kretanja, nakon čega je motociklom udario u brdo koje se nalazilo van lijeve
ivice kolovoza , gledano iz pravca njegovog kretanja, od kojeg udara je došlo
do prevrtanja motocikla i pada njegovog saputnika-oštećenog B. M. iz
Podgorice,kojom prilikom je oštećeni B. M. iz Podgorice zadobio laku tjelesnu
povredu u vidu većeg broja oguljotina u predjelu ekstremiteta i trupa
-čime je izvršio krivično djelo ugrožavanje javnog saobraćaja iz čl.339.st.1.KZ-a.
Pa sud okrivljenog primjenom citiranih zakonskih propisa, te čl. 4, 5, 13, 15,
32, 41, 42 i KZ i čl.226, 229, i 374 ZKP-a,
O S U Đ U J E
Na kaznu rad u javnom interesu u trajanju od 240 časova, a koji se ima
izvršiti za vrijeme od 6 mjeseci, s tim što kazna ne može biti duža od 60
časova u toku jednog mjeseca.
Ukoliko okrivljeni ne vrši rad u javnom interesu, ova kazna će se zamijeniti
kaznom zatvora, tako što će se svakih započetih 60 časova rada u javnom
interesu zamijeniti kaznom zatvora u trajanju od jednog mjeseca.
Obavezuje se okrivljeni da u korist Budžeta Crne Gore uplati na ime troškova
krivičnog postupka iznos od 132,00 eura ,te na ime sudskog paušala iznos od
30,00 eura u roku od 15 dana po pravosnažnosti presude, pod prijetnjom
prinudnog izvršenja.
O b r a z l o ž e n j e
Osnovno državno tužilaštvo u Cetinju, podnijetim Optužnim predlogom
Kt.br.152/12 od 25.02.2013. godine stavilo je na teret okrivljenom M. N. iz
Podgorice da je izvršio krivično djelo ugrožavanje javnog saobraćaja iz čl.
339. st.1. Krivičnog zakonika.
Prvostepena presuda u datoj krivičnopravnoj stvari je ukinuta Rješenjem Višeg
suda u Podgorici Kž.br.1388/13 od 16.10.2013.godine i predmet je vraćen
prvostepenom sudu na ponovni postupak i odlučivanje.
Shodno ukidnim razlozima sadržanim u odluci Višeg suda zakazan je glavni
pretres na kojem je zastupnik optužbe ,nakon manjih činjeničnih izmjena ostao
pri podnijetom optužnom predlogu i predložio sudu da okrivljenog oglasi krivim
i osudi po zakonu.
Okrivljeni M. N. u svojoj odbrani je istakao da je tačno da je dana
17.06.2012. godine upravljao motociklom marke KTM reg. oznake PG AD .. da je
suvozač bio B. M. da ne posjeduje važeću vozačku dozvolu za upravljanje
putničkim motornim vozilom “A” kategorije. Znao je da je dužan da brzinu
kretanja vozila prilagodi okolnostima, karakteristikama puta i stanju puta,
vidljivosti, preglednosti, atmosferskim prilikama, stanju vozila i tereta,
frekvenciji i saobraćaja i drugim saobraćajnim uslovima, tako da vozilo može
blagovremeno zaustaviti pred svakom preprekom koju pod datim uslovima može da
predvidi,kao i da usled neobučenosti za upravljanje motociklom i neprilagođene
brzine može izazvati saobraćajnu nezgodu, odnosno dovesti u opasnost život i
tijelo ljudi, pa je pristao na takvu posledicu. Tačno je da je preduzeo radnju
upravljanja i kretanja motociklom bez posjedovanja važeće vozačke dozvole za
upravljanje vozilom “A” kategorije, iz pravca Cetinja u pravcu Podgorice, da
bi dolaskom u mjesto zv. “Dobrsko selo”, krećući se motociklom desnom
saobraćajnom trakom desne kolovozne trake, neprilagođenom brzinom od oko 70
km/h, na potezu puta koji se prostire u obliku desne krivine, preduzeo radnju
kočenja što je uslovilo da dođe do destabilizacije i nekontrolisanog kretanja
motocikla prema lijevoj ivici puta, u smjeru njegovog kretanja, nakon čega je
motociklom udario u brdo koje se nalazilo van lijeve ivice kolovoza , gledano
iz pravca njegovog kretanja, od kojeg udara je došlo do prevrtanja motocikla i
pada njegovog saputnika-oštećenog B. M. iz Podgorice,kojom prilikom je
oštećeni B. M. zadobio laku tjelesnu povredu ,dok je on istom prilikom zadobio
tešku tjelesnu povredu.Prihvatio je krivicu i krivičnopravnu odgovornost za
počinjeno djelo.
Branilac okrivljenog M. N. M. V. adv.iz Podgorice je naznačio da slijedeći
odbranu okrivljenog može samo da ukaže sudu na činjenicu da je okrivljeni
priznanjem datim u ovom postupku doprinio da se ne vodi odugovlačenju
postupka,tako da sud ima u vidu sve olakšavajuće okolnosti na strani istog,te
da ga što blaže kazni.
Sud je na glavnom pretresu u dokaznom postupku radi razrješenja predmetne
krivičnopravne stvari proveo sledeće dokaze:saslušao oštećenog B. M., pročitao
zapisnik o uvidjaju saobraćajne nezgode UP-Ispostave Cetinje br.56/2012 od
26.06.2012. godine, te na saglasan predlog stranaka pročitao nalaz i mišljenje
sudskog vještaka saobraćajne struke ing. Š. M. o uzroku saobraćajne nezgode od
decembra mjeseca 2012. godine, pročitao nalaz i mišljenje sudskog vještaka
med.struke dr. R.S. dat na zapisniku broj Kt. br. 1521/12 od 25.12.2012.
godine sa pratećom med. dokumentacijom o vrsti i težini tjelesnih povreda za
oštećenog B. M, izvršio uvid u skicu lica mjesta predmetne saobraćajne nezgode
sačinjenu od strane UP-Ispostave Cetinje dana 17.06.2012. godine, te pročitao
izvod iz KE UP Područna jedinica Podgorica na ime okrivljenog, br.
29-245-/13-4300/2-766 od 12.03.2013.godine.
Oštećeni B. M. je u svom iskazu naveo da se naznačenog dana nalazio na
moticiklu kojim je upravljao okr. M. N.. Kretali su se normalnom brzinom. Ne
može da zna kako je došlo do predmetne saobraćajne nezgode, ali smatra da je
uzrok tome guma koja nije zamijenjena, tačnije on je nije zamijenio. Nije se
pridružio krivičnom gonjenju i nije postavio imovinskopravni zahtjev.
Iz zapisnika o uvidjaju saobraćajne nezgode br.56/2012 od 26.06.2012. godine
sačinjenog od strane UP-Ispostave Cetinje proizilazi da je dana 17.06.2012.
godine, oko 18,00 časova u mjestu zv. Dobrsko selo,, Opština
Cetinje,magistralni put Cetinje-Podgorica došlo do saobraćane nezgode i da je
tom prilikom zatečen motocikl PG AD 09 postavljen nagore zadnjom stranom na
kolovoznoj površini u dužini od 0,60 m, a prednjom okrenut prema brdu. Na licu
mjesta je zatečen trag kočenja, trag klizanja, djelovi motocikla, djelovi
kacige.
Iz nalaza i mišljenja vještaka saobraćajne struke ing. Š. M. Kt.br 152/12 od
decembra 2012.godine o uzroku saobraćajne nezgode, dat na osnovu podatka od
značaja za utvrdjivanje uzroka predmetne nezgode i dinamičke analize
proizilazi da se predmetna saobraćajna nezgoda dogodila dana 17.06.2012.
godine, oko 18,00 časova, na magistralnom putu Cetinje-Podgorica u mjestu zv.
Dobrsko selo i da se tok ove nezgode odvijao tako što je na navedenoj lokaciji
vozač M. N.. upravljao motociklom , marke „KTM“ ,reg. oznaka PG AD ..
Motociklo marke „KTM “ reg. oznaka PG AD .. voženo je brzinom od 70 km /h, dok
je bezbjedna brzina kretanja motocikla na kritičnom potezu puta iznosila 56
km/h. Prilikom savlađivanja kritičnog poteza puta koji se prostire u obliku
desne krivine, vozač motocikla pribjegao je kočenju istog, pa je došlo do
izlijetanja motocikla preko lijeve ivice kolovoza, a zatim nalijetanja na
fizičku prepreku-brdo, van kolovoza, po lijievoj strani puta, što je dovelo do
prevrtanja motocikla i pada vozača i suvozača, koji su ovom prilikom zadobili
tjelesne povrede. Dakle, do ove nezgode je došlo usled propusta u vožnji od
strane vozača motocikla marken „KTM“ reg. oznaka PG AD .. Prednje se ogleda u
tome što vozač nije prilagodio brzinu kretanja motocikla, uslovima saobraćaja:
zakrivljenosti puta, stanju kolovoza i dubini vidnog polja, koje uslove je
mogao da predvidi, usled čega je prilikom savlađivanja kritičnog poteza puta,
koji se prostire u obliku desne krivine, gledano u smjeru kretanja, nastupila
desatabilizacija istog, pa je vozač pokušao da kočenjem moticikla zadrži
motociklo na bezbjednoj putanji kretanja, pri čemu nije uspio, već je došlo do
izlijetanja motocikla preko lijeve ivice puta u smjeru kretanja, pa je u ovoj
fazi došlo do pada vozača i suvozača na površinu kolovoza, kojom prilikom je
suvozač na motociklu zadobio laku tjelesnu povredu, a na motociklu je
prričinjena „totalna šteta“ u iznosu od 1.800,00 eura. Da se vozač kretao u
granicama bezbjedne – prilagođenje brzine kretanja, isti je mogao uz minimalne
napore savladati kritični potez puta. Zaustavni put motocikla pri bezbjednoj
brzini od 56 KM/h iznosio je 35 metara, što ide u prilog zaključku da je isti
mogao i zaustaviti motociklo u kritičnoj situaciji, da je brzina kretanja
motocikla bila prilagođena datim uslovima saobraćaja.
Iz nalaza i mišljenja sudskog vještaka med.struke dr. R. S. dat na zapisniku
broj Kt. br. 1521/12 od 25.12.2012. godine sa pratećom med. dokumentacijom o
vrsti i težini tjelesnih povreda za oštećenog B. M. konstatuje se da je kod
oštećenog B. M. nastupila laka tjelesna povreda, bez opasnosti po život.
U skici lica mjesta saobraćajne nezgode sačinjenoj od strane UP-Ispostave
Cetinje od 17.06.2012. godine koja se dogodila dana 17.06.2012. godine, na
putnom pravcu Cetinje-Podgorica u mjestu Dobrsko selo, dat je prikaz kolovoza
i mjesto slijetanja motocikla, i to gledano iz pravca Cetinja prema Podgorici
položaj motocikla marke “KTM”, registarskih oznaka PG AD .. tragovi kočenja,
slivnika za vodu u mjesto udara, tragovi klizanja,djelovi kacige, zaštitne
kacige, smjer kretanja motocikla,kao i mjesto koje je uzeto kao fiksna
tačka.Ovako sačinjena skica lica mjesta u potpunoj je podudarnosti sa
sačinjenim zapisnikom koji je proveden kao dokaz.
Iz izvoda iz KE izdatog na ime okrivljenog M. N. od strane UP Područne
jedinice Podgorica br.29-245/13-4300/2-766 od 12.03.2013. godine, proizilazi
da je isti osuđivan i to: presudom Višeg suda u Podgorici K.169/2011 od
20.06.2012. godine zbog krivičnog djela iz člana 143 u vezi člana 20 KZ-a na
kaznu zatvora od dvije godine, presudom Osnovnog suda u Podgorici broj
K.480/12, zbog krivičnog djela iz člana 403 stav 1 KZ-a na kaznu zatvora od 30
dana i presudom Osnovnog suda u Podgorici broj K. 1064/10 od 22.01.2013.
godine zbog krivičnog djela iz člana 399 KZ na kaznu zatvora u trajanju 7
mjeseci.
Analizirajući rezultate provedenog dokaznog postupka, te na osnovu savjesne i
brižljive ocjene svih provedenih dokaza pojedinačno i u svojoj ukupnosti, u
sklopu sa odbranom okrivljenog ,koja ima karakter priznanja sud je utvrdio da
su rezultati dokaznog postupka podkrijepili navode optužnog predloga, da je
okrivljeni M. N.. počinio krivično djelo ugrožavanje javnog saobraćaja iz
člana 339. stav 1. Krivičnog zakonika, činjenično opisano u dispozitivu ovog
rješenja, a ovo iz sledećih razloga:
Naime, sud je nesumnjivo utvrdio da je dana 17.06.2012.godine, oko 18,00
časova, na magistralnom putu Cetinje-Podgorica,, u mjestu zv. Dobrsko selo,
Opština Cetinje, upravljajući u saobraćaju motociklom marke “KTM”,
registarskih oznaka PG AD .. ne pridržavajući se saobraćajnih propisa iz člana
31. stav 1. i člana 198. stav 1 . Zakona o bezbjednosti saobraćaja na
putevima, ugrozio saobraćaj i doveo u opasnost život i tijelo ljudi, na način
što, iako je znao da ne može upravljati vozilom u saobraćaju ukoliko ne
posjeduje važeću vozačku dozvolu za upravljanje putničkim motornim vozilom “A”
kategorije, te znao da je dužan da brzinu kretanja vozila prilagodi
okolnostma, karakteristikama puta i stanju puta, vidljivosti, preglednosti,
atmosferskim prilikama, stanju vozila i tereta, frekvenciji saobraćaja i
drugim saobraćajnim uslovima, tako da vozilo može blagovremeno zaustaviti pred
svakom preprekom koju pod datim okolnostima može da predvidi, te da usled
neobučnosti za upravljanje motociklom i neprilagođene brzine može izazvati
saobraćajnu nezgodu, odnosno dovesti u opasnost život i tijelo ljudi, pa je
pristao na takvu posledicu, time što je preuzeo radnju upravljanja i kretanja
motociklom bez posjedovanja važeće vozačke dozvole za upravljanja vozilom “A”
kategorije, iz pravca Cetinja u pravcu Podgorice, da bi dolaskom u mjesto zv.
“Dobrsko selo”, krećući se motociklom desnom saobraćajnom trakom desne
kolovozne trake, neprilagođenom brzinom od oko 70 km/h, na potezu puta koji se
prostire u obliku desne krivine, gdje je bezbjedna brzina kretanja motocikla
prema okolnostima, karakteristikama i stanju puta, vidljivosti i preglednosti
iznosila do 56 km/h, preduzeo radnju kočenja, što je uslovilo da dođe do
destabilizacije i nekontrolisanog kretanja motocikla prema lijevoj ivici puta,
u smjeru njegovog kretanja, nakon čega je motociklom udario u brdo koje se
nalazilo van lijeve ivice kolovoza , gledano iz pravca njenog kretanja, od
kojeg udara je došlo do prevrtanja motocikla i pada njegovog saputnika-
oštećenog B. M. iz Podgorice,koji je zadobio laku tjelesnu povredu u vidu
većeg broja oguljotina u predjelu ekstremiteta i trupa.
Postupajući na prednje opisani način okrivljeni je prekršio odredbe iz
čl.198.st.1.Zakona o bezbjednosti saobraćaja na putevima kojim je određeno da
motornim vozilom u saobraćaju na putu može samostalno da upravlja samo lice
koje ima važeću vozačku dozvolu ili stranu vozačku dozvolu i međunarodnu
vozačku dozvolu i člana 31. stav 1. istog zakona kojim je propisano da je
vozač dužan da brzinu kretanja vozila prilagodi okolnostima,karakteristikama i
stanju puta, vidljivosti, preglednsti, atmosferskim prilikama, stanju vozila i
tereta, frekvenciji saobraćaja i drugim saobraćajnim uslovima, tako da vozilo
može blagovremeno da zaustavi pred svakom preprekom koju pod datim uslovima
može da predvidi.
Sud je cijenio nalaz i mišljenje vještaka saobraćajne struke ing. M. Š. u
kojem je na osnovu raspoloživih podataka opisao do detalja kako je došlo do
saobraćajne nezgode. Nalaz ovog vještaka sud je prihvatio i cijenio ga kao
jasan, neprotivurječan i zasnovan na principima nauke. U sklopu sa ovim
nalazom sud je cijenio i zapisnik o uviđaju saobraćajne nezgode sačinjen od
strane Uprave policije Ispostave Cetinje i skicu lica mjesta koje je prihvatio
u potpunosti kao neprotivurječne sa ostalim provedenim dokazima.
Sud je takodje prihvatio dati nalaz i mišljenje sudskog vještaka medicinske
struke dr. R. S. datog na zapisniku broj Kt. br. 1521/12 od 25.12.2012. godine
sa pratećom med. dokumentacijom o vrsti i težini tjelesnih povreda za
oštećenog B. M. konstatuje se da je kod oštećenog B. M. nastupila laka
tjelesna povreda, bez opasnosti po život.
Dakle, u uzročno posledičnom smislu isključivi uzrok nastanka ove nezgode
nalazi se u propustima vozača motocikla kojim je upravljao okrivljeni koji se
manifestuje u kršenju pobrojanih i citiranih zakonskih propisa koji regulišu
oblast saobraćaja na putevima.
Po nalaženju suda okrivljeni je bio svjestan da može učiniti djelo, pa je na
to i pristao, čime su se u njegovim radnjama i nastupjelim posledicama stekla
sva subjektivna i objektivna obilježja bića krivičnog djela ugrožavanje javnog
saobraćaja iz čl. 339. st. 1. KZ-a.
Predmetom posebne ocjene bila je i odbrana okrivljenog koja ima karakter
priznanja obzirom da je prikazao konkretni dogadjaj kako je predstavljeno
dispozitivom presude i prihvatio krivicu i krivičnopravnu odgovornost za
počinjeno djelo, pa je sud našao da je u sklopu sa ostalim provedenim dokazima
i kao takvu je prihvatio.
Sud je našao da kod ovako utvrđenog činjeničnog stanja mišljenje oštećenog o
uzroku predmetne saobraćajne nezgode nije od uticaja ,samim tim što prvobitno
kaže da nezna zašto je došlo do nezgode,da bi potom kao razlog naveo to što
nije promjenio gumu na motociklu,što je očigledni pokušaj istog da olakša
krivičnopravni položaj okrivljenog.
Prilikom odmjeravanja vrste i visine krivične sankcije koju će sud izreći
okrivljenom cijenjene su okolnosti iz čl. 42. KZ-a, pa je sud od olakšavajućih
okolnosti na strani okrivljenog uzeo u obzir da je porodičan čovjek,da je otac
dvoje mlbd. djece, potpuno i jasno priznanje izvršenja krivičnog djela,
odn.prihvatanje krivice i krivičnopravne odgovornosti zbog počinjenog
djela,odn. odbranom koja ima karakter priznanja  je doprinio bržem dolaženju
do materijalne istine ,te se nije vodilo odugovlačenju postupka,da se oštećeni
nije pridružio krivičnom gonjenju i da nije postavio imovinskopravni zahjtev,
dok je od otežavajućih okolnosti van bitnih obilježja krivičnog djela u
pitanju na njegovoj strani našao raniju osuđivanost, što proizilazi iz izvoda
iz kaznene evidencije na ime okrivljenog, pa je kod takvih olakšavajućih
okolnosti, a imajući u vidu da je okrivljeni pristao na izricanje kazne rad u
javnom interesu, na osnovu čl. 41 KZ, okrivljenom izrekao kaznu rad u javnom
interesu u trajanju od 240 časova, a koji se ima izvršiti za vrijeme od 6
mjeseci, s tim što kazna ne može biti duža od 60 časova u toku jednog mjeseca,
nalazeći da će se ovakvom kaznom postići svrha kažnjavanja iz čl.32 KZ i na
taj način dovoljno uticati na okrivljenog da ubuduće ne vrši ista ili slična
krivična djela, a u okviru opšte svrhe propisivanja i izricanja krivičnih
sankcija iz čl.4 st.2 KZ.
Ukoliko okrivljeni ne bude vršio rad u javnom interesu, na osnovu čl. 41 st.6
KZ, ova kazna će se zamijeniti kaznom zatvora, tako što će se svakih započetih
60 časova rada u javnom interesu zamijeniti kaznom zatvora u trajanju od
jednog mjeseca.
Pošto je okrivljeni oglašen krivim sud ga je obavezao da na ime troškova
krivičnog postupka u korist Budžeta Crne Gore uplati iznos od 93,50 eura i to
na ime angažovanja sudskog vještaka saobraćajne struke iznos od 38,50 eura,i
medicinske struke iznos od 38,50 eura,kao i na ime sudskog paušala iznos od
30,00 eura, sve u roku od 15 dana po pravosnažnosti presude pod prijetnjom
prinudnog izvršenja,a koji je paušal odmjeren srazmjerno trajanju postupka,
složenosti predmeta, a sve shodno odredbama čl.226-229 Zakonika o krivičnom
postupku.
Na temelju svega izloženog, a shodno čl. 374. ZKP-a odlučeno je kao u izreci
presude.
OSNOVNI SUD U CETINJU
Dana, 22.11.2013. godine
Zapisničar, S u d i j a
Aleksandra Martinović Marija Ćupić,
PRAVNA POUKA:
Protiv ove presude može
se izjaviti žalba u roku
od 8 dana od dana prijema
iste, Višem sudu u Podgorici
a preko ovog suda.