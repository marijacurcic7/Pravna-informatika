K.73/13/13
U IME CRNE GORE
OSNOVNI SUD U KOTORU, kao nadležni prvostepeni krivični sud, po sudiji Momirki
Marović, uz učešće zapisničara Ana Marije Petković, u krivičnom predmetu
protiv okrivljenog M S, zbog krivičnog djela krađe u produženom trajanju iz
člana 239 stav 1 u vezi člana 49 Kz CG, koji se vodi po optužnom predlogu ODT
Kotor Kt. broj 548/12 od 26.02.2013 godine, nakon glavnog i javnog pretresa
održanog dana 16.09.2013 godine u pristustvu zamjenika ODT Kotor Tanje Čolan
Deretić, branioca okrivljenog advokata B V po zamjeničkom punomoćju branioca
po službenoj dužnosti advokata B B i odsustvu okrivljenog M S kome se sudi u
odsustvu po rješenju ovog suda Kv.162/13 od 20.05.2013 godine, istoga dana
donio je i javno objavio sledeću
P R E S U D U
OKRIVLJENI M S, JMBG , od oca L i majke R, rođene P, rođen godine u P, stalno
nastanjen u P, ul. D K broj 5 ili D G bb, državljanin CG, ranije osuđivan
presudom Osnovnog suda u P Km. od 16.12.2004 godine zbog krivičnog djela iz
člana 145 stav 1 tačka KZRCG kojom mu je izrečena kazna pojačanog nadzora od
strane roditelja i presudom Osnovnog suda u P od 27.10.2009 godine zbog
krivičnog djela iz člana 256 stav 1 KZCG na kaznu zatvora u trajanju od 3
mjseca uslovno na jednu godinu,
K r i v j e
Što je
1. Dana 08.08.2012 godine oko 17,00 časova na S P u B, u namjeri da
prisvajanjem tuđih pokretnih stvari za sebe pribavi protivpravnu imovinsku
korist, svjestan značaja svog djela i željeći njegovo izvršenje, iskoristio
nepažnju oštećenih P S i I P iz K, te oduzeo mobilne telefone marke "S U 900"
sa SIM karticom i "S" NN modela sa SIM karticom, vlasništvo oštećenih, ukupne
vrijednosti 155,00 na plaži oduzeo ova dva telefona, nakon čega je pobjegao sa
lica mjesta, da bi krajem avgusta 2012 godine jedan od telefona prodao D D za
25,00.- eura.
2.Dana 20.08.2012 godine oko 16,30 časova, sa B P u B u istoj namjeri kao pod
1. svjestan značaja svog djela i željeći njegovo izvršenje, iskoristio
odsustvo oštećenog V P iz F, koja se nalazila u vodi, te oduzeo jednu manju
crnu torbicu koja je bila na plaži i u kojoj su se nalazili jedan manji
fotoaparat marke "P" crne boje, vrijednosti 85,00 eura, jedan mobilni telefon
marke "S G " crne boje, vrijednsoti 95,00 eura, jedan MP3 uredjaj za slušanje
muzike marke "P" crveno - crne boe vrijednosti 25,00 eura, jedan ručni ženski
sat plavi, plastični za kupanje NN marke vrijednsoti 25,00 eura, jednu kremu
za sunčanje vrijednosti 2,00 eura, jedan blokčić žute boje za pisanje
vrijednosti 2,00 eura, jedne ženske naočare za vid i sunce tamno plave boje u
žitoj futroli, vrijednosti 35,00 eura, a sve ukupne vrijednsoti 269,00 eura,
vlasništvo oštećene, nakon čega je pobjegao sa lica mjesta sa oduzetim
stvarima,
- čime je učinio krivično djelo krađe u produženom trajanju iz člana 239 stav
1. u vezi sa članom 49 Krivičnog zakonika CG.
Pa sud okrivljenog na osnovu naprijed navedenih krivičnopravnih odredbi, te
odredbi člana 3, 5, 8, 13, 15, 32, 33, 36 i 42 Kz-a CG i člana 368 i 374 Zkp-a
O S U Đ U J E
NA KAZNU ZATVORA u trajanju od 30 dana, koju će okrivljeni izdržati nakon
pravosnažnosti presude.
Dužan je okrivljeni na ime sudskog paušala uplatiti iznos od 50,00 eura i na
ime troškova krivičnog postupka iznos od 102,50 eura, u roku od 15 dana od
dana pravosnažnosti presude na žiro račun broj 832-16-52 u korist budžetskih
sredstava Crne Gore i dokaz o uplati dostaviti ovom sudu s pozivom na broj K.
73/13/13.
O b r a z l o ž e n j e
ODT Kotor aktom Kt. broj 548/12 od 26.02.2013 godine optužilo je M S zbog
izvršenja krivičnog djela krađe u produženom trajanju iz člana 239 stav 1 u
vezi člana 49 Kz CG.
Okrivljeni M S u toku postupka nije pružio odbranu, pa obzirom da je
nedostupan sudu i državnim organima, to mu je rješenjem ovog suda Kv.162/13 od
20.05.2013 godine određeno suđenje u odsustvu.
U dokaznom postupku koji je sproveden u cilju utvrđenja činjeničnog stanja i
krivice okrivljenog, sud je proveo sledeće dokaze: izvršio uvid u potvrdu o
privremenom oduzimanju predmeta na ime AN od 20.09.2012 godine, uvid u potvrdu
o privremenom oduzimanju predmeta na ime M S od 20.08.2012 godine, uvid u
potvrdu o vraćanju predmeta na ime V P od 20.08.2012 godine, na saglasnost
stranaka pročitao nalaz i mišljenje vještaka ekonomsko finansijske struke D M
18.02.2013 godine, izvršio uvid u izvod iz kaznene evidencije UP PJ Podgorica
na ime M S od 04.03.2013 godine i na saglasnost stranaka pročitao iskaz
svjedoka D D sa zapisnika pred ODT Kotor od 16.01.2013 godine.
Uvidom u potvrdu o privremenom oduzimanju predmeta UP PJ Podgorica na ime A
Nod 20.09.2012 godine utvrđeno je da je od istog OPS privremeno oduzeo telefon
marke S serijskog broja .
Uvidom u potvrdu o privremenom oduzimanju predmeta UP PJ Budva, na ime M S od
20.08.2012 godine utvrđeno je da je OPS od okrivljenog M Sprivremeno oduzeo:
jedan manji foto aparat marke ,,P, crne boje, mobilni telefon marke ,,S G''
crne boje u kome se nalazila SIM kartica francuskog distributera ,,B broj ,
jedan MP-3 uređaj za slušanje muzike marke ,,F crveno-crne boje, ženski ručni
sat plavi plastični za kupanje nn marke, kremu za sunčanje, blokčić žute boje
za pisanje, ženske naočare za vid i sunce tamno braon boje u žutoj futroli.
Uvidom u potvrdu o vraćanju predmeta na ime V P od 20.08.2012 godine utvrđeno
je da je OPS izvršio privremeno vraćanje V P sledećih stvari: jedaog manjeg
foto aparata marke ,,P crne boje, mobilnog telefona marke ,,S-G crne boje u
kome se nalazila SIM kartica francuskog distributera ,,B broj , jedan MP-3
uređaj za slušanje muzike marke ,,F crveno-crne boje, ženski ručni sat plavi
plastični za kupanje nn marke, kremu za sunčanje, blokčić žute boje za
pisanje, ženske naočare za vid i sunce tamno braon boje u žutoj futroli.
Iz nalaza i mišljenja vještaka ekonomsko finansijske struke D M od 18.02.2013
godine utvrđeno je da je vrijednost stvari otuđenih dana 20.08.2012 godine (
tačka 2 izreke presude) u vrijeme otuđenja iznosila ukupno 269,00 eura
(vrijednost jednog manjeg foto aparata marke ,,P crne boje je iznosila 85,00
eura, vrijednost jednog mobilnog telefona marke ,,SG'' crne boje je iznosila
95,00 eura, vrijednost jednog MP3 uređaja za slušanje muzike marke ,,F crveno-
crne boje je iznosila 25,00 eura, vrijednost jednog ženskog plastičnog ručnog
sata za kupanje NN marke je iznosila 25,00 eura, vrijednost jedne kreme za
sunčanje je iznosila 2,00 eura, vrijednost jednog blokčića žute boje za
pisanje je iznosila 2,00 eura i vrijednost jednih ženskih naočara za vid i
sunce tamno plave boje je iznosila 35,00 eura). Vrijednost stvari otuđenih
dana 08.08.2012 godine (tačka 1 izreke presude) u vrijeme otuđenja je iznosila
ukupno 155,00 eura (vrijednost jednog mobilnog telefona marke ,,S SGHU 900''
sa SIM karticom 068 je iznosila 90,00 eura i vrijednost jednog mobilnog
telefona marke ,,Samsung'' NN modela sa sim karticom 065 je iznosila 65,00
eura).
Uvidom u izvod iz kaznene evidencije UP PJ Podgorica na ime M S od 04.03.2013
godine utvrđeno je da je okrivljeni ranije osuđivan presudom Osnovnog suda u P
od 16.12.2004 godine zbog krivičnog djela iz člana 145 stav 1 tačka KZRCG
kojom mu je izrečena kazna pojačanog nadzora od strane roditelja i presudom
Osnovnog suda u P K. od 27.10.2009 godine zbog krivičnog djela iz člana 256
stav 1 KZCG na kaznu zatvora u trajanju od 3 mjseca uslovno na jednu godinu.
Svjedok D D je naveo da ga je negdje krajem avgusta 2012 godine okrivljeni M S
pozvao na njegov telefon, kojeg zna od ranije i ponudio mu na prodaju mobilni
telefon marke ,,S SGHU900''. Prihvatio je da kupi taj telefon, obzirom da se
bavi otkupom polovnih telefona, a i posjedovao je tezgu na maloj pijaci, gdje
je obavljao djelatnost otkupa telefona, kao i prodaje prateće opreme za
telefone. Okrivljeni M S mu je rekao da je telefon njegov, da isti nije
ukraden. Povjerovao je u to, jer mu je isti djelovao prilično uvjerljivo a i
njegova kartica se nalazila u telefonu, tako da je okrivljenom za telefon dao
25 eura, koji iznos novca je on prihvatio. Telefon je koristio jedno
petnaestak dana, a zatim je pošao u jednu kafanu u naselju V, misli da se
kafana zove Š i u toj kafani izvjesnoj konobarici M je prodao ovaj telefon za
iznos novca od 40 eura. M je zahtjevala da joj proda telefon obzirom da je
znala da se bavi prodajom polovnih telefona, tako da mu je odmah dala 30 eura
na ruke a 10 eura naknadno. Nakon mjesec dana od prodaje telefona, njega je
pozvao inspektor iz B i saopštio mu da je telefon ukraden i koliko mu je
poznato taj telefon je vratio A N, koji je inače stanodavac kuće u kojoj je
smještena konobarica M.
Nije bilo prigovora na izvedene dokaze, niti predloga za dopunu dokaznog
postupka.
Cijeneći sve provedene dokaze pojedinačno i u uzajamnoj povezanosti shodno
članu 370 stav 3 Zkp-a, sud je utvrdio činjenično stanje navedeno u izreci
presude pot tačkom 1 i 2.
Činjenično stanje navedeno pod tačkom 1 izreke presude sud je utvrdio na
osnovu iskaza svjedoka D D i potvrde o privremenom oduzimanju predmeta na ime
A N od 20.09.2012 godine.
Naime, svjedok D D je naveo da ga je negdje krajem avgusta 2012 godine pozvao
okrivljeni M S na njegov mobilni telefon i ponudio mu na prodaju mobilni
telefon marke ,,S SGHU900'', pa je od istog kupio taj telefon za iznos od
25,00 eura, da bi nakon petnaestak dana taj telefon prodao izvjesnoj
konobarici M u naselju V za iznos od 40 eura, te ga je nakon mjeseca dana
pozvao inspektor iz B i saopštio mu da je predmetni telefon ukraden, a poznato
mu je da je telefon policiji vratio N A, koji je inače stanodavac kuće u kojoj
je smještena konobarica M. Iskaz svjedoka N Asud je prihvatio jer je isti u
skaldu sa potvrdom o privremenom oduzimanju predmeta na ime N A od 20.09.2012
godine, iz koje je utvrđeno da je od istog oduzet telefon marke ,,S, pa je
potvrđen navod svjedoka D D o daljem ,,kretanju'' predmetnog telefona nakon
krađe istog, a koji telefon je dana 08.08.2012 godine oko 17,00 časova na S P
u B oduzet od oštećenih P S i I O iz K, zajedno sa još jednim mobilnim
telefonom ,,S NN modela sa SIM karticom.
Činjenično stanje navedeno pod tačkom 2 izreke presude sud je utvrdio na
osnovu potvrde o privremenom oduzimanju predmeta na ime M S od 20.08.2012
godine.
Naime, iz potvrde o privremenom oduzimanju predmeta na ime M S od 20.08.2012
godine utvrđeno je da je OPS UP PJ BUdva od okrivljenog M Sprivremeno oduzeo
jedan manji foto aparat marke ,,P, crne boje, mobilni telefon marke ,,S G''
crne boje u kome se nalazila SIM kartica francuskog distributera ,,B broj ,
jedan MP-3 uređaj za slušanje muzike marke ,,F crveno-crne boje, ženski ručni
sat plavi plastični za kupanje nn marke, kremu za sunčanje, blokčić žute boje
za pisanje, ženske naočare za vid i sunce tamno braon boje u žutoj futroli,
dakle, upravo one stvari koje su dana 20.08.2012 godine oko 16,30 časova sa B
P oduzete od oštećenog V P iz F.
Ono što se pojavilo kao sporno imajući u vidu utvrđeno činjenično stanje
navedeno pod tačkom 1 i 2 izreke presude, jeste okolnost da li je okrivljeni M
S otuđio predmetne stvari bliže pobrojane u izreci presude pod tačkom 1 i 2,
ili je do njih došao na posredan način ( kako je to naveo branilac okrivljenog
u završnoj riječi ).
S tim u vezi, sud je mišljenja da je okrivljeni M S neposredni izvršilac
krivičnog djela krađe bliže opisanih pod tačkom 1 i 2 izreke, a ovo iz
sledećih razloga:
Naime, u pogledu djela pod tačkom 1 izreke presude, sud je mišljenja da je
upravo okrivljeni otuđio predmetna dva telefona ,,S U900'' sa sim karticom i
,,S NN model sa sim karticom od oštećenih PSS i I P, a ovo stoga što je
okrivljeni pozvao svjedoka D D i ponudio mu na prodaju telefon ,,S U900''
navodeći da je isti njegov, da nije ukraden, pri čemu je prema iskazu svjedoka
okrivljeni ,,djelovao prilično uvjerljivo'', pa je sud mišljenja da je ovakvo
ponašanje okrivljenog posledica upravo njegove svijesti da je predmetni
telefon ukraden, tj. sud je mišljenja da je upravo okrivljeni isti otuđio
kritične prilike na S P u B. Ovo tim prije što je sud mišljenja da bi
okrivljeni D rekao da je prethodno kupio telefon, da ga je zaista i kupuio od
nekog, a ovo imajući u vidu da ga je prodao svega 20 dana nakon što je isti
otuđen a otuđen je dana 8.8.2012 godine, a imajući u vidu činjenicu da je D
rekao da je telefon od okrivljenog kupio krajem avgusta mjeseca, i pri tom ne
bi " uvjerljivo" govorio da je to njegov telefon, već bi naprotiv rekao na
koji način je pribavio isti 20-tak dana ranije.
Dalje, u pogledu djela pod tačkom 2 izreke presude, sud je mišljenja da je
okrivljeni otuđio stvari bliže pobrojane u izreci presude, a ovo stoga što su
sve stvari koje su otuđene dana 20.08.2012 godine od oštećenog V P, istog dana
oduzete od okrivljenog M S od strane OPS, pa imajući u vidu da je u pitanju
bilo 7 različitih stvari, od kojih su neke gotovo beznačajne vrijednosti kao
što su na primjer blokčić žute boje (vrijednosti dva eura) ili krema za
sunčanje (takođe vrijednosti dva eura), to je mišljenja da je upravo
okrivljeni otuđio ove stvari, jer da je okrivljeni do predmetnih stvari zaista
došao na posredni način (kako je to branilac naveo u završnoj riječi) sud je u
uvjerenju da u tom slučaju, okrivljeni ne bi ,,posredno' pribavio i bločkić
žute boje i kremu za sunčanje, a imajući u obzir beznačajnu vrijednost istih.
Vrijednost stvari bliže pobrojanih pod tačkom 1 i 2 izreke presude, sud je
utvrdio na osnovu nalaza i mišljenja vještaka ekonomsko finansijske struke D M
od 18.02.2013 godine, čiju sadržinu je sud prihvatio, jer isti nije osporen na
bilo koji način.
Okrivljeni M S je postupao sa direktnim umišljajem, svjestan značaja svog
djela, čije izvršenje je htio, u namjeri da sebi pribavi protivpravnu
imovinsku korist, iako je znao da je ovakav način sticanja protivpravan, jer
iz same odbrane okrivljenog ( u vezi djela pod tačkom 2 izreke presude - gdje
je svjedoku D D naveo da predmetni telefon nije ukraden ), proizilazi da je
bio svjestan protivpravnosti svog postupanja.
Radnje okrivljenog M S opisane pod tačkom 1 i 2 izreke presude predstavljauju
produženo krivično djelo u smislu člana 49 Kz CG, jer se radi o istim
krivičnim djelima, učinjenim u vremenskoj povezanosti ( u avgustu mjesecu 2012
godine) i od strane istog učinioca, koja predstavljaju cjelinu zbog
istovrsnosti predmeta djela, jedinstva prostora izvršenja djela i jedinstvenog
umišljaja učinioca.
Time su se u radnjama okrivljenog M S ostvarili svi bitni elementi bića
krivičnog djela krađe u produženom trajanju iz člana 239 stav 1 u vezi člana
49 KZ CG, pa ga je sud oglasio krivim za isto.
Prilikom odluke o vrsti i visini krivične sankcije koju okrivljenom treba
izreći sud je pošao od toga da je za predmetno djelu u Krivičnom zakoniku Crne
Gore propisana novčana kazna ili kazna zatvora do tri godine. U smislu člana
42 Kz CG sud je kao olakšavajuće okolnosti na strani okrivljenog cijenio
njegovu mladost i okolnost da su oštećenom V P iz F vraćene sve oduzete
stvari, dok je kao otežavajuću okolnost na strani okrivljenog sud cijenio
njegovu raniju osuđivanost. Imajući naprijed navedeno u vidu sud je
okrivljenog osudio na kaznu zatvora u trajanju od 30 (trideset) dana, koju će
okrivljeni izdržati nakon pravosnažnosti presude. Sud smatra da je izrečena
kazna zatvora primjerena izvršenom krivičnom djelu, okolnostima pod kojima je
djelo izvršeno i okrivljenom kao izvršiocu, te da će se njome dovoljno uticati
na okrivljenog i druga lica da ubuduće ne čine krivična djela tj. da će se
ostvariti ciljevi specijalne i generalne prevencije.
Na osnovu naprijed navedenih krivičnopravnih odredbi, te odredbi člana 3, 5,
8, 13, 15, 32, 33, 36 i 42 Kz-a CG i člana 368 i 374 Zkp-a, sud je odlučio kao
u izreci presude.
Obavezan je okrivljeni na ime sudskog paušala uplatiti iznos od 50,00 eura i
na ime troškova krivičnog postupka iznos od 102,50 eura, na ime troškova
vještačenja po vještaku ekonomsko finansijske struke i troškova branioca po
službenoj dužnosti, u roku od 15 dana od dana pravosnažnosti presude na žiro
račun broj 832-16-52 u korist budžetskih sredstava Crne Gore i dokaz o uplati
dostaviti ovom sudu s pozivom na broj K. 73/13/13.
Na prednjim razlozima sud je zasnovao svoju odluku.
OSNOVNI SUD U KOTORU
Dana, 16.09.2013 godine
Zapisničar,Sudija,
Ana Marija Petković Momirka Marović
PRAVNA POUKA: Protiv ove presude dozvoljna je žalba Višem sudu u Podgorici, u
roku od 8 dana od dana prijema, a preko ovog suda.