K broj 288/13
U IME CRNE GORE
OSNOVNI SUD U BARU, kao prvostepeni krivični, sudija Ljiljana Joković, kao
sudija pojedinac, sa zapisničarom Amirom Nikičić, u krivičnom predmetu
okrivljenog R.M., zbog krivičnog djela – prikrivanje iz čl. 256 st. 2 u vezi
st.1. Krivičnog zakonika, po optužnom predlogu Osnovnog državnog tužilaštva iz
Bara Kt. br. ... od 27.06.2013. godine, nakon održanog glavnog javnog pretresa
u prisustvu zastupnika optužbe ZODT u Baru Đurišić Radovana i okrivljenog
R.M., dana 10.10.2013. godine donio je i istog dana javno objavio
PRESUDU
Okrivljeni
R.M., od oca V. i majke S., rodjene V., rodjen . godine u B., sa prebivalištem
u B. ... državljanin Crne Gore, po zanimanju radnik, neoženjen, pismen,
završio osnovnu školu, ranije osuđivan i to: presudom Osnovnog suda Berane K
br.. od 24.11.1999.godine, zbog krivičnog djela iz čl. 145.st.1. tač.1 KZ RCG,
osudjen 3 mjeseci zatvora, presudom Osnovnog suda u Baru K br.. od
03.03.2003.godine,zbog krivičnog djela iz čl. 144. st.1. KZ RCG, osudjen 3
mjeseci zatvora, presudom Osnovnog suda Berane K br. ..od 27.02.2008.godine,
zbog krivičnog djela iz čl. 239. st. 1. KZ CG, osudjen novčanom kaznom od
600,00 eura, presudom Višeg suda Podgorica K br. .. od 06.05.2008.godine, zbog
krivičnog djela iz čl. 300. st.1. KZ RCG, osudjen 1 godina i 6 mjeseci
zatvora, presudom Osnovnog suda u Baru K br... od 24.10. 2008.godine zbog
krivičnog djela iz čl.239 st .1 KZ osudjen 5 mjeseci zatvora, presudom
Osnovnog suda Bar K.br. .. od 28.01.2009.godine zbog krivičnog djela iz čl.240
st.1 tač.1 KZ osudjen 1 godina zatvora, presudom Osnovnog suda Kotor K br. ...
od 11.02.2009.godine, zbog krivičnog djela iz čl. 239.st.1. KZ, osudjen 5
mjeseci zatvora. Presudom Osnovnog suda u Baru br. Kv ... od
31.08.2009.godine, spojene kazne K br. 307/08 i K br.. na jedinstvenu kaznu od
1 godine i 2 mjeseca zatvora, presudom Osnovnog suda Berane K br. ... od
20.10.2009.godine, zbog krivičnog djela iz čl. 240. st. 1. tač.1. KZ CG,
osudjen 1 godina zatvora i presudom Osnovnog suda u Baru K br... od
10.04.2009.godine, zbog krivičnog djela iz čl. 403/3/1 KZ CG, osudjen 6
mjeseci zatvora uslovno na 2 godine. Presudom Osnovnog suda u Baru K br. .. od
08.11.2010.godine kazne K br..., K br. .., K br. .., K br. .., K br. .. K br.
.. spojene u jE.stvenu kaznu od 3 godine i 9 mjeseci zatvora. Osnovni sud
Kolašin K br. .. od 14.06.2013.godine, zbog krivičnog djela iz čl. 249. st.1.
tač.1. KZ, osudjen 12 mjeseci zatvora.
Kriv je
Što je:
Neutvrđenog dana u aprilu mjesecu 2013. godine u Baru, od NN lica kupio:
kućište računara - "Futura 500", monitor "HP 1940", štampač "HP laser jet
M1120NMFP" i tastaturu marke "Simens", vlasništvo L.A. i iste proturao, na
način što je navedene stvari dao u zalogu Ć.M., za iznos od 150,00 eura, iako
je mogao i bio dužan da zna da su predmetne stvari pribavljene krivičnim
djelom,
- čime je počinio krivično djelo - prikrivanje iz čl.256. st.2. u vezi st.1.
Krivičnog zakonika.
Pa sud okrivljenog primjenom čl. 4, 32, 36 i 42 Krivičnog zakonika i čl. 369,
370 i 374. ZKP-a
OSUĐUJE
Na kaznu zatvora u trajanju od 30 (trideset) dana.
Okrivljeni je dužan da plati troškove krivičnog postupka u iznosu od 50,00
eura, u roku od 15 dana od pravosnažnosti presude, pod prijetnjom izvršenja.
O b r a z l o ž e n j e
Optužnim predlogom Osnovnog državnog tužilaštva u Baru Kt br. ... od
27.06.2013.godine, stavljeno je na teret okrivljenom izvršenje krivičnog djela
bliže opisanog u izreci presude.
Okrivljeni R.M. je u prethodnom postupku izjavio da nije tačno da je izvjesnom
Ć.M.u iz Bara, predao monitor od kompjutera, kućište kompjutera, štampač za
isti i tastaturu sa ruskim slovima. Ć.M. poznaje dobro i od njega je čak
jednom zimus pozajmio neki novac 5 -10 eura jer je bio ostao bez goriva u
blizini njegove kuće u Šušnju. Nikada nikakve tehničke stvari Ć.M.u nije nudio
na prodaju, niti mu je takve stvari davao u zalogu, a isto tako od Ć.M., osim
onog puta kad je pozajmio tih 5 ili 10 eura, nikad nije pozajmljivao novac.
Takodje mu je poznato da je kod Ć.M.a kao podstanar živjela N. J. iz Ulcinja,
njegova prijateljica, ali nikada je nije posjećivao u periodu dok je živjela
kod Ć.M., ali ju je posjećivao kasnije, kada je pošla da živi u kuću komšija
Č.a, takodje kao podstanar. Na glavnom pretresu dana 10.10.2013. godine je
izjavio da priznaje da je u aprilu mjesecu ne zna tačno datum 2013. godine u
Baru, od jednog čovjeka E. sa pijace, čijeg prezimena ne može da se sjeti, zna
da je vozio kombi, na pijaci kupio kućište računara "Futura 500", monitor "HP
1940", štampač "HP laser jet" i tastaturu marke "Simens". Sve ove stvari je
platio 60,00 eura, obzirom da mu je E. rekao da ne radi kompjuter. E. je pitao
da li su te stvari ukradene, on mu je rekao da nisu ukradene. Neko vrijeme je
te stvari držao kod njega u kući, onda je te stvari prodao M. Ć. za iznos od
100,00 eura. Prilikom kupovine i prodaje nije imao bilo kakav račun ili bilo
što. Nakon što su mu predočene razlike u iskazu isti je izjavio da mu je
drugačije bilo napisano u optužnom predlogu, te se rukovodio kako piše u
istom, i istina je ono što je rekao u prethodnom postupku pred ODT, a odbranu
koju je dao na glavnom pretesu je dao kako bi zaštitio M.,dok je odbranu kod
tužioca dao iz razloga što su u policiji htjeli da mu stave na teret dva
krivična djela i to da je obio i kuću Ć.M. i L.A., pa je zbog toga dao takav
iskaz, jer su oni naveli da je iz ruske kuće nestalo mnogo više stvari.
U dokaznom postupku provedeni su sledeći dokazi: saslušan je svjedok Ć.M.,
pročitani su izvod iz KE UP PJ Berane br... od 12.9.2013. godine na ime
okrivljenog R.M.a, potvrda UP PJ Bar o privremeno oduzetim predmetima na ime
Ć.M. od 13.06.2013. godine, potvrda o vraćanju oduzetih predmeta na ime L.A.
od 14.06.2013. godine, zapisnik o uvidjaju UP PJ Bar od 19.04.2013. godine
sačinjen od strane ovlašćenog policijskog službenika M.G.
Svjedok Ć.M. je u prethodnom postupku izjavio da negdje u aprilu mjesecu,
koliko se sjeća kod njega kući je došao jedan visoki, mršavi momak, koji je
tražio N. J. koja inače živi kao podstanar kod njega u kući. Tada je on sa
njim započeo razgovor, rekavši mu da je zatvorio firmu i da mu je ostala neka
tehnička oprema koju bi volio da proda ili založi kako bi podmirio neke
obaveze. Kazao mu je da ima kompjuter i štampač, prvo mu je rekao da njemu te
stvari ne trebaju, u to se ne razumije, a pri tome je vidio da je tastatura od
kompjutera na ruskom jeziku, ali mu ovaj momak bio simpatičan i pitao ga
koliko mu je potrebno novca i on mu je rekao tada da mu treba bar 150 eura, a
da ova oprema vrijedi mnogo više, pa ako mu ne vrati onih 150 eura da neće
biti na gubitku. Tada mu je dao novac u iznosu od 150 eura, a on je iz svog
automobila, čini mu se neki stariji model „Mercedesa" koji je bio malo udaren
odpozadi, izvadio kompjuter, štampač i tastaturu, rekao mu je da te stvari
ostavi kod njega u prizemlju i da dodje kad god hoće da te stvari preuzme kada
nabavi onih 150 eura da mu vrati. Nakon nekih 5 - 6 dana ovaj momak je došao
ponovo kod njega kući i tražio mu 10 - tak eura, rekavši da nema šta da jede i
da će mu vratiti čim bude mogao, i on mu je dao čini mu se 8 eura, nije imao
više kod sebe, da bi nakon dan - dva ponovo došao sa istom pričom, ali mu tada
nije dao novac, već je posumnjao u njega i kazao mu da nosi i onaj kompjuter
koji je ostavio i da mu ne dolazi više u kuću. Negdje 10.06.2013. godine, dok
je bio u Srbiji njegova kuća u Baru je pokradena na način što je neko našao
ključeve koje ostavlja ispred kuće i ušao u kuću i otuđio mu neke tehničke
stvari, ali te prilike nije otudjio onaj kompjuter koji je onaj momak ostavio
u zalogu kod njega. Nakon ove krađe jedan njegov komšija mu je kazao da onaj
momak koji je dolazio kod njega je u Baru poznat kao lopov, pa je pitao N. J.,
njegovu podstanarku, kako se zove taj momak, ona mu je rekla da se zove R.M. i
dala mu je čak i njegov broj telefona. Nakon ovoga je odmah pošao u policiju
jer mu je bilo sumljivo da kompjuter koji je ostavio kod njega ne potiče iz
neke krađe i nije htio da bude saučesnik u tako nečemu, pa je onaj kompjuter
predao policiji i kazao od koga je i na koji način je primio ovaj kompjuter u
zalogu. Ovog momka je vidio i prije nekoliko dana kada je dolazio kod njega da
mu kaže, da mu se opravda, da on nije provalio i izvršio krađu njegove kuće.
Na glavnom pretresu dana 10.10.2013. godine je izjavio da je kod njega
stanovala jedna podstanarka J. N.. Okrivljeni je jedne prilike došao, tražio
je N. i tom prilikom mu je ponudio na prodaju kompjetur, odbio je da kupi taj
kompjuter, jer ga to nije interesovalo. Medjutim, on je ostavio taj kompjuter
kod njega, ali mu je dao 150,00 eura, u zalog, jer kad bi se vratio on je bio
u obavezi da vrati njemu taj novac. Tada mu je pojasnio da mu je firma
prestala sa radom, te da mu je potreban novac, te zbog toga prodaje kompjuter.
Nakon nekih par dana okrivljeni je ponovo došao kod njega i tražio mu je na
zajam 10 - tak eura, rekavši mu da mu treba da jede, tada mu je dao 10,00
eura, ponovo je došao kod njega kada mu je dao 5,00 eura i tada mu nije ništa
pominjao za kompjuter. Medjutim, posumnjao je da nešto nije u redu, jer mu je
okrivljeni rekao da ima firmu, a tražio mu je pare i znao je da od vraćanja
para za kompjuter nema ništa. Pošto je posumnjao u sve to konsultovao se sa
inspektorom D. S., koji radi u UP PJ Bar i D. S. je pošao u policiju, te je
došla policija kod njega i oduzela kompjuter uz potvrdu. Tačno je da je njemu
obijena kuća u Sutomoru, dok je bio na liječenju u Beogradu, ne može se
sjetiti tačnog datuma. Od stvari mu je tada oduzet televizor, lap top i tri
fotoaparata i neka rakija. Naime, ključeve je od ulaznih vrata postavio na
mjestu gdje inače drži, neko je uz pomoć ključa otvorio vrata i oduzeo stvari
i ništa nije razbijeno. Medjutim, kompjuter koji se nalazio u njegovoj kući
tom prilikom nije oduzet, kompjuter koji je ostavio R. Inspektor D.je kada se
vratio iz Beograda nakon što mu je sve to ispričao, jer je znao od ranije za
to pošao u policiju i prijavio da se kod njega nalazi kompjuter koji potiče iz
kradje, i nije znao da je ukraden taj kompjuter ali na kraju je posumnjao u
to. Pojasnio je i da mu je jedan komšija kazao da je momak koji je dolazio kod
njega lopov, pa je pitao N. J.i ona mu je rekla da se on zove R.M. i dala mu
je i njegov broj telefona. Takodje je moguće da mu je dao 8 eura, a ne 10
eura, ne može se sjetiti detalja.
Iz izvoda iz KE UP PJ Berane br. ... od 12.9.2013.godine na ime okrivljenog
R.M. utvrdjeno je da je imenovani osuđivan i to: presudom Osnovnog suda Berane
K br. ... od 24.11.1999.godine, zbog krivičnog djela iz čl. 145.st.1. tač.1 KZ
RCG, osudjen 3 mjeseci zatvora, presudom Osnovnog suda u Baru K br. ... od
03.03.2003.godine, zbog krivičnog djela iz čl. 144. st.1. KZ RCG, osudjen 3
mjeseci zatvora, presudom Osnovnog suda Berane K br. ... od 27.02.2008.
godine, zbog krivičnog djela iz čl. 239. st. 1. KZ CG, osudjen novčanom kaznom
od 600,00 eura, presudom Višeg suda Podgorica K br. ... od 06.05.2008.godine,
zbog krivičnog djela iz čl. 300. st.1. KZ RCG, osudjen 1 godina i 6 mjeseci
zatvora, presudom Osnovnog suda u Baru K br... od 24.10. 2008.godine zbog
krivičnog djela iz čl.239 st .1 KZ osudjen 5 mjeseci zatvora, presudom
Osnovnog suda Bar K.br. ... od 28.01.2009.godine zbog krivičnog djela iz
čl.240 st.1 tač.1 KZ osudjen 1 godina zatvora, presudom Osnovnog suda Kotor K
br. ... od 11.02.2009.godine, zbog krivičnog djela iz čl. 239.st.1. KZ,
osudjen 5 mjeseci zatvora. Presudom Osnovnog suda u Baru br. Kv ... od
31.08.2009.godine, spojene kazne K br... i K br...8 na jE.stvenu kaznu od 1
godine i 2 mjeseca zatvora, presudom Osnovnog suda Berane K br. ... od
20.10.2009.godine, zbog krivičnog djela iz čl. 240. st. 1. tač.1. KZ CG,
osudjen 1 godina zatvora i presudom Osnovnog suda u Baru K br. ...od
10.04.2009.godine, zbog krivičnog djela iz čl. 403/3/1 KZ CG, osudjen 6
mjeseci zatvora uslovno na 2 godine. Presudom Osnovnog suda u Baru K br. .. od
08.11.2010.godine kazne K br. .., K br. ..., K br. .., K br.., K br. ..., K
br. .. spojene u jE.stvenu kaznu od 3 godine i 9 mjeseci zatvora. Osnovni sud
Kolašin K br. ...od 14.06.2013.godine, zbog krivičnog djela iz čl. 249. st.1.
tač.1. KZ, osudjen 12 mjeseci zatvora.
Iz potvrde UP PJ Bar o privremeno oduzetim predmetima na ime Ć.M. od
13.06.2013.godine utvrdjeno je da su dana 13.06.2013. godine od okrivljenog
Ć.M. oduzeti sledeći predmeti: monitor “HP” 1940, kućište kompjutera “Futura”
500, štampač “HP” laser jet ... i tastatura “Simens” sa ruskim slovima.
Iz potvrde o vraćanju oduzetih predmeta na ime L.A. od 14.06.2013. godine
proizilazi da su dana 14.06.2013.godine L. A. vraćene sledeće stvari i to:
monitor “HP” 1940, kućište kompjutera “Futura” 500, štampač “HP” laser ... i
tastatura “Simens” sa ruskim slovima.
Iz zapisnika o uvidjaju UP PJ Bar od 19.04.2013.godine koji je sačinjen od
strane ovlašćenog policijskog službenika M. G. proizilazi da je sačinjen
povodom izvršenog uviđaja na licu mjesta. Prije preduzimanja uviđaja utvrđeno
je da je izlazak na mjesto dogadjaja izvršen povodom prijave Dežurnoj službi
PJ Bar od strane L.A. koji je prijavio da mu je u periodu od 10.10.2012.godine
do 18.04.2013.godine obijena kuća koja se nalazi u mjestu Marin Ploča - V.
Pijesak. Uviđajem na licu mjesta utvrđeno je da je kuća spratna, dvorište je
ograđeno sa ogradom visine 1,7m. Vrata u prizemlju su otvorena, i na istima su
vidna oštećenja usled dejstva podesnog sredstva, takođe ulazna vrata na spratu
su otvorena i na istima su vidna oštećenja usled dejstva podesnog sredstva.
Unutar kuće su vidni tragovi premetačine. Po izjavi prijavioca NN učinioc je
iz kuće otuđio iz prizemlja Lap Top marke “Asus” koji se nalazio u crnoj
torbi, mikrotalasnu peć srebrene boje, a sa sprata kuće kompletan računar:
kućište marke “Futura”, monitor “HP”, štampač marke “HP” sa skenerom,
tastatura sa ruskim slovima i miš. Na licu mjesta nisu pronađeni tragovi
papilarnih linija. Lice mjesta je fotografisano.
Sud je donio rješenje da se neće saslušavati u svojstvu svjedoka oštećeni
L.A., kod činjenice da je zastupnik optužbe odustao od tog predloga, a kako je
činjenično stanje u dovoljnoj mjeri razvjetljeno, to bi provodjenje ovog
dokaza vodilo odugovlačenju krivičnog postupka.
Ocjenom izvedenih dokaza utvrđeno je da je okrivljeni izvršio krivično djelo
koje mu je stavljeno na teret. Okrivljeni ne priznaje izvršenje krivičnog
djela. U toku postupka je mijenjao svoju odbranu na način što je u prethodnom
postupku izjavio da nikada nikakve tehničke stvari nije nudio na prodaju Ć.M.,
niti mu je takve stvari davao u zalogu, već je samo jednom od njega pozajmio
novac u iznosu od 5 ili 10 eura, dok je na glavnom pretresu naveo da je u
aprilu mjesecu 2013. godine, od jednog čovjeka sa pijace po imenu E. a čijeg
prezimena se nije mogao sjetiti, na pijaci kupio kućište računara "Futura
5002, monitor "HP 1940", štampač "HP laser jet" i tastaturu marke "Simens", i
to je sve platio 60 eura, obzirom da mu je E. rekao da kompjuter ne radi. E.
je pitao da li su stvari ukradene i on mu je rekao da nisu ukradene, nakon
čega je stvari poslije izvjesnog vremena prodao Ć.M.u za iznos od 100,00 eura.
Prilikom kupovine i prodaje nije imao bilo kakav račun ili bilo što.
Razlikovanje iskaza okrivljeni je objasnio na način što je u prethodnom
postupku dao odbranu jer su mu u policiji rekli da je iz ruske kuće nestalo
mnogo više stvari i htjeli su da mu stave na teret dva krivična djela, dok je
na glavnom pretresu odbranu dao sa ciljem da zaštiti Ć.M.. Sud je odbranu
okrivljenog cijenio kao neosnovanu, kontradiktornu i sračunatu na izbjegavanje
krivice, jer je ista u suprotnosti sa provedenim dokazima.
Naime, svjedok Ć.M. je predmetni događaj u bitnom različito opisao u odnosu
kako je predmetni događaj opisao okrivljeni, navodeći da je okrivljeni u
njegovu kuću dolazio u aprilu mjesecu, da mu je rekao da je zatvorio firmu i
da mu je ostala neka tehnička oprema koju bi volio da proda ili založi,
tačnije da ima kompjuter i štampač. Prvo mu je rekao da mu te stvari ne
trebaju, kojom prilikom je vidio da je tastatura na ruskom jeziku, ali mu je
nakon toga dao 150 eura u zalogu, koliko mu je tražio okrivljeni , koji je
zatim iz svoga automobila izvadio kompjuter, štampač i tastaturu, nakon čega
mu je rekao da stvari ostavi u prizemlju njegove kuće, a da kad god hoće dođe
i preuzme stvari kada nabavi 150 eura da mu vrati. Naveo je i da mu je
okrivljeni u dva navrata nakon toga tražio novac, da mu je jednom pozajmio 8
ili 10 eura, nije siguran, a da je nakon drugog pokušaja pozajmice posumnjao u
njega i da je prijavio policiji da se kod njega nalazi predmetni kompjuter. U
svom iskazu datom na glavnom pretresu je naveo da je policija nakon što se
konsultovao sa inspektorom D. S. došla kod njega i oduzela kompjuter uz
potvrdu. Iskazu svjedoka Ć.M. sud je poklonio punu vjeru, obzirom da je isti
potvrđen sadržinom provedenih pismenih dokaza. Naime, iz potvrde UP PJ Bar o
privremeno oduzetim predmetima na ime Ć.M.a od 13.06.2013. godine, utvrdjeno
je da su dana 13.06.2013. godine od okrivljenog Ć.M.a oduzeti predmeti i to:
monitor “HP” 1940, kućište kompjutera “Futura” 500, štampač “HP” laser jet ...
i tastatura “Simens” sa ruskim slovima, koji su zatim vraćeni L. A., a što je
utvrđeno iz potvrde o vraćanju oduzetih predmeta na ime L.A. od 14.06.2013.
godine. Takođe, sadržinom zapisnika o uviđaju UP PJ Bar od 19.04.2013. godine,
sačinjen od strane ovlašćenog policijskog službenika M.G. potvrđeno je da je
obijena kuća L.A. koja se nalazi u mjestu Marin ploča - Veliki pijesak, te da
su tom prilikom iz kuće oduzeti kućište marke "Futura", monitor "HP", štampač
marke "HP" sa skenerom, tastatura sa ruskim slovima i miš.
Imajući u vidu da je okrivljeni u odnosu na odlučne činjenice tokom postupka
mjenjao svoju odbranu ne dajući po ocjeni suda valjane razloge za promjenu
odbrane na glavnom pretresu, te da je njegova odbrana u suprotnosti sa iskazom
svjedoka Ć.M., kao i činjenicu da je okrivljeni kupio predmetne stvari za
iznos od 60,00 eura, dakle, po cijeni koja je višestruko niža od stvarne
vrijednosti, kao i da je predmetne stvari kupio na pijaci, koje mjesto nije
uobičajeno za prodaju tehničke opreme, u konkretnom slučaju računara, štampača
i tastature, ukazuje na zaključak da je okrivljeni mogao znati i bio dužan da
zna da su predmetne stvari pribavljene krivičnim djelom. Naime, imajući u vidu
cijenu od 60 eura, koju je platio za predmetnu tehničku opremu, a koja je
očigledno niža od njene stvarne vrijednosti, kao i mjesto obavljene kupovine,
uz činjenicu da po kazivanju okrivljenog prilikom prodaje ili kupovine nije
imao račun, proizilazi zaključak da je okrivljeni morao biti posebno obazriv
prilikom kupovine navedenih stvari, te da je prema okolnostima pod kojima je
stvari kupovao bio dužan da zna da su predmetne stvari pribavljene krivičnim
djelom, uz činjenicu da po ocjeni suda nije bilo dovoljno da samo pita lice od
kojega je kupio stvari da li su stvari ukradene.
Okrivljeni je krivično djelo izvršio postupajući sa nesvjesnim nehatom jer je
mogao i bio dužan da zna da su predmetne stvari pribavljene krivičnim djelom.
Odlučujući se za krivičnu sankciju prema okrivljenom sud je cijenio sve
olakšavajuće i otežavajuće okolnosti iz čl. 42 Krivičnog zakonika.
Olakšavajućih okolnosti na strani okrivljenog nije bilo. Od otežavajućih
okolnosti cjenjen je raniji život okrivljenog jer je više puta osuđivan.
Izrečena kazna po ocjeni suda odgovara težini izvršenog krivičnog djela i
krivici okrivljenog i predstavlja mjeru koja je neophodna da bi se postigla
svrha kažnjavanja.
Odluka o troškovima krivičnog postupka zasniva se na odredbi čl. 229 ZKP-a, a
koji se odnose na rad suda koji su određeni prema trajanju, složenosti
krivičnog postupka i imovinskim prilikama okrivljenog.
Na osnovu izloženog odlučeno je kao u izreci presude.
OSNOVNI SUD U BARU
Dana 10.10.2013. godine
ZAPISNIČAR, S U D I J A
Amira Nikičić  Ljiljana Joković
PRAVNA POUKA:Protiv ove presude može se
izjaviti žalba Višem sudu u Podgorici u roku od
8 (osam) dana od dana prijema pismenog otpravka.
Žalba se predaje ovom sudu u dva primjerka.
DNA:
1 x ODT, 1 x okrivljeni, 1 x spisi.