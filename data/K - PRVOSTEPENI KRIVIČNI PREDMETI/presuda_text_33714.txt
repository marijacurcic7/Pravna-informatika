Posl.br.K. 171/12
U I M E C R N E G O R E
OSNOVNI SUD U CETINJU, kao prvostepeni krivični, po sudiji Ćupić Mariji, kao
sudiji pojedincu, uz sudjelovanje sudskog službenika M. A.., kao zapisničara,
u krivičnom predmetu opt. V.rođ. S. J. i V.S. iz Cetinja, kao saizvršilaca,
zbog krivičnog djela prevara iz člana 244.stav 3. u vezi st.1.Krivičnog
zakonika, a u vezi čl. 23 KZ-a, po Optužnici Osnovnog državnog tužilaštva u
Cetinju, Kt.br. 32/11 od 23. jula 2012.godine, nakon održanog glavnog i javnog
pretresa u prisustvu zamjenika ODT-a R. S. optuženih V. rođ. S. J. i V.S.
donio je dana 28.10.2013.godine i javno objavio ovu
P R E S U D U
Optužene:
1. V.rođ. S. J., od oca J. i majke S. rodjene Đ. rodjena .....godine u
Aleksincu, Srbija, sa prebivalištem u Cetinju, državljanka Srbije, trgovac,
nezaposlena, razvedena, majka dvoje djece, pismena sa završenom srednjom
trgovinskom školom, lošeg imovnog stanja, osudjivana presudom Osnovnog suda u
Nišu posl.br.K. 127/10 od 30.04.2010.godine, zbog krivičnog djela iz čl. 381.
stav 1. Krivičnog zakonika Srbije, na sudsku opomenu.
2. V.S. od oca M. i majke J. rodjene S., rodjena ........godine u Aleksincu
Srbija, sa prebivalištem u Cetinju, državljanka Srbije, diplomirani dramaturg,
neudata, pismena, sa završenim fakultetom dramskih umjetnosti, lošeg imovnog
stanja, osuđivana Presudom Osnovnog suda u Cetinju K. br. 484/09 od 12. 01.
2010. godine, zbog krivičnog djela izazivanje opšte opasnosti iz čl. 327.
st.1. Krivičnog zakonika, na kaznu zatvora u trajanju od 30 dana uslovno na
godinu dana
K R I V E S U
Što su:
Okrivljena V.J. neutvrđenog dana tokom jula mjeseca 2007. godine u Podgorici,
u namjeri da drugom pribavi protivpravnu imovinsku korist, lažnim
prikazivanjem činjenica oštećenoj T.N .iz Podgorice, da će u svoje ime i za
svoj račun, kod NLB banke Montenegrobanke u Podgorici, konkurisati za
realizaciju namjenskog kredita u iznosu od 3.000,00 eura, istu svjesno i
voljno dovela u zabludu, te je održavajući u zabludi navela da ova na štetu
svoje imovine, u svojstvu žiranta potpiše i u službi računovodstva JZU Dom
zdravlja u Podgorici gdje je oštećena zaposlena, ovjeri rješenje o
administrativnoj zabrani na svoja lična primanja, kao i druge podatke za
žiranta, da bi naznačenu dokumentaciju za žiranta oštećenu T. N. predala radi
upotrebe svojoj kćerki optuženoj V.S. koja je potom, dana 11.07.2007. godine u
Cetinju, u namjeri da sebi pribavi protivpravnu imovinsku korist, lažnim
prikazivanjem činjenica S. M. - ovlašćenom kreditnom službeniku NLB
Montenegrobanke Filijala Cetinje, da kao korisnik namjenskog kredita za
adaptaciju ugostiteljskog objekta, u iznosu od 10.000,00 eura, ispunjava
uslove za njegovo dobijanje, istu svjesno i voljno dovela u zabludu, te je
održavajući u zabludi navela da prikupljenu kreditnu dokumentaciju, predloži
na usvajanje kreditnom odboru NLB banke Montenegrobanke u Podgorici, čiji je
ovlašćeni predstavnik, na štetu te finansijske institucije, sa istom dana
11.07.2007. godine zaključio ugovor o kreditu broj UGKR2007/9671, na novčani
iznos od 10.000,00 eura, sa rokom otplate od deset godina, te tako od
naznačene finansijske insitucije, po osnovu predmetnog Ugovora, dobila u svoje
ime i za svoj račun, novčani iznos od 10.000,00 eura, iako je znala da ne
ispunjava uslove za korisnika navedenog kredita, koji novčani zajam nije
vraćala po planu otplate, već je NLB Montenegrobanka dana 01.04.2009. godine
kao sredstvo obezbjedjenja kredita, uputila zahtjev za obustavu dijela ličnih
primanja oštećene T. N. kao žirantu po istom.
-čime su, kao saizvršioci, izvršile krivično djelo prevare iz člana 244. stav 3, u vezi stava 1. KZ-a, a u vezi čl. 23 st.2 KZ-a.
- pa im sud primjenom citiranih zakonskih propisa te primjenom članova 4, 5,
13, 15, 42, 52, 53, 54, KZ-a i članova 226-229, i 374 ZKP-a , izriče
USLOVNU OSUDU
Kojom optuženim utvrdjuje kaznu zatvora u trajanju od po 1 (jednu) godinu i
istovremeno odredjuje da se navedena kazna neće izvršiti u koliko optužene u
vremenskom periodu od 3 (tri) godine, po pravosnažnosti presude ne počine novo
krivično djelo.
Dužne su optužene da na ime troškova krivičnog postupka solidarno plate iznos
od 149,00 eura u korist budžeta Crne Gore, te na ime paušala iznos od po 30,00
eura, a sve u roku od 15 dana po pravosnažnosti presude pod prijetnjom
prinudnog izvršenja.
O b r a z l o ž e nj e
Osnovno državno tužilaštvo u Cetinju podignutom Optužnicom Kt.br. 32/11 od 23.
jula.2012.godine optuženim V.rođ. S. J. i V.S. stavilo na teret izvršenje
krivičnog djela prevara iz člana 244.stav 3 u vezi st.1 KZ-a, a u vezi čl. 23
KZ-a.
Zastupnik optužbe u završnoj riječi je ocijenio da su provedenim dokazima u
svemu potvrđeni navodi optužnice, te da su se u radnjama okr. V.J. i S.,kao
saizvršilaca stekla sva bitna obilježja krivičnog djela prevara iz člana 244.
stav. 3 u vezi stava 1. KZ-a, a u vezi člana 23.st.2. KZ-a. Zastupnik optužbe
je takođe ocijenio da su iskazi svjedoka T. J. F.A. u svemu saglasni i jasni,
te da odgovaraju utvrđenom činjeničnom stanju u spisima predmeta, i da ih sud
kao takve treba prihvatiti. Predložio je sudu da ne prihvati odbranu okr. V.J.
u dijelu u kojem ističe da je oštećenoj T.N.decidno kazala da će sporni
krediti glasiti na ime njene kćerke V.S., jer je isti u suprotnosti sa iskazom
oštećene T. N., kao i sa iskazom svjedoka F.A.. koja je decidno navela da je
prisustovala razgovoru koji se vodio između okr. V.J. i oštećene T. N., kojom
prilikom je okrivljena V.J. zatražila od oštećene T. N. da joj bude žirant na
iznos od 3,000,00 eura, na period od tri godine, te da tom prilikom ova nije
pominjala svoju kćerku Sandru. Zastupnik optužbe predložio je sudu da ne
prihvati odbranu okrivljene V.S., u dijelu u kojem ističe da joj nije poznato
da li je njena majka saopštila T. N. da će podići kredit u iznosu od 10,000.00
eura ,obzirom da su obije kako je i sama kazala bile zainteresovane za
podizanje spornog kredita u svrhu adaptacije ugostiteljskog objekta pa su se u
tom smislu dogovorile da ona u svoje ime podigne namjenski kredit kod NLB
Montenegrobanke u Cetinju i iste su zajedno obezbijedile dva žiranta iz čega
se zaključuje da su njihove namjere kao i radnje bile upravljene prema istom
cilju , te da su obije bile upoznate o fazama realizacije spornog kredita, te
u tom smislu njihove odbrane treba cijeniti kao usmjerene na izbjegavanje
krivično pravne odgovornosti za počinjeno krivično djelo. Zastupnik je na
kraju svoje završne riječi predložio da se okrivljene oglase krivim i osude po
zakonu.
Opt. V.S. J. u svojoj odbrani je navela da je od 2002. godine pa sve do
2009.godine bila zaposlena u privatnoj klinici za estetsku hirurgiju Cenex
medical u Podgorici, gdje je obavljala poslove higijeničarke. U toj istoj
klinici je kao konsultant bila angažovana doktor T. N. iz Podgorice, i bile su
u korektnim poznaničkim odnosima. Tokom 2007. godine obratila se doktor T. da
joj bude žirant za namjenski kredit, na ime njene kćerke V.S.. Saopštila joj
da bi njena kćerka konkurisala za dobijanje kredita u iznosu od 3.000,00 eura
do 5.000,00 eura i da bi taj kredit trebao da bude podignut kod NLB Banke u
Cetinju, a takođe joj je rekla da joj je taj novac neophodan za adaptaciju
kafe bara koji je u to vrijeme bila zakupila njena kćerka S. u Njegoševoj
ulici u Cetinju. T. N. je bez ikakvog uslovljavanja pristala da bude žirant za
taj kredit .Istoj je saopštila da će kredit glasiti na ime njene kćerke V.S.,
koja je odmah otišla u prostorije NLB Montenegro banke u Cetinju, gdje je
obavila razgovor sa službenikom banke i od istog preuzela obrasce
dokumnentacije za dobijanje kredita. Tom prilikom je informisana od strane
službenika banke da ukoliko bude u mogućnosti da obezbijedi tri žiranta koji
će primati odgovarajući lični dohodak da onda može podići kredit u iznosu od
10.000,00 eura. Iz tog razloga osim doktor T. obezbijedile su još dva žiranta,
tako da je doktor T. za ovaj kredit bila treći žirant. Kada je prikupljena sva
potrebna dokumentacija od ostalih žiranata ona je obrasce, administrativne
zabrane i izjave žiranta donijela doktor T. na potpis, kojom prilikom je ona
potpisala ove obrasce i isto ovjerila u ustanovi gdje je inače zaposlena, i
dala joj kopiju svoje lične karte. Nije se mogla sjetiti da li je na obrascima
administrativne zabrne i izjave žiranta bilo naznačeno ime korisnika kredita i
visina tog kredita, ali u to vrijeme doktor T. nije soopštila da će kredit
biti u visini od 10.000,00 eura, smatrajući da to nije potrebno, jer će se
kredit blagovremeno izmirivati, a T. N. je tad nije ni pitala za iznos
kredita, da li je to 3, 5 ili više hiljada ,već je samo potpisala i sredila
oko dokumentacije koja je bila potrebna za žiranta. Nakon izvjesnog vremena i
predaje cjelokupne dokumentacije njenog kćerki je odobren kredit na način što
je od ukupne sume u gotovom novcu joj dato 5.000,00 eura, dok su drugih
5.000,00 eura, morali utrošiti za kupovinu građevinskog materijala u cilju
adaptacije kafe bara, kako je to bilo predviđeno. U vezi istog u banci postoje
fakture o kupovini građevinskog materijala. Njena kćerka je od dobijanja
kredita narednih nekoliko mjeseci redovno otplaćivala rate, ali je posle
izvjesnog vremena došlo do poteškoća u poslovanju njenog kafića, što je i
proizvelo trenutnu nemogućnost i kašnjenje u otplaćivanju rata kredita koje su
iznosile oko 125,00 eura svkog mjeseca. Koliko se sjeća period u kojem je
došlo do kašnjenja je bio negdje u jesen 2008. godine, pa je u vezi toga
doktor T. dospjelo upozorenje od strane NLB Montenegro banke i tad je sa njom
obavila razgovor i objasnila joj da je to kašnjenje trenutno, ali će naći
način da se izmire dugovanja za rate, i da se nastavi sa redovnom otplatom
kredita. U tom smislu je rekla doktor T. da neće dozvoliti da ona bude
oštećena pa i po cijeni da proda svoju porodičnu kuću. Ista je tada saznala da
je kredit podignut u visini od 10.000,00 eura, i da je bila treći žirant na
taj iznos. Nakon ovog razgovora ona i kćerka su izmirile rate kredita sa
kojima su kasnile, i naredna tri mjeseca nastavile sa redovnom otplatom
kredita. Međutim posle toga došlo je do totalnog zastoja u poslu, do njihove
teške materijalne situacije i tada više nijesu bili u mogućnosti da otplaćuju
ovaj kredit, kada je došlo do strahovitog pritiska od doktor T.a na nju, tako
što se ista žalila i direktoru klinike, istovremeno vršeći pritisak na nju, da
je zamijeni sa nekim drugim žirantom što nije bilo moguće. Usljed takve
situacije se i razboljela i negdje u junu mjesecu 2009. godine prestala da
radi u ovoj klinici. Na kraju je istakla da pokušava da nađe način da izmiri
cjelokupno dugovanje po ovom kreditu, te da je spremna da proda svoj dio
porodične kuće, obzirom da je otežavajuća okolnost to što je drugi dio kuće
pripao njenom bivšem suprugu. U toku 2009.godine počela je da radi u Domu za
stare u Podgorici, ali već godinu dana za te poslove nije primila lični
dohodak, tako da nije u mogućnosti da otplaćuje kredit. U svakom slučaju ne
spori dugovanja za kredit, i spremna je da kada se za to steknu uslovi
obešteti i dr. T. i ostale žirante. Njena kćerka S. povodom ovog kredita nije
imala bilo kakve kontakte sa dr. T., niti je učestvovala u obezbjedjivanju
njenog žiriranja za ovaj kredit. Istakla je da joj nije bila namjeru da nikoga
od žiranata prevari ,a posebno ne dr. T., ali je naglasila da je ovoj bilo
predočeno da će kredit glasiti na ime njene kćerke V.S., za iznos kredita kako
je i navela od 3.000,00 do 5.000.00 eura.
Opt. V.S. u svojoj odbrani je istakla da je od 2006. godine pod zakup uzela
kafe bar pod nazivom "V. P."u Njegoševoj ulici u Cetinju. U cilju
unapredjivanja i bolje ugostiteljske usluge u dogovoru sa svojom majkom bila
je zainteresovana za podizanje namjenskog kredita u svrhu adaptacije ovog
ugostiteljskog objekta. Iz tog razloga se sa svojom majkom dogovorila da
konkuriše za dobijanje namjenskog kredita kod NLB Montenegro banke u Cetinju,
a u tom smislu i pokušati da obezbijedi i žirante. U razgovoru sa službenikom
ove banke i to S. M. obaviještena je da su za namjenski kredit u visini od
5.000,00 eura neophodna dva žiranta sa odgovarajućim primanjima, ali ako bi
bila u mogućnosti da obezbijedi i trećeg žiranta mogla bi podići kredit u
visini od 10.000,00 eura. U toj situaciji ona i majka su u narednih nekoliko
dana postigle dogovor za dva žiranta, dok je njena majka u vezi žiriranja kao
mogućeg trećeg žiranta razgovarala sa izvjesnom dr. T., koju ona tada nije
poznavala, a koja je bila zaposlena u privatnoj klinici u Podgorici, gdje je
tada radila i njena majka. Kako se taj njihov razgovor odvijao, njoj lično
nije poznato, osim što joj je majka saopštila da je ova doktorica pristala da
bude žirant na njeno ime. U vezi toga majka je njoj odnijela obrasce, izjave
žiranta i administrativne zabrane na lični dohodak koje je ova doktorica
potpisala i ovjerila u Podgorici i uz njih je majci dala i kopiju lične karte.
Nije se mogla sa sigurnošću sjetiti da li je za ovaj kredit bilo predviđeno i
potpisivanje novčane mjenice, ali je sigurna da je u tom slučaju tu mjenicu
potpisala i dr. T.. Takođe je istakla da je na ovim obrascima za kredit bilo
navedeno njeno ime i prezime, kao korisnika kredita, stim što se nije mogla
sjetiti da li je na tim obrascima naznačena bila suma na koju kredit glasi.
Njoj lično tada nije bilo poznato da li je njena majka saopštila dr. T. na
koji će iznos glasiti ovaj kredit i nije imala nikakvog kontakta u vezi
kredita tada sa ovom doktoricom, jer istu nije poznavala. Nakon određenog
vremena i dostavljanja sve potrebene dokumentacije obaviještena je iz NLB
Montenegrobanke da je njen zahtjev za kredit odobren, te je na kraju potpisala
ugovor za ovaj kredit i ubrzo podigla novac. Ovaj kredit je bio namjenski, tj.
polovinu iznosa kredita i to 5.000,00 eura dobila je u novcu, dok je ostalih
5.000,00 eura utrošila za kupovinu građevinskog materijala radi adaptacije
svog ugostiteljskog objekta, a u vezi čega je morala priložiti sve potrebne
fakture, a sjeća se i da su navedni građevinski materijal kupovali na
stovarište vlasnika S. V. na Cetinju. Navedenih mjeseci ovaj kredit je redovno
otplaćivala i to u iznosu od po 125,00 eura, ali je poslije izvjesnog vremena
došlo do poteškoća u poslovanju njenog ugostiteljskog objekta, a što je i
proizvelo i kašnjenje u otplaćivanju rata u trajanju od nekoliko mjeseci.
Sjeća se da je u vezi toga dr. T. odmah pozvala telefonom njenu majku i da je
njena majka objasnila da su ove teškoće objektivne, ali da će riješiti to
dugovanje i nastaviti sa redovnom otplatom kredita. U narednih nekoliko
mjeseci su izmirile porethodni dug i nastavile sa otplaćivanjem kredita.
Međutim, poslije ovoga ponovo je nastupio period u kome više nije mogla
poslovati iz raznih razloga, te je došla u situaciju da njen ugostiteljski
objekat prestane sa radom i više nije imala bilo kakvih novčanih primanja, pa
time i mogućnosti da redovno izmiruje rate za ovaj kredit. U toj situaciji dr.
T. je najprije razgovarala sa njenom majkom u Podgorici, a zatim je počela da
se prema njoj ponaša drsko i nekorektno što je proizvelo pogoršanje
zdravstvenog stanja njene majke i ona je na kraju prestala sa radom u ovoj
Klinici i ostala bez ličnih primanja. Sve ovo je proizvelo da nijesu imali
objektivno nikakvih mogućnosti da dalje otplaćuju ovaj kredit i ovakva
situacija traje i dan danas. Ni ona ni majka ne spore dugovovanje po ovom
kreditu i spremne su da čim se steknu bilo kakvi uslovi za to na odgovarajući
način obeštete dr. T. i ostale žirante.Negdje od 2006. ili 2007. godine
klijent je Montenegrobanke u Cetinju, gdje je njena firma imala otvoren žiro
račun, i svoj lični preko kojeg je primala platu. Dokumentaciju za ovaj kredit
regularno je predala, tj. kako je pregovarala sa službeninikom NLB banke S. M.
istoj je bilo predočeno sve za dobijanje ovog kredita, tj. da se radi o
namjenskom kreditu za adaptaciju ugostiteljskog objekta i u to vrijeme, tj. za
dobijanje kredita ispunjavala je sve uslove, jer da nije isti joj nebi
odobrili da dobije ovaj namjenski kredit. Nije joj bila namjera nikoga da
prevari i dok je bila u mogućnosti redovno je vraćala i u buduće će se
potruditi da sva dugovanja redovno izmiruje.
Sud je radi razrešenja ove krivično pravne stvari u dokaznom postupku na
glavnom pretresu proveo dokaze: saslušao svjedoke, T. N., F.A., pročitao na
saglasan predlog stranaka iskaz svjedoka S. M.,dat kod sudije za istragu od
06.05.2011. godine,ovlašćenog predtavnika NLB "Montenegrobanke" R. D., dat
pred sudijom za istragu od 06.06.2011. godine, pročitao nalaz i mišljenje
vještaka grafologa J. Z., od 16.04.2012. godine, izvršio uvid u kreditnu
dokumenetaciju NLB Montenegrobanke formirane po Ugovoru o kreditu br.
2007/9671 novčanog iznosa od 10.000.00 eura ,sa rokom otplate od 10 godina, sa
nosiocem kredita V.Sandrom,te pročitao izvještaje iz kaznene evidencije na ime
optuženih.
Ošt. T. N. u svom iskazu je istakla da je V.J. u julu mjesecu 2007. godine
tražila od nje da joj bude žirant za kredit koji će podići na svoje ime i to u
visini od 3.000,00 eura, te da će isti biti realizovan kod NLB Montenegrobanke
u Podgorici. Takođe joj je okrivljena V.J. predočila, da će kredit biti
namjenski, za adaptaciju njene kuće, na što je ona pristala. Okrivljena V.J.
joj je donijela obrasce izjave žiranta, kao i rješenje o administativnoj
zabrani na kojem je bio upisan iznos od 3.000,00 eura, a ne sjeća se da li je
na tim obrascima bilo upisano ime korisnika i namjena kredita. Takođe je
istakla, da u vezi njenog pristanka da bude žirant po naznačenom kreditu, nije
kontaktirala sa okrivljenom V.S., te da istu lično ne poznaje. Poslije godinu
dana, dobija je pismeno upozorenje od NLB Montenegrobanke Filijale Cetinje, da
će zbog kašnjenja u otplati dospjelih rata kredita od strane korisnika V.S.,
biti aktivirana zabrana na njen lični dohodak, nakon čega je ona razgovarala
sa V.J., koja joj je priznala da je zloupotrijebila njeno povjerenje i obrasce
koje je potpisala, te da je iste upotrijebila za dobijanje kredita na ime
njene kćerke V.S., u visini od 10.000,.00 eura. U novembru mjesecu 2010.
godine, dobila je upozorenje od Osnovnog suda u Cetinju, da će zbog
nemogućnosti naplate naznačenog kredita, isti biti naplaćen od
žiranata.napomenula je da je bila žirant J. kojoj je dala papire,a kada joj je
stigla zabrana vidjela je da se radi o drugom licu V.S. sa Cetinja,što joj je
bilo čudno,obzirom da joj je J. rekla da će kredit podići u Podgorici.Na tu
prvu opomenu nije reagovala,medjutim kada je dobila drugu opomenu sve je
ozbiljnije shvatila ,obzirom na visinu novčanog iznosa koji se potraživao ,pa
joj je bilo nelogično da na iznos od 3000,00 eura kredita koji je rekla V.J.
da će da podigne stiže toliko opomena.F.A.. je bila prisutna i čula je kada se
pominjao iznos od 3000,00 eura ,za koji iznos nezna da li je bio upisan u
kreditnoj dokumentaciji,samo zna da je radnica u računovodstvu pitala o kojem
se iznosu kredita radi jer joj plata bila mizerna u tom periodu ,te da joj je
rekla o iznosu kredita od 3000,00 eura na tri godine .Tek nakon godinu dana je
saznala da se radi o novčanom iznosu od 10000 eura ,kada je pritisla
okrivljenu koja joj je priznala da je podigla kredit od 10000 eura ,a da je to
znala u trenutku kada je pristala da bude žirant to svakako nebi prihvatila
,obzirom da njena plata nije dozvoljavala da bude žirant na toliki novčani
iznos.Pridružila se krivičnom gonjenju protiv optuženih ,ali nije postavila
imovinskopravni zahtjev.
Svjedok A.. F., u svom iskazu je navela da je bila zaposlena kao medicinska
sestra u privatnoj medicinskoj klinici "C. M." - Podgorica.Bila je prisutna
prilikom razgovora V.J. sa dr. T., kojom prilikom je okr. J. V.zatražila od
dr. T. N. da joj bude žirant po kreditu u iznosu od 3.000,00 eura, na period
od 3 godine. Takođe je navela da tom prilikom V.J. nije pominjala svoju kćerku
V.S., već je isticala da će kredit da podigne na svoje ime i na iznos od
3,000,00 eura.
Svjedok S. M. u svom iskazu je istakla da je stalno zaposlena u NLB
Montenegrobanci- Filijala Cetinje i to od 1987. godine, a od 2005. godine je
rasporedjena na poslovima kreditnog referenta. U sklopu ovih poslova ima
kontakte sa klijentima ,posebo sa zajmotražiocima, te u tom smislu istim
pojašnjava proceduru i uslove za dobijanje kredita i od njih prikuplja
potrebnu dokumentaciju, a na kraju formira i predmet na osnovu njihovog
zahtjeva za kredit. Sjeća se da je polovinom 2007. godine za kredit
konkurisala i V.S. iz Cetinja, koja je u to vrijeme pod zakupom imala i jedan
ugostiteljski objekat čijeg se naziva nije mogla sjetiti. U prvom kontaktu sa
njom joj je pojasnila sve uslove i koju dokumentaciju treba da obezbijedi za
dobijanje namjenskog kredita, jer je ona bila i zaniteresovana za podizanje
tog kredita u cilju adaptacije i renoviranja ugostiteljskog objekta koji je u
to vrijeme držala i taj kredit je trebao biti u visini od 10.000,00 eura. Tom
prilikom je sam V.S. saopštila da je neophodno da obezbijedi tri žiranta koji
su stalno zaposleni u nekom od preduzeća ili ustanova na području Crne Gore i
da ti žiranti imaju odgovarajuću visinu ličnog dohotka. Istoj je predala
obrasce, izjave žiranata i administrativne zabrane i potvrde o visini ličnog
dohotka koje obrasce žirant mora svjeručno da potpiše i ovjeri u preduzeću ili
ustanovi gdje je zaposlen i uz to da dostavi fotokopiju važeće lične karte ili
pasoša. Nije bitno da li je ta lična isprava izdata na području Crne Gore ili
druge države već je samo bitno da je ista važeća. Takođe, u to vrijeme na
istim obrascima nije se nalazilo unaprijed upisano ime i prezime korisnika
kredita, iznos kredita i namjena kredita, ali s obzirom na protek vremena, kao
i da je u međuvremenu dolazilo do izmjene forme istih obrazaca, u to više nije
sasvim sigurna. U svakom slučaju, nakon što bi zajmotražilac dostavio potrebnu
dokumentaciju na tim obrascima bi moralo stajati ime i prezime korisnika
kredita i visina tog kredita. Žirant nije bio u obavezi da predmetnu izjavu
potpisuje u njenom prisustvu ili da je ovjerava u nekom sudu, već je bilo
bitno da je ta izjava svojeručno potpisana, kao i mjenica, čime se uz ostale
potpisane obrasce nesporno potvrđivala voja da bude žirant. Nakon što je V.S.
dostavila svu potrebnu dokumentaciju istu je još jednom zajedno sa kolegom R.
D. pregledala, a zatim su je proslijedili u Centralu banke u Podgorici,
tačnije Kreditnom odboru koji je u obavezi da ponovo pregleda svu
dokumentaciju i ocijeni da li su ispunjeni svi uslovi za dobijanje kredita, te
donosi svoju konačnu odluku o tome, o čemu ih na odgovarajući način
obavještava. I u ovom slučaju postupljeno je po toj proceduri, te su od
Kreditnog odbora obaviješteni da V.S. ispunjava uslove za dobijanje predmetnog
kredita u vezi čega je nakon toga ista u Filijali potpisala ugovor i podigla
novac. Zbog proteka vremena nije se mogla sjetiti da li je njoj tada kompletan
iznos isplaćen u novcu ili je jedan dio preko faktura utrošila za kupovinu
građevinskog materijala, radi adaptacije svog ugostiteljskog objekta. Ovo iz
razloga što se dokumentacija o završenim predmetima za kredite ne nalazi u
njihovoj Filijali, već ostaje nakon pregleda kod Kreditnog odbora, odnosno u
Centrali banke u Podgorici, te nije bila u mogućnosti da ponovo ostvari uvid u
ovaj predmet. U svakom slučaju, V.S. je ispoštovala svu proceduru za dobijanje
kredita i sva podnešena dokumentacija bila je validna za dobijanje namjenskog
kredita, tako da u periodu kada je i podignut kredit nije ništa lažno prikrila
od dokumentacije, jer samim tim i da nije ova dokumentacija validna ne bi joj
se ni odobrio krediti. Kredit sa V.S., kao nosiocem kredita zaključen je dana
11.07.2007. godine i isti je jedno vrijeme uredno vraćan, tj. do 14.01.2009.
godine, kada je počelo kašnjenje sa mjesečnim otplaćivanjem kredita, a banka
je 01.04.2009. godine proslijedila blokade žirantima, koje nijesu ispoštovanje
,tj. od istih se ništa nije naplaćivalo. Dana 12.02.2010. godine predmet po
ovom kreditu predat je pravnoj službi da bi se napravio raskid ugovora o
kreditu sa V.S.. Ovaj kredit trenutno niko ne otplaćuje.
Svjedok R.V.u svom iskazu je istakao da je stalno zaposlen u NLB
Montenegrobanci Filijala Cetinje, a od početka 2007. godine nalazi se na
službeničkom mjestu Vodje iste Filijale koje poslove i danas obavlja. Što se
tiče kredita koji je vezan za klijenta V.S. koliko se sjeća radi se o
namjenskom kreditu koji je ista zatražila za potrebe adaptacije i renoviranja
svog ugostiteljskog objekta i moguće porodične kuće. Za dobijanje kredita u
iznosu od 10.000,00 eura u tom periodu zavisno od boniteta bilo je neophodno
obezbjedjenje najmanje dva žiranta, a uglavnom su za takve kredite predviđena
tri žiranta. Ukoliko je bonitet ovih žiranata zadovoljavajući nije neophodno
mjenično ovlašćenje od firme zajmotražioca. Što se tiče samih žiranata
nephodno je da su oni stalno zaposleni i da imaju određenu visinu ličnog
dohotka, ali nije neophodno da lični dohodak primaju preko njihove banke. Osim
toga žiranti moraju u svojim preduzećima ili ustanovama gdje su zaposleni
ovjeriti obrasce, izjave žiranata i administrativne zabrane. S obzirom na
protek vremena u odnosu na ovj kredit, kao i da je u međuvremenu dolazilo do
izmjene forme ovih obrazaca nije mogao sa sigurnošću reći da li su se na tim
obrascima elektronski unosili podaci sa imenom i prezimenom korisnika kredita,
visinom kredita i namjenom istog kredita. Takođe ,pored ovih obrazaca žirant
je bio u obavezi da potpiše mjenicu na kojoj ne može biti prethodno upisano
ime i prezime korisnika kredita i iznos istog kredita. Mogu da istaknem i to
da zbog proteka vremena nije siguran da li je u to vrijeme bilo obavezno i
potpisivanje izjave o solidarnom jemcu od strane žiranta, a ako jeste onda je
žirant ovu izjavu ili potpisivao lično pred službenikom banke koji obrađuje
zahtjev zajmotražioca ili je izjavu potpisao ,a zatim morao ovjeriti u
nadležnom sudu. Na takvom obrascu mogu se nalaziti ime i prezime korisnika
kredita i visina kredita. Nakon što zajmotražilac prikupi svu potrebnu
dokumentaciju i dostavi je službeniku banke koji obrađuje isti predmet,
zajedno sa istim službenikom ponovo ostvaruje uvid u ovaj predmet i vrši
kontrolu da li je dostavljena sva potrebna dokumentacija, a nakon toga istu
dokumentaciju dostavljaju u Centralu u Podgorici Kreditnom odboru koji na
kraju odlučuje o odobravanju istog kredita i o tome ih naknadno elektronski
obaviještava. U slučaju odobravanja kredita zajmotražilac dolazi u Filijalu u
Cetinje kada potpisuje ugovor o kreditu i zatim u Filijali podiže odobreni
iznos novca. Što se tiče žiranata, tj. kao žirant može žirirati i lice čija
lična karta nije izdata u Cetinju, jer za banku to nije relevatno, odnosno za
njih je bitno da je to lice stalno zaposleno na području Crne Gore i da ima
odgovarajući bonitet, a što se potvrđuje potvrdama koje dostavlja ovjerene u
Preduzeću ili ustanovi gdje je zaposleno. Ovo što je naveo sve je to u stvari
postupak dobijanja namjenskog kredita i u ovom slučaju za dobijanje takvog
kredita bila je zadužena službenica M. M.. Kada se završi ,sva potrebna
dokumentacija za dobijanje namjenskog kredita se šalje u Centralu u Podgorici
.
Iz kreditne dokumentacije NLB "Montenegrobanke" formirane po ugovoru o kreditu
broj UGKR2007/9671 ,novčanog iznosa od 10000 eura ,sa rokom otplate od deset
godina na ime V.S. ,kao korisnika kredita ,proizilazi da je korisnik kredita
za ovaj kredit dostavio administrativnu zabranu na lični dohodak korisnika
kredita i niže pobrojanih solidarnih jemaca u visini mjesečnih rata,do potpune
otplate dugovanja po ovom Ugovoru- S. P., M. M. i N. T. i kolaterali
,sopstvena blanko potpisana mjenica,Mjenica potpisana od strane korisnika
kredita ,mjenica i mjenično ovlašćenje "VIP"Cetinje 10.000,00 eura.
Iz nalaza i mišljenja sudskog vještaka grafologa J. Z. od 16.04.2012.godine
proizilazi da na sada postojećem spornom broju koji glasi 10.000,00 ispisanim
u rubrici "Visina traženog kredita" konstatovanim na original spornoj Potvrdi
o visini primanja NLB "Montenegrobanke" a.d.Podgorica kojom se dana
06.07.2007.godine potvrdjuje od strane JZU Dom zdravlja -Podgorica da je T. N.
zaposlena u navedenoj ustanovi sa mjesečnim prihodom od 350,00 eura nijesu
uočeni tragovi mehaničkog radiranja ,niti hemijskog brisanja koji bi upućivali
na eventualnu promjenu prvobitno upisanih podataka.Po mišljenju vještaka
isključuje se mogućnost da je na prethodno navedenoj spornoj potvrdi vršena
bilo kakva ispravka u pogledu iznosa kredita .Sporne cifre koje skupa čine
sada postojeći sporni broj koji glasi 10000,00 isoisane u rubrici "Visina
traženog kredita"konstatovane na original spornoj Potvrdi o visini primanja
NLB "Montenegrobanke" a.d.Podgorica kojom se dana 06.07.2007.godine potvrdjuje
od JZU Dom zdravlja Podgorica da je T. N. zaposlena u navedenoj ustanovi sa
mjesečnim prihodom od 350,00 eura ,ispisalo je jedno te isto lice.Vještak se
nije mogao izjasniti da li su sporne cifre ispisale V.J. i S.,obzirom da su
cifre potpuno individualno neizražene ,te kao takve iste ne dozvoljavaju
davanje bilo kakvog odgovora o traženom.
Iz izvoda iz kaznene evidencije na ime optužene V.rođ. S. J., proizilazi da je
ista osudjivana presudom Osnovnog suda u Nišu posl.br.K. 127/10 od
30.04.2010.godine, zbog krivičnog djela iz čl. 381. stav 1. Krivičnog zakonika
Srbije, na sudsku opomenu,dok iz izvoda iz kaznene evidencije na ime optužene
V.S., proizilazi da je ista osuđivana Presudom Osnovnog suda u Cetinju K. br.
484/09 od 12. 01. 2010. godine, zbog krivičnog djela izazivanje opšte
opasnosti iz čl. 327. st.1. Krivičnog zakonika, na kaznu zatvora u trajanju od
30 dana uslovno na godinu dana
Analizirajući rezultate provedenog dokaznog postupka, te na osnovu savjesne i
brižljive ocjene svih provedenih dokaza pojedinačno i u svojoj ukupnosti, sud
je utvrdio da su rezultati dokaznog postupka nedvosmisleno potkrijepili navode
optužbe da su optužene kao saizvršioci izvršile krivične djelo prevara iz čl.
244.stav. 3 u vezi stava 1. Krivičnog zakonika u vezi čl.23.st.2 Krivičnog
zakonika, na način kako je to opisano u izreci presude.
Utvrđujući činjenice radi pravilnog određenja materijalno - pravnog odnosa u
ovoj pravnoj stvari, sud je nesumnjivo utvrdio da jeokrivljena V.J.
neutvrđenog dana tokom jula mjeseca 2007. godine u Podgorici, u namjeri da
drugom pribavi protivpravnu imovinsku korist, lažnim prikazivanjem činjenica
oštećenoj T.N.iz Podgorice, da će u svoje ime i za svoj račun, kod NLB banke
Montenegrobanke u Podgorici, konkurisati za realizaciju namjenskog kredita u
iznosu od 3.000,00 eura, istu svjesno i voljno dovela u zabludu, te je
održavajući u zabludi navela da ova na štetu svoje imovine, u svojstvu žiranta
potpiše i u službi računovodstva JZU Dom zdravlja u Podgorici gdje je oštećena
zaposlena, ovjeri rješenje o administrativnoj zabrani na svoja lična primanja,
kao i druge podatke za žiranta, da bi naznačenu dokumentaciju za žiranta
oštećenu T. N., predala radi upotrebe svojoj kćerki okrivljenoj V.S., koja je
potom, dana 11.07.2007. godine u Cetinju, u namjeri da sebi pribavi
protivpravnu imovinsku korist, lažnim prikazivanjem činjenica S. M. -
ovlašćenom kreditnom službeniku NLB Montenegrobanke Filijala Cetinje, da kao
korisnik namjenskog kredita za adaptaciju ugostiteljskog objekta, u iznosu od
10.000,00 eura, ispunjava uslove za njegovo dobijanje, istu svjesno i voljno
dovela u zabludu, te je održavajući u zabludi navela da prikupljenu kreditnu
dokumentaciju, predloži na usvajanje kreditnom odboru NLB banke
Montenegrobanke u Podgorici, čiji je ovlašćeni predstavnik, na štetu te
finansijske institucije, sa istom dana 11.07.2007. godine zaključio ugovor o
kreditu broj UGKR2007/9671, na novčani iznos od 10.000,00 eura, sa rokom
otplate od deset godina, te tako od naznačene finansijske insitucije, po
osnovu predmetnog Ugovora, dobila u svoje ime i za svoj račun, novčani iznos
od 10.000,00 eura, iako je znala da ne ispunjava uslove za korisnika navedenog
kredita, koji novčani zajam nije vraćala po planu otplate, već je NLB
Montenegrobanka dana 01.04.2009. godine kao sredstvo obezbjedjenja kredita,
uputila zahtjev za obustavu dijela ličnih primanja oštećene T. N. kao žirantu
po istom. Do ovako utvrđenog činjeničnog stanja sud je došao cijenjeći i
poklanjajući potpunu vjeru dokazima dobijenim saslušanjem svjedoka T. N., A..
F., ovlašćenog predstavnika banke i S. M., te njihovim dovođenjem u vezu sa
odbranama optuženih.
Optužena V.J. ne spori, da se tokom 2007. godine, obratila oštećenoj N. T.,
kako bi joj ista bila žirant po Ugovoru o kreditu na iznos od 3.000.00 eura.
Okrivljena negira da oštećenu nije upoznala sa činjenicom da je nosilac
kredita njena kćerka V.S., kao i činjenicu da je nije upoznala sa namjenom
sredstava po predmetnom ugovoru o kreditu. Ovakve navode optužene sud nije
prihvatio, sa razloga što su isti navodi suprotni kazivanju oštećene T. N., a
čije su tvrdnje potvrđene iskazom svjedoka F.A.., koji svjedok je na jasan
način kazala sudu, da je okrivljena rekla oštećenoj da joj treba žirant po
kreditu na iznos od 3.000.00 eura, sa rokom otplate od 3 godine, pri tom ne
pominjuću njenu kćerku V.S., kao nosioca kredita niti iznos od 10.000,00 eura.
Nakon ovoga oštećena pristaje da bude žirant na naznačeni iznos. Optužena
V.J., u svojoj odbrani navodi da je po pristanku oštećene T. N., njena kćerka
V.S. otišla u prostorije NLB Montenegrobanke u Cetinju, kako bi iz iste
preuzela obrasce dokumenatacije za dobijanje kredita, kojom prilikom je
informisana od službenika banke da u slučaju postojanja trećeg žiranta, može
podići kredit na iznos od 10.000.00 eura, pa su iz tog razloga one za ovaj
kredit obezbijedile još dva žiranta, a T. N., je bila treći žirant. Optužena
V.S., u svojoj odbrani navodi da je u razgovoru sa službenikom navedene banke,
obaviještena da su za podizanje namjenskog kredita neophodna dva žiranta, ali
ako je u mogućnosti da obezbijedi i trećeg žiranta mogla bi podići kredit u
visini od 10.000 eura, poslije čega su ona i optužena V.J. postigle dogovor sa
dva žiranta, da bi njena majka V.J. obavila razgovor tim povodom sa N. T.,
koja je pristala da bude žirant, pa joj je njena majka odnijela obrasce za
dobijanje kredita, kako bi ih N. T. ovjerila kod svog poslodavca.
Upoređivanjem ovakvih navoda odbrane optuženih, sud je zaključio da je
optužena V.J., svjesno i voljno dovela u zabludu i održavajući u zabludi T.
N., je navela da na štetu svoje imovine u svojstvu žiranta potpiše o ovjeri u
službi računovodstva J.Z.U. "Dom Zdravlja" Podgorica potrebnu kreditnu
dokumentaciju. Optužena V.J., u jednom dijelu odbrane navodi da su one sa
razloga što je za podizanje kredita u visini od 10.000 eura, bilo potrebno
obezbijediti tri žiranta, pa su one osim dr. T. obezbijedile još dva žiranta.
U drugom dijelu svoje odbrane, optužena V.J. je istakla da njena kćerka S.
povodom predmetnog kredita nije imala bilo kakav kontakt sa dr. T., te da nije
ni na koji način učestvovala u obezbjeđivanju njenog žiriranja za kredit. Na
osnovu ovakvih kontrdiktornosti iznijetih u odbrani opt. V.J., sud je
zaključio da je ista iznešena u cilju oslobađanja krivice, njene kćerke
opt.V.S., a imajući u vidu stepen krvnog srodstva optuženih.
Za ovim sudu je jasno da optužena V.J., odnijela potrebnu dokumentaciju za
dobijanje kredita ošt. T. N., kako bi ova istu potpisala i ovjerila kod svog
poslodavca, pri tom znajući da odnosi joj papire za kredit čiji je iznos
10.000 eura, a ne 3.000 hiljade na koji je iznos oštećena pristala da bude
žirant. Činjenicu o stvarnoj visini krediti okrivljena nije prikazala
oštećenoj, što i sama ne spori u svojoj odbrani, kao i da će kredit glasiti na
ime njene kćerke V.S.,što je oštećenoj kada je dobila opomenu bilo čudno jer
nije znala da je bila žirant na kredit koji glasi na ime V.S., dakle optužena
je svjesno i voljno dovela i držala u zabludi oštećenu T. N.. Po potpisavanju
i ovjeri sporne dokumentacije, nesporno je da je V.J. istu predala svojoj
kćerki V. S..
Navodi odbrane optužene V.S., da njoj nije bilo lično poznato da li je njena
majka saopštila ošt. T.N.na koji će iznos glasiti traženi kredit, za sud su
neprihvatljivi, budući da ista svojim iskazom navodi da je u zajedničkom
dogovoru sa svojom majkom okr. V.J., bila zainteresovana za podizanje
namjenskog kredita, te su u tom u cilju preuzele zajedničke aktivnosti, u
cilju obezbjeđivanja žiranata kao nephodnih uslova za dobijanje traženog
kredita. Dakle, okrivljena V.S. je obzirom na zajedničku odluku o podizanju
kredita sa svojom majkom, znala da ošt. T. N., nije pristala biti žirant, na
traženi iznos. Nadalje, navodi odbrane V.S., kojim ona nije upoznata sa
detaljima razgovora njene majke sa ošt. T. N., neuvjerljiivi su za sud , sa
razloga što okrivljena V.J., ističe da su one osim oštećene T. N., zajednički
obezbijedili još dva žiranta.
Sa znanjem da ošt. T. N. nije pristala biti žirant, za navedeni iznos već da
je ista dovedena u zabludu, oko istog iznosa V.S., je predala ovjerenu
kreditnu dokumentaciju u NLB Montenegrobanci,što se vidi iz priložene kreditne
dokumentacije u spisima predmeta i iskaza svjedoka S. M. i R. D.. Optužena
V.S. ne spori, da je predala dokumentaciju, bankarskom službeniku S. M..
Naprijed utvrđena činjenica, da je V.S. znala da je oštećena T. N., dovedena u
zabludu oko visine iznosa traženog kredita, i nosioca kredita, sud upućuje na
zaključak da je V.S. prilikom predaje dokumenata znala da ne ispunjava uslove
za traženi kredit. Optužena sa znanjem da ne ispunjava uslove za kredit,
voljno je dovela u zabludu službenika banke S. M., kako bi ova prikupljenu
dokumentaciju predala kreditnom odboru banke, a sve u namjeri sticanja
protivpravne imovinske koriste u iznosu od 10 000 eura, u vidu namjenskog
kredita. Naprijed navedenu kreditnu dokumentaciju kreditni odbor je prihvatio,
te je istoj odobren navedeni kredit. Po usvajanju zahtjeva za dobijanje
kredita, optužena je dana 11.07.2013. godine sa oštećenom bankom zakjučila
Ugovor o kreditu br. 2007/9671, na novčani iznos od 10.000 eura, sa rokom
otplate od 10 godina, što nesporno proizilazi po izvršenom uvidu u navedeni
ugovor o kreditu. Optužena V.S., shodno naprijed utvrđenom činjeničnom stanju,
iako je znala da ne ispunjava uslove za navedeni kredit, obzirom da oštećena
T. N., nije pristala biti žirant na stvarni iznos kredita i na njeno ime kao
nosioca, već da je dovedena u zabludu, predala takvu dokumentaciju službenuku,
banke kako bi ih ova predala Kreditnom Odboru na odlučivanje, koji joj je na
osnovu iste odobrio kredit. Ovakvim činjenjem V.S., svjesno i voljno je dovela
u zabludu službenika banke S. M, i takvim činjenem i održavanjem u zabludi
istu navela da preda kreditnu dokumentaciju kreditnom odboru banke, koji joj
je odobrio traženi kredit, na iznos od 10. 000 eura, sa rokom otplate od 10
godina, koji novčani zajam nije vraćala po planu otplate. Da optužena nije
uredno vraćala kredit potvrđuje se iz navoda svjedoka S. M, koja je jasno
kazala sudu da je NLB Montenegrobanka dana 01.04.2009. godine, kao sredstvo
obezbjeđenja kredita uputila zahtjev za obustavu dijela ličnih primanja
oštećene T. N., a koji navodi svjedoka su potvrđeni kazivanjem oštećene T. N.
Za postojanje predmetnog krivičnog djela neophodno je postojanje namjere
pribavljanja sebi ili drugome protivpravne imovinske koristi, i to u momentu
kada, učinioc drugoga dovodi u zabludu. Na osnovu prednje utvrđenog
činjeničnog stanja jasno je da je kod okr. V.J., i V.S. postojala namjera
pribavljanja protivpravne imovinske koristi, i to kod opt.V.J. za drugoga,a
kod opt.V.S. za sebe, u momentu dovođenja u zabludu oštećene T. N. i S. M
ovlašćenog kreditnog službenika NLB "Montenegrobanke".
Sa iznijetih razloga stajalište odbrane je za sud bilo neprihvatljivo.
Svojim radnjama optužene V.J. i V.S.,su kao saizvršioci ostvarili sve bitne
elemente bića krivičnog djela prevara iz člana 244. stav. 3 u vezi stava1., a
u vezi čl. 23. st.2. Krivičnog zakonika. U konkretnom slučaju iste su
zajedničkim učestvovanjem u radnji izvršenja sa umišljajem izvršile krivično
djelo i to V.J., je ostvaraujući zajedničku odluku sa V.S. sa umišljajem u
namjeri da V.S. pribavi protivpravnu imovinsku korist, lažnim prikazivanjem
činjenica dovela u zabludu oštećenu T. N., usljed koje je ista izvršila
činjenje na štetu svoje imovine. Okrivljena V.S. je ostvarujući zajedničku
odluku sa okrivljenom V.J., u namjeri da sebi pribavi protivpravnu imovinsku
korist, znajući da ne ispunjava uslove za traženi kredit,sa umišljajem ,
lažnim prikazivanjem, činjenica, dovela u zabludu ovlašćenog službenika banke,
i istu održavajući u zabludi navela da preda kreditnom odboru banke kreditnu
dokumentaciju, koji je joj je i odobro kredit, u novčanom iznosu od 10000,00
eura ,koji novčani zajam nije vraćala po planu otplate,već je NLB
"Montenegrobanka" dana 01.04.2009.godine kao sredstvo obezbjeđenja kredita
uputila zahtjev za obustavu dijela ličnih primanja oštećene T. N. kao žiranta
po istom.
Sud je cijenio nalaz i mišljenje vještaka grafološke struke koji je
bezuticajan za svestrano razjašnjenje date krivičnopravne stvari,obzirom da se
sudski vještak nije mogao izjasniti ko je ispunio novčani iznos od 10000,00
eura na predmetnoj potvrdi o visini primanja na ime ošt.T. N..
Prilikom utvrdjivanja vrste i visine kazne koju će Sud izreći optuženoj V.J. ,
cijenjene su okolnosti iz čl. 42 KZ-a, pa je Sud od olakšavajućih okolnosti na
strani optužene utvrdio da se radi o porodičnoj osobi, majci dvoje djece
,lošeg imovnog stanja, narušenog zdravstvenog stanja,dok je od otežavajućih
okolnosti sud utvrdio raniju osudjivanost,što je proizašlo iz izvještaja iz
kaznene evidencije za istu, dok je na strani optužene V.S. sud kao
olakšavajuće okolnosti cijenio okolnosti koje su prethodile izvršenju djela,da
se radi o osobi lošeg imovnog stanja,dok je od otežavajućih okolnosti van
bitnih obilježja krivičnog djela u pitanju na njenoj strani našao raniju
osuđivanost,kako to proizilazi iz izvoda iz kaznene evidencije.
Uzimajući u obzir ovako utvrdjene okolnosti Sud je optuženim utvrdio kaznu
zatvora u trajanju od po jednu godinu, a potom našao da su ispunjeni uslovi za
izricanje usklovne osude, propisani čl. 53 i 54 KZ-a, određujući da se
navedena kazna neće izvršiti ukoliko optužene u vremenskom periodu od 3 (tri)
godine, od dana pravosnažnosti presude ne počine novo krivično djelo, uz
uvjerenje Suda da će se u konkretnom slučaju, a uzimajući u obzir ličnost
počinioca i okolnosti pod kojima je izvršeno ovo krivično djelo i sa tako
izrečenom kaznom postići svrha njenog izricanja predvidjena čl. 52 KZ-a.
Shodno čl. 226-229 ZKP-a dužne su optužene da na ime troškova krivičnog
postupka solidarno plate iznos od 149,00 eura, a koji se odnose za naknadu za
dati nalaz i mišljenje vještaka grafološke struke J. Z., te na ime paušala
iznos od po 30,00 eura, koji iznos je Sud odredio uzimajući u obzir složenost,
trajanje postupka i imovinske prilike optuženih.
Na temelju izloženog, a shodno čl. 374 ZKP-a odlučeno je kao u izreci presude.
OSNOVNI SUD U CETINJU,
Dana 28.10.2013.godine
Zapisničar, S U D I J A,
AlekS. Martinović Marija Ćupić
PRAVNA POUKA: Protiv ove presude može se izreći žalba u roku
od 15. dana, od dana prijema iste Višem sudu u
Podgorici, a preko ovog Suda.