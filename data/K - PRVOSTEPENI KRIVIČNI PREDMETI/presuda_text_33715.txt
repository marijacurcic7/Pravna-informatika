Posl.br.K.196/12
U I M E C R N E G O R E
OSNOVNI SUD U CETINJU, kao prvostepeni krivični, po sudiji Mariji Ćupić,kao
sudiji pojedincu uz sudjelovanje sudskog namještenika Martinović Aleksandre
kao zapisničara, u krivičnom predmetu S.R. iz Podgorice, zbog krivičnog djela
teško djelo protiv bezbjednosti javnog saobraćaja iz čl. 348.st.1. u vezi
člana 339. st. 1.Krivičnog zakonika, a po optužnici Osnovnog državnog
tužilaštva u Cetinju Kt.br.269/10 od 14.05. 2013. godine, nakon održanog
glavnog i javnog pretresa u prisustvu zamjenika ODT-a u Cetinju, M. D.,
optuženog S.R, donio je dana 28.10 .2013.godine i javno objavio
P R E S U D U
Okrivljeni S.R, zv. “R.”, JMBG ........, od oca G. i majke A., rođene P.,
rođen ............. godine u Cetinju, sa prebivalištem u Podgorici, naselje
...., ......” bb, državljanin Crne Gore, po zanimanju metalostrugar,
neoženjen, pismen sa završenom srednjom školom, srednjeg imovnog sttanja,
osuđivan Presudom Višeg suda u Podgorici K. br. 352/2008 od 07. 06. 2010.
godine, zbog krivičnog djela neovlašćena proizvodnja, držanje i stavljanje u
promet opojnih droga iz člana 300. Krivičnog zakonika, na kaznu zatvora u
trajanju od 1 (jedne) godine, Presudom Višeg suda u Podgorici K.br. 3/2011 od
21. 06. 2011. godine, zbog krivičnog djela neovlašćena proizvodnja, držanje i
stavljanje u promet opojnih droga iz člana 300. stav 1. Krivičnog zakonika, na
kaznu zatvora u trajanju od 2 (dvije) godine,
K r i v j e :
Što je :
Dana 08. avgusta 2010. godine, oko 12,55 časova, na magistralnom putu
Podgorica- Cetinje, u mjestu “Meterizi”, oština Cetinje, upravljajući u
saobraćaju taksi-putničkim motornim vozilom marke “Shervolet” reg. oznaka PG
DK ....., ne pridržavajući se saobraćajnih propisa iz člana 31. stav 1. člana
32. stav 4. i člana 297. Zakona o bezbjednosti saobraćaja na putevima, ugrozio
saobraćaj i doveo u opasnost život i tijelo ljudi, na način što, iako je znao
da ne smije da upravlja vozilom u saobraćaju jer mu je vozačka dozvola
privremeno oduzeta od Uprave policije – Ekspoziture za bezbjednost saobraćaja
Podgorica voljno preduzeo radnju upravljanja vozilom krećući se istim iz
pravca Podgorice u pravcu Cetinja nedozvoljenom brzinom od oko 73 km/h,
znajući da je dozvoljena i bezbjedna brzina kretanja na tom dijelu puta
ograničena na 50 km/h, te iako je bio svjestan da zbog upravljanja vozilom bez
vozačke dozvole i zbog prekoračenja brzine može doći do saobraćajne nezgode na
to je pristao, a da kod drugih učesnika u saobraćaju usled toga mogu nastupiti
teške tjelesne povrede u odnosu na koje je olako držao da do tih povreda neće
doći ili da će to moći spriječiti ,kojom prilikom je vozilom prešao sa
prostora desne kolovozne trake kojom se kretao, na prostor suprotne lijeve
kolovozne trake, u trenutku kada se tom kolovoznom trakom, iz pravca Cetinja u
pravcu Podgorice kretao oštećeni M.N.svojim putničkim motornim vozilom marke
“Audi 80” reg. oznaka NK BC ....., na kojoj kolovoznoj traci je došlo do
fizičkog kontakta prednjeg lijevog kraja vozila marke “Shervolet” i bočne
lijeve strane putničkog vozila marke “Audi 80”, što je dovelo do
destabilizacije oba vozila koja su potom prisilno skrenula van desne ivice
puta u smjeru kretanaj okrivljenog, usled čega je oštećeni M. N. zadobio tešku
tjelesnu povredu u vidu preloma IV kosti nožja lijevog stopala, pukotine III
kosti nožja lijevog stopala, dok su saputnici u vozilu okrivljenog-oštećene
S.-B. Ž. I mldb. S. H. i K. F. zadobile lake tjelesne povrede u vidu
kontuzije-nagnječenja predjela grudne kosti, i to oštećena S. B. Ž. laku
tejesnu povredu u vidu kontuzije - nagnječenja predjela grudne kosti, oštećena
mldb. S.H. laku tjelesnu povredu u vidu kontuzije-nagnječenja glave, sa
praćenom glavoboljom i oštećena mldb. .K F.. laku tjelesnu povredu u vidu
kontuzije – nagnječenja lijevog koljena.
-čime je izvršio krivično djelo teško djelo protiv bezbjednosti javnog saobraćaja iz člana 348. stav 1. u vezi člana 339. stav 1. KZ-a.
Pa ga sud primjenom citiranog zakonskog propisa te primjenom članova
4,5,13,15,17,32,36 , 42,45,46,74 KZ-a i članova 226-229,239 i 374 ZKP-a
O S U Đ U J E
Na kaznu zatvora u trajanju od 3 (tri) mjeseca koju ima izdržati po
pravosnažnosti presude.
Obavezuje se optuženi da u korist budžeta Crne Gore na ime troškova krivičnog
postupka uplati iznos od 264,00 eura, u roku od 15 dana po pravosnažnosti
presude, pod prijetnjom prinudnog izvršenja.
Oštećene S. B. Ž. i S. H. se radi ostvarenja svog imovinskopravnog zahtjeva
upućuju na redovnu parnicu
Optuženom se izriče mjera bezbjednosti –Zabrana upravljanja motornim vozilom i
to putničkim motornim vozilima B kategorije,zbog težine učinjenog djela,te
usled okolnosti pod kojima je djelo izvršeno ,koje pokazuju da je opasno da on
upravlja motornim vozilima B kategorije ,a koja ima trajati 2 godine
računajući od dana pravosnažnosti odluke , s tim da vrijeme provedeno u
zatvoru se ne uračunava u vrijeme trajanja ove mjere.
O b r a z l o ž e n j e
Osnovno državno tužilaštvo u Cetinju, podignutom Optužnicom Kt. br.269/10 od
14.05. 2013.godine stavilo je na teret S.R iz Podgorice da je izvršio krivično
djelo teško djelo protiv bezbjednosti javnog saobraćaja iz čl.348.st.1.,u vezi
čl.339.st.1 Krivičnog zakonika. U završnoj riječi na glavnom pretresu
zastupnik optužbe je  predložio da se nakon sprovedenog dokaznog postupka
prvenstveno imajući u vidu jasno i potpuno priznanje okrivljenog isti oglasi
krivim za predmetno krivično djelo i osudi po zakonu. Predložio je shodno
članu 74. KZ-a da se optuženom izrekne mjera bezbjednosti zabrane upravljanja
motornim vozilom.
Okrivljeni S.R. je u svojoj odbrani u prethodnom postupku naveo da se dana 08.
08. 2010. godine oko 12, 55 časova kretao iz pravca Podgorice u pravcu Cetinja
upravljajući putničkim motornim vozilom marke „Shervolet” reg. oznaka PG DK
698 ,vlasništvo D.O.O. “G.”. Toga dana je kao zaposleni taksi vozač trebao da
preveze jednu gospođu sa dvije djevojčice, misli da nisu bili naši državljani.
Krećući se u navedenom pravcu u mjestu Meterizi iz njemu nepoznatog razloga
prešao je na lijevu stranu zbog čega je i došlo do saobraćajne nezgode. Tom
prilikom je ostvario kontakt sa vozilom sa lijeve strane u prednjem dijelu
vozila. Poslije ove saobraćajne nezgode došli su službenici policije i
izvršili uviđaj i odveli ga u Ispostavu Cetinje gdje je i dao izjavu. Prilikom
ove saobraćajne nezgde jedna od djevojčica se žalila da je boli koljeno.
Takođe, toga dana su mu u bolnici na Cetinje uzeli i alko test. Do ovog
saobraćajnog udesa je najvjerovatnije došlo što je prilikom vožnje zaspao i
izgubio kontrolu i prešao na lijevu stranu. Na glavnom pretresu je istakao da
su u cjelosti tačni navodi optužbe da je počinio krivično djelo koje mu je
stavljeno na teret,tj.da je predmetno krivično djelo počinio dana 08. avgusta
2010. godine, oko 12,55 časova, na magistralnom putu Podgorica- Cetinje, u
mjestu “Meterizi”, oština Cetinje, upravljajući u saobraćaju taksi-putničkim
motornim vozilom marke “Shervolet” reg. oznaka PG DK ...., ne pridržavajući se
saobraćajnih propisa iz člana 31. stav 1. člana 32. stav 4. i člana 297.
Zakona o bezbjednosti saobraćaja na putevima, ugrozio saobraćaj i doveo u
opasnost život i tijelo ljudi, na način što, iako je znao da ne smije da
upravlja vozilom u saobraćaju jer mu je vozačka dozvola privremeno oduzeta od
Uprave policije – Ekspoziture za bezbjednost saobraćaja Podgorica voljno
preduzeo radnju upravljanja vozilom krećući se istim iz pravca Podgorice u
pravcu Cetinja nedozvoljenom brzinom od oko 73 km/h, znajući da je dozvoljena
i bezbjedna brzina kretanja na tom dijelu puta ograničena na 50 km/h, te i ak
je bio svjestan da zbog upravljanja vozilom bez vozačke dozvole i zbog
prekoračenja brzine može doći do saobraćajne nezgode na to je pristao, a da
kod drugih učesnika u saobraćaju usled toga mogu nastupiti teške tjelesne
povrede u odnosu na koje je olako držao da do tih povreda neće doći ili da će
to moći spriječiti kojom prilikom je vozilom prešao sa prostora desne
kolovozne trake kojom se kretao, na prostor suprotne lijeve kolovozne trake, u
trenutku kada se tom kolovoznom trakom, iz pravca Cetinja u pravcu Podgorice
kretao oštećeni M.N.svojim putničkim motornim vozilom marke “Audi 80” reg.
oznaka NK BC ..., na kojoj kolovoznoj traci je došlo do fizičkog kontakta
prednjeg lijevog kraja vozila marke “Shervolet” i bočne lijeve strane
putničkog vozila marke “Audi 80”, što je dovelo do destabilizacije oba vozila
koja su potom prisilno skrenula van desne ivice puta u smjeru kretanaj
okrivljenog, usled čega je oštećeni M.N.zadobio tešku tjelesnu povredu u vidu
preloma IV kosti nožja lijevog stopala, pukotine III kosti nožja lijevog
stopala, dok su saputnici u vozilu okrivljenog-oštećene S.B.Ž.i mldb. S.H.i
K.F.zadobile lake tjelesne povrede u vidu kontuzije-nagnječenja predjela
grudne kosti, i to oštećena S B. Ž.laku tejesnu povredu u vidu kontuzije -
nagnječenja predjela grudne kosti, oštećena mldb. S.H.laku tjelesnu povredu u
vidu kontuzije-nagnječenja glave, sa praćenom glavoboljom i oštećena mldb.
K.F.laku tjelesnu povredu u vidu kontuzije – nagnječenja lijevog koljena.Ostao
je pri ovako datoj odbrani .Naveo je da živi sa majkom o kojoj se brine jer je
ista bolesna i dostavio sudu na uvid njenu medicinsku dokumentaciju. Vozačka
dozvola mu je bila oduzeta nekih 20-tak dana prije nezgode, za vremenski
period od 2 mjeseca.
Prihvatio je i krivicu i krivičnopravnu odgovornost za počinjeno krivično
djelo. U završnoj riječi je naveo da mu je žao što je došlo do ove saobraćajne
nezgode.
Sud je na glavnom pretresu u dokaznom postupku radi razrješenja predmetne
krivičnopravne stvari proveo sledeće dokaze, na saglasan predlog stranaka
pročitao iskaze oštećenih M. N., Sić-B.Ž., S. H., pročitao zapisnik o uviđaju
saobraćajne nezgode Uprave policije Ispostave Cetinje broj 116 od
08.08.2010.godine, pročitao Nalaz i mišljenje sudskog vještaka saobraćajne
struke Š. ing. M. od oktobra mjeseca 2010. godine, pročitao Nalaz i mišljenje
sudskog vještaka medicinske struke Dr. R. S. od 30. 11. 2010. godine i 28. 01.
2011. godine, pročitao zahtjev Uprave policije-Ekspoziture za bezbjednost
saobraćaja Podgorica broj 16285/2010 od 30.06. 2010. godine za pokretanje
prekršajnog postupka protiv okrivljenog S.R, izvršio uvid u foto-dokumentaciju
Uprave policije Ispostave Cetinje broj 97/10 od 08. 08. 2010. godine sa skicom
lica mjesta od istog datuma, pročitao izvještaj iz KE Uprave policije
Ispostave Cetinje broj 02-245-1660 od 18.05. 2012. godine iz KE za okrivljenog
S.R.
Sud je odustao od saslušanja mldb.K.F.imajući u vidu da se radi o osobi koja
stanuje u Mađarskoj,tako da je obezbjeđenje njenog prisustva znatno otežano
,pa bi njeno saslušanje vodilo odugovlačenju postupka,a nebi uticalo na
donošenje drugačije odluke.
Oštećeni M.N.je u svom iskazu naveo da se kretao svojom vozilom "Audi B4" 2000
cm3 iz pravca Cetinja u pravcu Podgorice. Sami udes se desio u neposrednoj
blizini skretanja za fabriku vode u Župi Dobrskoj. Naime, on se kretao svojom
kolovoznom trakom i to sjeća se umjerenom brzinom jer su mu vozila iz
suprotnog pravca blicala upozoravajući ga da naprijed stoji patrola policije.
Dolaskom na samo lice mjesta on je primijetio vozilo koje mu nadolazi u susret
i koje je mijenjalo kolovoznu traku ,odnosno kretalo se ulijevo. Na tom mjestu
postoje divje kolovozne trake za smjer iz pravca Podgorice, a postoji i još
jedno proširenje za skretanje udesno gledano iz pravca Podgorice. Cjelokupan
kolovoz za njegov smjer kretanaj ovo vozilo je prešlo i on je pokušavao da
izbjegne udar, preskočio kanal sa njegove desne strane i očešao desnu stranu
vozila o stijenu koja se nalazi pored puta. Međutim i pored toga nije uspio da
izmakne već ga je ovo vozilo udarilo. Prisustvovao je uviđaju i uzeta mu je
krv na analizu. Vozilo koje ga je udarilo je bilo taksi vozilo marke
"Ševrolet". Nezna zbog čega je vozač ovog vozila prelazio na njegovu traku, a
čini mu se da nikoga nije bilo ispred i pored njega tako da nikoga nije
preticao ili zaobilazio. U ovom događaju zadobio je povredu prelom stopala -
prsta lijeve noge. Pregledan je u bolnici na Cetinju ,a kasnije je u bolnici u
Risnu dobio imobilizaciju - gips. U bolnicu nije zadražvan ,a na bolovanju se
nalazio 15-tak dana. Vozilo sa kojim je upravljao kritične prilike je njegovo
vozilo koje je tri mjeseca prije ovog događaja kupio u Nikšiću od M. M..
Nijesu sačinjavali posebni ugovor o kupoprodaji ali je imao njegovo punomoćje
za upravljanje vozilom. Vozilo je kritičnom prilikom oštećeno 100 posto jer je
o tome dobio procjenu od "Unica" osiguranja. Odmah potom je ovo vozilo u tako
oštećenom stanju prodao za iznos od 300 ili 400 eura na otpad. Vozilo je bilo
uredno registrovano na ime M. M.. Nije se pridružio krivičnom gonjenju protiv
okrivljenog i nije postavio imovinsko pravni zahtjev jer je cjelokupnu štetu
na vozilu kao i štetu koju je pretrpio zbog povrede i bolovanja naplatio od
"Unica" osiguranja koji je bio osiguravač taksi vozila.
Oštećena S.B. Ž.je u svom iskazu navela da se dana 08. 08. 2010. godne na putu
Podgorica-Cetinje, oko 13,45 časovla nalazila u taksi vozilu. Sa njom je bila
njena kćerka S.H.i njena drugarica. Dolaskom na njoj nepoznatom dijelu puta
vozač taksija je prešao u suprotnu traku i ostvario kontakt sa vozilom koje je
dolazilo iz suprotnog smjera. Tokom čitavog puta, vozač se neuobičajno ponašao
i vozilom je više upravljao previše prema drugoj strani puta. Nakon
saobraćajne nezgode ljudi koji su se slučajno zadesili su pozvali policiju,
dok je voazč taksija, po njenom mišljenju bio previše miran, neobičnog
ponašanja u toj situaciji i tek nakon nekog perioda pitao ih je da li su
dobro. Nedugo zatim došla je policija i Hitna pomoć koja je nju, njenu kćerku
i K. F. odvela u Dom zdravlja Cetinje da im se ukaže medicinska pomoć. Dva
mejseca nakon ove nezgode imala je bolove u predjelu gornjeg dijela tijela, da
bi se u oktobru mjesecu bolovi proširili i na leđa i još uvijek ima fobiju od
vožnje i svaki put kada uđe u auto ona slika joj je pred očima, koja se desila
toga 08. avgusta. Pridružila se krivičnom gonjenju protiv optuženog i
postavila je odštetni zahtjev.
Oštećena S. H. u prisustvu zakonskog zastupnika je u svom iskazu navela da je
dana 08. 08. 2010. godine na putu Podgorica - cetinje oko 13,45 časova bila u
taksi vozilu sa svojom majkom i drugaricom i dolaskom na njoj nepoznatom
dijelu puta vozač taksija je prešao u suprotnu traku i ostvario kontakt sa
vozilom koje je dolazilo iz suprotnog smjera. Na zadnjem sjedištu nije bilo
pojaseva za vezivanje tako da ni on ni njena drugarica nijesu bile
obezbijeđene kako je to po propisima i prilikom udara njena drugarica K.F. je
udarila u staklo, a ona je udarila u prednje sjedište suvozača. Od tog
događaja ima strah od brze vožnje jer je to veoma uticalo na nju i više nema
slobodu kao što je prije ovog događaja imala. Pridružila se krivičnom gonjenju
protiv okrivljenog i postavila je imovinsko pravni zahtjev.
Iz zapisnika o uviđaju saobraćajne nezgode Uprave policije Ispostave Cetinje
broj 116 od 08.08.2010.godine proizilazi da su ovlašćeni policijski službenici
Uprave policije – Ispostave Cetinje povodom saobraćajne nezgode sačinili
zapisnik i da je lice mjesta magistralni put Podgorica-Cetinje, mjesto
Meterizi. Do nezgode je došlo kada se vozač S.R kretao sa puničkim motornim
vozilom reg. oznaka PG DK .... iz pravca Podgorice u pravcu Cetinja i dolaskom
u mjesto Meterizi isti prešao iz nepoznatog razloga na suprotnu traku svog
kretanja i prednjom lijevom stranom vozila ostvario kontakt sa prednjom
lijevom stranom vozila reg. oznaka NK BC ..... koje se kretalo iz pravca
Cetinja, a sa kojim je upravljao M. N. Nekon nezgode oba vozila su ostala na
licu mjesta i zatečena kao što je prikazano na skici lica mjesta i
fotoelaboratu, kao i nastali materijalni tragovi kočenja, stakla, zemlje,
djelova vozila. Od saobraćajnih znakova postoje znakovi ograničenja brzine od
50 km/h iz pravca Podgorice i 60 km/h iz pravca Cetinja, kao i znakovi- opasna
krivina ulijevo postavljeni prije lica mjesta saobraćajne nezgode.
Iz nalaza i mišljenja sudskog vještaka saobraćajne struke Š. ing. M. od
oktobra mjeseca 2010. godine proizilazi da je do ove nezgode došlo usled
propusta u vožnji od strane vozača putničkog motornog vozila marke “Shervolet”
,reg. oznaka PG DK .....Ovo se ogleda u tome što isti nije održavao bezbjedan
smjer kretanja vozila desnom stranom kolovoza, na bezbjednoj distanci od desne
ivice puta u smjeru kretanja, već je prilikom savlađivanja kritičnog poteza
puta, koji se prostire u obliku lijeve krivine, u smjeru kretanja, a usled
prekoračenja dozvoljene (p.m.v.upravljao je brzinom oko 73 km/h u trenutku
reagovanja ,a ista je bila ograničena 50 km/h), brzine kretanja vozila, sa
vozilom skrenuo sa prostora desne, na prostor lijeve kolovozne trake, u
trenutku mimoilaženja sa putničkim vozilom marke “Audi” ,reg. oznaka NK BC
.... koje se kretalo iz suprotnog smjera od Cetinja prema Podgorici i nalazilo
se na opasnoj prostornoj udaljenosti, što je dovelo do fizičkog kontakta
prednjeg lijevog kraja putničkog vozila marke “Shervolet” ,reg. oznaka PG DK
... i bočne lijeve strane školjke putničkog vozila marke “Audi” na prostoru
lijeve kolovozne trake smjera kretanja vozila marke “Shervolet”. Nakon ovog
kontakta nastupila je destabilizacija oba vozila, koja su prisilno skrenula na
desno, preko desne ivice puta, gdje su se zaustavila.
Iz nalaza i mišljenja sudskog vještaka medicinske struke Dr. R. S. od 30. 11.
2010. godine i 28. 01. 2011. godine proizilazi da je prilikom ove saobraćajne
nezgode oštećeni M.N.zadobio tešku tjelesnu povredu i da je do povrede došlo
usled dejstva jake tupe sile a, da su oštećene K.F.S.B.Ž.i S.H.su zadobile
lake tjelesne povrede .Oštećeni M.N.je zadobio teške tjelesne povrede u vidu
preloma IV kosti nožja lijevog stopala, pukotine III kosti nožja lijevog
stopala, a oštećene S.B.Ž.laku tjelesnu povredu u vidu kontuzije - nagnječenja
predjela grudne kosti, oštećena mldb. S.H.u vidu kontuzije-nagnječenja glave,
sa glavoboljom i oštećena mldb. K.F.laku tjelesnu povredu u vidu kontuzije –
nagnječenja lijevog koljena.
Iz zahtjeva Uprave policije-Ekspoziture za bezbjednost saobraćaja Podgorica
broj 16285/2010 od 30.06. 2010. godine za pokretanje prekršajnog postupka
protiv okrivljenog S.R, proizilazi da je isti počinio prekršaj iz
čl.305.st.1.t.8.u vezi čl.32.st.1.i čl.34.st.1 i 2 ZOOBS-a na putevima RCG ,i
da mu je zbog počinjenog prekršaja privremeno oduzeta vozačka dozvola na licu
mjesta (28.06.2010.godine u 01,09 časova).
Uvidom u foto-dokumentaciju Uprave policije Ispostave Cetinje broj 97/10 od
08. 08. 2010. godine utvrđuje se da je lica mjesta fotografisano gledano iz
pravca Podgorice,te da je u istoj prikazan bliži izgled lica mjesta gledano iz
pravca Podgorice, međusobni položaj vozila, prednji dio putničkog vozila marke
“Audi”, desna bočna strana, kao i zadnji dio i bliži izgled putničkog vozila
marke “Audi”, lice mjesta gledano iz pravca Cetinja, putničko motorno vozilo
marke“Shervolet” reg. oznaka PG DK ..., međusobni položaj vozila gledano iz
pravca Cetinja, prednji dio vozila, lijeva, desna bočna strana i zadnji dio
marke “Shervolet” reg. oznaka PG DK ..., trag krzanja putničkog vozila marke
“Shervolet” reg. oznaka PG DK ...., trag kočenja i krzanja gledano iz pravca
Cetinja, tragovi kočenja i krzanja iz pravca Podgorice.
Uvidom u skicu lica mjesta od 08.08. 2010. godine utvrđuje se da je lice
mjesta skicirano i da je na istoj prikazan zatečeni položaj putničkog motornog
vozila reg. oznaka PG DK ... u pravcu kretanja, zatečeni položaj putničkog
motornog vozila reg. oznaka NK BC .... u pravcu kretanja, tragovi kočenja
vozila reg. oznaka PG DK ....., tragovi kočenja vozila reg. oznaka NK BC ....,
tragovi laka, zemlje, stakla koji ukazuju na mjesto kontakta, rasuti djelovi
vozila po kolovozu oba vozila, kamen nakon udara vozila NK BC ....., stajna
tačka – zid ograde fabrike za preradu vode.
Iz izvještaja iz KE Uprave policije Ispostave Cetinje broj 02-245-1660 od
18.05. 2012. godine iz KE za okrivljenog S.R utvrđuje se da je isti osuđivan i
to Presudom Višeg suda u Podgorici K. br. 352/2008 od 07. 06. 2010. godine,
zbog krivičnog djela neovlašćena proizvodnja, držanje i stavljanje u promet
opojnih droga iz člana 300. Krivičnog zakonika, na kaznu zatvora u trajanju od
1 (jedne) godine, Presudom Višeg suda u Podgorici K.br. 3/2011 od 21. 06.
2011. godine, zbog krivičnog djela neovlašćena proizvodnja, držanje i
stavljanje u promet opojnih droga iz člana 300. stav 1. Krivičnog zakonika, na
kaznu zatvora u trajanju od 2 (dvije) godine.
Analizirajući rezultate provedenog dokaznog postupka te na osnovu savjesne i
brižljive ocjene svih provedenih dokaza, Sud je utvrdio da se rezultati
dokaznog postupka potkrijepili navode optužnice da je opt. S.R počinio
krivično djelo teško djelo protiv bezbjednosti javnog saobraćaja iz čl. 348
st.1 u vezi čl. 339 st.1 KZ-a, na način vrijeme i mjesto kako je to
predstavljeno u izreci presude.
Naime, sud je nesumnjivo utvrdio da je dana 08. avgusta 2010. godine, oko
12,55 časova, na magistralnom putu Podgorica- Cetinje, u mjestu “Meterizi”,
oština Cetinje, upravljajući u saobraćaju taksi-putničkim motornim vozilom
marke “Shervolet” reg. oznaka PG DK ...., ne pridržavajući se saobraćajnih
propisa iz člana 31. stav 1. člana 32. stav 4. i člana 297. Zakona o
bezbjednosti saobraćaja na putevima, ugrozio saobraćaj i doveo u opasnost
život i tijelo ljudi, na način što, iako je znao da ne smije da upravlja
vozilom u saobraćaju jer mu je vozačka dozvola privremeno oduzeta od Uprave
policije – Ekspoziture za bezbjednost saobraćaja Podgorica voljno preduzeo
radnju upravljanja vozilom krećući se istim iz pravca Podgorice u pravcu
Cetinja nedozvoljenom brzinom od oko 73 km/h, znajući da je dozvoljena i
bezbjedna brzina kretanja na tom dijelu puta ograničena na 50 km/h, te i ako
je bio svjestan da zbog upravljanja vozilom bez vozačke dozvole i zbog
prekoračenja brzine može doći do saobraćajne nezgode na to je pristao, a da
kod drugih učesnika u saobraćaju usled toga mogu nastupiti teške tjelesne
povrede olako držao da do tih povreda neće doći ili da će to moći spriječiti
kojom prilikom je vozilom prešao sa prostora desne kolovozne trake kojom se
kretao, na prostor suprotne lijeve kolovozne trake, u trenutku kada se tom
kolovoznom trakom, iz pravca Cetinja u pravcu Podgorice kretao oštećeni
M.N.svojim putničkim motornim vozilom marke “Audi 80” reg. oznaka NK BC ....,
na kojoj kolovoznoj traci je došlo do fizičkog kontakta prednjeg lijevog kraja
vozila marke “Shervolet” i bočne lijeve strane putničkog vozila marke “Audi
80”, što je dovelo do destabilizacije oba vozila koja su potom prisilno
skrenula van desne ivice puta u smjeru kretanja okrivljenog, usled čega je
oštećeni M.N.zadobio tešku tjelesnu povredu u vidu preloma IV kosti nožja
lijevog stopala, pukotine III kosti nožja lijevog stopala, dok su saputnici u
vozilu okrivljenog-oštećene S.B.Ž.I mldb. S.H.i K.F.zadobile lake tjelesne
povrede u vidu kontuzije-nagnječenja predjela grudne kosti, i to oštećena
S.B.Ž.laku tejesnu povredu u vidu kontuzije - nagnječenja predjela grudne
kosti, oštećena mldb. S.H.laku tjelesnu povredu u vidu kontuzije-nagnječenja
glave, sa praćenom glavoboljom i oštećena mldb. K.F. laku tjelesnu povredu u
vidu kontuzije – nagnječenja lijevog koljena.
Sud je cijenio nalaz i mišljenje vještaka saobraćajne struke ing. M. Š. u
kojem je na osnovu raspoloživih podataka opisao do detalja kako je došlo do
saobraćajne nezgode. Nalaz ovog vještaka sud je prihvatio i cijenio ga kao
jasan, neprotivurječan i zasnovan na principima savremene nauke. U sklopu sa
ovim nalazom sud je cijenio i zapisnik o uviđaju saobraćajne nezgode sačinjen
od strane Uprave policije Ispostave Cetinje i skicu lica
mjesta,fotodokumentaciju ,kao i nalaz i mišljenje sudskog vještaka medicinske
struke koji je zasnovan na pravilima struke i nauke,iz kojeg se nedvosmisleno
zaključuje da su oštećeni konkretnom prilikom zadobili precizirane tjelesne
povrede i to oštećeni M. tešku tjelesnu povredu,a ošt.S. B.Ž.,S. H. i K.F.
lake tjelesne povrede,kao i zahtjev Uprave policije Ekspoziture za bezbjednost
saobraćaja Podgorica br.16285 /2010 od 30.06.2010.godine za pokretanje
prekršajnog postupka protiv optuženog iz kojeg se da zaključiti da isti dana
08.08.2010.godine nije bio u posjedu vozačke dozvole obzirom da mu je vozačka
dozvola privremeno oduzeta ,koje je dokaze prihvatio u potpunosti kao
neprotivurječne sa ostalim provedenim dokazima.
Oštećeni su objektivno prenjeli sudu kako je došlo do predmetne saobraćajne
nezgode.
Sud je prihvatio odbranu okrivljenog ,obzirom da je u cjelosti u skladu sa
provedenim dokazima na glavnom pretresu i njegovim jasnim i potpunim
priznanjem.
Članom 31.st.1. ZOBS-a na putevima je predviđeno da je vozač dužan da brzinu
kretanja vozila prilagodi okolnostima,karakteristikama i stanju puta,
vidljivosti, preglednosti,atmosferskim prilikama,stanju vozila i tereta
,frekvenciji saobraćaja i drugim saobraćajnim uslovima ,tako da vozilo može
blagovremeno da zaustavi pred svakom preprekom koju,pod datim uslovima može da
predvidi, čl.32.st.4.ZOBS-a na putevima je predviđeno da na putu van naselja
vozač ne smije vozilom da se kreće brzinom većom od brzine određene
saobraćajnim znakom postavljenim na putu ,dok je čl.297ZOBS-a na putevima
predviđeno da vozač i vozač instruktor kojem je vozačka dozvola ,odnosno
dozvola za vozača instruktora privremeno oduzeta ili je isključen iz
saobraćaja ne smije da upravlja vozilom u saobraćaju za vrijeme dok mu je
vozačka dozvola oduzeta ,odn.dok je isključen iz saobraćaja ,osim u slučaju iz
čl.289 ovog zakona.
Optuženi je samim tim što je stupio u saobraćaj bez vozačke dozvole koja mu je
bila privremeno oduzeta ,što je upravljao nedozvoljenom brzinom od oko 73
km/h, iako je dozvoljena i bezbjedna brzina kretanja na dijelu puta kojim se
kretao bila ograničena na 50 km/h prekršio navedene članove, usled kojih
propusta je i došlo do saobraćajne nezgode u kojoj je ošt. M.N. zadobio
navedenu tešku tjelesnu povredu,a oštećene S B. Ž.,S.H.i K.F.nevedene lake
tjelesne povrede.
Po nalaženju suda optuženi je bio svjestan da može učiniti djelo, pa je na to
i pristao, čime su se u njegovim radnjama i nastupjelim posledicama stekla sva
objektivna obilježja bića krivičnog djela ugrožavanje javnog saobraćaja iz čl.
339. st. 1. KZ-a kao osnovnog djela. Kako su usled osnovnog djela kod
oštećenog M.N. nastupile teške tjelesne povrede,a kod ošt. S.B. Ž.S.H.i K.F.
lake tjelesne povrede u odnosu na koje je posljedice optuženi postupao nehatno
stekli su se uslovi za postojanje odgovornosti za težu posledicu propisanu čl.
17. KZ-a, čime je krivično djelo poprimilo kvalifikovani vid , poprimajući
obilježja bića krivičnog djela teško djelo protiv bezbjednosti javnog
saobraćaja iz čl. 348. st. 1. u vezi čl. 339. st. 1. KZ-a.
Prilikom utvrdjivanja vrste i visine kazne koju će izreći optuženim cijenjene
su okolnosti iz čl. 42. KZ -a, pa je Sud od olakšavajućih okolnosti na strani
optuženog S.Rnašao potpuno i jasno priznanje izvršenja krivičnog djela i
prihvatanje krivice i krivičnopravne odgovornosti za isto, da se ošt. M.N.nije
pridružio krivičnom gonjenju i da nije postavio imovinskopravni
zahtjev,izraženo žaljenje i kajanje zbog počinjenog krivičnog djela, dok je od
otežavajućih okolnosti van bitnih obilježja krivičnog djela u pitanju na
njegovoj strani našao raniju osuđivanost ,a što proizilazi iz izvoda iz
kaznene evidencije na njegovo ime.
Sud je prema optuženom primijenio institut ublaženja kazne shodno čl. 45 i 46.
KZ-a, smatrajući ove olakšavajuće okolnosti kao naročito olakšavajuće ,te je
optuženom za konkretno krivično djelo izrekao kaznu zatvora kao u izreci,
ispod zakonskog minimuma od jedne godine, uz uvjerenje suda da će se i sa
ovako utvrdjenom kaznom u konkretnom slučaju postići svrha kažnjavanja
predvidjena čl. 32. Krivičnog zakonika,a pritom cijeneći činjenicu da se
optuženi brine o majci koja je bolesna.
Sud je mišljenja da će sa utvrđenom kaznom kao u konkretnom slučaju biti
ostvarena i opšta svrha krivičnih sankcija propisana čl.4.KZ-a.
Shodno čl.74 Krivičnog zakonika optuženom je izrečena mjera bezbjednosti
–Zabrana upravljanja motornim vozilom i to putničkim motornim vozilima B
kategorije,koja ima trajati dvije godine računajući od dana pravosnažnosti
odluke Istovremeno je odredjeno da se vrijeme provedeno u zatvoru ne uračunava
u vrijeme trajanja ove mjere.
Sud je izrekao predmetnu mjeru obzirom da težina učinjenog djela, okolnosti
pod kojima je djelo učinjeno,pokazuju da je opasno da optuženi upravlja
motornim vozilima precizirane vrste i kategorije u datom periodu.
Pošto je okrivljeni oglašen krivim sud ga je obavezao da na ime troškova
krivičnog postupka u korist budžeta Crne Gore u roku od 15 dana po
pravosnažnosti presude pod prijetnjom prinudnog izvršenja uplati iznos od
264,00 eura, i to na ime izvršenog saobraćajnog vještačenja iznos od 104,50
eura, na ime medicinskog vještačenja iznos od 88,00 eura,te na ime angažovanja
sudskog tumača za Mađarski jezik iznos od 71,50 eura ,kao i na na ime sudskog
paušala iznos od 30,00 eura, koji je odmjeren srazmjerno trajanju postupka,
složenosti predmeta, a ovo shodno odredbama čl.226-229 Zakonika o krivičnom
postupku.
Shodno čl.239.ZKP-a oštećene S.B.Ž .i S.H. su radi ostvarenja svog
imovinskopravnog zahtjeva upućene na redovnu parnicu.
Sa svega izloženog, a shodno čl. 374. ZKP-a odlučeno je kao u izreci presude.
OSNOVNI SUD U CETINJU
Dana, 28. 10. 2013. godine
Zapisničar, S u d i j a
Aleksandra Martinović Marija Ćupić
PRAVNA POUKA:
Protiv ove presude može
se izjaviti žalba u roku
od 15 dana od dana prijema
iste, Višem sudu u Podgorici,
a preko ovog suda