K.br.25/13
U IME CRNE GORE
OSNOVNI SUD U NIKŠIĆU, kao prvostepeni krivični, sudija Vukota Vujačić, uz
sudjelovanje Mirković Branke, kao zapisničara, u krivičnom predmetu
okrivljenog B Đ, zbog krivičnog djela ugrožavanje sigurnosti iz čl.168 st.1
KZ, po optužnom predlogu ODT-a Nikšić Kt.br.884/12 od 17.01.2013.g. nakon
dovršenog glavnog i javnog pretresa, dana 02.04.2013.god. u prisustvu
zamjenika ODT-a Sinđić Vanje, okrivljenog B Đ i oštećenog K D , istog dana
donio je i javno objavio
P R E S U D U
Okrivljeni: B Đ, sa JMBG:2310968214035, od oca B i majke B , rođene,
rođen.godine u K, sa stalnim prebivalištem u Podgorici, ul., državljanin CG,
po zanimanju vozač, , oženjen- otac troje djece, nezaposlen, lošeg imovnog
stanja, ranije osuđivan presudom Osnovnog suda Podgorica K. od 20.01.2000.god.
za kriv.djelo iz čl.172 st.1 KZCG-30 dana zatvora, uslovno na jednu godinu.
K r i v j e
Što je:
Dana 18.10.2012. godine u Nikšiću svjestan svog djela čije je izvršenje htio
ugrozio sigurnost oštećenog K Da, prijetnjom da će napasti na njegov život i
tijelo, na način što je sa svog mobilnog telefona broj pozvao oštećenog K Da
na njegov mobilni telefon broj i uputio mu prijetnje „bićeš zaklan, biće ti
grob i ploča na Maganičkoj ploči“.
- čime je počinio krivično djelo ugrožavanje sigurnosti iz čl. 168 st. 1
Krivičnog zakonika,
- pa mu Sud primjenom navedenog zakonskog propisa, te čl. 4 st.2, čl.42 st.1,
čl.52, 53 i 54 Krivičnog zakonika i čl.226, 229 st.1 i čl.374 st.1 ZKP i z r i
č e:
USLOVNU OSUDU
Sa kojom se okrivljenom utvrduje kazna zatvora u trajanju od 45 (četrdesetpet)
dana i istovremeno odredjuje da se navedena kazna neće izvršiti ukoliko
okrivljeni u roku od jedne godine od dana pravosnažnosti presude ne počini
novo krivično djelo.
Obavezuje se okrivljeni da na ime paušala kao djela troškova kriv.postupka
plati novčani iznos u iznosu od 40,00 (četrdeset) EUR-a, u roku od 15 dana od
dana pravosnažnosti presude, pod prijetnjom pridnudnog izvršenja na žiro-račun
Osnovnog suda u Nikšiću br.832-152-32 i da sudu dostavi dokaz o izvršenoj
uplati.
O b r a z l o ž e n j e
ODT u Nikšiću svojim optužnim predlogom Kt.br. od 17.01.2013.godine stavio je
na teret okrivljenom B Đ izvršenje krivičnog djela ugrožavanje sigurnosti iz
čl.168 st.1 KZ, pa je zamjenik ODT-a S V zastupajući optužni akt na glavnom
pretresu u cjelosti ostala pri istom, predlažući sudu da okrivljenog oglasi
krivim i osudi po zakonu.
Okrivljeni B Đ je naveo da se dana 18.10.2012. godine nalazio na reonu planine
M da ga je oko 13,30 časova, telefonom. obavijestio njegov rođak B S da je na
njega fizički nasrnuo K D, zv., čovjek koga on ne poznaje i da je on onda,
negdje u predvečerje, sa svog telefona pozvao K Da, na D broj i odmah ga pitao
šta se to desilo i zašto je fizički nasrnuo na njegovog rodjaka,dalje je naveo
da zaista ne zna koje mu je riječi uputio te prilike, da li su to bile
uvredljive riječi, ili riječi prijeteće sadržine, i kaže da je moguće da su to
bile i uvredljive i riječi prijeteće sadržine, jer, on je inače, kako kaže,bio
iznerviran,pa je moguće da mu je rekao nešto u smislu: „bićeš zaklan, biće ti
grob i ploča na Maganičkoj ploči“, i dodao je da se ne sjeća da li mu je
uputio te riječi prijetnje. I konačno je izjavio da mu je žao što je do toga,
između njega i D došlo, da se kaje se što je učestvovao u takvoj situaciji,
pred sudom se izvinuo oštećenom, izjavio je da bi želio da se pomiri sa njim,
na kraju je izrazio žaljenje što oštećeni neće da se sa njim pomiri.
U dokaznom postupku sud je neposredno saslušao svjedoka-oštećenog K D, te je
pročitao izvod iz kaznene evidencije br.245/13-323/2 izdat od PJ Podgorica,
Ispostava Kolašin od 06.03.2013.g.na ime okrivljenog.
Cijeneći navode optužbe i odbrane kako pojedinačno tako i u njihovoj
međusobnoj vezi, sud nalazi da je okrivljeni počinio kriv.djelo stavljeno mu
na teret, na način, vrijeme i mjesto kako je to bliže predstavljeno izrekom
ove presude, pa ga je oglasio krivim i krivično-pravno odgovornim, a ovo iz
sljedećih razloga:
Saslušan u svojstvu svjedoka-oštećenog K D je u svom iskazu naveo da se dana
18.10.2012.g.oko 18,55h nalazio u svojoj porodičnoj kući u selu M kada ga je
na njegov broj mobilnog telefona nazvao Đ B i to sa broja, koji mu se tada
predstavio i upitao ga, da li je tog dana,tj.18.10.2012.g. imao problema sa B
Sm,zvanim M, na šta mu je on odgovorio, da to ne treba da ga interesuje i da
će on o svemu tome da obavjesti nadležne organe. Dalje je naveo da ga je
desetak minuta kasnije ponovo pozvao Đ B i uputio mu riječi prijetnje : »Bićeš
zaklan,biće ti grob i ploča na Maganičkoj ploči«. Zbog ovih riječi K D, kaže
da je osjetio strah za svoj život i bezbjednost i da je s toga prijavio Đ u
stanicu policije Nikšić.Konačno, je izjavio da se pridružuje krivičnom
gonjenju protiv okrivljenog B Đ, a da će imovinsko-pravni zahtjev zahtijevati
eventualno u redovnoj gradjanskoj parnici, i da nije raspoložen da se pomiri
sa okrivljenim.
Imajući u vidu ovakav, odredjen, jasan i uvjerljiv iskaz oštećenog K Da, kojem
je sud dao punu vjeru i koji ničim nije doveden u sumnju, pa ga je sud kao
takvog prihvatio kao istinit, a iz razloga što je oštećeni kritični dogadjaj
opisao odredjeno i ubjedljivo, nesumnjivo je zaključeno da je okrivljeni B Đ
Dana 18.10.2012. godine u Nikšiću svjestan svog djela čije je izvršenje htio
ugrozio sigurnost oštećenog K Da, prijetnjom da će napasti na njegov život i
tijelo, na način što je sa svog mobilnog telefona broj pozvao oštećenog K Da
na njegov mobilni telefon broj i uputio mu prijetnje „bićeš zaklan, biće ti
grob i ploča na Maganičkoj ploči“, pa je ponašajući se na takav način ostvario
sva bitna obeležja krivičnog djela ugrožavanje sigurnosti iz čl. 168 st. 1
Krivičnog zakonika.
Imajući u vidu prednje rezonovanje, sud je odbacio odbranu okrivljenog B Đ
smatrajući da je ista neosnovana i usmjerena na izbjegavanje krivičnopravne
odgovornosi, jer je, dakle, ta odbrana u cjelosti opovrgnuta gore citiranim
svjedočkim iskazom oštećenog K Da kojem iskazu je sud iz gore navedenih
razloga poklonio povjerenje i na kojem je zasnovao odluku o krivici
okrivljenog.
Kod prednjeg zaključka suda imali su se, svakako u vidu navodi okrivljenog,
gdje on ostavlja mogućnost da je te kritične prilike uputio prijetnje i uvrede
oštećenom, ali da se toga ne sjeća.
Tako po mišljenju suda, u konkretnom slučaju radnje okrivljenog opisane u
izreci presude predstavljaju ozbiljnu prijetnju kojom se ugrožava sigurnost
oštećenog K Da, jer mu je stavljena u izgled opasnost po život tim riječima
prijetnje, a ozbilnost prijetnje i objektivnost mogućnosti da se ta prijetnja
ostvari, mora se cijeniti sa gledišta lica kome je upućena, kome se prijeti,
sa gledišta oštečenog, a K D je jasan i uvjerljiv kad kaže da su prijetnje
okrivljenog opisane u izreci presude izazvale kod njega osjećaj straha i
ugroženosti za njegovu bezbjednost i za njegov život, a sud smatra da je
postupak okrivljenog, prijetnja iz izreke, bila objektivno podobna da kod
oštećenog izazove osjećaj straha i ugroženosti za njegov život.
Cijeneći subjektivni odnos okrivljenog prema počinjenom krivičnom djelu, Sud
je našao da je okrivljeni prilikom izvršenja predmetnog krivičnog djela
postupao sa direktnim umišljajem, jer iz utvrđenog činjeničnog stanja
proizilazi da je on prilikom preduzimanja radnje opisane u izreci presude
postupao sa očiglednom namjerom da na taj način, upućujući prijetnju oštećenom
da će napasti na njegov život i tijelo, ugrozi sigurnost oštećenog potrebnu za
normalan život, odakle nedvosmisleno proizlazi da je okrivljeni, preduzimajući
radnje bliže opisane u izreci presude, bio svjestan da na taj način čini
predmetno krivično djelo i da je htio njegovo izvršenje.
Prilikom utvrdjivanja vrste i visine krivične sankcije za izvršeno krivično
djelo, sud je u smislu čl.42 st.1.KZ cijenio kao olakšavajuće okolnosti na
strani okrivljenog, njegovu porodičnost, lošu materijalnu situaciju, ispoljeno
kajanje i činjenicu da se okrivljeni pred sudom izvinuo oštećenom i izrazio
spremnost da se pomiri sa njim, dok mu je od otežavajućih okolnosti uzeo
raniju osuđivanost, utvrđenu izvodom iz kaznene evidencije,ali vodeći pri tom
računa da se ta osuda odnosi za kriv .djelo koje inije istovrsno sa djelom iz
izreke ove presude i da je od te osude prošlo više od 12 godina, pa je tako
sud polazeći svakako od težine predmetnog krivičnih djela i propisane sankcije
za isto, cijeneći prednje okolnosti na strani okrivljenog, primjenom čl.53 i
54 KZ, istom izrekao uslovnu osudu, kao u izreci, nalazeći da će se i sa
prijetnjom izvršenja utvrđene kazne zatvora, te provjerom ponašanja
okrivljenog u periodu od jedne godine na istog u dovoljnoj mjeri uticati da
ubuduće ne čini nova krivična djela, čime će se sa uspjehom ostvariti svrha
uslovne osude iz čl.52 KZ u okviru opšte svrhe propisivanja i izricanja
krivičnih sankcija iz čl.4 st.2. KZ.
Kako je okrivljeni oglašen krivim sud je istog obavezao da na ime troškova
krivivičnog postupka plati iznos od 40,00 eura, a koji iznos se odnosi na
paušal koji je srazmjeran trajanju i složenosti kriv.postupka i imovnim
prilikama okrivljenog, a ovo shodno čl.226. u vezi sa čl.229 st.1 ZKP-a .
Sa svega izloženog, a primjenom čl.374 st.1. ZKP-a odlučeno je kao u izreci
presude.
OSNOVNI SUD U NIKŠIĆU, dana 02.04.2013.godine
Zapisničar S U D I J A
MirkovićBranka,s.r. . Vujačić Vukota,s.r
Za tačnost otpravka tvrdi i ovjerava
službenik suda
PRAVNA POUKA:Protiv ove presude nezadoviljna stranka ima pravo žalbe u roku od
8 dana,od dana prijema iste preko ovog suda Višem sudu u Podgorici.
D-na: Presuda od 02.04.2013.g.
Primjerak presude dostaviti:
-​ ODT
-​ Okrivljenom
-​ U spise
POSTUPLJENO: 02.04.2013.g.
S U D I J A