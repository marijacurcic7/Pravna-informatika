Posl. br. K. 246/08
U I M E C R N E G O R E
OSNOVNI SUD U CETINJU, kao provostepeni krivični, po sudiji Ćupić Mariji, kao
sudiji pojedincu, uz učešće Aleksandre Martinović, kao zapisničara, u
krivičnom predmetu protiv okrivljenog S. Z. iz Podgorice, zbog krivičnog djela
ugrožavanje javnog saobraćaja iz člana 339. st. 1. Krivičnog zakonika, a po
Optužnom predlogu ODT-a u Podgorici Kt.br.224/08 od 07. 05. 2008. godine,
nakon održanog glavnog i javnog pretresa dana 25.11. 2013. godine, u prisustvu
savjetnika ODT-a Đ. M. u odsustvu branioca po službenoj dužnosti, okrivljenog
S. Z. S. V. adv. iz Cetinja, donio je i istog dana javno objavio
P R E S U D U
Prema:
S. Z. od oca M. JMBG ...... rođen ......godine u Bajinoj Bašti, sa poslednjim
poznatim prebivalištem u Podgorici.
Na osnovu čl. 372. tač. 3. ZKP-a
ODBIJA SE OPTUŽBA
Kojom je predstavljeno da je:
Dana 13. 11. 2007. godine oko 14. 30 časova u selu Beri, opština Podgorica, ne
pridržavajući se saobraćajnih propisa iz člana 27. stav 2. člana 200 i člana
222. ZOBS-a na putevima tako ugrozio saobraćaj da je doveo u opasnost život i
tijelo ljudi na način što upravljajući putničkim vozilom marke "Fiat-regata"
registarskih oznaka KO 193-.. iz pravca magistralnog puta Podgorica-Cetinje u
pijanom stanju, pri koncentraciji od 1,78 promila apsolutnog alkohola u krvi,
i prije sticanja prava na upravljanje motornim vozilom, nije vozilo u kretanju
držao na tolikoj udaljenosti od desne ivice kolovoza da s obzirom na brzinu
kretanja vozila, uslove saobraćaja i stanje i karakteristike puta, ne ugrožava
druge učesnike u saobraćaju i ne izlaže sebe opasnosti, usled čega je izgubio
kontrolu nad upravljačem, skrenuo vozilom preko desne ivice kolovoza, nakon
čega se vozilom prevrnuto na krov, kojom prilikom je suvozač u vozilu
okrivljenog oštećeni S. A. zadobio laku tjelesnu povredu u vidu rane razderine
palca desne šake, te nagnječenja u predjelu glave, lica i slabine
- čime bi, izvršio krivično djelo ugrožavanje javnog saobraćaja iz člana 339.
stav 1. Krivičnog zakonika.
jer je dana 13.11.2013.godine nastupila zastarjelost krivičnog gonjenja.
Troškovi krivičnog postupka u iznosu od 143,00 eura padaju na teret budžetskih
sredstava suda.
O b r a z l o ž e nj e :
Osnovno državno tužilaštvo u Podgorici podnijelo je ovom sudu Optužni predlog
Kt.br.224/08 od 07. 05. 2008. godine protiv okrivljenog S. Z. zbog izvršenog
krivičnog djela ugrožavanje javnog saobraćaja iz člana 339. stav 1. Krivičnog
zakonika.
Dana 01.10.2012.godine za okrivljenim S. Z. je od strane UP Ispostave Cetinje
raspisana potjernica,a shodno naredbi suda od 25.09.2012.godine ,sa razloga
što isti nije bio dostupan državnim organima.
Rješenjem Krivičnog vijeća ovog suda Kv.br.353/13 od 08.11.2013.godine usvojen
je predlog Osnovnog državnog tužilaštva u Cetinju da se okrivljenom S. Z. sudi
u odsustvu po Optužnom predlogu Osnovnog državnog tužilaštva Podgorica
Kt.br.224/08 od 07.05.2008.godine ,zbog krivičnog djela ugrožavanje javnog
saobraćaja iz čl.339.st.1.Krivičnog zakonika.
Okrivljenom je postavljen branilac po službenoj dužnosti V. S. adv.iz
Cetinja,Rješenjem Su V br.433/13 -K br.246/08 od 13.11.2013.godine.
Iako uredno pozvani branilac nije pristupio sudu ,sa razloga što je bio
angažovan u drugoj pravnoj stvari ,Sud je u smislu čl.326 Zakonika o krivičnom
postupku odlučio da se glavni pretres održi i ako su postojali uslovi za
odlaganje glavnog pretresa zbog nedolaska branioca ,obzirom da prema dokazima
koji se nalaze u spisima predmeta očigledno se mora donijeti presuda kojom se
optužba odbija.
Naime,iz spisa predmeta proizilazi da je dana 13.11.2013.godine nastupila
apsolutna zastarjelost krivičnog gonjenja prema okrivljenom S. Z. zbog
izvršenog krivičnog djela ugrožavanje javnog saobraćaja iz
čl.339.st.1.Krivičnog zakonika.
Imajući u vidu odredbe čl.124 st.1.t.6.KZ kojim je propisano da krivično
gonjenje se ne može preduzeti kada proteknu tri godine od izvršenja krivičnog
djela za koje se po zakonu može izreći kazna zatvora preko jedne godine ,te
odredbe čl.125.st.7 KZ gdje je propisano da zastarjelost krivičnog gonjenja
nastaje u svakom slučaju kada protekne dvostruko vrijeme koje se po zakonu
traži za zastarjelost krivičnog gonjenja ,a pri tom cijeneći da je za
predmetno krivično djelo propisana kazna zatvora do tri godine ,to je
apsolutna zastarjelost krivičnog gonjenja nastupila dana 13.11.2007.godine -
šest godina nakon navodnog preduzimanja inkriminisane radnje.
Odredbama čl.372.tač.3.ZKP-a predviđeno je da će presudu kojom se optužba
odbija sud izreći ako je optuženi aktom amnestije ili pomilovanja oslobođen od
gonjenja ili se krivično gonjenje ne može preduzeti zbog zastarjelosti ili
neke druge okolnosti koja trajno isključuje krivično gonjenje.
Troškovi krivičnog postupka u iznosu od 143,00 eura u smislu čl.230.ZKP-a koji
se odnosi na ime angažovanja stalnog sudskog vještaka medicinske struke u
iznosu od 55,00 eura,te na ime angažovanja vještaka saobraćajne struke padaju
na teret budžetskih sredstava suda.
Na temelju izloženog shodno citiranim zakonskim odredbama valjalo je odlučiti
kao u izreci.
OSNOVNI SUD U CETINJU
Dana, 25.11. 2013.godine
Zapisničar,  S u d i j a,
Martinović Aleksandra  Marija Ćupić,
PRAVNA POUKA:
Protiv ove presude može se izjaviti žalba u
roku od 8 dana od dana prijema Višem sudu
u Podgorici a preko ovog Suda.