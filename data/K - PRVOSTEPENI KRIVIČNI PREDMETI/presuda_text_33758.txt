CRNA GORA
OSNOVNI SUD U NIKŠIĆU
K.br. 35/2013
Dana 17.04.2013. godine
U IME CRNE GORE
OSNOVNI SUD U NIKŠIĆU, kao prvostepeni krivični, sudija pojedinac Djuričković
Igor, uz sudjelovanje namještenika Papović Budimirke kao zapisničara,
rješavajući u krivičnom predmetu okrivljenog R M, zbog krivičnog djela
samovlašće iz člana 384 stav 1 KZ, postupajući po optužnom predlogu ODT Nikšić
Kt.br.11/13 od 23.01.2013. godine, nakon javnog glavnog pretresa održanog dana
15.04.2013.godine, u prisustvu zastupnika ODT-a Ivanišević Ivane i
okrivljenog, donio je i dana 17.04.2013.godine javno objavio
P R E S U D U
Okrivljeni:
R M, od oca D i majke D rodjene P, rodjen. godine u B, sa prebivalištem u
Nikšiću-K P bb, državljanin Crne Gore, nezaposlen, razveden, otac 2 djece,
lošeg imovnog stanja, ranije osudjivan presudama Osnovnog suda u B K.br. od
07.03.1983. godine, zbog krivičnog djela iz člana 208 stav 1 KZ SRCG, uslovnom
osudom, 3 mjeseca zatvora uslovno na 1 godinu, K.br. 45/84 od 06.10.1987.
godine, zbog krivičnog djela iz člana 203 stav 2/1 KZ SRCG, uslovnom osudom, 8
mjeseci zatvora uslovno na 2 godinu, K.br. 266/93 od 07.04.1994. godine, zbog
krivičnog djela iz člana 204 stav 1 KZ RCG, na kaznu zatvora u trajanju od 30
dana i K.br. 17/99 od 11.11.1999. godine, zbog krivičnog djela iz člana 204
stav 1 KZ RCG, na kaznu zatvora u trajanju od 3 mjeseca,
K r i v j e:
Što je:
Neutvrdjenog dana u periodu od 10.09.2012. godine, u Nikšiću, u porodičnoj
kući koja se nalazi u naselju, samovlasno pribavio pravo za koje je smatrao da
muj pripada, na način što je, nakon što su dana 10.09.2012. godine, ovlašćeni
radnici E Nikšić isključili brojilo broj sa nisko-naponske mreže zbog
neplaćenog duga na ime utrošene električne energije, isto samovoljno
priključio na nisko naponsku mrežu E Nikšić, iako je bio svjestan svog djela i
htio njegovo izvršenje,
- čime je počinio krivično djelo samovlašće iz člana 384 stav 1 Krivičnog
zakonika
-pa sud okrivljenog zbog izvršenja navedenog krivičnog djela primjenom citiranih zakonskih odredbi i odredbi člana 4 stav 2, člana 32, 39 i 42 KZ i odredbi iz člana 226, 229 i člana 374 ZKP-a 
OSUDJUJE
Na plaćanje novčane kazne u iznosu od 400,00 eura (slovima: četiristotine)
eura, koju kaznu je okrivljeni dužan platiti u roku od tri mjeseca od dana
pravosnažnosti presude. Ukoliko okrivljeni navedeni iznos novčane kazne ne
plati u ostavljenom roku ista će biti zamijenjena kaznom zatvora tako što će
se za svakih započetih 25,00 eura novčane kazne okrivljenom odrediti po jedan
dan zatvora ili kaznom rada u javnom interesu, ukoliko okrivljeni na to
pristane, tako što će se za svakih započetih 25,00 eura novčane kazne
okrivljenom odrediti po 8 časova rada u javnom interesu.
.
Obavezuje se okrivljeni da na ime paušala kao dijela troškova krivičnog
postupka plati iznos od 30,00 eura u roku od 15 dana od dana pravosnažnosti
presude, pod prijetnjom prinudnog izvršenja na žiro račun Osnovnog suda u
Nikšiću 832-32-152, na koji žiro račun je okrivljeni dužan platiti i navedeni
iznos novčane kazne i da sudu dostavi dokaze o izvršenim uplatama.
O b r a z l o ž e n j e
Osnovni državni tužilac u Nikšiću svojim optužnim predlogom Kt.br. 11/2013 od
23.01.2013.godine, stavio je na teret optuženom R M izvršenje krivičnog djela
samovlašće iz člana 384 stav 1 KZ. Zastupnik ODT-a Ivanišević Ivana, koja je
zastupala optužni akt na glavnom pretresu, u svojoj završnoj riječi, ostajući
pri navodima podnijetog optužnog akta predložila je sudu da okrivljenog oglasi
krivim i osudi po zakonu.
Okrivljeni R M u svojoj odbrani datoj na glavnom pretresu, negirajući
izvršenje krivičnog djela koje mu je stavljeno na teret otpužbom, u bitnom je
istakao da stanuje u baraci koja se nalazi u naselju K P, koja mu je data na
korišćenje kao korisniku socijalne pomoći od strane Centra za socijalni rad
Opštine Nikšić negdje tokom 2002 godine, da je u početku u toj baraci živio sa
suprugom i dvije kćerke, da bi nakon razvoda braka njegova supruga i kćerke od
Centra za socijalni rad Opštine Nikšić dobile sobu u drugoj baraci koja se
nalazi u mjestu K P, dok je ostao da živi sam u baraci koja mu je prvobitno
bila dodijeljena, da zbog loših materijalnih prilika nije bio u mogućnosti da
uredno izmiruje račune za utrošenu električnu energiju, tako da je po tom
osnovu nastao odredjeni dug prema E Nikšić koji nije preveliki, jer on
mjesečno troši vrlo malo električne energije, s obzirom da tokom dana malo
vrmena boravi u toj baraci, ali da zbog tog duga nikada od strane radnika E,
pa ni dana 10.09.2012.godine nije isključivana električna energija njegovom
dijelu barake, niti je on ikada vršio bilo kakvo samovoljno priključenje
električne energije jer se uopšte ne razumije u elektro instalacije.
U svojoj završnoj riječi okrivljeni je, osatjući pri svojoj odbrani predložio
sudu da ga oslobodi od optužbe.
Sud je na glavnom pretresu u dokaznom postupku pročitao zapisnik E Nikšić o
izvršenju naloga za obustavu snabdijevanja električnom energijom broj od dana
10.09.2012.godine, pročitao zapisnik E Nikšić o izvršenju naloga za obustavu
snabdijevanja električnom energijom broj od 14.09.2012.godine, na saglasan
predlog stranaka pročitao iskaz svjedoka M M dat u prethodnom postupku i
pročitao izvod iz kaznene evidencije za okrivljenog dat od Uprave policije CG-
PJ B, dok je sud na predlog zastupnika ODT-a odustao od saslušanja u svojstvu
svjedoka radnika Ee Nikšić J D, smatrajući da je provedenim dokazima utvrdjeno
činjenično stanje, tako da bi saslušanje imenovanog svjedoka vodilo
bespotrebnom odugovlačenju predmetnog krivičnog postupka.
Analizirajući provedene dokaze pojedinačno i u njihovoj medjusobnoj
povezanosti, dovodeći ih u vezi sa navodima optužbe i odbranom okrivljenog sud
je na nesumnjiv način utvrdio da je okrivljeni R M počinio krivično djelo koje
mu je stavljeno na teret optužbom i istog oglasio krivim i krivično pravno
odgovornim sa sljedećih razloga:
Svjedok M M u svom iskazu istakao je da je kao radnik E sa kolegom J D dana
10.09.2012. godine obavljao poslove na isključenju neurednih platiša
električne energije sa mreže i da su toga izmedju ostalih zbog neplaćenog duga
po osnovu utrošene električne energije sa nisko naponske mreže u mjestu K P
isključili brojilo koji se vodi na ime okrivljenog R M, na način što su
isključenje stana izvršili na brojio i brojilo nakon izvršenog isklučenja
plombirali tzv. kodiranom plombom i da su on i kolega J dana.godine, izvršili
kontrolu prethodno isključenog brojila i istom utvrdili da je predmetno
brojilo neovlašćeno priključeno na nisko naponsku elektrodistributivnu mrežu.
Ovako kazivanje imenovanog svjedoka potvrdjeno je zapisnikom E Nikšić o
izvršenju naloga za obustavu snadbijevanja električnom energijom broj od
10.03.2012. godine, u kojem je konstatovano da su radnici E Nikšić J D i M M
isključili sa nisko naponske mreže baraku potrošača R Ma, lociran u mjestu K
P, prekidom dovoda energije na brojilu broj, zbog neplaćenog duga po osnovu
utrošene električne energije u iznosu od 428,28 eura i brojilo nakon
isključenja plombirali plombom NK, dok je u zapisniku E Nikšić o izvršenju
naloga za obustavu snadbijevanja električnom energijom broj od 14.09.2012.
godine konstatovano da su imenovani radnici E Nikšić prilikom kontrole
prethodno isključenog brojila ustanovili da je isto samovoljno priključeno na
napajanje električnom energijom sa distributivne mreže.
Na osnovu navedenih dokaza sud je utvrdio da je predmetna baraka, koju koristi
okrivljeni R M, a koja je locirana u naselju K P, dana 10.09.2012. godine, od
strane radnika E isključena sa elektrodistributivne mreže zbog neplaćenog duga
po osnovu utrošene električne energije na brojilu električne energije i da je
kontrolom predmetnog brojila koja je izvršena dana 14.09.2012.godine, koju su
obavili radnici E Nikšić, utvrdjeno da je predmetni stan, odnsono brojilo
električne energije istog, neovlašćeno priključeno na napajanje električnom
energijom, na osnovu kojih činjenica je sud izveo zaključak da je upravo
okrivljeni R M, kao lice koje po sopstvenom kazivanju u predmetnoj baraci
stanuje sam i samim tim lice koje ima konkretan interes da to učini, nakon što
je predmetna baraka prethodno bila isključena sa distributivne mreže zbog
neplaćenog duga za utrošenu električnu energiju izvršio samovoljno
priključenje električne energije u istoj, na osnovu kojeg zaključka je sud na
nesumnjiv način utvrdio da je okrivljeni R M neutvrdjenog dana u periodu od
10.09.2012. godine, u Nikšiću, u porodičnoj kući koja se nalazi u naselju K P,
samovlasno pribavio pravo za koje je smatrao da muj pripada, na način što je,
nakon što su dana 10.09.2012. godine, ovlašćeni radnici E Nikšić isključili
brojilo broj sa nisko-naponske mreže zbog neplaćenog duga na ime utrošene
električne energije, isto samovoljno priključio na nisko naponsku mrežu
Elektrodistgribucije Nikšić, iako je bio svjestan svog djela i htio njegovo
izvršenje, kojim radnjama je okrivljeni počinio krivično djelo samovlašće iz
člana 384 stav 1 KZ na način, u vrijeme i na mjestu kako je to predstavljeno u
izreci presude.
Prilikom donošenja odluke o krivici okrivljenog sud je, cijeneći odbranu
okrivljenog istu odbacio kao neosnovanu i usmjerenu na izbjegavanje krivično
pravne odgovornosti, jer je odbrana okrivljenog u dijelu u kome je okrivljeni
naveo da u predmetnoj baraci dana 10.09.2012.godine nije od strane radnika
preduzeća E Nikšić isključivana električna energije zbog neplaćenog duga za
utrošenu električnu energiju, jer je ovakva odbrana okrivljenog u potpunosti
opovrgnuta iskazom svjedoka M Ma i zapisnicima E Nikšić o izvršenju naloga za
obustavu snadbijevanja električnom energijom broj od 10.09.2013. godine i broj
od 10.09.2012. godine, kojim dokazima je sud iz već navedenih razloga pokloio
povjerenje i na istima zasnovao odluku o krivici okrivljenog u predmetnom
postupku.
Cijeneći subjektivni odnos okrivljenog prema izvršenom krivičnom djelu, sud je
utvrdio da je okrivljeni prilikom izvršenja predmetnog krivičnog djela
postupao sa direktnim umišljajem, jer je okrivljeni preduzimajući radnje bliže
opisane u izreci presude bio svjestan da takvim postupanjem samovlasno
pribavlja pravo na snabdijevanje električnom energijom za koje je smatrao da
mu pripada, odakle nedvosmisleno proizilazi da je okrivljeni prilikom
izvršenja predmetnog krivičnog djela bio svjestan istog i htio njegovo
izvršenje.
Prilikom donošenja odluke o vrsti i visini kazne okrivljenom sud je u smislu
člana 42 stav 1 KZ na strani okrivljenog kao olakšavajuće okolnosti našao loše
imovne prilike i činjenicu da je okrivljeni otac dvoje djece, dok je raniju
osudjivanost okrivljenog utvrdjenu uvidom u izvod iz kaznene evidencije sud
istom cijenio kao otežavajuću okolnost u sklopu ličnosti okrivljenog, jer je
očigledno da krivične sankcije i kazne koja su okrivljenom izricane prilikom
ranije osudjivanosti, nijesu u dovoljnoj mjeri uticale na okrivljenog da ne
čini nova krivična djela. Imajući u vidu navedene okolnosti, cijeneći pri tom
u smislu odredbe člana 42 stav 2 KZ imovne prilike okrivljenog za koje je sud
utvrdio da su loše, sud je okrivljenog na osnovu člana 39 KZ osudio na
plaćanje novčane kazne u iznosu od 400,00 eura, koaja kazna predstavlja
zakonom propisani minimum kazne zbog izvršenja predmetnog krivičnog djela,
smatrajući da je ovakva kazna primjerena težini izvršenog krivičnog djela i
okrivljenom kao učiniocu istog i da će se sa ovakvom kaznom na okrivljenog u
dovoljnoj mjeri uticati da ubuduće ne vrši nova krivična djela, odnosno da će
se na taj način u ovom konkretnom slučaju ostvariti svrha kažnjavanja iz člana
32 KZ, u okviru opšte svrhe izricanja krivičnih sankcija iz člana 4 stav 2 KZ
Imajući u vidu sve navedene okolnosti, cijeneći pri tom naročito loše imovne
prilike okrivljenog zbog kojih mu je kao licu u stanju socijalne potrebe
dodijeljena na korišćenje predmetna baraka u naselju K P, sud je, pored toga
što je odredio da će ukoliko okrivljeni novčanu kaznu na koju je osudjen ovom
presudom ne plati u roku od tri mjeseca od dana pravosnažnosti presude istu
zamijeniti kaznom zatvora, alternativno odredio da će se navedena novčana
kazna ukoliko okrivljeni istu ne plati u ostavljenom roku zamijeniti kaznom
rada u javnom interesu, ukoliko okrivljeni na to pristane, tako što će se za
svakih započetih 25,00 eura novčane kazne okrivljenom odrediti po 8 časova
rada u javnom interesu.
Odluku o troškovima sud je donio na osnovu člana 226 i 229 ZKP-a i istom
okrivljenog obavezao da na ime paušala kao dijela troškova krivičnog postupka
plati novčani iznos od 30,00 eura, koji iznos je odredjen imajući u vidu
složenost predmeta, trajanje postupka i imovne prilike okrivljenog.
Na osnovu svega izloženog, primjenom člana 374 ZKP-a odlučeno je kao u izreci
presude.
OSNOVNI SUD U NIKŠIĆU, dana 17.04.2013. godine
Zapisničar S U D I J A
Papović Budimirka s.r. Djuričković Igor s.r.
Za tačnost otpravki tvrdi i ovjerava: SLužbenik suda
PRAVNA POUKA: Protiv ove presude dozvoljena je žalba u roku od 8 dana od dana
prijema iste preko ovog suda Višem sudu Podgorica.