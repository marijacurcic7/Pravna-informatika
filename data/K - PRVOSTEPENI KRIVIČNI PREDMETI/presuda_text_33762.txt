U I M E C R N E G O R E
K. br. 42/13
OSNOVNI SUD U NIKŠIĆU kao prvostepeni krivični, sudija Perović Ivan uz
sudjelovanje Ćuzović Plane kao zapisničara, u krivičnom predmetu protiv
okrivljene M N zbog krivičnog djela iz čl. 415 st. 1 KZ , postupajući po
optužnom predlogu ODT-a Nikšić Kt. br. 1/13 od 28.01.2013 godine, nakon
dovršenog javnog glavnog pretresa dana 14.03.2013 godine u prisustvu zamjenika
ODT-a Đorojević Dejana i okrivljene M N donio je i istog dana javno objavio
P R E S U D U
Okrivljena:
M N, od oca V M, majke B rođene M, rođena.g. u Nikšiću, nastanjena u mjestu
rođenja, državljanka Crne Gore, završila srednju školu, nezaposlena, lošeg
imovnog stanja, udata majka četvoro djece, ranije neosuđivana,
Kriva je,
Što je,
Dana 24.07.2012.g. u Nikšiću, u ulici, iako je bila svjesna svog djela i
htjela njegovo izvršenje, dovođenjem u zabludu navela tržišnog inspektora D M
da u zapisnik tržišne inspekcije o izvršenom inspekcijskom pregledu broj od
24.07.2012.g. ovjeri neistinite podatke, na način što se imenovanom inspektoru
lažno predstavila kao M N, od oca M i majke B rođene M, rođena.g. u Nikšiću,
stalno nastanjene u Nikšiću ul, na osnovu kojih neistinitih podataka je
tržišni inspektor D M sačinila predmetni zapisnik koji je okrivljena M N
potpisala imenom M N, nakon čega je inspektor D M navedeni zapisnik ovjerila
svojim potpisom i pečatom uprave za inspekcijske poslove Crne Gore.
- čime je učinila krivično djelo navođenje na ovjeravanje neistinitog
sadržaja iz čl. 415 st. 1 Krivičnog zakonika,
Pa sud okrivljenoj Mađarić Nataši primjenom čl.4 st.2, čl.42, čl 45 st. 1
tač.3 , čl.46 st. 1 tač. 5, čl.52, čl.53 i čl.54 Krivičnog zakonika i čl.374
Zakonika o krivičnom postupku, izriče
USLOVNU OSUDU
Sa kojom joj utvrđuje kaznu zatvora u trajanju od 30 /trideset/ dana pri čemu
se ova kazna neće izvršiti ukoliko okrivljena u roku od jedne godine po
pravosnažnosti presude ne učini novo krivično djelo.
Obavezuje se okrivljena da na ime paušalnih troškova krivičnog postupka plati
iznos od 30,00 eura u roku od 15 dana po pravosnažnosti presude, pod
prijetnjom prinudnog izvršenja na žiro-račun ovoga suda br. 832-152-32.
O b r a z l o ž e nj e
ODT iz Nikšića optužnim predlogom Kt.br.1/13 stavio je na teret okrivljenoj M
N izvršenje krivično djela navođenje na ovjeravanje neistinitog sadržaja iz
čl. 415 st. 1 KZ, pa je zastupnik ODT-a Đurišić Radovan koji je zastupao
optužni akt na glavnom pretresu ostao pri istom u završnoj riječi predlažući
sudu da okrivljenu oglasi krivom i osudi po zakonu.
Okrivljena M N navela je u svojoj odbrani da već godinama obavlja trgovinsku
djelatnost - promet tekstilne robe na malo. Dana 24.07.2012. godine tržišni
inspektor M D došla njenog vozila u kom je bila izložena tekstilna roba i tom
prilikom je D M namjeravala da je indentifikuje tražeći joj ličnu kartu koju
ona kod sebe nije imala. Nije se lažno predstavila D M već joj je sopštila
svoje ime i prezime sa ostalim podacima. Ostavila je inspektorki broj telefona
i narednog dana je njen suprug M Z primio poziv od D M i izdiktirao joj njen
matični broj. Narednoga dana je inspektorka ponovo došla u ulicu gdje vrši
promet robe i donijela joj zapisnik o izvršenom inspekcijskom pregledu u kojem
je bio naveden podatak da se ona zove M N i ona je tada taj zapisnik i
potpisala imenom i prezimenom M N, ali nije mogla objasniti zašto je to
učinila i zašto nije inspektoru ukazala na grešku.
Okrivljena je u završnoj riječi ostala pri svojoj odbrani, ističući da joj je
žao zbog svega što se dogodilo.
Sud je u dokaznom postupku saslušao svjedok D M, pročitao zapisnik tržišne
inspekcije o izvršenom inspekcijskom pregledu broj.g. i pročitao izvod iz
kaznene evidencije za okrivljenu.
Svjedok D M navela je u svom iskazu da radi u upravi za inspekcijske poslove
kao tržišni inspektor za Nikšić, Plužine i Šavnik, da je dana 24.07.2012.g. u
dvorišnom prostoru ulice zatekla okrivljenu kako se neovlašćeno bavi trgovinom
pa je pristupila legitimisanju iste. Okrivljena joj je kazala da se njen otac
zove M, majka B M, da je.g. u Nikšiću gdje i živi u, a što se tiče svoga imena
i prezimena navela je da se zove M N. Kako okrivljena nije znala matični broj
a kod sebe nije imala ličnu kartu dogovorile su se da se telefonom čuju
kasnije kako bi joj rekla matični broj. Naknadno ju je pozvala, ali joj se
čini da joj se na telefon javio suprug okrivljene koji joj je izdiktirao
matični broj okrivljene. Sa prikupljenim podacima je sačinila zapisnik o
izvršenom inspekcijskom pregledu broj i sjutradan otišla kod okrivljene, pa
joj je kao što uvijek i čini pročitala sadržinu dokumenta, a ona je isti
potpisala imenom M N. Zapisnik je potpisala i ona sama i ovjerila pečatom
Uprave za inspekcijske poslove da bi tek u krivičnom postupku koji je vođen
zbog neovlašćene trovine protiv iste saznala da se zapravo ona zove M N.
Zapisnikom tržišne inspekcije o izvršenom inspekcijskom pregledu g.
konstatovano je da je dana 24.07.2012. godine u 13:00 časova M N, od oca M i
majke B rođene M, rođena.g. u Nikšiću, stalno nastanjena u Nikšiću ul., sa
parkinga ulice, iz otvorenog gepeka svog motornog vozila, obavljala djelatnost
prometa tekstilne robe na malo. Zapisnik je potpisan od strane tržišnog
inspektora D M i stranke M N i ovjeren je pečatom.
Nesporno je da je dana 24.07.2012.g. tržišni inespektor D M vršila poslove
kontrole u odnosu na žensko lice koje je u ulici VI crnogorske brigade broj 8,
vršilo promet tekstilne robe iz otvorenog prtljažnika vozila. Prednje
proizilazi iz odbrane okrivljene M N, svjedočkog iskaza D M i sadržine
zapisnika tržišne inspekcije o izvršenom inspekcijskom pregledu broj.
Okrivljena M N tvrdi da je prilikom kontrole od 24.07.2012.g. tržišnom
inspektoru saopštila svoje ime, ali ne samo da je prednje opovrgnuto
kazivanjem svjedoka D M, kako joj se okrivljena predstavila kao M N ,već je i
krajnje nerealno da bi okrivljena ukoliko nije htjela da prezentuje neistinito
ime, sjutradan nakon što primijeti da na zapisniku stoji ime M N, potpisala se
imenom koje nije njeno, zbog čega odbranu okrivljene sud nije mogao da
prihvati.
Očito je da je okrivljena M N navodeći najprije tržišnom inspektoru da se zove
M N, a kasnije potpisujući tim imenom zapisnik tržišne inspekcije, bila
svjesna da dovodi u zabludu tržišnog inspektora da u zapisniku ovjeri svojim
potpisom i pečatom neistinit podatak /da je zapravo kontrola vršena kod M N
koja se neovlašćeno bavila trgovinom tekstilne robe/, pri čemu ovjereno može
služiti kao dokaz u pravnom saobraćaju, što je očito i htjela takvim
postupanjem, pa je jasno je da je djelovala sa direktnim umišljajem.
Sud je iz činjeničnog opisa izostavio riječi- „a zatim naknadno putem telefona
saopštila i neistinit jedinstveni matični broj „ budući da je okrivljena
navela kako je zapravo njen suprug tržišnom inspektoru u telefonskom razgovoru
saopštio njem matični broj a i svjedok D M je istakla kako joj se čini da joj
se na telefon javio suprug okrivljene koji joj je izdikritao matični broj, što
u konačnom znači da nije utvrđeno kako je davanje toga podatka rezultat
kazivanja okrivljene.
Sud je donio rješenje da se ne saslušava predstavnik oštećene budući da bi
insistiranje na izvođenju toga dokaza isključivo doprinijelo odugovlačenju
krivičnog postupka, ali ne i rješavanju ove pravne stvari.
Prilikom odlučivanja o krivičnoj sankciji sud je shodno čl. 42 KZ kod
okrivljene cijenio kao olakšavajuće okolnosti njenu porodičnost – ista je
udata i majka četvoro djece, njeno loše imovno stanje i raniju neosuđivanost
utvrđenu na osnovu izvoda iz kaznene evidencije, a otežavajućih okolnosti na
strani okrivljene sud nije našao, pa je sud uvjerenja da su ispunjeni uslovi
iz čl.53 i čl.54 KZ te da će se uslovnom osudom, kojom je okrivljenoj utvrđena
kazna zatvora u trajanju od 30 dana /sud je cijenio da na strani okrivljene
postoje naročito olakšavajuće okolnosti pa je shodno čl.45 st.1 tač.3 i čl.46
st.1 tač.5 KZ istoj utvrdio kaznu ispod zakonom propisanog minimuma za ovo
krivično djelo/ koja se neće izvršiti ukoliko okrivljena u roku od jedne
godine po pravosnažnosti presude ne učini novo krivično djelo, postići svrha
uslovne osude iz čl. 52 KZ, a u okviru opšte svrhe propisivanja i izricanja
krivičnih sankcija iz čl. 4 st. 2 KZ.
Sud je okrivljenog obavezao shodno čl. 226 i čl. 229 ZKP-a na plaćanje
paušalnih troškova krivičnog postupka u iznosu od 30,00 eura srazmjerno
složenosti i trajanju krivičnog postupka te imovnim prilikama okrivljene.
Iz iznijetih razloga, na osnovu čl. 374 ZKP-a odlučeno je kao u izreci
presude.
OSNOVNI SUD U NIKŠIĆU, dana 14.03.2013.godine.
Zapisničar SUDIJA,
Ćuzović Plana s.r. Perović Ivan s. r.
ZA TAČNOST OTPRAVKA TVRDI:
radnik suda
PRAVNA POUKA: Protiv ove presude dozvoljena je žalba u roku od 8 dana
od dana prijema iste preko ovog SUDA VIŠEM
SUDU PODGORICA.