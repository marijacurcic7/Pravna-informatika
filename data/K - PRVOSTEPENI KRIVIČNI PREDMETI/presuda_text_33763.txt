CRNA GORA
OSNOVNI SUD U NIKŠIĆU
K.br.43/2013
Dana 12.09.2013. godine
OSNOVNI SUD U NIKŠIĆU, kao prvostepeni krivični, sudija pojedinac Djuričković
Igor, uz sudjelovanje namještenika Papović Budimirke kao zapisničara,
rješavajući u krivičnom predmetu okrivljenog Z G iz Nikšića, zbog krivičnog
djela ugrožavanje javnog saobraćaja iz člana 339 stav 3 u vezi stava 1 KZ CG,
postupajući po optužnom predlogu ODT Nikšić Kt.br.810/12 od 29.01.2013.godine,
nakon javnog glavnog pretresa održanog dana 12.09.2013.godine, u prisustvu
zamjenika ODT-a Karadžić Dragana i okrivljenog, donio je i istog dana javno
objavio
R J E Š E NJ E
Okrivljenom:
Z G, od oca M i majke D rodjene Đ, rodjen '. godine, u Nikšiću sa
prebivalištem u Nikšiću, po zanimanju penzioner, lošeg imovnog stanja, ranije
neosudjivanom.
- zbog izvršenja krivičnog djela ugrožavanje javnog saobraćaja iz člana 339
stav 3 u vezi stava 1 KZ CG, primjenom citiranih zakonskih odredbi i odredbi
iz člana 4 stav 2, člana 42 stav 1, člana 52 i 65 KZ CG i odredbi člana 226,
229 stav 4, člana 465, 466, a u vezi člana 374 ZKP-a i z r i č e s e
SUDSKA OPOMENA
Okrivljeni se oslobadja obaveze plaćanja troškova krivičnog postupka, tako da
isti padaju na teret budžetskih sredstava ovoga suda.
O b r a z l o ž e n j e
Osnovni državni tužilac u Nikšiću svojim optužnim predlogom Kt.br. od
29.01.2013. godine, stavio je na teret okrivljenom Z G izvršenje krivičnog
djela ugrožavanje javnog saobraćaja iz člana 339 stav 3 u vezi stava 1 KZ CG.
Zamjenik ODT-a Karadžić Dragan, koji je zastupao optužni akt na glavnom
pretresu, u svojoj završnoj riječi ostao je pri navodima podnijetog optužnog
akta i predložio sudu da okrivljenog za počinjeno krivično djelo oglasi krivim
i osudi po zakonu.
Okrivljeni Z G u svojoj odbrani datoj na glavnom pretresu u bitnom je istakao
živi u selu J, da je lice sa invaliditetom i da posjeduje posebno prilagodjeno
putničko motorno vozilo marke Mercedes, registarskih oznaka NK, sa ručnim
komandama za vožnju, da su dana 01.10.2012. godine, u prijepodnevnim časovima
njegova sestra Z S i njena kćerka Z L bile kod njega, jer one brinu o njemu,
pošto živi sam i u jednom momentu Lidija je dobila epileptični napad, tako da
su je on i S smjestili odmah u njegovo vozilo i prevezli do nikšićke bolnice
gdje joj je više sati ukazivana medicinska pomoć. Dalje je istakao da su se,
nakon što su im ljekari rekli da mogu da idu, on i oštećene Z S i L njegovim
vozilom uputili ka selu J, da bi u blizini jezera L L dobila novi epilepični
napad jakog intenziteta, zbog čega je on na prvom proširenju svoje vozilo
okrenuo u pravcu grada, kako bi L prevezao u bolnicu i dok je vozio ka gradu
nije obraćao pažnju na brzinu kojom je vozio i vozeći tako u jednom momentu je
sa vozilom prešao van desne ivice kolovoza i udario u stijenu sa desne strane
puta, gledano iz pravca M u pravcu Nikšića, nakon čega se vozilo odbilo i
došlo do bankine sa lijeve strane puta koja je vozilo zaustavila da ne sleti u
jezero. Istakao je i da je u toj saobraćajnoj nezgodi zadobio prelom ključne
kosti od kojeg se još u potpunosti nije oporavio.
U svojoj završnoj riječi okrivljeni je, ostajući pri svom kazivanju, pitanje
svoje krivično pravne odgovornosti ostavio na ocjenu sudu.
Sud je na glavnom pretresu u dokaznom postupku pročitao zapisnik o uvidjaju
Uprave policije CG PJ Nikšić broj od 02.10.2012. godine, izvršio uvid u skicu
lica mjesta predmetne saobraćajne nezgode, saslušao oštećenu Z S, na saglasan
predlog stranaka pročitao nalaz i mišljeej vještaka saobraćajne struke T P i
vještaka medicinske struke dr. B V date u prethodnom postupku i pročitao izvod
iz kaznene evidencije za okrivljenog dok je sud odustao od neposrednog
saslušanja u svojstvu svjedoka oštećene Z L, smatrajući da je kazivanjem
okrivljenog i provedenim dokazima do izvjesnosti utvrdjeno činjenično stanje
tako da bi saslušanje imenovanog svjedoka vodilo bespotrebnom odugovlačenju
predmetnog krivičnog postupka.
Analizirajući provedene dokaze pojedinačno i u njihovoj medjusobnoj
povezanosti, dovodećih ih u vezu sa navodima optužbe i kazivanjem okrivljenog,
sud je na nesumnjiv način utvrdio da je okrivljeni Z G počinio krivično djelo
koje mu je stavljeno na teret optužbom, pa je zbog izvršenja istog okrivljenog
oglasio krivim i krivično pravno odgovornim iz sljedećih razloga:
Kazivanje okrivljenog u pogledu vremena mjesta i uzroka nastanka saobraćajne
nezgode sud je cijenio kao istinito jer je potvrdjeno svim provedenim
dokazima.
Naime, zapisnikom o uvidaju skicom lica mjesta i nalazom i mišljenjem vještaka
saobraćajne struke utvrdjeno je da se predmetna saobraćajna nezgoda dogodila
dana 02.10.2012. godine, na regionalnom putu Nikšić M na način što je vozilo
marke Mercedes registarskih oznaka NK kojim je upravljao okrivljeni iz pravca
mjesta M u pravcu Nikšića voženo brzinom od oko 70,30 km/h, pri čemu je
bezbjedna brzina kretanja vozila imajući u vidu karakteristike i stanje puta
puta, uslove vožnje i atmosferske prilike bila 51,20 km/h, usljed čega je
vozila marke Mercedes bilo na lijevoj kolovoznoj traci navedenog lokalnog
puta, gledano u pravcu Nikšića, u momentu kada je vozač preduzeo radnju
forsiranog kočenja pri čemu je pri radnji forsiranog kočenja vozač sa vozilom
prešao preko desne kolovozne trake i udario čeonim dijelom vozila u stijenu sa
desne strane puta gledano u smjeru kretanja, nakon čega se posle ostvarenog
kontakta sa stijenom zasjeka vozilo zarotiralo prema lijevoj strani kolovoza
lokalnog puta u smjeru kretanja do pozicije zaustavljanja poslije nezgode.
Nalazom i mišljenjem vještaka medicinske struke dr. B V utvrdjeno je da je u
predmetnoj saobraćajnoj nezgodi oštećena Z S zadobila laku tjelesnu povredu u
vidu oguljotine kože sa nagnječenjem u predjelu korjena nosa, a oštećena Z S
laku tjelesnu povredu u vidu nagnječenja poglavine.
Oštećena Z S na glavnom pretresu iskoristila je svoje zakonsko pravo i odbila
davanje svjedočkog iskaza zbog srodstva sa okrivljenim i u konačnom navela da
se kao oštećena ne pridružuje krivičnom gonjenju protiv okrivljenog
Na osnovu navedenih dokaza i kazivanja okrivljenog sud je na nesumnjiv način
utvrdio da je okrivljeni Z G dana 02.10.2012.godine, u Nikšiću, na lokalnom
putu Nikšić-M, ne pridržavajući se saobraćajnih propisa, upravljao putničkim
motornim vozilom marke Mercedes, registarskih oznaka NK iz pravca M prema
Nikšiću i time tako ugrozio saobraćaj da je doveo u opasnost živote i tijela
oštećenih Z S i Z L, na način što brzinu kretanja vozila nije prilagodio
okolnostima, karakteristikama puta, vidljivosti, preglednosti, atmosferskim
prilikama, tako da vozilo može da blagovremeno zaustavi pred svakom preprekom
koju pod dtaim uslovima može da predvidi, već se sa vozilom kretao brzinom od
70,30 km/h, iako je bezbjedna brzina bila do 52,20 km/h, uslijed čega je
vozeći ovako protivno odredbi odredbi člana 31 ZOBS-a na putevima, vozilom
kojim je upravljao prešao preko desne strane kolovoza u smjeru kretanja ui
udario u stijenu koja se nalazila po desnoj strain gledano iz pravca kretanja
vozila kojim je upravljao okrivljeni, kojom prilokom su saputnici u tom vozilu
oštećene Z S i Z S zadobile povrede i to: oštećena Z S povreu u vidu
oguljotine kože sa nagnječenjem poglavine, a oštećena Z S povrede u vidu
nagnječenja poglavine, sa kojim radnjama je okrivljeni počinio krivično djelo
ugrožavanje javnog saobraćaja iz člana 339 stav 3 u vezi stava 1 Krivičnog
Zakonika Crne Gore.
Cijeneći subjektivni odnos okrivljenog prema izvršenom krivičnom djelu, sud je
utvrdio da je okrivljeni prilikom izvršenja predmetnog krivičnog djela
postupao sa svjesnim nehatom, jer iz utvrdjenog činjeničnog stanja proizilazi
da je okrivljeni preduzimajući radnje izvršenja predmetnog krivičnog djela bio
svjestan da na taj način svojim putničkim motornim vozilom upravlja suprotno
odredbama ZOBS-a na putevima i da na taj način može ugroziti živote ili tijelo
odnosno imovinu drugih učesnika u saobraćaju ali je očigledno olako držao da
do toga neće doći ili da će biti u mogućnosti da spriječi nastanak
inkriminisane posljedice.
Prilikom donošenja odluke o krivičnoj sankciji okrivljenom sud je u smislu
člana 42 stav 1 KZ CG kao olakšavajuće okolnosti na strani okrivljenog našao
loše imovne prilike, činjenicu da je okrivljeni lice životne dobi od preko 60
godina, činjenicu da je okrivljeni lice sa invaliditetom i da se kreće uz
pomoć invalidskih kolica, koju činjenicu je sud utvrdio neposredno na glavnom
pretresu, činjenicu da us u predmetnoj saobraćnoj nezgodi tjelesne povrede
zadobili najbliži krvni srodnici okrivljenog- sestra i sestričina i raniju
neosudjivanost okrivljenog koju je sud utvrdio uvidom u izvod iz kaznene
evidencije za okrivljenog izdatim od Uprave policije PJ Nikšić, dok
otežavajućih okolnosti na strani okrivljenog po ocjeni suda nije bilo.
Cijeneći navedene olakšavajuće okolnosti, činjenicu da je predmetno djelo
izvršeno sa nehatom, kao i okolnosti pod kojima je predmetno krivično djelo
izvršeno-činjenicu da je okrivljeni u vozilu prevozio svoju sestričinu ka
bolnici radi ukazivanja medicinske pomoći i činjenicu da su u predmetnoj
saobraćajnoj nezgodi tjelesne povrede zadobile oštećene koje su najbliži
krivni srodnici okrivljenog tako da posljedice djela teško pogadjaju
okrivljenog, sud je našao da su u konkretnom slučaju ispunjeni uslovi
propisani odredbama člana 65 stav 1 i 3 KZ za izricanje sudske opomene, pri
čemu sud nalazi da će se i sa ovakvom vrstom krivične sankcije na okrivljenog
u dovoljnoj mjeri uticati da ubuduće ne vrši nova krivična djela i da će se na
taj način u ovom konkretnom slučaju ostvariti svrha izricanja sudskih opomena
iz člana 52 stav 2 KZ, u okviru opšte svrhe izricanja krivičnih sankcija iz
člana 4 stav 2 KZ.

Odluku o troškovima krivičnog postupka sud je donio na osnovu člana 226 i 229 stav 4 ZKP-a i istom okrivljenog oslobodio obaveze plaćanja paušala kao dijela troškova krivičnog postupka, s obzirom na činjenicu da se radi o licu lošeg imovnog stanja, tako da bi po ocjeni suda plaćanje dosta visokih troškova ovog krivičnog postupka, dodatno ugrozilo loše imovne prilike okrivljenog.

Na osnovu svega izloženog, na osnovu člana 465 i 466 ZKP-a, a u smislu odredbi
člana 374 ZKP-a odlučeno je kao u izreci rješenja.
OSNOVNI SUD U NIKŠIĆU, dana 12.09.2013. godine
Zapisničar  S U D I J A
Papović Budimirka s.r. Djuričković Igor s.r.
Za tačnost ptpravki tvrdi i ovjerava: Službenik suda
PRAVNA POUKA: Protiv ovog rješenja dozvoljena je žalba u roku od 3 dana od
dana prijema istog Preko ovog suda Višem sudu Podgorica