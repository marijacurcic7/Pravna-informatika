U IME CRNE GORE
K.79/12/11
OSNOVNI SUD U KOTORU, kao nadležni prvostepeni krivični sud, po sudiji Momirki
Marović, uz učešće zapisničara Ana Marije Petković, u krivičnom postupku
protiv optuženog J J zbog krivičnog djela krađe u produženom trajanju iz člana
239. stav 1. u vezi člana 49 Krivičnog zakonika, koji se vodi po optužnom
predlogu ODT Kotor Kt. broj 541/10 od 17.05.2011. godine, nakon održanog
glavnog i javnog pretresa dana 21.01.2013. godine u prisustvu savjetnika ODT
Kotor Jelene Stanišić, optuženog i njegovog branioca advokata LJ K, istoga
dana donio i javno objavio sledeću
P R E S U D U
OPTUŽENI J Jod oca M i majke B rođene Š rođen g. u P, stalno nastanjen u P,
selo D bb, državljanin CG, radnik, neoženjen, sa završenom SSS, srednjeg
imovnog stanja, ranije osuđivan presudom Osnovnog suda u Podgorici K.br. od
13.8.1997.godine zbog kriv. djela iz čl. 190.st. 1. KZ RCG, na kaznu zatvora u
trajanju od 6 mjeseci uslovno na tri godine, presudom Osovnog suda u Baru K.
br. od 14.7.1998 godine zbog krivičnog djela iz čl. 144.st. 1. KZ RCG, na
kaznu zatvora u trajanju od 3 mjeseca uslovno na jednu godinu, presudom
Osnovnog suda u Podgorici K.br. od 13.11.1998.godine zbog krivičnog djela iz
čl. 153.st. 1. KZ RCG na kaznu zatvora u trajanju od 4 mejseca, presudom
Osnovnog suda u Podgorici K.br. od 5. 7. 2000 godine zbog krivičnog djela iz
čl. 153.st. 1. KZ RCG i čl. 150.st. 1. KZ RCG, na kaznu zatvora u trajanju od
jedne godine, presudom Okružnog suda u Nišu K.br. od 9.9.1999 godine zbog
krivičnog djela iz čl. 103.st. 3. u vezi st. 1. KZ RCG, na kaznu zatvora u
trajanju od tri godine, presudom Okružnog suda u Beogradu k.br. od 3.12.2001
godine zbog kriv.djela iz čl. 169.st. 1. u vezi sa čl. 168.st. 1. KZ RS, na
kaznu zatvora u trajanju od 3 godine, presudom Okružnog suda u Beogradu K.br.
od 2.12.2004 godine, zbog kriv.djela iz čl. 168.st. 1. KZ RS, na kaznu zatvora
u trajanju od 6 godina, presuda Osnovnog suda u Podgorici K. br. od 19.8.2005.
godine zbog kriv.djela iz čl. 240.st.1. KZ, na kaznu zatvora u trajanju od
jedne godine, protiv koga se ne vodi postupak za drugo krivično djelo,
K R I V J E
Što je
1. Dana 11.8.2010.godine oko 11,00 čsova na S Pu B, u namjeri da prisvajanjem
tudjih pokretnih stvari za sebe pribavi protivpravnu imovinsku korist,
svjestan značaja svog djela i želeći njegovo izvršenje, iskoristivši nepažnju
oštećenog N S iz S - P, oduzeo jednu crnu pojasnu torbu sa natpisom "S" u
kojoj se nalazio digitalni fotoaparat marke "K" sive boje dx7440, bankovna
kartica "V" na ime oštećenog, kopija pasoša, novac u iznosu od 2.500.-
rubalja, ukupne vrijednsoti 215,25 E, sve vlasništvo oštečenog, nakon čega je
pobjegao sa lica mjesta sa oduzetim stvarima,
2. Dana 11.8. 2010 godine oko 12,00 časova na istom mjestu i u namjeri kao
pod 1, svjestan značaja svog djela i želeći njegovo izvršenje, iskoristvši
nepažnju oštećenog BM iz P, koji se nalazio u vodi, iz ruksaka preko kojeg se
nalazio peškir, izvukao manju plavu torbu marke "T", u kojoj su se nalazila
dva mobilna telefona marke "S E", ser. br. 359122013719686 i "N", ser. br.
354151025688733, lična karta na ime M B, br.555240996 i novac u iznosu od
20,00 Eura, ukupne vrijednosti 97,00 E, sve vlasništvo oštećenog, nakon čega
je pobjegao sa lica mjesta sa oduzetim stvarima,
- čime je učinio krivično djelo krađe u produženom trajanju iz čl. 239.st. 1.
u vezi čl. 49. Krivičnog zakonika,
Pa sud optuženog primjenom citiranih zakonskih propisa te čl. 4, 5, 14. stav
3. i 4, 15, 32, 41 i 42 KZ i čl. 226, 229 i 374 ZKP -a
O S U Đ U J E
Na kaznu rada u javnom interesu u trajanju od 80 (osamdeset) časova, a koja se
ima izvršiti za vrijeme od dva mjeseca, s tim što kazna ne može biti duža od
60 časova u toku jednog mjeseca.
Ukoliko okrivljeni ne vrši rad u javnom interesu, ova kazna će se zamijeniti
kaznom zatvora, tako što će svakih započetih 60 časova rada u javnom interesu
zamijeniti kaznom zatvora u trajanju od jednog mjeseca.
Dužan je okrivljeni da na ime sudskog paušala uplati iznos od 30,00 eura, i na
ime troškova krivičnog postupka iznos od 140 eura, u korist budžeta Crne Gore
na žiro račun broj 832-16-52 u roku od 15 dana od dana pravosnažnosti presude
i dokaz o uplati dostaviti ovom sudu s pozivom na br. K. 79/12/11.
Na osnovu člana 70. Krivičnog zakonika, okrivljenom Jovanovć Jugoslavu izriče
se:
MJERA BEZBJEDNOSTI OBAVEZNOG PSIHIJATRIJSKOG LIJEČENJA NA SLOBODI, u trajanju
ne dužem od tri godine.
O b r a z l o ž e n j e
ODT Kotor aktom Kt. broj 541/10 od 17.05.2011. optužilo je J J zbog izvršenja
krivičnog djela krađe u produženom trajanju iz člana 239. stav 1. u vezi člana
49 Krivičnog zakonika.
U svojoj odbrani optuženi J J je naveo da priznaje izvršenje krivičnog djela.
Naveo je da je tačno da je kritičnog dana sa S P u B oduzeo dvije torbice koje
su bile blizu jedna drugoj. U jednoj su bili fotoaparat i novac i to rublje
dok je u drugoj našao dva telefona i neki novac. Objasnio je da je toga dana
popio veliku količinu alkohola što inače nije smio učiniti zbog terapije koju
uzima jer se liječi od padavice, a zbog kojih tableta ne smije da konzumira
alkohol, o čemu posjeduje i medicinsku dokumentaciju. Sjutradan kada se
probudio vidio je da se kod njega nalaze dvije torbice sa stvarima koje je
naprijed naveo pa je odmah otišao u policiju ispričao im što se desilo i
vratio stvari. Naveo je da mu je žao zbog učinjenog i da se kaje. Zamolio je
sud da mu izrekne kaznu rada u javnom interesu.
Sud je u dokaznom postupku radi utvrđivanja činjeničnog stanja i krivice
optuženog proveo sledeće dokaze: izvršio uvid u potvdu o privremenom
oduzimanju predmeta na ime J J UP PJ Budva od 12.08.2010.godine, u potvrdu o
vraćanju predmeta UP PJ Budva od 13.08.2010. godine na ime N S i u potvrdu o
vraćanju na ime Č G od 12.08.2010. godine, na saglasnost stranaka pročitao
nalaz i mišljenje vještaka ekonomsko finansijske struke D M od 21.12.2010.
godine, iskaz svjedoka Č G sa zapisnika pred istražnim sudijom ovog Suda i
iskaz oštećenog B M sa zapisnika pred istražnim sudijom Osnovnog suda u
Pljevljima od 29.01.2011. godine, izvršio uvid u izvod iz kaznene evidencije
za okrivljenog UP PJ P od 23.09.2011 godine i na saglasnost stranaka pročitao
nalaz i mišljenje vještaka psihijatra A M od 11.12.2012. godine.
Iz potvrde o oduzetim predmetima je utvrđeno da su OPS UP PJ Budva dana
12.08.2010. godine od optuženog J J oduzeli: mobilni telefon marke „S E“
serijski broj 359122013719686, mobilni telefon marke „N“ serijski broj
354151025688733, ličnu kartu na ime M B serijski broj 555240996, novac u
iznosu od 20 eura 1x20 serijski broj V16371633046, plavu torbicu pojasnu marke
„T“, jednu pojasnu torbicu platnenu crne boje marke „S“, jedan digitalni
fotoaparat marke „K“ model DX7440, jednu visa karticu na ime N S, više visa
kartica na ime N S, novac u iznosu 2500 ruskih rubalja i jedan ključ sa brojem
7.
Iz potvrde o vraćenim predmetima je utvrđeno da OPS UP PJ Budva dana
12.08.2010. godine G Č izvršili vraćanje stvari i to: mobilnog telefona marke
„S E “ serijski broj 359122013719686, mobilni telefon marke „N“ serijski broj
354151025688733, ličnu kartu na ime M B serijski broj 555240996, novac u
iznosu od 20 eura 1 x 20 serijski broj V16371633046 i plavu torbicu pojasnu
marke „T“.
Iz potvrde o vraćenim predmetima je utvrđeno da su OPS UP PJ Budva dana
13.08.2010. godine N S izvršili vraćanje digitalnog fotoaparata marke „K“,
bankovnu kartcu visa na njegovo ime, novac u iznosu od 2500 ruskih rubalja,
kopiju pasoša na njegovo ime, više raznih papira –turistička kartica.
Iz nalaza i mišljenja vještaka ekonomsko finansijske struke je utvrđena
pojedinačna i ukupna vrijednost na oduzetih predmeta na dan otuđenja.
Oštećeni B M je naveo da se kritičnog dana nalazio na S P u B i tamo je
ostavio jedan ruksak u kojem je prethodno ostavio plavu torbicu marke „T“ u
kojoj su se nalazila dva mobilna telefona i to jedan marke „N“ i drugi marke
„N“, lična karta i novac u iznosu 30,00 eura. Preko ruksaka je stavio peškir i
otišao u vodu, nakon minut dva iz vode je pogledao u pravcu gdje je stavio
svoje stvari i primijetio da se od tog mjesta udaljava krupni crni momak sa
tetovažom na ruci i njegovom plavom torbicom preko ramena. Odmah je izašao iz
vode i pogledao u ruksak i vidio je u da u njemu nema plave torbise pa je
krenuo za ovim momkom. Pratio ga je do parkinga na S i vidio je da je ušao u
jedno auto čije je registarske tablice zapisao, otišao je u policiju B i
prijavio krađu. Sjutradan su mu u policiji sve stvari vraćene, nije se
pridružio krivičnom gonjenju i nije postavio imovinsko pravni zahtjev.
Svjedok Č G je izjavila da je ona u ime oštećenog B preuzela iz policije
njegove stvari koje su mu ukradene kritične prilike, jer je on drug njene
mlađe sestre. Pošto on živi u P da ne bi zbog toga dolazio u B ona mu je uzela
stvari i proslijedila u P. Poznato joj je bilo da je njemu vraćeno sve što mu
je prethodno bilo oduzeto.
Na osnovu izvoda iz kaznene evidencije za okrivljenog J, UP PJ P od 23.9.2011
godine utvrđuje se da je isti ranije osuđivan.
Iz nalaza i mišljenja vještaka psihijatra A M od 11.12.2012. godine utvrđeno
je da se optuženi liječi od paranoidne psihoze, pa je sasvim moguće da su neki
od simptoma bolesti mogli uticati na stepen uračunljivosti. Iako je optuženi
bio svjestan činjenja krivičnog djela, nije u potpunosti bio svjestan značaja
i posledica. S toga je vještak zaključio da je optuženi u trenutku činjenja
krivičnog djela bio bitno smanjene uračunljivosti. Vještak je predložio da se
optuženom izrekne mjera obaveznog psihijatrijskog liječenja na slobodi.
Cijeneći sve provedene dokaze pojedinačno i u uzajamnoj povezanosti shodno
članu 370. stav 3. ZKP-a, a u odnosu na odbranu optuženog, sud je utvrdio
činjenično stanje navedeno u izreci presude.
Činjenično stanje sud je utvrdio na osnovu odbrane optuženog, iskaza svedoka i
provedenih materijalnih dokaza.
Naime, optuženi J J je priznao izvršenje krivičnog djela i naveo da je tačno
da je kritičnog dana sa S P u B oduzeo dvije torbice koje su bile blizu jedna
drugoj, te da je u jednoj bio fotoaparat i novac-rublje, dok je u drugoj našao
dva telefona i neki novac, čiju odbranu je sud prihvatio jer je ista u skladu
sa iskazom oštećenog B M koji je naveo da se kritičnog dana nalazio na S P u B
i tamo je ostavio jedan ruksak u kojem je prethodno ostavio plavu torbicu
marke ,,T u kojoj su se nalazila dva mobilna telefona marke ,,N, lična karta i
novac iznosu od 30 eura, te da je nakon toga otišao u vodu i nakon minut dva
je pogledao u pravcu gdje je stavio stvari i primjetio da se od toga mjesta
udaljava krupni crni momak sa tetovažom u ruci i njegovom plavom torbicom
preko ramena, pa je odmah izašao iz vode i pogledao u ruksak i vidio da u
njemu nema plave torbice. Odbranu optuženog i iskaz svedoka B M sud je
prihvatio zbog činjenice da su njihovi navodi potvrđeni i potvrdom o oduzetim
predmetima, iz koje je utvrđeno da su OPS UP PJ Budva optuženog JJ oduzeli:
mobilni telefon marke „S E“ serijski broj 359122013719686, mobilni telefon
marke „N“ serijski broj 354151025688733, ličnu kartu na ime M B serijski broj
555240996, novac u iznosu od 20 eura 1x20 serijski broj V16371633046, plavu
torbicu pojasnu marke „T“, jednu pojasnu torbicu platnenu crne boje marke „S“,
jedan digitalni fotoaparat marke „K“ model DX7440, jednu visa karticu na ime N
S, više visa kartica na ime N S, novac u iznosu 2500 ruskih rubalja i jedan
ključ sa brojem 7, dakle, upravo stvari za koje je optuženi priznao da ih je
pronašao u dvije torbice koje je otuđio kritične prilike, odnosno upravo one
stvari koje je oštećeni B M naveo da su se nalazile u njegovoj torbici.
Sud je cijenio i navod odbrane optuženog da je kritičnog dana popio veliku
količinu alkohola, ali je ova činjenica po stanovištu suda bez uticaja na
njegovu krivicu, jer sud smatra da je njegova svijest obuhvatala saznanje o
mogućnosti da u takvom stanju može izvršiti krivično djelo. Dakle, za sud je
nesporno da je optuženi sebe voljno doveo u alkoholisano stanje ( a što je
optuženi i sam potvrdio navodeći da ,,zbog tableta koje pije za padavicu ne
smije da konzumira alkohol'') i bio je svjestan da pod uticajem alkohola može
učiniti krivično djelo, pa se samim tim činjenica da je sebe doveo u
alkoholisano stanje ne može smatrati kao opravdanje.
Ukupna vrijednost otuđenih stvari u vrijeme izvršenja krivičnog djela je
utvrđena na osnovu nalaza i mišljenja vještaka ekonomsko finansijske struke, a
koji nalaz i mišljenje je sud prihvatio, jer su dati po pravilima struke i
nauke, a i same stranke nisu imale prigovora na isti.
Na osnovu nalaza i mišljenja vještaka psihijatra dr. A M, koji nalaz i
mišljenje je sud prihvatio, utvrđeno je da je optuženi u trenutku izvršenja
krivično djela bio bitno smanjene uračunljivosti, da se isti liječi od
paranoidne psihoze, te da je optuženi bio svjestan činjenja krivičnog djela,
ali nije u potpunosti bio svjestan značaja i posledica.
Optuženi je postupao sa umišljajem, jer je bio svjestan da oduzimanjem
predmetnih torbi čini krivično djelo, čije izvršenje je htio, motivisan time
da za sebe pribavi protivpravnu imovinsku korist. Radnje opisane pod tačkom 1
i 2 izreke presude predstavljaju produženo krivično djelo shodno članu 49
Krivičnog zakonika, obzirom da su istovrsna, učinjena u vremenskoj povezanosti
( istoga dana) od strane istoga učinioca i koja predstavljaju cjelinu zbog
istovrsnosti predmeta djela, korišćenja iste situacije, jedinstva mjesta
izvršenja djela i jedinstvenog umišljaja učinioca.
U radnjama optuženog ostvarena su sva bitna obilježja bića krivičnog djela
krađe u produženom trajanju iz člana 239. stav 1. u vezi člana 49 Krivičnog
zakonika.
Prilikom odluke o vrsti i visini kazne koju optuženom treba izreći sud je
pošao od toga da je za krivično djelo krađe iz člana 239. stav 1. u Krivičnom
zakoniku propisana novčana kazna ili kazna zatvora u trajanju do tri godine. U
smislu člana 42 KZ-a sud je na strani optuženog kao olakšavajuće okolnosti
cijenio njegovo priznanje, izraženo kajanje zbog učinjenog, te činjenicu da se
oštećeni nije pridružio krivičnom gonjenju i da su stvari vraćene oštećenima,
dok je kao otežavajuću okolnost na strani optuženog sud cijenio njegovu raniju
osuđivanost, međutim sud je cijenio činjenicu da da je od ranije osude do
vremena izvršenja ovog krivičnog djela proteklo vrijeme od 5 godina. Imajući u
vidu vrstu učinjenog krivičnog djela i ličnost optuženog, koji je pristao na
izricanje kazne rad u javnom interesu, sud je na osnovu člana 41. KZ-a,
optuženom izrekao kaznu rada u javnom interesu u trajanju od 80 (osamdeset)
časova, koji se ima izvršiti za vrijeme od 2 (dva) mjeseca, a tim što kazna ne
može biti duža od 60 časova u toku jednog mjeseca. Sud smatra da će se ovom
kaznom postići svrha kažnjavanja tj. da će se dovoljno uticati na optuženog da
ubuduće ne čini krivična djela, kao i da će izrečena kazna uticati i na druge
da ne čine krivična djela.
Ukoliko optuženi ne bude vršio rad u javnom interesu, na osnovu člana 41 stav
6 KZ-a, ova kazna će se zamjeniti kaznom zatvora tako što će se svakih
započetih 60 časova rada u javnom interesu zamjeniti kaznom zatvora u trajanju
od jednog mjeseca.
Imajući u vidu nalaz i mišljenje vještaka psihijatra dr A M, te predlog istog
da se optuženi nastavi liječiti kod nadležnog psihijatra u okviru mjere
bezbjednosti obaveznog psihijatrijskog liječenja na slobodi, a obzirom da je
optuženi u vrijeme izvršenja krivičnog djela bio bitno smanjeno uračunljiv, to
je sud optuženom na osnovu člana 70. KZ-a izrekao mjeru bezbjednosti obaveznog
psihijatrijskog liječenja na slobodi, smatrajući da je ova mjera potrebna a
sve u cilju da bi se otklonila opasnost da optuženi ubuduće učini neko drugo
krivično. Izrečena mjera bezbjednosti ne može trajati duže od 3 godine, s tim
da se može obustaviti ranije ako za istom prestane potreba.
Na osnovu naprijed navedene krivičnopravne odredbe te člana 4, 5, 14. stav 3.
i stav 4., 15, 32, 41 i 42 KZ i člana 226, 229 i 374 ZKP, sud je odlučio kao u
izreci presude.
Sud je obavezao optuženog da na ime sudskog paušala uplati iznos od 30,00 eura
i na ime troškova krivičnog postupka iznos od 140,00 eura i to na ime
vještačenja po vještacima ekonomsko finansijske i psihijatrijske struke, u
korist budžeta Crne Gore na žiro račun broj 832-16-52 u roku od 15 dana od
dana pravosnažnosti presude i dokaz o uplati dostaviti ovom sudu s pozivom na
broj K. 79/12/11.
Na prednjim razlozima sud je zasnovao svoju odluku.
OSNOVNI SUD U KOTORU
Dana, 21.01.2013. godine
Zapisničar, Sudija,
Ana Marija Petković Momirka Marović
PRAVNA POUKA: Protiv ove presude ima se pravo žalbe Višem sudu u Podgorici u
roku od 8 dana od dana prijema iste, a preko ovog suda.