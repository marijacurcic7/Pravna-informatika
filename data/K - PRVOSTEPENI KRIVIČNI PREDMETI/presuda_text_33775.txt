Posl.br.K. 82/12/12
U IME CRNE GORE
Osnovni sud u Kotoru kao nadležni prvostepeni krivični, po sudiji Danijeli
Samardžić, uz učešće zapisničara Tamare Počanić, u krivičnom predmetu protiv
okr. C A, kojeg brani branilac po službenoj dužnosti adv. B J iz P, zbog
krivičnog djela krađe iz čl.239 st.1 Krivičnog zakonika, koji se vodi po
optužnom predlogu ODT-a Kotor Kt.br.673/11-2 od 07.02.2012. godine, nakon
održanog glavnog i javnog pretresa dana 15.02.2013. godine u prisustvu
savjetnika ODT-a Kotor Jelene Stanišić, okrivljenog i njegovog branioca, donio
je i javno objavio sljedeću
P R E S U D U
Okrivljeni C Aod oca I i majke S, rođene A, rođen godine u P na moru,
državljanin R. K, br. pasoša , sa prebivalištem u U, ul.N B , selo D, sa
završenih devet razreda osnovne škole, oženjen, otac jednog maloljetnog
djeteta, nezaposlen, lošeg imovnog stanja, protiv kojeg se ne vodi postupak za
drugo krivično djelo,
K r i v j e
Što je,
Dana 09.10.2011.godine u 12,00 časova u Poslovnom centru K u K, svjestan
značaja svog djela, a čije je izvršenje htio, u namjeri da prisvajanjem tuđih
pokretnih stvari za sebe pribavi protivpravnu imovinsku korist u vrijednosti
većoj od 150,00 eura, oduzeo telefon marke "I P 4" sa SIM karticom,
vrijednosti 620,00 eura, vlasništvo G D na način što je iskoristio nepažnju
oštećene koja je slagala garderobu, ostavljajući telefon ispred magacinskog
prostora u prizemlju PC K, da bi zatim okrivljeni ušao u magacinski prostor,
uzeo telefon, stavio ga u džep pantalona, prekrio majicom i izašao iz PC K,
- čime je izvršio krivično djelo krađe iz čl.239 st.1 Krivičnog zakonika.
Pa ga sud na osnovu naprijed navedene krivično pravne odredbe i članova 2, 4,
5, 8, 13, 15, 32, 33, 36, 42, 51 Krivičnog zakonika i čl.227, 229, 368 i 374
ZKP-a
OSUĐUJE
Na kaznu zatvora u trajanju od 70 (sedamdeset) dana, a u koju kaznu se ima
uračunati vrijeme koje je okrivljeni proveo u pritvoru po rješenju ovog suda
Kv.364/12 od 01.11.2012. godine, a koji pritvor je trajao od 07.12.2012.
godine do 15.02.2013. godine, tako da je kazna izdržana.
Dužan je okrivljeni na ime troškova krivičnog postupka iznos od 44,00 eura i
na ime sudskog paušala iznos od 30,00 eura, u roku od 15 dana od dana
pravosnažnosti presude, u korist budžeta Crne Gore na žiro račun br.832-16-52.
O b r a z l o ž e nj e
ODT iz Kotora podnio je ovom sudu optužni predlog Kt.br.673/11-2 od
07.02.2012. godine protiv C A zbog krivičnog djela krađe iz čl.239 st.1
Krivičnog zakonika.
U svojoj odbrani C A je izjavio da nisu tačni navodi iz optužnog akta, da je
kod njega bio došao prijatelj S B i u jednom momentu, dok je on čistio PC K
taj drug mu je rekao da će da ode do toaleta, međutim nije otišao tamo, već u
magacin i misli da je on uzeo telefon, jer kada ga je kansije zvao on mu je
prekidao vezu, tražio ga je u K i T, ali on je bio otišao za P. Nakon
kritičnog događaja on je razgovarao sa šefom S K, koji je upoznat sa tim i
zajedno sa njim je tražio B i predao mu je ličnu kartu i pasoš kako bi šefa
uvjerio da on nije to uradio. On je zajedno sa gazdom gledao snimak video
nadzora na kojem se vidi kako on uzima kese koje se postavljaju na korpama za
smeće i stavlja ih u džep. On nije rekao šefu da je on uzeo telefon, jer je
lošeg imovnog stanja i da nema novca za cigarete. Tačno je da je ušao u
magacinski prostor, ali samo da bi uzeo kantu za ribanje kao i druge stvari
koje su mu potrebne za čišćenje.
U dokaznom postupku koji je proveden radi rasvjetljenja činjeničnog stanja i
krivice okrivljenog sud je proveo sljedeće dokaze: saslušao svjedoka S V, na
saglasnost stranaka pročitao: iskaz oštećene G D sa zapisnika od
23.12.2011.g., iskaz svjedoka S K sa zapisnika od 18.01.2012.g., nalaz i
mišljenje vještaka ekonomsko finansijske struke D M od 06.02.2012.godine.
Svjedok-oštećena G D je pred ODT Kotor izjavila da je u oktobru 2011. godine
bila na poslu u PC K gdje je zaposlena u butiku na II spratu. Objasnila je da
je izašla iz butika i otišla u magacin koji se nalazi u prizemlju kako bi
složila neku garderobu. Tom prilikom je telefon marke "I P 4" ponijela sa
sobom i ostavila ga ispred magacina, s obzirom da u unutrašnjosti istog nije
bilo mreže. Taj prostor gdje je ostavila telefon je otvoren i bio je udaljen
od nje oko 2m. Dok je slagala garderobu uključio se alarm na telefonu koju je
podsjećao na neke obaveze i ona ga je isključila i nastavila da radi. Nakon 10
minuta kada je završila posao i krenula da ide prema butiku sa namjerom da
uzme telefon sa mjesta gdje ga je ostavila, međutim telefona tu više nije
bilo. Bilo joj je čudno da ga nema, jer su to službene prostorije, gdje niko
osim zaposlenih ne može ući. Zatim se sjetila da su, kada je ušla u magacinski
prostor ispred istog sjedali radnici koji održavaju čistoću u K. Ona se odmah
obratila radniku obezbjeđenja Pupoviću i rekla mu da su tada jedino radnici
koji održavaju čistoću mogli da uzmu telefon. On je odmah pregledao snimke i
razgovarao sa radnicima na održavanju čistoće, sa njih troje, a zatim i sa
njihovim poslovođom K S kome je predočeno o čemu se radi. U toku dana Pupović
je obavijestio da je A C, radnik na održavanju čistoće priznao svom šefu K S
da je on uzeo telefon. Rekli su joj da će joj telefon biti vraćen, međutim
nije. Pridružila se krivičnom gonjenju i postavila je imovinskopravni zahtjev.
Svjedok S V je izjavio da je on tehnički referent u PC K i u okviru svog posla
od strane oštećene D G je obaviješten da joj je otuđen mobilni telefon. On je
potom pregledao video snimak na kojem je vidio A C, higijaničara u K, kako
ulazi u magacinski prostor iz kojeg je otuđen telefon oštećene. Sam čin
oduzimanja se ne vidi, jer magacin nije pokriven video nadzorom, ali se vidi
njegovo kretanje po izlasku iz magacina. Takođe ne mogu da se vide postupci
uzimanja telefona pored stepeništa i predaje nekom drugom licu, to se samo
nejasno razaznaje, a navedeno su saznali i na način što je A sve u potpunosti
priznao svom šefu K. Narednog dana C je potpuno promijenio priču negirajući da
je uzeo telefon.
Svjedok S Kje izjavio da je zaposlen u firmi "R C" iz P koja se bavi
održavanjem čistoće i koja je sklopila ugovor sa PC "K" za održavanje čistoće,
a on je šef grupe od deset radnika. Ne sjeća se tačno datuma, ali negdje
početkom oktobra 2011. godine on je pošao kući na pauzu za ručak i telefonom
je pozvan od pripadnika tehničkog obezbjeđenja, V, koji mu je rekao da je neko
od njegovih radnika ukrao jedan mobilni telefon. On nije znao ko je telefon
ukrao, ali mu je rekao da je telefon nestao iz magacinskog prostora u čijoj
neposrednoj blizini su bila njegova tri radnika. On se odmah taksijem vratio u
K i razgovarao sa svojim radnicima koji su tada bili u neposrednoj blizini i
to T T, M i C A. U početku su svi negirali da je bilo ko od njih uzeo telefon,
a nakon toga on je nasamo razgovarao sa T i ona mu je rekla da je bila izašla
napolje da zapali cigaretu i da su ostalo dvoje ostali pored magacina.Nakon
toga razgovarao je nasamo i sa Miradijom i ona mu je rekla da je u jednom
momentu otišla do toaleta i da je tada A ostao sam pored magacina i da je kada
se vratila iz toaleta vidjela da A nešto drži u ruci. On je nakon toga
pogledao snimak video nadzora i vido je da C ulazi u magacin, da nešto drži u
ruci, te da to nešto stavlja u pantalone, preko kojih potom prebacuje majicu i
izlazi iz K. Zatim je obavio razgovor sa A koji mu je prvo rekao da sa tim
nema ništa, a kada mu je on rekao da zna istinu, jer je vidio snimak video
nadzora, te ga je pozvao da isti zajedno pogledaju i kada je isti pogledao A
mu je priznao da je on uzeo taj telefon, jer je teškog materijalnog stanja, da
nema za cigarete i da je telefon odnio nekom prijatelju u S G. Rekao mu je da
odmah ode kod prijatelja i vrati telefon i A je pošao. Poslije manje od pola
sata se vratio, ali telefon nije donio govoreći da njegov prijatelj nije tu,
da je pošao negdje za T ili B i on je uzeo njegov pasoš i ličnu kartu,
obavijestio službu obezbjeđenja K i kada su oni pozvali policiju istima predao
dokumenta okr. A.
Iz nalaza i mišljenja vještaka ekonomsko finansijske struke D M od
06.02.2012.godine proizilazi da je vrijednost otuđenog telefona marke "I P 4"
sa SIM karticom 620,00 eura.
Cijeneći sve izvedene dokaze pojedinačno i u njihovoj međusobnoj povezanosti,
kao i u odnosu na odbranu okrivljenog sud je utvrdio činjenično stanje
navedeno u izreci odluke.
Ovakvo činjenično stanje sud je utvrdio na osnovu svih provedenih dokaza,
prvenstveno iskaza svjedoka-oštećene D G, iskaza svjedoka S K i iskaza
svjedoka S V. Naime, svjedok-oštećena D G je objasnila da je kritičnog dana
bila na poslu u Poslovnom centru K, gdje radi u butiku na II spratu i kritične
prilike je otišla u magacinski prostor koji je u prizemlju da složi neku robu
i sa sobom je ponijela svoj mobilni telefon marke "I P 4" koji je ostavila u
magacinu na udaljenosti od nje oko 2m. Kada je završila sa slaganjem robe
pošla je u butik i u trenutku kada je htjela da uzme mobilni sa mjesta gdje ga
je ostavila, a u koji inače sem zaposlenih niko ne može ući, telefona tu nije
bilo. Odmah je obavijestila radnika obezbjeđenja i smatrala je da su jedino
radnici obezbjeđenja telefon mogli oduzeti, s obzirom da su ispred magacina
(kada je ona u isti ušla) sjedali jedino radnici koji održavaju čistoću u K.
Svjedok S V je svojim iskazom potvrdio iskaz oštećene, odnosno da je od strane
oštećene D obaviješten da joj je nestao mobilni telefon, nakon čega je on
pregledao snimak video nadzora i na istom vidio okr. C kako ulazi u magacinski
prostor, a potom kako izlazi iz njega. Takođe, poznato mu je da je okr. C
izvršenje predmetnog krivičnog djela priznao svom šefu S K. Na navedene
okolnosti, u ovom krivičnom postupku saslušan je i svjedok S K, koji je šef
radnika koji održavaju čistoću u "K", koji je objasnio da je razgovarao sa
svoja tri radnika koja su bila u blizini magacina kada je otuđen predmetni
telefon oštećene i iz razgovora sa njima je saznao da je okr. A kritične
prilike nešto držao u ruci. Ovaj svjedok je takođe pregledom snimka video
nadzora na istom vidio da upravo okr. C ulazi u magacin, potom izlazi iz istog
i da nešto drži u ruci, što stavlja u pantalone preko kojih je zatim prebacio
majicu, a nakon čega je obavio razgovor s okrivljenim koji je u početku
negirao izvršenje krivičnog djela, ali mu je nakon zajedničkog pregleda
navedenog snimka video nadzora priznao da je on otuđio mobilni telefon, jer je
lošeg materijalnog stanja.
Okrivljeni C A u svojoj odbrani je negirao navode iz optužnog predloga ODT-a
Kotor, navodeći da je kod njega kritične prilike bio jedan njegov drug i da je
taj drug možda otuđio predmetni telefon. Objasnio je da je on sa šefom K
gledao snimak video nadzora, ali da se na istom vidi kako on uzima kese za
smeće i iste stavlja u džep, a da on šefu nije nikada priznao izvršenje
krivičnog djela stavljenog mu na teret. Međutim, sud ovakvu odbranu
okrivljenog nije mogao prihvatiti, jer je ista očigledno bila sračuna na
izbjegavanje krivice, s obzirom da je i sam okrivljeni u svojoj odbrani naveo
da je ulazio u magacinski prostor (iako je naveo da je ulazio u isti da bi
uzeo kantu za ribanje, što sud nije prihvatio), a isto se vidi i na snimku
video nadzora koji su pregledali svjedok Subotić i svjedok K koji su jasno
vidjeli okr. C kako ulazi u magacin, u vrijeme kada je u istom bila oštećena
G, te potom izlazi iz istog, držeći nešto u ruci i skrivajući isto u
pantalone, tako da je nesporno utvrđeno da je upravo okr. C izvršilac
predmetnog krivičnog djela krađe. Ovo stoga što su u vrijeme izvršenja
predmetnog krivičnog djela ispred magacina bili jedino radnici koji održavaju
čistoću, a u magacin inače, sem zaposlenih niko ne može ući, a potom na snimku
video nadzora viđen je okr. C kako ulazi u magacin, tako da je na osnovu
međusobno saglasnih i uvjerljivih iskaza saslušanih svjedoka utvrđeno
činjenično stanje i dokazana krivica okr. C za predmetno krivično djelo.
Vrijednost otuđenog mobilnog telefona "I P 4" u iznosu od 620,00 eura sud je
utvrdio na osnovu nalaza vještaka finansijske struke.
U ovakvim radnjama okrivljenog - oduzimanje tuđe pokretne stvari - telefona "I
P 4" vlasništvo oštećene G D, u namjeri da njegovim prisvajanjem za sebe
pribavi protivpravnu imovinsku korist ostvarena su sva bitna obilježja bića
krivičnog djela krađe iz čl.239 st.1 KZ.
Okrivljeni je postupao sa direktnim umišljajem, jer je bio svjestan svoga
djela i htio je njegovo izvršenje, s obzirom da je postupao u namjeri da
oduzimanjem tuđe pokretne stvari (telefona oštećene) za sebe pribavi
protivpravnu imovinsku korist, u vrijednosti otuđenog telefona.
Prilikom odluke o vrsti i visini kazne sud je shodno čl.42 KZ cijenio sve
okolnosti koje utiču da kazna bude veća ili manja pa je kao olakšavajuće
okolnosti na strani okrivljenog cijenio njegove porodične prilike, jer je isti
oženjen i otac je maloljetnog djeteta, kao i njegovo teško materijalno stanje
koje je i bilo motiv izvršenja ovog krivičnog djela, dok otežavajućih
okolnosti nije bilo, pa je okrivljenog osudio na kaznu zatvora u trajanju od
70 dana. Sud je mišljenja da je ovakva kazna adekvatna težini krivičnog djela
i ličnosti okrivljenog, te da će ovakva kazna spriječiti okrivljenog da vrši
krivična djela, odnosno da će uticati na njega da ubuduće ne vrši ovakva, kao
ni slična krivična djela, kao i na druge da ne vrše krivična djela, odnosno da
će se ovakvom kaznom ostvariti svrha kažnjavanja iz čl.32 KZ.
Shodno čl.51 Krivičnog zakonika sud je okrivljenom u izrečenu kaznu zatvora
uračunao vrijeme provedeno u pritvoru po rješenju ovog suda Kv.364/12 od
01.11.2012. godine, a koji pritvor je trajao od 07.12.2012. godine do
15.02.2013. godine, tako da je kazna izdržana.
Na osnovu naprijed navedenog, te primjenom čl. 2, 4, 5, 8, 13, 15, 32, 33, 36,
42, 51 Krivičnog zakonika i čl.227, 229, 239, 368 i 374 ZKP-a riješeno je kao
u izreci.
Sud je shodno čl.227 i 229 ZKP-a obavezao orkivljenog na plaćanje troškova
krivičnog postupka u iznosu od 44,00 eura (troškovi vještaka finansijske
struke) i na plaćanje sudskog paušala u iznosu od 30,00 eura, sve u roku od 15
dana od dana pravosnažnosti presude, u korist Budžeta Crne Gore na žiro račun
br.832-16-52, a dokaz o uplati potrebno je da dostavi ovom sudu s pozivom na
broj K. 82/12/12.
OSNOVNI SUD U KOTORU
Dana, 15.02.2013.g.
Zapisničar S U D I J A
Tamara Počanić Danijela Samardžić s.r.
PRAVNA POUKA: Protiv ove presude dozvoljena je žalba Višem sudu Podgorica, u
roku od 8 dana od dana prijema, a preko ovog suda.