K.br. 46/13
U IME CRNE GORE
OSNOVNI SUD U NIKŠIĆU, kao prvostepeni krivični, sudija Vujačić Vukota, uz
sudjelovanje Mirković Branke, kao zapisničara, u krivičnom predmetu
okrivljenog Č M, zbog kriv. djela krađa iz čl. 239 st.1 KZ, po optužnom
predlogu ODT-a Nikšić Kt.br. od 29.01.2013.g., nakon dovršenog glavnog i
javnog pretresa, dana 19.03.2013.g., u prisustvu zastunika ODT-a Ivanišević
Ivane i okrivljenog Č M, donio je, i istog dana javno objavio
P R E S U D U
Okrivljeni:
Č M, , od oca S i majke S, rođene Č, rođen. godine u Nikšiću, sa prebivalištem
u Nikšiću – , državljanin Crne Gore, neoženjen, pismen, srednjeg imovnog
stanja, ranije neosuđivan,
K r i v j e
Što je:
Neutrđenog dana u prvoj polovini 2012. godine u Nikšiću, iz porodične kuće
oštećenog Ć R koja se nalazi u naselju Oi, svjestan svog djela, čije je
izvršenje htio, u namjeri da sebi pribavi protivpravnu imovinsku korist, iz
navedene kuće oduzeo zlatni muški prsten sa pločicom u vrijednosti od 405,00
Eura,
- čime je počinio krivično djelo krađa iz čl. 239 st.1. Krivičnog zakonika,
- pa mu Sud primjenom navedenog zakonskog propisa, te čl. 4 st.2, čl.42 st.1,
čl.52, 53 i 54 Krivičnog zakonika i čl.226, 229 st.1 i čl.374 st.1 ZKP i z r i
č e:
USLOVNU OSUDU
Sa kojom mu se utvrduje kazna zatvora u trajanju od 60 (šezdeset) dana i
istovremeno odredjuje da se navedena kazna neće izvršiti ukoliko okrivljeni u
roku od jedne godine od dana pravosnažnosti presude ne počini novo krivično
djelo.
Obavezuje se okrivljeni da na ime troškova kriv.postupka plati novčani iznos
od 84,00 (osamdesetčetiri) EUR-a, u roku od 15 dana od dana pravosnažnosti
presude, pod prijetnjom pridnudnog izvršenja na žiro-račun Osnovnog suda u
Nikšiću br.832-152-32 i da sudu dostavi dokaz o izvršenoj uplati.
O b r a z l o ž e n j e
ODT u Nikšiću svojim optužnim predlogom Kt.br. od 29.01.20123. godine stavio
je na teret okrivljenom Č M izvršenje krivičnog djela produženo kriv. djela
krađa iz čl.239 st. 1 KZ, , pa je zastupnik ODT-a Nikšić, Ivanišević Ivana,
zastupajući optužni akt na glavnom pretresu u cjelosti ostala pri istom,
predlažući sudu da okrivljenog oglasi krivim i osudi po zakonu.
Okrivljeni Č M je priznao krivično djelo stavljeno mu na teret,pa je bliže
naveo da je u martu 2012. godine bio u porodičnoj kući Ć R u kojoj se nalazila
Č S, supruga Ć R i dok su njih dvoje gledali neke porodične fotografije, on je
primjetio zlatan muški prsten koji se nalazio u crvenoj kutiji, i pošto je bio
u finansijskim problemima, iskoristio je trenutak kada je Č S bila odsutna pa
je prsten stavio u džep i nakon desetak minuta otišao kući.Sledećeg dana je
pozvao R M, a pošto on nije imao ličnu kartu, pozvao je J M, njihovog
zajedničkog prijatelje, a koji je ovaj prsten prodao zlatari K za iznos od sto
ili više evra, a novac od prodaje mu je J M predao odmah nakon izlaska iz
zlatare.Dalje je naveo da je sa tim novcem izmirio svoje dugove.Konačno je
izjavio da se kaje zbog počinjenog djela, da je oštećenom nadoknadio štetu, a
molio je sud da ga blaže kazni.
U dokaznom postupku sud je neposredno saslušao svjedoka Ć R, izvršio uvid u
potvrdu o otkupu lomljenog zlata izdatu od strane zlatare K od 30.03.2012.g. ,
pročitao nalaz i mišljenje vještaka ekonomske struke S R iz Nikšića i pročitao
izvod iz kaznene evidencije br. za okrivljenog izdat od UP – PJ Nikšić od
20.02.2013. godine.
Cijeneći navode optužbe i odbrane, te provedene dokaze kako pojedinačno tako i
u njihovoj međusobnoj vezi, sud nalazi da je okrivljeni počinio krivično
djelo, stavljeno mu na teret, na način, vrijeme i mjesto, kako je to bliže
predstavljeno izrekom ove presude, pa ga je oglasio krivom i krivično pravno
odgovornom, a ovo iz sljedećih razloga:
Svjedok Č R je izjavio da je negdje u ljeto 2012.god., ne zna tačno kad je to
bilo, vidio da mu u kući nema muškog prstena, zlatnog, a koji se inače nalazio
u jednoj kutiji u spavaćoj sobi, pa mu je odmah bilo jasno da je neko
iskoristio njegovu nepažnju ili nepažnju njegove supruge i oduzeo taj prsten,
da je posumnjao da je krađu tog prstena počinio Č M, i da je to prijavio
policiji, da je policija je po njegovoj prijavi privela Č M i da je M u
policiji, priznao da mu je taj prsten otuđio, pa je onda policija došla do
saznanja da je taj prsten prodat zlatarskoj radnji K. Navodi da je taj prsten
bio sa crnom pločicom sa izgraviranim grbom Crne Gore i da je bio napukao u
donjem dijelu. Posebno ističe da ga je kasnije obeštetio Č M, da mu je dao
novac na ime tog prstena. Nije tražio da se okrivljeni kazni, a imovinsko
pravni zahtjev nije ispostavio.
Uvidom u potvrdu o otkupu lomljenog zlata izdatu od strane zlatare K od
30.03.2012.g. sud je utvrdio da je prodavac zlata bio J M, adresa:, br.lične
karte, da je težina zlata 9 gr, finoća 585/1000, da je ukupna cijena zlata
iznosila 153,10 evra, poštoje cijena jednog grama iznosila 17,00 evra, na dan
kupoprodaje- 30.03.2012.g.i da na toj potvrdi stoji potpis prodavca, kao i
potpis i pečat kupca.
Uvidom u nalaz i mišljenje vještaka ekonomske struke S R iz Nikšića od
27.01.2013.g. sud je utvrdio da je vrijednost zlatnog muškog prstena sa
pločicom crne boje na kojoj je izgraviran grb Crne Gore, finoće 585/1000 –
četrnaestokaratnog zlata, težine devetgrama, a vodeći računa o specifičnosti
prstena , kao i o tome da je napukao u donjem dijelu, na dan izvršenja
krivičnog djela, iznosila 405,00 evra.
Uvidom u izvod iz kaznene evidencije UP-PJ Nikšić broj od 20.02.2013.g. sud je
utvrdio da Č M nije evidentiran u kaznenoj evidenciji ove područne jedinice.
Cijeneći potpuno i jasno priznanje okrivljenog, koje ničim nije dovedeno u
sumnju, a koje priznanje je potvrdjeno iskazom svjedoka Ć R i ostalim
provedenim dokazima, kojima je sud dao punu vjeru, nesumljivo je utvrđeno da
je okrivljeni Č M neutrđenog dana u prvoj polovini 2012. godine u Nikšiću, iz
porodične kuće oštećenog Ć R koja se nalazi u naselju O, svjestan svog djela,
čije je izvršenje htio, u namjeri da sebi pribavi protivpravnu imovinsku
korist, oduzeo zlatni muški prsten sa pločicom u vrijednosti od 405,00 evra,
čime je počinio krivično djelo krađa iz čl. 239 st.1. Krivičnog zakonika.
Naime, okrivljeni Č M je predmetno krivično djelo izvršio sa direktnim
umišljajem, jer je isti bio svjestan da oduzima tuđe pokretnu stvar od drugog,
u namjeri da sebi pribavi imovinsku korist, što je jasno htio, pa su se tako
pored objektivnih stekli i subjektivni elementi bića predmetnog krivičnih
djela.
Prilikom utvrdjivanja vrste i visine krivične sankcije sud je, cijeneći sve
okolnosti na strani okrivljenog, koje utiču da ista bude manja ili veća, a u
smislu čl.42 st.1. Krivičnog zakonika, od olakšavajućih okolnosti našao
njegovo potpuno i jasno priznanje, ispoljeno iskreno kajanje, njegovu raniju
neosuđivanost, u što se sud uvjerio uvidom u izvod iz kaznene evidencije,
činjenicu da je obeštetio oštećenog i da se oštećeni nije pridružio krivičnom
gonjenju,dok otežavajućih okolnosti na strani okrivljenog sud nije našao, pa
je tako sud polazeći svakako od težine predmetnog krivičnih djela i propisane
sankcije za isto, cijeneći prednje okolnosti na strani okrivljenog, primjenom
čl.53 i 54 KZ, istom izrekao uslovnu osudu, kao u izreci, nalazeći da će se i
sa prijetnjom izvršenja utvrđene kazne zatvora, te provjerom ponašanja
okrivljenog u periodu od jedne godine na istog u dovoljnoj mjeri uticati da
ubuduće ne čini nova krivična djela, čime će se sa uspjehom ostvariti svrha
uslovne osude iz čl.52 KZ u okviru opšte svrhe propisivanja i izricanja
krivičnih sankcija iz čl.4 st.2. KZ.
Kako je okrivljeni oglašen krivim, sud je istog obavezao da na ime paušala ,
kao dijela troškova krivičnog postupka plati novčani iznos u oznosu od 40,00
eura, a koji iznos troškova krivičnog postupka je srazmjeran trajanju i
složenosti krivičnog postupka i imovnim prilikama okrivljenog, a iznos od
44,00 evra na ime naknade za izvršeno vještačenje, stalnom sudskom vještaku
ekonomske struke S R, a ovo shodno čl.229 u vezi sa čl.226 st.1. ZKP-a .
Sa svega izloženog, a primjenom čl.374 st.1. ZKP-a, odlučeno je kao u izreci
presude.
OSNOVNI SUD U NIKŠIĆU, dana 19.03.2013. godine
Zapisničar S U D I J A,
Mirković Branka,s.r. Vujačić Vukota,s.r.
Za tačnost otpravka tvrdi i ovjerava
službenik suda
PRAVNA POUKA:Protiv ove presude nezadoviljna stranka ima pravo žalbe u roku od
8 dana, od dana prijema iste, preko ovog suda Višem sudu u Podgorici.
D-na: presuda od 19.03.2013.god.
Primerak presude dostaviti:
- ODT,
- okrivljenom,
- u spise,
S U D I J A
POSTUPLJENO: 19.03.2013.g.