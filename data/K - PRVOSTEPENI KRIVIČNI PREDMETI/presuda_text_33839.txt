CRNA GORA
OSNOVNI SUD U NIKŠIĆU
K.br.56 / 2013
Dana 10.06.2013. godine

U IME CRNE GORE

OSNOVNI SUD U NIKŠIĆU, kao prvostepeni krivični, sudija pojedinac Djuričković
Igor, uz sudjelovanje Papović Budimirke kao zapisničara, rješavajući u
krivičnom predmetu okrivljenog B S iz Nikšića, zbog krivičnog djela
falsifikovanje isprave iz člana 412 stav 2 u vezi stava 1 KZ, postupajući po
sporazumu o priznanju krivice zaključenom izmedju ODT Nikšić i okrivljenog
Kt.br. 9/13 od 01.02.2013.godine, nakon pravosnažnosti rješenja o usvajanju
navedenog sporazuma o priznanju krivice, dana 10.06.2013.godine donio je i
javno objavio
P R E S U D U
Okrivljeni:
B S, , od oca M i majke M, rodjene O, rodjen 11.03.1960.godine u selu, sa
prebivalištem u Nikšiću–, državljanin Crne Gore, nezaposlen, neoženjen, lošeg
imovnog stanja, ranije neosudjivan

K r i v j e:

Što je:
Dana 10.11.2011.godine u mjestu K, Opština Nikšić, svjestan svog djela čije je
izvršenja htio, napravio lažnu javnu ispravu u namjeri da je upotrijebi kao
pravu, na način što je na svoje vozilo marke VW Polo neovlašćeno postavio
registarsku tablicu HN, koja registarska tablica je izdata za putničko motorno
vozilo marke, pa je tako napravljenu lažnu javnu ispravu upotrijebio kao
pravu, tako što je navedenim vozilom istog dana upravljao od sela K do mjesta
V, gdje mu se vozilo pokvarilo, nakon čega je vozilo ostavio pored
magistralnog puta Nikšić-, gdje su ga pronašli službenici Uprave policije CG-
GP V
- čime je izvršio krivično djelo falsifikovanje isprave iz člana 412 stav 2 u
vezi stava 1 Krivičnog zakonika

- pa sud okrivljenom zbog izvršenja navedenog krivičnog djela primjenom citiranih zakonskih odredbi kao i odredbi iz člana 4 stav 2, člana 42 stav 1, člana 52, 53 i 54 KZ kao i odredbi iz člana 226, 229 i člana 303 ZKP-a i z r i č e 

USLOVNU OSUDU
Sa kojom okrivljenom utvrdjuje kaznu zatvora u trajanju od 3 (slovima: tri)
mjeseca i istovremeno odredjuje da se navedena kazna neće izvršiti ukoliko
okrivljeni u roku od jedne godine od dana pravosnažnosti presude ne počini
novo krivično djelo.
Obavezuje se okrivljeni da na ime paušala kao dijela troškova krivičnog
postupka plati novčani iznos od 30,00 € u roku od 15 dana od dana
pravosnažnosti presude, pod prijetnjom prinudnog izvršenja na na žiro račun
Osnovnog suda u Nikšiću broj 832-152-32 i da sudu dostavi dokaz o izvršenoj
uplati.
Na osnovu člana 75 Krivičnog zakonika prema okrivljenom se izriče:
MJERA BEZBJEDNOSTI
Od okrivljenog se kao predmet izvršenja krivičnog djela trajno oduzima
registarska tablica sa oznakama HN.
O b r a z l o ž e n j e
Osnovni državni tužilac u Nikšiću svojim optužnim predlogom Kt.br. od
01.02.2013.godine, stavio je na teret okrivljenom B Su izvršenje krivičnog
djela falsifikovanje isprave iz člana 412 stav 2 u vezi stava 1 KZ, koje
krivično djelo je činjenično opisano u izreci presude. Uz navedeni optužni
predlog ODT Nikšić je sudu dostavio sporazum o priznanju krivice Kt.br. od
01.02.2013. godine, zaključen izmedju ODT Nikšić i okrivljenog B S.
Na ročištu za razmatranje navedenog sporazuma o priznanju krivice sud je
izvršio uvid u spise predmeta ODT Nikšić Kt.br. i u dokaze koji se nalaze u
navedenim spisima i to: zapisnik o saslušanju osumnjičenog B S Kt.br. 9/13 od
01.02.2013. godine, zapsinik o pregovaranju Kt.br. od 01.02.2013. godine i
potvrdu Uprave policije CG PJ Nikšić o oduzimanju predmeta od okrivljenog
Ku.br. od 22.11.2012. godine, i na osnovu istih utvrdio da je ODT Nikšić u
postupku provodjenja dokaznih radnji prikupio i sudu priložio dovoljno dokaza
da je okrivljeni B S počinio krivično djelo falsifikovanje isprave iz člana
412 stav 2 u vezi stava 1 KZ na način, u vrijeme i na mjestu kako je to
prerdstavljeno u izreci presude, tako da je sud u cjelosti prihvatio sporazum
o priznanju krivice Kt.br. od 01.02.2013. godine, i na osnovu tog sporazuma
okrivljenog B S oglasio krivim zbog izvršenja predmetnog krivičnog djela.
Takodje cijeneći dio navedenog sporazuma o priznanju krivice koji se odnosi na
izricanje krivične sankcije okrivljenom sud je našao da je predmetni sporazum
i u tom dijelu na zakonu osnovan i kao takav isti prihvatio. Naime, prilikom
donošenja odluke o krivičnoj sankciji okrivljenom sud je u smislu člana 42
stav 1 KZ kao olakšavajuće okolnosti na strani okrivljenog našao loše imovne
prilike i njegovu raniju neosudjivanost utvrdjenu uvidom u izvod iz kaznene
evidencije za okrivljenog, dok otežavajućih okolnosti na strani okrivljenog po
ocjeni suda nije bilo. Cijeneći navedene olakšavajuće okolnosti sud je našao
da se radi o osobito olakšavajućim okolnostima i da prema okrivljenom radi
ostvarivanja ciljeva krivično-pravne zaštite društvenih vrijednosti nije nužno
primijeniti kaznu i istom na osnovu člana 53 i 54 KZ izrekao uslovnu osudu sa
kojom je okrivljenom utvrdio kaznu zatvora u trajanju od 3 mjeseca i
istovremeno odredio da se ova kazna neće izvršiti ukoliko okrivljeni u roku od
jedne godine od dana pravosnažnosti presude ne počini novo krivično djelo,
smatrajući da će se i sa prijetnjom izvršenja utvrdjene kazne zatvora uz
provjeru ponašanja okrivljenog u roku od jedne godine na istog u dovoljnoj
mjeri uticati da ubuduće ne vrši nova krivična djela i da će se na taj način u
ovom konkretnom slučaju ostvariti svrha izricanja uslovnih osuda iz člana 52
stav 2 KZ, u okviru opšte svrhe izricanja krivičnih sankcija iz člana 4 stav 2
KZ.


Odluku o troškovima krivičnog postupka sud je donio na osnovu člana 226 i 229 ZKP-a i istom obavezao okrivljenog da na ime paušala kao dijela troškova krivčnog postupka plati iznos od 30,00 eura, koji iznos je odredjen imajući u vidu složenost predmeta, trajanje postupka i imovne prilike okrivljenog.


Na osnovu člana 75 KZ sud je prihvatio navedeni sporazum o priznanju krivice i u pogledu odluke o mjeri bezbjednosti i okrivljenom izrekao mjeru bezbjednosti sa kojom su od istog, kao predmet izvršenja krivičnog djela, trajno oduzeta registarska tablica sa oznakama HN.

Na osnovu svega izloženog, primjenom odredbi člana 303 ZKP-a odlučeno je kao u izreci presude.

OSNOVNI SUD U NIKŠIĆU, dana 10.06.2013. godine
Zapisničar S U D I J A
Dana 10.06.2013.godine
Primjerak presude dostaviti:
-ODT-u
-Okrivljenom
-U spise S U D I J A 