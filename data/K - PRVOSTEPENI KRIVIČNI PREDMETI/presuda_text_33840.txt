K.br. 57/13
U IME CRNE GORE
OSNOVNI SUD U NIKŠIĆU, kao prvostepeni krivični, sudija Vukota Vujačić, uz
sudjelovanje Mirković Branke, kao zapisničara, u krivičnom predmetu optuženog
Z M, zbog kriv. djela teška krađa iz čl.240 st.1. tač. 1. KZ, po optužnici
ODT-a Nikšić Kt.br.877/12 od 17.01.2013.godine, nakon dovršenog glavnog i
javnog pretresa, dana 20.03.2013.g., u prisustvu zamjenika ODT-a Mićunović
Vjere i optuženog, istog dana je donio i javno objavio
P R E S U D U
Optuženi Z M, , od oca Željka i majke M rođene Š, rođen godine u Nikšiću, sa
prebivalištem u mjestu rođenja – državljanin Crne Gore, neoženjen, nezaposlen,
pismen, sa završenom likovnom akademijom, srednjeg imovnog stanja, ranije
neosuđivan.
K r i v j e ,
Što je :
Dana 25.11.2012. godine, u Nikšiću, svjestan svog djela i htio njegovo
izvršenje, u namjeri da sebi pribavi protivpravnu imovinsku korist, obio stan
u kome stanuju Z D i Z S, koji se nalazi u kući vlasništvo D V u ul., na način
što je ramenom udario od vrata na stanu i odvalio ih, a potom ušao u stan i iz
novčanika vlasništvo Z S, koji se nalazio u tašni na kauču u spavaćoj sobi
oduzeo novac u iznosu od 240,00 eura,
- čime je učinio krivično djelo teška krađa iz čl.240 st.1. tač.1. Krivičnog
zakonika Crne Gore,
- pa Sud optuženog za navedeno krivično djelo primjenom citiranih zakonskih
odredbi, kao i odredbi čl.4 st.2., čl. 32, 36, čl. 42 st.1, čl. 45 st.1. tač.
3, čl.46. st.1. tač.4. Krivičnog zakonika i čl.226, čl.229 st.1, 239 st. 2 i
čl.374 st.1. Zakonika o krivičnom postupku,
O S U Đ U J E
Na kaznu zatvora u trajanju od 3 (tri) mjeseca, koju kaznu je dužan izdržati
po pravosnažnosti presude.
Obavezuje se okrivljeni da na ime imovinskopravnog zahtjeva naknadi oštećenim
štetu u iznosu od 240,00 Eura, u roku od 15 dana, po pravosnažnosti presude,
pod prijetnjom prinudnog izvršenja.
Obavezuje se okrivljeni da na ime troškova krivičnog postupka plati iznos od
40,00 (četrdeset) eura, u roku od 15 dana, po pravosnažnosti presude pod
prijetnjom prinudnog izvršenja na žiro račun ovog suda br. 832-152-32 , te da
dokaz o izvršenoj uplati dostavi sudu.
O b r a z l o ž e n j e
Osnovni državni tužilac u Nikšiću svojom optužnicom Kt.br. od 17.01.2013.
godine stavio je na teret optuženom Z M izvršenje krivičnog djela teška krađa
iz čl.240 st.1. tač.1. KZ, koje je činjenično i pravno bliže opisano izrekom
presude, pa je zamjenik ODT Nikšić, M V, zastupajući optužni akt na glavnom
pretresu u završnoj riječi u cjelosti ostala pri navodima istog predlažući
sudu da optuženog za počinjeno krivično djelo oglasi krivim i osudi po Zakonu.
Optuženi Z M je u svojoj odbrani naveo da je znao da kritičnog dana, tj. Dana
25.11.2013.godine, njegov dalji stric Z D i njegova supruga neće biti na svom
stanu, jer je tog dana prethodno bio kod njih, i to saznao, nakon čega je
otišao do grada, a zatim se, posle pola sata, vratio do tog stana. Objasnio je
da ulazna vrata od kuće u kojoj se nalazi D stan nijesu bila zaključana, da se
popeo unutrašnjim stepenicama do trećeg sprata i došao do vrata od D stana
koja su bila zaključana, i da je udario ramenom od ta vrata, od kog udara je
otpala jedna lajsna sa unutrašnje strane tih vrata gdje se nalazila brava, i
da su se od tog udarca ta vrata otvorila. Dalje navodi da je ušao u spavaću
sobu, otvorio ormar i ispremetao stvari po ormaru i na jednoj polici ispod
peškira pronašao jedan ženski kožni novčanik, crne boje, i u njemu iznos od
185,00 eura, koji je uzeo, a kaže da je tamo bilo još novca, da bi sav novac
uzeo. Naveo je da nije vršio dalju premetačinu po kući, a kada je uzlazio iz
tog stana samo je prislonio vrata uz dovratnik, jer se više nijesu mogla
vratiti u prvobitni položaj. Istakao je da je odmah otišao u kvart iza bolnice
gdje je licu koje mu je pozajmilo novac dao iznos od 180,00 eura. Na glavnom
pretresu je pojasnio da konkretne prilike nije otuđio iznos od 185,00 eura,
nego iznos od 240,00 eura, i nije mogao da objasni zbog čega je kod tužioca
izjavio da je otuđio iznos od 185,00 eura, Na pretresu je, takođe kazao,
pojasnio, da je moguće da je taj novac u iznosu od 240 evra bio u novčaniku, u
nekoj torbi na kauču u spavaćoj sobi i da je taj novac uzeo a onda novčanik
stavio u peškire, u onaj ormar. Na kraju je ponovio da je počinio, stavljeno
mu na teret krivično djelo, pa je istakao da je isto svjesno uradio,da je htio
da uzme novac,da je znao da ga njegovi rođaci imaju u tom stanu, da je vidio
da ga imaju kad mu je predhodnog dana D pozajmio nešto novca, da mu je namjera
bila da tako sebi ostvari korist, provalom u taj stan, da se kaje zbog svega
toga, a obečao je ,samoinicijativno sudu da u budućnosti, nikad, više tako
nešto neće uraditi, te je molio sud da ga što blaže kazni.
U dokaznom postupku sud je na saglasan predlog stranaka pročitao iskaze
oštećenih - svjedoka Z D i Z S, datih pred zamjenikom ODT Nikšić, pročitao
zapisnik o uviđaju UP PJ Nikšić Ku.br. od 25.11.2012. godine, izvršio uvid u
fotodokumentaciju br. od 25.11.2012.god. i pročitao izvod iz kaznene
evidencije za okrivljenog izdat od strane UP PJ Nikšić br.263 od 20.02.2013.
godine.
Cijeneći navode optužbe i odbrane, te provedene dokaze kako pojedinačno tako i
u njihovoj međusobnoj vezi, sud nalazi da je optuženi počinio krivično djelo
iz izreke ove presude, na način, vrijeme i mjesto, kako je to bliže
predstavljeno tom izrekom, pa ga je oglasio krivim i krivično pravno
odgovornim, a ovo iz sljedećih razloga:
Saslušan u svojstvu svjedoka – oštećenog Z D je u svojoj izjavi naveo da sa
svojom suprugom Stanom živi u iznajmljenom stanu, u potkrovlju, u kući
vlasništvo D V, a da do stana dolazi unutrašnjim stepenicama, dok se ulazna
vrata od kuće nezaključavaju. Istakao je da je dana 25.11.2012 godine njegova
supruga S u jutarnjim časovima otišla u Ž kod kumova, a da je on zaključao
stan i sišao na prvi sprat do gazde kuće, nakon čega je pošao da se nađe sa
jednim prijateljem kod Pivare. Istakao je da je u ormaru u spavaćoj sobi gdje
su složeni peškiri ostavio iznos od 500,00 eura i da je od tog iznosa tog dana
uzeo 20,00 eura, a ostatak ostavio na istom mjestu u peškirima, da bi prilikom
izlaska iz stana ponovo uredno zaključao stan. Naveo je da se sa tim majstorom
zadržao jedno kratko vrijeme, a kad se vratio kući zatekao je optuženog Z M
ispred stana u hodniku, pa mu je predložio da uđe sa njima u stan, što je on i
učinio, nakon čega su svi zajedno izašli iz stana,a on, D, zaključao vrata.
Oštećeni Z D je dalje naveo da je pošao kod brata Ž gdje se zadržao oko sat
vremena, a kad se vratio sa suprugom vidio je da su vrata od stana odvaljena,
da je bilo očigledno da je to neko provalio u taj stan. Dalje je D naveo da je
vidio da su u spavaćoj sobi otvorena vrata na ormaru i da su ispreturani
peškiri u istom u kojima mu se nalazio novac u iznosu od 480,00 eura, da je
slučaj prijavio policiji da je policija izvršila uviđaj, pa da je pronađen u
onim peškirima u ormaru taj novac u iznosu od 480 evra i novčanik njegove
supruge u kojem je nedostajao iznos od 240,00 eura, a koji novčanik je njegova
supruga, sa tim novcem, predhodno bila ostavila u torbi, na kauču, pokraj tog
ormara, pa kaže da pretpostavio da je lice koje je otuđilo taj novac, taj
novčanik stavilo u te peškire, u ormaru. Na kraju se nije pridružio krivičnom
gonjenju protiv optuženog Z M a traži od njega da im vrati otuđeni novac u
iznosu od 240,oo evra.
Svjedok – oštećena Z S je u svom iskazu objasnila da je prilikom povratka kući
vidjela da je u hodniku ispred stana bilo upaljeno svijetlo i da je otirač
ispred vrata bio pogužvan, a kada su krenuli da uđu u stan vidjeli su da su,
vrata istog odvaljena a da je brava na tim vratima bila u položaju zaključano.
Navela je da su prilikom ulaska u stan u spavaćoj sobi vrata od ormara bila
otvorena, a u ormaru peškiri ispreturani, i da su radnici policije prilikom
pregleda u ormaru pronašli njen novčanik koji je prethodno bio u torbi koja se
nalazila na kauču pored ormara, a da u tom novčaniku nije bilo novca u iznosu
od 240,00 eura. Istakla je da se sjeća da je u novčaniku imala dvije novčanice
u apoenima od po 100,00 eura i dvije novčanice od po 20,00 eura. Istakla je da
su sjutri dan službenici policije obavijestili njenog supruga da je optuženi M
Z priznao da je on obio njihov stan i oduzeo njihov novac u iznosu od 240,00
eura. Na kraju je istakla da se ne pridružuje krivičnom gonjenju protiv
optuženog Z M, ali je ispostavila imovinsko pravni zahtjev u iznosu od 240,00
eura.
Na osnovu zapisnika o uviđaju UP - PJ Nikšić Ku.br. od 25.11.2012.godine, sud
konstatuje da je prilikom uviđaja utvrđeno da je kuća u ul. ,vlasništvo V D,
iz Nikšića, kuća spratna, na tri nivoa sa ulaznim vratima na zapadnoj strani,
da se na trećem spratu nakon završetka stepenica sa lijeve i desne strane
nalaze dvije prostorije – sobe, da je NN izvršilac djelovao u predjelu brave
ulaznih vrata od te jedne sobe, koja se nalazi sa lijeve strane stepenica koja
su drvene konstrukcije,jednokrilna, sa jednim cilindričnim uloškom, koji je
pronađen u položaju zaključano, da nedostaje desa lajsne okvira tih vrata.
Takođe se u tom zapisniku konstatuje da se u unutrašnjosti te sobe nalaze
drveni gardarober, dva kreveta za spavanje koja su smještena sa lijeve i desne
strane sobe, da je ormar u toj sobi pronađen u otvorenom položaju i u da su u
istom primijećeni trgovi premetačine na policama, i da je u peškirima pronađen
crni kožni novčanik u kome su se nalazila lična dokumenta.
U fotodokumentaciji br. od 25.11.2012.god. predstavljen je jedan dio stana-
sobe oštećenih Z D i Z S i izgled fiksiranih tragova i oštećenja na vratima.
Cijeneći odbranu optuženog, dovodeći istu u vezu sa potpunim i jasnim iskazom
oštećenih Z D i Z S, te zapisnikom o uviđaju UP PJ, kojima je sud dao punu
vjeru, sud je na nesumnjiv način utvrdio da je optuženi Z M sa direktnim
umišljajem ostvario sva bitna obilježja krivičnog djela teška krađa iz čl. 240
st.1. tač. 1. KZ, na način vrijeme i mjesto, kako je to bliže opisano izrekom
presude.
Tako,sud je cijenio odbranu optuženog Z M, pa kako on jasno navodi da je tog
kritičnog dana došao do vrata od D stana koja su bila zaključana, i da je
udario ramenom od ta vrata i da su se od tog udarca ista otvorila, da je onda
ušao u spavaću sobu, otvorio ormar i ispremetao stvari u njemu, i na jednoj
polici, ispod peškira, pronašao jedan ženski kožni novčanik, u kom je bilo
185,00 eura, da je taj novac uzeo, i posebno ističe i kaže da je tamo bilo još
novca da bi sav taj novac uzeo, i konačno pojašnjava da u stvari konkretne
prilike nije otuđio iznos od 185,00 eura, nego iznos od 240,00 eura, i gdje
ostavlja mogućnost da je taj novac u iznosu od 240 evra bio u novčaniku, u
nekoj torbi na kauču u spavaćoj sobi i da je taj novac uzeo a onda novčanik
stavio u peškire, u onaj ormar, i kako posebno naglašava u završnoj riječi da
je počinio, stavljeno mu na teret krivično djelo, da je isto svjesno uradio,da
je htio da uzme novac,da je znao da ga njegovi rođaci imaju u tom stanu,da je
vidio da ga imaju kad mu je predhodnog dana D pozajmio nešto novca, da mu je
namjera bila da tako sebi ostvari korist, provalom u taj stan, i da se kaje
zbog svega toga, sud zaključuje da je on dana 25.11.2012. godine, u Nikšiću,
svjestan svog djela i htio njegovo izvršenje, u namjeri da sebi pribavi
protivpravnu imovinsku korist, obio stan u kome stanuju Z D i Z S, koji se
nalazi u kući vlasništvo D V u ul. Đ B, na način što je ramenom udario od
vrata na stanu i odvalio ih, a potom ušao u stan i iz novčanika vlasništvo Z
S, koji se nalazio u tašni na kauču u spavaćoj sobi oduzeo novac u iznosu od
240,00 eura, i da je ponašajući se na taj način ostvario sva bitna obeležja
krivičnog djelo teška krađa iz čl.240 st.1. tač.1. Krivičnog zakonika Crne
Gore,
U prilog prednjeg rezonovanja su svakako jasni i nedvosmisleni iskazi
oštećenih Z D i Z S, koji u bitnom, u suštini ističu da su tog kritičnog dana
zatekli odvaljena vrata na svom stanu, i u spavaćoj sobi vrata od ormara
otvorena, a u ormaru peškire ispreturane, i da su radnici policije prilikom
pregleda u tom ormaru pronašli S novčanik koji je prethodno bio u torbi koja
se nalazila na kauču pored ormara, a da je u tom novčaniku nedostajao novac u
iznosu od 240,00 eura, kojim iskazima je sud dao punu vjeru, te ih tako, bez
rezerve prihvatio kao istinite, pogotovo kod činjenice da su isti
podkrijepljeni konstatacijama iz Zapisnika o uviđaju i Fotoelaborata, gore
citiranih.
Konačno sud zaključuje da je optuženi Z M predmetno krivično djelo izvršio sa
direktnim umišljajem, jer je isti preduzimajući radnje opisane u izreci
presude, sa namjerom oduzimanja tuđe stvari (novca) i pribavljanja
protivpravne imovinske koristi, očigledno bio svjesan svog djela i htio
njegovo izvršenje, što znači da su se pored objektivnih stekli i subjektivni
elementi bića predmetnog krivičnog djela, što istog čini krivično pravno
odgovornim.
Prilikom odlučivanja o kazni za izvršeno krivično djelo, sud je u smislu čl.42
st.1. KZ kao olakšavajuće okolnosti na strani optuženog cijenio iskreno
kajanje zbog počinjenog krivičnog djela, činjenicu da se oštećeni nijesu
pridružili krivičnom gonjenju protiv optuženog i njegovu raniju neosuđivanost,
u što se sud uvjerio uvidom u izvod iz kaznene evidencije, pa mu je primjenom
čl.36 KZ izrečena kazna zatvora, koja je, kod ocjene suda da su sve naprijed
izložene olakšavajuće okolnosti naročite, na osnovu čl. 45 st.1. tač. 3 i
čl.46. st.1. tač.4. Krivičnog zakonika ublažena ispod zakonskog minimuma
predvidjene kazne za predmetno krivično djelo, sa mišljenjem da će se i sa
ovakvom ublaženom kaznom zatvora u trajanju od 3 ( tri) mjeseca, na optuženog
u dovoljnoj mjeri uticati da u buduće ne čini nova krivična djela, čime će se
sa uspjehom ostvariti svrha kažnjavanja iz čl. 32 KZ, a u okviru opšte svrhe
izricanja kriv.sankcija u smislu čl. 4 st. 2 KZ.
Sud je optuženog, shodno članu 239. St.2 ZKP-a, obavezao da na ime
imovinskopravnog zahtjeva naknadi oštećenim štetu u iznosu od 240,00 Eura, u
roku od 15 dana, po pravosnažnosti presude, pod prijetnjom prinudnog
izvršenja.
Kako je optuženi oglašen krivim, sud je istog obavezao da na ime troškova
krivičnog postupka plati iznos od 40,00 eura, koji se odnosi na ime paušala
kao dijela troškova krivičnog postupka, a koji je srazmjeran trajanju i
složenosti krivičnog postupka i imovnim prilikama okrivljenog, a ovo shodno
čl.229 st. 1. u vezi sa čl.226 ZKP-a .
Sa svega izloženog, a primjenom čl.374 st.1. ZKP-a, odlučeno je kao u izreci
presude.
OSNOVNI SUD U NIKŠIĆU, dana 20.03.2013. g.
Zapisničar S U D I J A
Mirković Branka , s.r. Vujačić Vukota,s.r.
Za tačnost otpravka tvrdi i ovjerava
službenik suda
PRAVNA POUKA: Protiv ove presude nezadovoljna stranka ima pravo žalbe u
roku od 15 dana, od dana prijema iste, preko ovog Suda,
Višem
sudu Podgorica.
D-na: Presuda od 20.03.2012.g.
Primejrak presude dostaviti:
-​ ODT
-​ Okrivljenom
-​ U spise
S U D I J A,
POSTUPLJENO: 20.03.2012.g.