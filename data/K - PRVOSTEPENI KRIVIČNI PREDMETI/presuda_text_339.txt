K.br.10/1169 
U IME NARODA 
OSNOVNI SUD U PODGORICI , sudija Maja Zeković , uz učešće Andrijane
Janković kao zapisničara, u krivičnom predmetu protiv okrivljenog  A.N., zbog
krivičnog djela samovlašće iz čl.384 st.2 KZ-a CG, odlučujući po optužnom
predlogu Osnovnog državnog tužioca u  Podgorici Kt.br.1223/10 od 24.12.2010.
godine, nakon održanog usmenog, glavnog I javnog pretresa u prisustvu
zastupnika optužbe,zamjenika ODT-a u Podgorici Miroslava Turkovića I
okrivljenog  A.N., dana 17.02.2011. godine  donio je, a dana 18.02.2011. gdine
i javno objavio,  
PRESUDU 
Okrivljeni:
  A.N., od oca R. i majke D., rođene R., rođenog ... godine u B., sa
prebivalištem u P., u ulici …, završio srednju građevinsku školu,  nezaposlen,
neoženjen, bez djece, dobrog  imovnog stanja, osuđivan I to presudom Osnovnog
suda Titograd K.br.50/89 od 08.11.1991.godine za krivično djelo iz čl.46. st
2/1 KZ SRCG na 2 mjeseca zatvora; presudom Osnovnog suda Titograd K.br.7/89 od
07.10.1990.godine za krivično djelo  iz čl.152 st1 KZ SRCG u vezi čl.19 KZ
SFRJ na 3 mjeseca zatvora uslovno 1 godina; presudom Osnovnog suda Titograd
K.br.280/93 za krivično djelo iz čl.172 st.2 u vezi st.1 KZ RCG na 30 dana
zatvora uslovno 1 godina; presudom Osnovnog suda u Podgorici K.br.96/17082 od
20.03.2001.godine za krivično djelo iz čl.92 KZ RCG u vezi čl.86 st.1 KZ RCG
osuđen na 8 mjeseci zatvora ; presudom Osnovnog suda Podgorica K.br.02/5378 od
23.06.2004.godine za krivično djelo iz čl.195/1 KZ RSG na 6 mjeseci zatvora
uslovno 2 godine; presudom Osnovnog suda Podgorica K.br.06/78 od
12.06.2008.godine za krivično djelo iz čl.151/1 KZ na 6 mjeseci zatvora
uslovno 2 godine.  
KRIV JE 
Zato što je: 
Dana 09.09.2010.godine u P., upotrebom prijetnje, samovlasno pribavljao pravo
za koje smatra da mu pripada , na način što je sa svog telefona br…, pozvao
oštećenu   Đ.C., na telefon br… I uputio joj riječi prijetnje ,,doći ću kod
tebe kući, baciću ti bombu, sve ći ti pobiti, poslaću ti ljude da ti ubiju
sinove”, kako bi na taj način prinudio da plati dug za koji je smatrao da je
njen pokojni sin  V.C. imao prema njemu i za koji je oštećena navodno
garantovala  
-čime je izvršio krivično djelo samovlašće iz čl.384 st.2 u vezi st.1 Krivičnog zakonika.  
Pa ga sud primjenom navedenih zakonskih odredbi iz čl. 4,5,6,7,8,13,15,32,36 i
42. Krivičnog zakonika CG, te odredbi čl. 199, 202 i 364. Zakonika o krivičnom
postupku.  
O S U Đ U J E
Na kaznu zatvora u trajanju od 4 (četiri) mjeseca.  
Dužan je okrivljeni da na ime troškova krivičnog postupka-sudskog paušala,
uplati iznos od  30.00 eura, u roku od 15 dana po pravosnažnosti presude.
Obrazloženje 
Optužnim predlogom ODT-a Kt.br.1223/10 od 24.2.2010.godine,okrivljenom  A.N.
stavljeno je na teret izvršenje krivičnog djela samovlašće iz čl.384 st.2 u
vezi st.1 Krivičnog zakonika Crne Gore, pri kojem optužnom predlogu je
zastupnik optužbe ostao do kraja glavnog pretresa, navodeći u završnoj riječi
da smatra da je provedenim dokazima na glavnom pretresu utvrđeno da je isti
počinio krivično djelo stavljeno mu na teret, te stoga konačno predlažući sudu
da okrivljenog oglasi krivim i osudi po zakonu.  
Punomoćnik oštećene, advokatski pripravnik D. S., je u završnoj rječi izjavila
da se pridružuje završnoj rječi zastupnika optužbe.  
Okrivljeni  A.N. je u svojoj odbrani datoj pred policijom na zapisniku o
saslušanju osumnjičenog od 12.09.2010. godine u prisustvu branioca po
službenoj dužnosti izjavio, da je otprilike prije godinu dana pozajmio V. C.,
sinu Dj.C. 1.200,00 € da bi platio auto koje je kupio, da je prije davanja
novca pozvao njegovu majku u V.C. prisustvu i pitao je da li da da V.C. novac
koji traži i da li će ona garanatovati da će novac biti vraćen na šta je ista
rekla da mu da novac i da će mu isti vratiti čim proda parcelu i kuću u T.
čija je prodaja već bila u toku. Napomenuo je da gospodju Dj.C. i njene sinove
poznaje već 20 godina, i da istu naziva majkom zbog njenih godina i poštovanja
prema njoj, da izmedju njih nikad nije bilo nesporazuma i da su se uzajamno
poštovali. Dalje je naveo, da je nakon prvih pozajmljenih 1.200,00 €, poslije
mjesec dana došao V. C. koji mu je tražio da mu garantuje kod komšija da će
donijeti novac za auto "Pežo" koji je kupio od njih, a u vrijednosti od 800,00
€ za šta mu je on i garantovaio. Poslije nekog vremen Dj.C. mu je rekla da će
mu uskoro naknaditi sve dugove, a budući da je prodaja kuće i imanja u toku,
da bi nakon nedelju dana ista došla sa dva sina V. i Lj. kod njega, donoseći
poklon njegovoj majci i objašnjavajući da je iskrsao problem sa prodajom i da
im je potrebno još oko 1.000  €, koje im je okrivljeni dao, našto mu je Dj.C.
lično garantovala pred bratom i majkom da će ih lično vratiti. Tri dana nakon
toga njen sin LJ. zvao ga je preko telefona i tražio mu zbog troškova katastra
još 300,00 €, koje je on dao njegovoj majci tek kada je došla kod njega kući.
Dalje je naveo da mu je sin Lj. sa njegovom suprugom  donio u kuću dio duga
koji su pozajmili od njega, dok mu je za ostatak duga, a koji iznosi oko
2.000,00 € isti rekao "neka ti to da V."iz kog razloga je on pozvao Dj.C. i
pitao je zašto mu je nije poslat sav novac našto mu je Dj.C. odgovorila da su
sinovi njeni podijelili novac, a njoj nijesu ostavili ni za kesu kafe. Istakao
je da je nakon razgovora sa Dj.C. više puta pokušavao da stupi u kontakt sa
njenim sinom V.C., u čemu nije uspio, da bi nakon nekoliko dana saznao da je
V.C. kupio stan, gdje ga je i potražio. Na stanu je zatekao V.C., majstora i
njegovu sestru, sa kojim je nakon razgovora pošao u tuzi kod njihove majke
Dj.C., gdje je tokom razgovora V.C. prihvatio da da 800,00 € radi duga za
auto, dok su ga za preostalih 1.200,00 € zamolili da sačeka i da će iste
vratiti V.C. čim bude u mogućnosti. Nakon tragične smrti V.C. neko vrijeme
nije spominjao dug porodici da bi 09.09.2010.godine negdje oko 09,30h pozvao
Đ.C. koja ga je pitala "ko je " na šta joj je on nakon  predstavljana i
izvinjenja što nije došao na saučešće reka o da kaže Lj. i T. (njenim
sinovima) da dođu kod njega kući da se dogovore oko duga i da ako je moguće tu
bude prisutna i njena kćerka koja radi u opštini. Takodje joj je rekao da je
stan koji je kupio njen pokojni sin V.C. plaćen od njegovih para na šta mu je
Đ.C. rekla da njeni sinovi nemaju ništa sa tim dugom a da V.C. ima kome taj
stan da ostavi. Istakao je da  taj koji treba stan da naslijedi treba da vrati
dug ljudima na šta mu je Đ.C. odgovorila da "ti i ti ljudi idite kod Vasa i
tražite mu pare".Na šta joj je okrivljeni odgovorio da će doći kod nje kući na
šta mu je ona odgovorila "dođi,dođi tako ti i treba kad nisi htio da nas
poslušaš i da odeš odmah nakon sahrane Vasove da tražiš svoje pare" našta je
okrivljeni prekinuo dalji razgovor sa namjerom da ih posjeti nakon nekih 5-6
dana kako bi u konkretnom razgovoru našli rešenje za vraćanje duga. Istakao je
da prema Đ.C. nije uputio bilo kakve riječi pretnje već da je i sada pored
svega cijeni i poštuje.  
Okrivljeni  A.N. je u svojoj odbrani, datoj pred istražnim sudijom dana
12.09.2010. godine na zapisniku Kri.br.10/1032 objasnio da ne zna kako se zove
čovjek od koga je  C. kupio auto marke Pežo, ističe da mu je poznato da je taj
čovjek radio u prodavnici V.P. da je bio podstanar u njegovom komšiluku i da
se odselio za S. kao i to da je dug od 800 eura plaćen tom S.Takodje
pojašnjava da je sa porodicom C. 20 godina prijatelj i da nikada im nebi
trazio bilo kakvu kamatu, samo da mu vrate 1.200 eura duga.  
Na glavnom pretresu od dana 17.02.2011.godine, okrivljeni  A.N. je
ponavljajući odbranu dodao da mu nije bilo svejedno kada mu je Đ.C. preko
telefona rekla da ode kod V.C., njenog pokojnog sina da mu traži
pare.Objašnjava da je tačno da je iznos od 1.200 eura dao pokojnom V.C. na
ruke ali istiće da je čitava porodica garantovala za njega i da su od tog
novca kupili stan, da oštećenu nije zvao zbog duga već je poslije 6 mjeseci
zvao i rekao joj da njeni sinovi koji su živi dodju kod njega da popričaju i
da se dogovore oko duga, dok je takodje demantovao da je kidnapovao sina
oštećene V.C. i kćerku, ističući da ako je to tačno neka ga nema "dabogda vas
izgorio u auto, evo auto mi je tu parkirano, a oni su mene zvali na sve svadbe
i veselja".  
U završnoj riječi okrivljeni je izjavio da nije kidnapovao V.C. i njegovu
sestru, već da su otišli u kuću njegove majke gdje su ljudski dočekani i tom
prilikom su mu vratili 800eura a ostali dužni 1200 eura nakon čega je
okrivljeni vratio V.C. kući a njegovu sestru na posao. Ističe da na Đ.C. nije
ljut jer je uvjek prema njemu bila korektna i dobra i pojašnjava da su Đ.C. na
sve ovo nagovorili njeni sinovi.  
Sud je u dokaznom postupku na glavnom pretresu dana 17.02.2011.godine , a u
cilju utvrđivanja materijalne istine i provjera navoda odbrane okrivljenog,
proveo dokaze sasalusanjem svjedoka oštećene Đ.C. kao i čitanjem izvoda iz KE
na ime okrivljenog izdat od strane Uprave policije PJ Berane br.03/3-245-356
od 19.01.2011.godine.  
Svjedok oštećena Đ.C. je u svom svjedičkom iskazu datom na glavnom pretresu od
17-02.2011.godine ponovila svjedočki iskaz sa zapisnika od 01.11.2010.godine u
kome navodi  da je  A.N. upoznala preko svoga pokojnog sina  V.C. koji je
ubijen u svom stanu u P. 15.05.2010.godine Navodi da je okrivljeni sa njenim
sinom dolazio kod nje kući dva puta. Ističe da okrivljeni nikada nije njoj
davao pare na zajam niti je njen pokojni sin V.C. govorio da mu je okrivljeni
davao pare na zajam.Takođe objašnjava da nikada od nje nije  A.N. tražio da
garantuje za neki novac koji bi on pozajmio njenom sinu, kao i to da joj nije
poznato da li mu je pozajmljivao pare ili nije. Navodi da je par mjeseci prije
pogibije njenog sina,okrivljeni sa još  jednim momkom došao u njihovu kuću i
rekao njenom sinu da mu duguje po osnovu kupovine nekih kola 800,00eura i tada
je njen sin dao A.N. 800,00e,nakon izlaska iz kuće  okrivljeni je tražio još
150eura na ime duga na šta mu je ona odgovorila da sačeka da primi penziju i
da ćemu novac tada biti vraćen.Objašnjava da je ispred pošte kada je primila
penziju pozvala okrivljenoga i da mu je predala 150,00 eura.Kritičnog dana
okrivljeni je pozvao na telefon  Đ.C. i pitao da li zna da njen pokojni sin
V.C. njemu duguje novac na šta je ona odgovorila da o tome ne zna ništa, osim
za 800,00 eura i 150,00eura koje su mu vraćene i ističe da pokojni V.C. nije
ostavio ništa napismeno da nekom nešto duguje.Okrivljeni nije znao da navede
iznos tog duga zbog kojega je nazvao na šta mu je Đ.C. odgovorila da o tom
dugu ne zna ništa, nakon čega je okrivljeni rekao da će joj poslati neke ljude
kući da joj ubiju sinove, na šta oštećena ističe da ima još dva sina.Takođe
navodi da joj je okrivljeni rekao da zna da V.C. ima stan i da će poslati neke
momke da polome stan ako ne plati taj dug. Takodje joj je okrivljeni prijetio
da će doći na kuću da joj baci bombu, da će joj poslati ljude. Na glavnom
pretresu je istakla i to da je A.N. čak i kidnapovao njenog sina i kćerku M. i
zbog duga od 800,00 eura koji mu je vraćen i da je bila iznenađena kada je
okrivljeni nazvao poslije smrti njenog sina, navodi da kidnapovanje nije
prijavila da ne bi opet V.C. pravili problem jer je bilo strah.  
Na kraju oštećena  Đ.C. dodaje da se pridružuje krivičnom gonjenju i ne
postavlja imovinsko-pravni zahtjev, dok je osvrćući se na završnu riječ
okrivljenog oštećena navela da ne zna zašto isti upliće u ovo njene sinove i
pominje ih, budući da oni nemaju nikakve veze sa njim, da je okrivljeni zvao
nju, i da je niko nije nagovarao na bilo šta.  
Nakon ocjene provedenih dokaza, navoda odbrane i dovodeći ih u međusobnu vezu,
sud je u ovom postupku nesumljivo utvrdio da je okrivljeni A.N., izvršio
krivično djelo samovlašće iz čl.384 st.2 u vezi st.1 KZ-a CG.  
Najprije, iz dosljednog i uvjerljivog iskaza svjedoka oštećene Dj.C., datog
kako pred istražnim sudijom tako i na glavnom pretresu, na krajnje pouzdan
način utvrdjuje se da je okrivljeni  A.N. odnosnog dana nju zaista pozvao
telefonom, a što ni okrivljeni ne poriče, istina pokušavajući taj razgovor
pred sudom predstaviti na sasvim drugačiji način, medjutim da je u telefonskom
razgovoru, a sve u cilju samovlasnog pribavljanja prava za koje se smatra da
mu pripada oštećenoj uputi riječi prijetnje "doći ću kod tebe kući, baciću ti
bombu, sve ću ti pobiti, poslaću ti ljude da ti ubiju sinove", kako bi je na
taj način prinudio da plati dug, za koji je smatrao da je njen pokojni sin
V.C. imao prema njemu i za koji je oštećena navodno garantovala, takodje je
bezrezervno utvrdjeno iz svjedočenja oštećene u čiju istinitost sud nije imao
nikakvog razloga za sumnju, budući da je ova oštećena u dva navrata saslušana,
do detalja opisala kako povod, tako i sam poziv od okrivljenog. S druge
strane, kada se ovakvom utvrdjenju doda i činjenica koju sam okrivljeni ne
poriče, a to je da je zaista po smrti V.C., nakon nekoliko mjeseci nazvao
njegovu majku, i da je u tom razgovoru upravo bilo priče o dugu za koji je
smatrao da mu pripada, a koji je pred sudom i pokušao učiniti realnim i
postojećim, s tim što je sam odgovarajući na pitanje suda demantovao sebe
ističući da nije oštećenu zvao zbog duga, to se samo upotpunjava i zaokružuje
kompletna slika i u tom pravcu učvršćuje objektivno ustanovljenje ovog suda,
da je okrivljeni odnosnom prilikom upotrebnom prijetnje u cilju samovlasnog
pribavljanja prava za koje smatra da mu pripada izvršio krivično djelo
samovlašće iz čl.384 st.2 u vezi st.1 KZ-a, a čime se istovremeno obesmišljava
njegova odbrana koja osim što je kontradiktorna, opovrgnuta je detaljno
analiziranim iskazom svjedoka oštećene, pa je ista i cijenjena kao i
isključivo i jedino motivisana izbjegavanjem krivice. Naime, sud je pri
ovakvom zaključenju imao u vidu kompletnu obranu okrivljenog, pa budući da je
isti u najbitnijem ne negirajući da je oštećenu pozvao taj razgovor pokušao
predstaviti kao dobronamjeran s njegove strane, ističući da je oštećenu pitao
da dodju kod njega kući da se dogovore oko duga, i pominjući stan koji je
kupio pokojni sin oštećene, na šta mu je navodno oštećena rekla da njeni
sinovi nemaju ništa sa tim dugom i da V.C. ima kome taj stan da ostavi, a
okrivljeni njoj da onaj ko naslijedi stan treba da vrati dug ljudima, dodajući
i to da mu je oštećena na to odgovorila "ti i ti ljudi idite kod V.C. i
tražite mu pare" a o potom da će doći kod nje u kuću, sud je ovakvu odbranu
okrivljenog cijenio kao lišenu svakog osnova, a budući da je ista kao što je i
naprijed istaknuto antipod dosljednom, logičnom i uvjerljivom svjedočenju
oštećene, s jednim jedinim ciljem, a to je u izbjegavanje krivice.  
Na osnovu izloženog nedvojbeno proizilazi da su u radnjama okrivljenog
ostvarena sva subjektivna i objektivna obilježja bića krivičnog djela
samovlašća iz čl.384 st.2 u vezi st.1 KZ CG iz koje zakonske odredbe slijedi
da ovo krivično djelo čini ono lice koje samovlasno pribavlja neko svoje pravo
ili pravo za koje smatra da mu pripada, a to čini prijetnjom, ubistvim ili
teškom tjelesnom povredom što sve primjenjeno na predmetni slučaj
nedvosmisleno upućuje na zaključak da je okrivljeni izvršio krivično djelo.
Ovdje treba napomenuti daje  za postojanje djela bitno da učinilac samovlasno
pribavlja pravo za koje smatra da mu pripada, a da subjektivno biće krivičnog
djela osim umišljaja podrazumijeva svijest o tome da učiniocu pripada pravo
koje pribavlja, dok je irelevatno da li to pravo objektivno pripada učiniocu,
a što je analizom odbrane okrivljenog bez dileme utvrdjeno, budući da je isti
uporno istrajavao u tvrdnji da je novac od 1.200,00 € dao na ruke pokojnom
V.C., a da mu je za taj novac garantovala oštećena, dok osnovni oblik ovog
djela ima svoj teži oblik, stav 2 a koji postoji ako je djelo samovlašća
učinjeno upotrebom sile ili prijetnje, a u kom dijelu takodje je bez dileme
utvrdjeno da upućivanjem putem telefonskog poziva oštećenoj riječi da će doći
kod oštećene kući da će joj baciti bombu i sve će ih pobiti i da će poslati
ljude da joj ubiju sinove, i u tom pravcu pojašnjenje svjedoka oštećene, jasno
je da je u pitanju stavljanje u izgled nekog zla licu koje se prinudjava
konkretno da bi platilo dug za koji je okrivljeni smatrao da je njen pokojni
sin V.C. imao prema njemu, u pitanju je ozbiljna i moguća prijetnja, a imajući
u vidu izmedju ostalog i isticanje oštećene da ista ne traži nikakvu nadoknadu
štete, samo traži da je okrivljeni ostavi na miru, a što je ponovila i na
glavnom pretresu, što kod neumitne činjenice da su ove prijetnje oštećenoj
upućene u pozivu koji je uslijedio nakon smrti njenog sina, i da je to istu
sasvim logično iznenadilo kako je i navela, nedvosmisleno upućuje na zaključak
da su u radnjama okrivljenog ostvareni svi elementi krivičnog djela u pitanju.  
Optuženi je bio svjestan da postupajući na naprijed opisani način vrši
krivično djelo, te svjestan sadržine zla kojim prijeti, a isti je takvo djelo
i htio, postupajući sa direktnim umišljajem.  
Kako je krivica okrivljenog na pouzdan način utvrđena, to je sud odlučujući o
krivičnoj sankciji cjenio sve okolnosti od značaja za njen izbor i visinu u
smislu čl.42 KZ CG, pa je od otežavajućih okolnosti na strani okrivljenog
cijenio njegovu raniju osudjivanost, presudom Osnovnog suda Titograd
K.br.50/89 od 08.11.1991.godine za krivično djelo iz čl.46. st 2/1 KZ SRCG na
2 mjeseca zatvora; presudom Osnovnog suda Titograd K.br.7/89 od
07.10.1990.godine za krivično djelo  iz čl.152 st1 KZ SRCG u vezi čl.19 KZ
SFRJ na 3 mjeseca zatvora uslovno 1 godina; presudom Osnovnog suda Titograd
K.br.280/93 za krivično djelo iz čl.172 st.2 u vezi st.1 KZ RCG na 30 dana
zatvora uslovno 1 godina; presudom Osnovnog suda u Podgorici K.br.96/17082 od
20.03.2001.godine za krivično djelo iz čl.92 KZ RCG u vezi čl.86 st.1 KZ RCG
osuđen na 8 mjeseci zatvora; presudom Osnovnog suda Podgorica K.br.02/5378 od
23.06.2004.godine za krivično djelo iz čl.195/1 KZ RSG na 6 mjeseci zatvora
uslovno 2 godine; presudom Osnovnog suda Podgorica K.br.06/78 od
12.06.2008.godine za krivično djelo iz čl.151/1 KZ na 6 mjeseci zatvora
uslovno 2 godine, a što se utvrđuje uvidom iz KE na ime okrivljenog izdat  od
strane Uprave policije PJ Berane br.03/3-245-356 od 19.01.2011.godine.
Olakšavajuće okolnosti na strani okrivljenog sud nije našao. Plazeći od ovako
utvrdjenih okolnosti, sud je okrivljenog osudio na kaznu zatvora u trajanju od
4 (četiri) mjeseca, nalazeći da je upravo kazna zatvora u navedenom trajanju
srazmjerna i adekvatna, kako težini krivičnog djela u pitanju, tako i
okrivljenom kao učiniocu. Uvjerenje je suda, da će imajući u vidu okolnosti
koje se odnose na ličnost okrivljenog i one pod kojim je djelo učinjeno, u
okviru opšte svrhe izricanja krivičnih sankcija sa uspjehom ostvariti svrha
kažnjavanja propisana čl.32 KZ-a CG, a to je prevaspitanje i sprječavanje
okrivljenog, odnsono uticaj na istog da više ne vrši krivična djela, kao i
uticaj na druge da ne vrše krivična djela, izražvanje društvene osude za
krivično djelo i obaveza poštovanja zakona.  
Okrivljeni se obavezuje da na ime paušala uplati ovom sudu iznos od 30,00 eura
koji je odmjeren shodno složenosti predmeta i trajanju postupka,dok drugih
troškova nije bilo.  
Na osnovu izloženiog u smislu odredbe čl.364 ZKP-a CG odlučeno je kao u izreci
presude.  
                                                                                                                                     **_SUDIJA_**


Maja Zeković,s.r.
PRAVNA POUKA:
Protiv ove presude može se izjaviti žalba u roku
od 8 dana od dana   prijema  pismenog otpravka, 
Višem sudu u Podgorici, a preko ovog suda. 
ZTO- Janković Andrijana       