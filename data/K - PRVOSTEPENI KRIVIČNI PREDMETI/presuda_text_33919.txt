K.br. 59/13
U IME CRNE GORE
OSNOVNI SUD U NIKŠIĆU kao prvostepeni krivični, sudija Vujačić Vukota uz
sudjelovanje Mirković Branke kao zapisničara u kriv.predmetu protiv
okrivljenog J F, zbog kriv.djela ugrožavanje javnog saobraćaja iz čl. 339 st.
3 u vezi st.1 KZ, po optužnom predlogu ODT-a u Nikšiću, Kt.br. 473/12 od
04.02.2013. godine, nakon dovršenog glavnog i javnog pretresa dana
20.03.2013.god. u prisustvu zastupnika ODT-a Ivanišević Ivane, okrivljenog J
F, istog dana donio je i javno objavio
P R E S U D U
Okrivljeni
J F, od oca R i majke S rođ. M, rođen. godine u Nikšiću, stalno nastanjen u
Nikšiću, , državljanin Crne Gore, neoženjen, završio srednju ekonomsko-
uostiteljsku školu, nezaposlen, lošeg imovnog stanja, ranije nekažnjavan,
K r i v j e
Što je :
Dana 14.05.2012 godine u Nikšiću na, ne pridržavajući se saobraćajnih propisa
upravljao putničkim motornim vozilom marke '' Opel '' reg.br. i time tako
ugrozio saobraćaj da je doveo u opasnost život i tijelo oštećene S N, na način
što je krećući se iz pravca kružnog toka saobraćaja prema naselju Kličevo
započeo radnju polukružnog okretanja, a da se prethodno nije uvjerio da tu
radnju može da učini bez opasnosti za druge učesnike u saobraćaju ili imovinu
, vodeći pri tom računa o položaju vozila , pravcu i brzini kretanja, pa je
vozeći ovako, protivno odredbi čl.22 st.1 Zakona o bezbjednosti saobraćaja na
putevima, iako je bio svjestan da svojom radnjom može učiniti djelo , ali je
olako držao da do toga neće doći ili da će to moći spriječiti, vozilom kojim
je upravljao skrenuo sa prostora desne na prostor lijeve saobraćajne trake,
desne kolovozne trake, u smjeru kretanja i doveo vozilo u poziciju fizičke
prepreke u trenutku kada se desnom kolovoznom trakom nalazilo u kretanju
putničko motorno vozilo marke reg broja NK kojim je u istom smjeru lijevom
saobraćajnom trakom upravljao G M usled čega je došlo do fizičkog kontakta
čeone regije putničkog motornog vozila marke reg.broja NK i zadnje lijeve
bočne strane vozila marke '' '' reg.broja na prostoru lijeve saobraćajne trake
nakon čega je nastupilo rotiranje vozila marke '' '' kojom prilikom je
saputnik u tom vozilu, oštećena S N zadobila laku tjelesnu povredu u vidu više
oglujotina u predjelu lica
-čime je izvršio krivično djelo ugrožavanje javnog saobraćaja iz člana 339 st.3 u vezi st.1 Krivičnog zakonika 
- pa mu Sud primjenom navedenog zakonskog propisa, te čl. 4 st.2, čl.42 st.1,
čl.52, 53 i 54 Krivičnog zakonika i čl.226, 229 st.4 i čl.374 st.1 ZKP i z r i
č e:
USLOVNU OSUDU
Sa kojom se okrivljenom utvrduje kazna zatvora u trajanju od 45 (četrdesetpet)
dana i istovremeno odredjuje da se navedena kazna neće izvršiti ukoliko
okrivljeni u roku od jedne godine od dana pravosnažnosti presude ne počini
novo krivično djelo .
Okrivljeni se oslobađa plaćanja troškova krivičnog postupka.
O b r a z l o ž e n j e
Izmijenjenim optužnim predlogom ODT-a u Nikšiću kt. br.473/12 od
04.02.2012.god.od strane Zastupnika ODT-a Ivanišević Ivane na glavnom
pretresu, stavljeno je na teret okrivljenom J Fu izvršenje krivičnog djela
koje je činjenično i pravno opisano izrekom presude, pa je zastupnik ODT-a
Ivanišević Ivana ostajući pri izmijenim optužnim aktom konačno predložila da
sud okrivljenog za počinjeno krivično djelo oglasi krivim i osudi po zakonu.
Okrvljeni J F u svojoj odbrani, na glavnom pretresu u bitnom je istakao da je
dana 14.05.2012. godine, vozilom reg.br. NK upravljao ul. od pravca skvera
prema naselju, a da je sa njim u vozilu na mjesto suvozača bila S N, da je
padala kiša, da je vozio desnom kolovoznom trakom tog, desnom, gledano od
skvera i to desnom saobraćajnom trakom te kolovozne trake i da u jednom
momentu dok je tako vozio odlučio je da zbog kiše, ne ide u K i da se vrati
put grada, i da je zato otpočeo sa radnjom polukružnog okretanja na tom
bulevaru, pri tom je pogledao lijevo i desno i vidio da mu od pravca skvera
dolazi tom desnom kolovoznom trakom, tačnije lijevom saobraćajnom trakom te
kolovozne trake neki automobil, pa mi se učinilo da je to vozilo daleko i da
bezbjedno može da se polukružno okrene na tom dijelu puta i stoga je skrenuo
sa vozilom sa te desne saobraćajne trake, na lijevu saobraćajnu traku, iste te
desne kolovozne trake i u momentu kada se našao na toj lijevoj saobraćajnoj
traci, u fazi polukružnog okretanja, jedno vozilo, kojim je kako je kasnije
saznao upravljao G M, je udarilo u lijevi zadnji, više bočni dio vozila kojim
je upravljao, pa se od siline udara njegovo vozilo zarotiralo i isto je
odbačeno preko onog razdjelnog ostrva na lijevu kolovoznu traku, lijevu
gledano od gradskog skvera. Dalje je dodao da je ovom prilikom bio neoprezan,
da je vozio protivno saobraćajnom propisu koji kaže da radnju polukružnog
okretanja može izvršiti tek ako se prethodno uvjeri da istu može bezbjedno
izvršiti za druge učesnike u saobraćaju a konačno je u završnoj riječi ostavio
sudu da odluči o njegovoj krivici i odgovornosti.
U dokaznom postupku sud je neposredno saslušao svjedoka G M, pročitao zapisnik
o uvidjaju Uprave Policije PJ Nikšić, Ku.br. od 18.05.2012.god., izvršio uvid
u skicu lica mjesta, na saglasan predlog stranaka pročitao nalaz i mišljenje
vještaka saob.struke ing. Š M i nalaz i mišljenje vještaka med.struke dr. B V,
a koji su dati pred ODT-om, i pročitao izvod iz kaznene evidencije izdat na
ime okrivljenog.
Svjedok G M u svom iskazu u bitnom navodi da je dana 14.05.2012. godine negdje
oko 13 časova vozilom, reg.br. NK upravljao, lijevom saobraćajnom trakom,
desne kolovozne trake, desne, gledano od skvera i nije mnogo brzo vozio, a
koliko je kilometara na sat vozio ne bi se mogao izjasniti. Navodi da je
ispred njega, vidio, jedno vozilo, kasnije je saznao da je to vozilo Opel i da
je istim upravljao J F, i da se to vozilo kretalo u istom pravcu kao i on, ali
desnom saobraćajnom trakom, te desne kolovozne trake. U jednom momentu kada je
to vozilo bilo od prilike od njega na rastojanju kratkom, po njegovoj procjeni
od 3 metra, ali nije siguran, pošto nije obraćao pažnju, isto je naglo
skrenulo ulijevo, prešlo je na lijevu saobraćajnu traku kojom se on kretao i
pri tom je on, prednjim dijelom vozila, udario u zadnji više bočni dio tih
kola.
U zapisniku o uvidjaju Uprave policije PJ Nikšić Ku.br. od 18.05.2012.god. je
konstatovano, a u skici lica mjesta koja čini sastavni dio tog zapisnika
predstavljeno, da se kritična saobraćajna nezgoda dogodila u ul., u naselju,na
mokrom, ravnom putu, sa trotoarom sa obje strane i to danju. U tom zapisniku i
skici lica mjesta je konstatovano da je konkretno mjesto nezgode, kolovozna
površina asvaltne podloge,bez udarnih rupa i drugih oštećenja i da je do
saobraćajne nezgode došlo usled međusobnog sudara vozila u pokretu pri vožnji
u istom smjeru, a uzrokovanog nepropisnom skretanjem putn.mot.vozila marke
»«,a što se vidi iz skice lica mjesta..U skici lica mjesta konstatovano je da
je p.m.v. »« zatečeno u poprečnom položaju preko kolovoza, skoro u potpunosti
na lijevoj kolovoznoj traci, gledano u pravcu Kličeva,a okrenuto u smjeru
gradskog skvera, sa prednjim lijevim točkom na razdjelnom ostrvu,a udaljenost
od tog točka do lijeve ivice kolovoza, gledano ka Kličevu je 0,7m, a sa
prednjim desnim točkom na pješačkom prelazu.; rastojanje od zadnjeg desnog
točka p.m.v. »«, pa do lijeve ivice kolovoza, iznosi 4,5m; p.m.v.«« zatečeno
je na mjestu gdje je rastojanje od zadnjeg lijevog točka p.m.v. .««, pa do
lijeve ivice kolovoza, desne kolovozne trake, gledano ka iznosi 1,8m;
rastojanje od prednjeg desnog ,odn.prednjeg lijevog točka p.m.v. » » do fiksne
tačke , odn. Lijeve ivice desne kolovozne trake, gledano ka K, iznosi 3,45m,
odn. 2,2m; rastojanje od zadnjeg desnog točka p.m.v. » » do fiksne tačke
iznosi 4m; rastojanje od prednjeg lijevog točka p.m.v.««-a pa do prednjg
lijevog točka p.m.v. » »-a iznosi 3,8m. U zapisniku o uvidjaju Uprave policije
PJ Nikšić Ku.br. od 18.05.2012.god.,i u skici lica mjesta koja čini sastavni
dio tog zapisnika je konstatovano da su se materijalni tragovi nalaze na
desnoj kolovoznoj traci, gledano ka K,na pješačkom prelazu, uglavnom na
površini koju zahvata desna saobraćajna traka, te desne kolovozne trake i to
na 4,9m od desne ivice desne kolovozne trake, gledano ka K, i na 7,65m od
fiksne tačke.
Iz nalaza i mišljenja vještaka saobraćajne struke ing. Š M, proizilazi da je
do ove nezgode došlo usled propusta u vožnji od strane vozača putničkog
motornog vozila marke »« reg.br. NK, zato što, prije započete radnje promjene
saobraćajne trake u smjeru kretanja, nije provjerio i utvrdio da ovu radnju
može bezbjedno obaviti, bez opasnosti za druge učesnike u saobraćaju pa je
doveo vozilo u prostornu poziciju fizičke prepreke, u trenutku kada se
nalazilo u kretanju, na opasnoj prostornoj udaljenosti p.m.v. »« reg.oz. NK i
to lijevom saobraćajnom trakom, te desne kolovozne trake, usled čega je došlo
do fizičkog kontakta čeone regije p.m.v. »« i zadnje lijeve bočne strane
p.m.v. »«, a takođe iz tog nalaza proizilazi da za nastalu saobraćajnu nezgodu
nema propusta na strani vozača p.m.v. »«, u smislu uzroka nastale nezgode.
Iz nalaza i mišljenja vještaka med.struke dr B V proizilazi da je oštećena S
Nkonkretnom prilikom u saobraćajnom udesu zadobila povrede u vidu više
oguljotina kože u predjelu lica, a koje su nastale od razbijenog stakla, a
koja je po svojoj prirodi povrede lake prirode.
Iz izvoda iz kaznene evidencije UP PJ Nikšić br., od 20.02.2013.god.,
proizilazi da okrivljeni J F nije evidentiran u kaznenoj evidenciji te
Područne jedinice.
Sud nije saslušao oštećenu S N, jer je mišljenja da je činjenično stanje u
ovoj pravnoj stvari dovoljno rasvijetljeno, pa saslušanje tog svjedoka ne bi
uticalo na odluku suda.
Cijeneći iskaz okrivljenog J F i provedene dokaze: iskaz svjedoka G M,
zapisnik o uvidjaju i skicu lica mjesta, pojedinačno i u njihovoj medjusobnoj
vezi i dovodeći ih u vezu sa nalazom i mišljenjem vještaka saobraćajne struke
Š M koji se u svom nalazu izjasnio da je propust na strani okrivljenog u
uzročnoj posledičnoj vezi sa nastankom saob. nezgode i vještaka medicinske
struke dr. B V, koji je u svom nalazu i mišljenju pred ODT-om jasno opisao
povredu koja je nastala kod oštećene, a koje su po svojoj prirodi lake
prirode, sud je na nesumnjiv način utvrdio da je okrivljeni dana14.05.2012
godine u Nikšiću na, ne pridržavajući se saobraćajnih propisa upravljao
putničkim motornim vozilom marke '' '' reg.br. NK i time tako ugrozio
saobraćaj da je doveo u opasnost život i tijelo oštećene S N, na način što je
krećući se iz pravca kružnog toka saobraćaja prema naselju Kličevo započeo
radnju polukružnog okretanja, a da se prethodno nije uvjerio da tu radnju može
da učini bez opasnosti sa druge učesnike u saobraćaju ili imovinu , vodeći pri
tom računa o položaju vozila , pravcu i brzini kretanja, pa je vozeći ovako,
protivno odredbi čl.22 st.1 Zakona o bezbjednosti saobraćaja na putevima, iako
je bio svjestan da svojom radnjom može učiniti djelo , ali je olako držao da
do toga neće doći ili da će to moći spriječiti, vozilom kojim je upravljao
skrenuo sa prostora desne na prostor lijeve saobraćajne trake trake u smjeru
kretanja i doveo vozilo u poziciju fizičke prepreke u trenutku kada se desnom
kolovoznom trakom nalazilo u kretanju putničko motorno vozilo marke '' '' reg
broja NK kojim je u istom smjeru lijevom saobraćajnom trakom upravljao G M
usled čega je došlo do fizičkog kontakta čeone regije putničkog motornog
vozila marke '' '' reg.broja NK i zadnje lijeve bočne strane vozila marke ''
'' reg.broja NK na prostoru lijeve saobraćajne trake nakon čega je nastupilo
rotiranje vozila marke '' '' kojom prilikom je saputnik u tom vozilu, oštećena
S Nzadobila laku tjelesnu povredu u vidu više oglujotina u predjelu lica,
kojim radnjama je okrivljeni ostvario sva bitna obeležja krivičnog djela
ugrožavanje javnog saobraćaja iz čl. 339 st.3 u vezi st. 1 KZ.
Dakle, iskazima okrivljenog i svjedoka, uviđajnom dokumentacijom, nalazom i
mišljenjem vještaka saobraćajne struke kojima je sud dao punu vjeru,
nesumljivo je utvrdjeno da se okrivljeni kritičnom prilikom nije pridržavao
odredbi odredbi čl. 22 st. 1 Zakona o bezbjednosti saobraćaja na putevima, pa
je započeo radnju polukružnog okretanja, a da se prethodno nije uvjerio da tu
radnju može da učini bez opasnosti sa druge učesnike u saobraćaju ili imovinu
, vodeći pri tom računa o položaju vozila , pravcu i brzini kretanja , pa je
vozeći ovako, protivno odredbi čl.22 st.1 Zakona o bezbjednosti saobraćaja na
putevima, iako je bio svjestan da svojom radnjom može učiniti djelo , ali je
olako držao da do toga neće doći ili da će to moći spriječiti, vozilom kojim
je upravljao skrenuo sa prostora desne na prostor lijeve saobraćjne trake,
desne kolovozne trake, u smjeru kretanja i doveo vozilo u poziciju fizičke
prepreke u trenutku kada se lijevom saobraćajnom trakom nalazilo u kretanju
putničko motorno vozilo marke '' '' reg broja NK kojim je u istom smjeru
upravljao G M usled čega je došlo do fizičkog kontakta čeone regije putničkog
motornog vozila marke '' '' reg.broja NK i zadnje lijeve bočne strane vozila
marke '' Opel '' reg.broja NK na prostoru lijeve saobraćajne trake nakon čega
je nastupilo rotiranje vozila marke '' '' kojom prilikom je saputnik u tom
vozilu, oštećena S Nzadobila laku tjelesnu povredu u vidu više oglujotina u
predjelu lica.
Ponašajući se na prednje opisan način okrivljeni je bio svjestan da takvim
nepropisnim postupanjem u saobraćaju može dovesti u opasnost život i tijelo
ljudi i time drugog lako tjelesno povrijediti, ali očigledno da je olako držao
da do toga neće doći, da do zabranjene posledice neće doći ili da će je
izbjeći, pa se u tome ogleda njegova subjektivna veza sa bićem krivičnog djela
manifestovana u svjesnom nehatu.
Prilikom utvrdjivanja krivične sankcije sud je na strani okrivljeng u smislu
čl.42 KZ, kao olakšavajuće okolnosti cijenio njengovo priznanje i ispoljeno
kajanje, raniju neosuđivanost, loše imovno stanje uzrokovano nezaposlenošću ,
dok otežavajućih okolnosti na njegovoj strani nije našao, pa mu je primjenom
čl. 53 i 54 Krivičnog zakonika izrekao uslovnu osudu, kao u izreci, smatrajući
da će se i sa ovako izrečenom kaznom na njega u dovoljnoj mjeri uticati da
ubuduće ne čini nova kriv.djela, čime će se sa uspjehom ostvariti svrha
kažnjavanja iz čl. 52. KZ, u okviru opšte svrhe izricanja kriv.sankcija u
smislu čl. 4.st.2. KZ.
Kako je okrivljeni lošeg imovnog stanja sud ga je oslobodio troškova kriv.
postupka, u iznosu od 44,00 evra koji se odnose na ime naknade vještaku
medicinske struke dr. B V, i u iznosu od 88,00 evra koji se odnose na ime
naknade vještaku saob.struke ing. Š M i troškova paušala u iznosu od 40,00
eura, a ovo shodno čl.226 u vezi čl.229 st.4 ZKP-a.
Sa svega izloženog, a primjenom čl.374 st. 1 ZKP-a odlučeno je kao u izreci
presude.
OSNOVNI SUD U NIKŠIĆU, dana 20.03.2013.god.
Zapisničar, S U D I J A,
Mirković Branka s,r Vujačić Vukota s,r
Za tačnost otpravka tvrdi i ovjarava
službenik suda
PRAVNA POUKA: Protiv ove odluke nezadovoljna stranka ima pravo žalbe u roku od
8 dana, od dana prijema iste preko ovog suda Višem sudu Podgorica