U I M E C R N E G O R E
K. br. 60/13
OSNOVNI SUD U NIKŠIĆU kao prvostepeni krivični, sudija Perović Ivan uz
sudjelovanje Ćuzović Plane kao zapisničara, u krivičnom predmetu protiv
okrivljenog Dxxxxxxx Mxxxz bog krivičnog djela iz čl. 339 st.3 u vezi st.1 KZ
, postupajući po optužnom predlogu ODT-a Nikšić Kt. br. 656/11 od 05.02.2013.
godine, nakon dovršenog javnog glavnog pretresa dana 19.03.2013. godine u
prisustvu zamjenika ODT-a Mićunović Vjere i okrivljenog Dxxxxxxx Mxxxxxxxxxx,
donio je i istog dana javno objavio
P R E S U D U
Okrivljeni:
Dxxxxxxxxxx Mxxxxxx, od oca Vxxxxxxx, majke Mxxxxxxxx rođene Đxxxxxxxxxxrođen
xxxxxxx.g. u Nxxxxxx, nastanjen u mjestu rođenja ul. xxxxxxxxxxx, državljanin
Crne Gore, završio srednju školu, nezaposlen, lošeg imovnog stanja, oženjen
otac jednog djeteta, ranije neosuđivan,
Kriv je,
Što je,
Dana 4.08.2011. godine u Nxxxxxxx u ulici xxxxxxxx, ne pridržavajući se
saobraćajnih propisa upravljao putničkim motornim vozilom marke „Oxxxxxxx“
reg. br.NK xxxxxxxx i time tako ugrozio saobraćaj da je doveo u opasnost život
i tijelo oštećenog Đxxxxxx Mxxxxxx, na način što krećući se ulicom
RxxxxxxxBxxxxxx iz pravca naselja Hxxxxxxxxprema ulici xxxxxxxx, nije držao
potrebno odstojanje kada se kretao iza putničkog motornog vozila marke
„xxxxxxx“ reg.br. NK xxxxxxxxxx kojim je upravljao Đxxxxxxx Mxxxxxxxx u istom
smjeru, tako da s obzirom na brzinu kretanja vozila i druge okolnosti
saobraćaja može bezbjedno da zaustavi vozilo u slučaju da vozilo ispred njega
naglo preduzme radnju kočenja, usled čega je vozeći ovako protivno odredbi
čl.83 ZOBS-a na putevima, iako je bio svjestan da svojom radnjom može učiniti
djelo ali je olako držao da do toga neće doći ili da će to moći spriječiti,
prednjim dijelom svog vozila udario u zadnji dio putničkog vozila kojim je
upravljao Đxxxxxxx Mxxxxxxx, kojom prilikom je Đxxxxxxx Mxxxxxxxxzadobio laku
tjelesnu povredu u vidu nagnječenja u predjelu donjeg dijela leđa
- čime je učinio krivično djelo ugrožavanje javnog saobraćaja iz čl. 339 st.3
u vezi st.1 Krivičnog zakonika,
Pa sud okrivljenom za navedeno krivično djelo primjenom čl. 4 st.2, čl. 42,
čl. 52, čl. 53 i čl. 54 Krivičnog zakonika i čl. 374 Zakonika o krivičnom
postupku, izriče
USLOVNU OSUDU
Kojom mu utvrđuje kaznu zatvora u trajanju od 30 /trideset/ dana i istovremeno
određuje da se ova kazna neće izvršiti ako okrivljeni u roku od 1 /jedne/
godine po pravosnažnosti presude ne učini novo krivično djelo.
Dužan je okrivljeni na ime troškova krivičnog postupka uplatiti na žiro račun
ovoga suda broj 832-152-32 iznos od 162,00 €, u roku od 15 dana po
pravosnažnosti presude pod prijetnjom prinudnog izvršenja.
O b r a z l o ž e nj e
ODT iz Nikšića optužnim predlogom Kt. br. 60/13 stavio je na teret okrivljenom
Dxxxxxx Mxxxxx izvršenje krivičnog djela ugrožavanje javnog saobraćaja iz čl.
339 st.3 u vezi st.1 KZ, , pa je zamjenik ODT-a Mićunović Vjera koja je
zastupala optužni akt na glavnom pretresu ostala pri istom u završnoj riječi,
predlažući sudu da okrivljenog oglasi krivim i osudi po zakonu.
Okrivljeni Dxxxx Mxxxxxx naveo je u svojoj odbrani da se dana 4.08.2011.g.
kretao vozilom marke xxxxx reg.broj NK xxxxxxxx ulicom xxxxxxxx iz pravca
naselja xxxxxxxx prema ulici xxxxxxxxxxx i to veoma malom brzinom /oko 30
km/čas/, da je bio u blizini terena za fudbal kada se na udaljenosti 20-tak
metara ispred njega kretalo vozilo xxxxxxxx, pa je u jednom momentu okrenuo
glavu prema terenu i kada se okrenuo naprijed vidio da je vozilo ispred njega
zakočilo i došlo je do kontakta sa istim. Sa oštećenim Đxxxxxx Mxxxxxxxx je
otišao u bolnicu i kasnije se interesovao za njegovo zdravlje.
Okrivljeni je u završnoj riječi ostao pri iznijetoj odbrani, ističući da mu je
žao zbog svega što se dogodilo.
Sud je u dokaznom postupku pročitao zapisnik o uvidjaju Uprave policije PJ
Ku.br. 500 od 30.08.2011.g, izvršio uvid u skicu lica mjesta sačinjenu povodom
saobraćajne nezgode, na saglasan predlog stranaka pročitao nalaz i mišljenje
vještaka medicinske struke dr. BxxxxxxVxxxxxx od 30.01.2013.g i nalaz i
mišljenje vještaka saobraćajne struke ing. Mxxx Šxxxxxx iz januara 2013.g. i
pročitao izvod iz kaznene evidencije za okrivljenog.
Iz zapisnika o uviđaju UP PJ Nikšić Ku.br.500 od 30.08.2011. godine sa skicom
lica mjesta sud je utvrdio da je dana 04.08.2011. godine oko 17:10 časova u
xxxxxxxxx koja se prostire u pravom potezu došlo do saobraćajne nezgode. Ova
saobraćajnica posjeduje kolovoz od asvaltnog zastora standardne širine. Duž
lijeve i desne ivice kolovoza postoje ivičnjaci i trotoarski prostori.
Površina kolovoza bila je suva a do nezgode je došlo u dnevnim uslovima
vožnje. Kritično mjesto nalazi se u zoni naselja, pa u smislu opšteg
ograničenja brzine kretanja u ovoj prostornoj zoni ograničena je brzina
kretanja na 50 km/h. Vozilo marke "xxxxxxxx" reg. oznake NK xxxxxxxxx zatečeno
je na prostoru lijeve kolovozne trake posmatrano iz pravca naselja xxxxxx, a
njegov prednji desni točak bio je udaljen od desne ivice kolovoza 1,3 m, a
zadnji desni od iste ivice bio je udaljen 1,89 m. Vozilo je ostavilo tragove
kočenja desnih i lijevih točkova u dužini 5,8 m, mjereni do prednjih točkova.
Vozilo marke "xxxxx" reg. oznake NK xxxxxxx zatečeno je na prostoru desne
kolovozne trake, posmatrano iz pravca naselja xxxxxxxx a njegov prednji desni
točak bio je udaljen od desne ivice kolovoza 0,3 m, a zadnji desni 0,2 m
gledano, dok se zadnji lijevi točak ovog vozila nalazio na prostornoj distanci
6,6 m, od prednjeg lijevog točka vozila marke "xxxxxx". Na putničkom
automobilu marke "xxxxxxx" reg. oznake NK xxxxxxxxx postojala je šteta na
prednjem braniku, maski, poklopcu motora, prednjem desnom blatobranu, desnom
faru sa pokazivačem pravca, a na putničkom vozilu marke "xxxxxxxx" postojala
je šteta na zadnjem braniku, poklopcu prtljažnika, na lijevom stop svijetlu
koje je iskočilo iz ležišta i na lijevom blatobranu.
Na osnovu nalaza i mišljenja sudskog vještaka medicinske struke dr. Bxxxxxxx
Vxxxxxxxx, sud je utvrdio da je Đxxxxxxxxxxx Mxxxxxxxx zadobio povredu lake
prirode u vidu nagnječenja donjeg dijela leđa.
Nalazom i mišljenjem sudskog vještaka saobraćajne struke ing. Šxxxxxxx
Mxxxxxxxx navedeno je da je fizički kontakt između putničkog vozila marke
"xxxxxx" reg. oznake NK xxxxx i putničkog vozila marke "xxxxxxx" reg. oznake
NKxxxxxxxxx ostvaren na prostoru desne kolovozne trake, smjera kretanja
vozila, a pri kraju tragova kočenja vozila marke "xxxxxxx". Ovo vozilo je
svojom frontalnom desnom regijom naletjelo na zadnju lijevu stranu
konstrukcije vozila, nakon čega se vozilo marke "xxxxxxx" zaustavilo na
distanci oko 10 m, kojom prilikom je ĐxxxxxMxxxxxxx zadobio povredu. Vozilo
marke "xxxxxxx" voženo je brzinom oko 49 km/h u trenutku reakcije vozače prije
početka tragova kočenja. Vozilo marke "xxxxxx" posjedovalo je brzinu kretanja
oko 25 km/h u trenutku fizičkog kontakta. Vozač sa vozilom marke "xxxxxxx"
nalazio se na prostornoj udaljenosti 16,6 metara, kada je reagovao, a
zaustavni put vozila je iznosio 27 m, što jasno upućuje na zaključak da vozač
nije imao potrebnu prostornu distancu da zaustavi vozilo. Bezbjedno odstojanje
koje je vozač vozila marke "xxxxxx" morao održavati od vozila marke "xxxxxxx"
bilo je 24,5 m. Vozač vozila "xxxxxxx" mogao je izbjeći nezgodu samo uz uslov
da je održavao bezbjedno odstojanje vozila kojim je upravljao od 24,5 m ili da
se sa vozilom kretao brzinom do 35 km/h, što upućuje na zaključak da je do ove
nezgode došlo isključivo usled propusta u vožnji od strane vozača putničkog
vozila marke "xxxxxxxx" jer nije održavao bezbjedno odstojanje vozila kojim je
upravljao od putničkog vozila marke "xxxxxxxxxx" koje se kretalo ispred njega.
.
Sud nalazi da je na nesumnjiv način utvrđeno da je okrivljeni Dxxxxxxx
Mxxxxxxxx dana 4.08.2011. godine u Nikšiću u ulici xxxxxxxx, ne pridržavajući
se saobraćajnih propisa upravljao putničkim motornim vozilom marke „xxxxxxx“
reg. br.NK xxxxxxx i time tako ugrozio saobraćaj da je doveo u opasnost život
i tijelo oštećenog ĐxxxxxxxMxxxxxxxx, na način što krećući se ulicom
xxxxxxxxxx iz pravca naselja xxxxxxx prema ulici xxxxxxxxx, nije držao
potrebno odstojanje kada se kretao iza putničkog motornog vozila marke
„xxxxxxxx“ reg.br. NK xxxxxxxxx kojim je upravljao Đxxxxxx Mxxxxxxxx u istom
smjeru, tako da se obzirom na brzinu kretanja vozila i druge okolnosti
saobraćaja može bezbjedno da zaustavi vozilo u slučaju da vozilo ispred njega
naglo preduzme radnju kočenja, usled čega je vozeći ovako protivno odredbi
čl.83 ZOBS-a na putevima, iako je bio svjestan da svojom radnjom može učiniti
djelo ali je olako držao da do toga neće doći ili da će to moći spriječiti,
prednjim dijelom svog vozila udario u zadnji dio putničkog vozila kojim je
upravljao Đxxxxxxxxx Mxxxxxx, kojom prilikom je Đxxxxxxx Mxxxxxxxxx zadobio
laku tjelesnu povredu u vidu nagnječenja u predjelu donjeg dijela leđa, kojim
radnjama je ostvario sva bitna obilježja krivičnog djela ugrožavanje javnog
saobraćaja iz čl. 339 st. 3 u vezi st. 1 KZ.
Član.83 st. 1 ZOBS-a na putevima propisuje da je vozač dužan da drži potrebno
odstojanje kada se kreće iza drugog vozila, tako da, s obzirom na brzinu
kretanja vozila i druge okolnosti saobraćaja, može bezbjedno da zaustavi
vozilo u slučaju da vozilo ispred njega naglo preduzme radnju kočenja.
Naime, sam okrivljeni Dxxxxxx Mxxxxxx navodi u odbrani da je rastojanje između
njegovog vozila i vozila oštećenog iznosila oko 20 m, što je u skladu sa
rezultatom saobraćajnog vještačenja da je vozilo kojim je upravljao okrivljeni
DxxxxxMxxxxxxxx bilo na prostornoj udaljenosti od 17 metara u odnosu na vozilo
oštćenog.
Shodno saobraćajnom vještačenju bezbjedno odstojanje između vozila /odstojanje
uz koje bi okrivljeni mogao da zaustavi vozilo i izbjegne kontakt sa vozilom
oštećenog/ iznosilo je 24,5 m što znači da okrivljeni Dxxxxxx Mxxxxx nije
držao potrebno odstojanje u odnosu na vozilo oštećenog za slučaj potrebe da
ukoliko oštećeni preduzme radnju kočenja može bezbjedno zaustaviti sopstveno
vozilo, a i vještak saobraćajne struke je u svom nalazu i mišljenju upravo
takvo ponašanje okrivljenog naveo kao isključivi uzrok saobraćajne nezgode.
Kako je okrivljeni bio svjestan da može ne pridržavajući se saobraćajnih
propisa i upravljajući vozilom na opisani način, tako ugroziti saobraćaj da
dovede u opasnost život i tijelo ljudi, pa je očigledno olako držao da do toga
neće doćii ili da će to moći spriječiti, jasno je da je djelovao sa svjesnim
nehatom, usled čega je na strani oštećenog ĐxxxxxxMxxxxxxxxx nastupila laka
tjelesna povreda.
Sud je donio rješenje da se ne saslušava svjedok oštećeni Đxxxxxxx Mxxxxxx,
jer ne samo da je zamjenik ODT-a odustao od izvođenja ovog dokaza čemu se nije
protivio okrivljeni, već bi i po ocjeni suda insistiranje na izvođenju tog
dokaza isključivo doprinijelo odugovlačenju postupka.
Prilikom odlučivanja o krivičnoj sankciji sud je shodno čl. 42 KZ kod
okrivljenog cijenio kao olakšavajuće okolnosti njegovu porodičnost – isti je
oženjen, otac jednog djeteta, njegovo loše imovno stanje i nezaposlenost te
raniju neosuđivanost, utvrđenu na osnovu izvoda iz kaznene evidencije, a
otežavajućih okolnosti na strani okrivljenog nije našao, pa je sud uvjerenja
da su ispunjeni uslovi iz čl.53 i čl.54 KZ te da će se uslovnom osudom, kojom
je okrivljenom utvrđena kazna zatvora u trajanju od 30 dana koja se neće
izvršiti ukoliko okrivljeni u roku od 1 godine po pravosnažnosti presude ne
učini novo krivično djelo, postići svrha uslovne osude iz čl. 52 KZ, a u
okviru opšte svrhe propisivanja i izricanja krivičnih sankcija iz čl. 4 st. 2
KZ.
Sud je obavezao okrivljenog na plaćanje troškova krivičnog postupka shodno čl.
226 i čl. 229 ZKP-a u iznosu od 162,00 eura koje troškove čine nagrada sudskom
vještaku medicinske struke u iznosu od 44,00 eura, nagrada sudskom vještaku
saobraćajne struke u iznosu od 88,00 eura i sudski paušal u iznosu od 30,00
eura, srazmjerno složenosti i trajanju krivičnog postupka te imovnom stanju
okrivljenog.
Iz iznijetih razloga, na osnovu čl. 374 ZKP-a odlučeno je kao u izreci
presude.
OSNOVNI SUD U NIKŠIĆU, dana 19.03.2013.godine.
Zapisničar SUDIJA,
Ćuzović Plana s.r. Perović Ivan s. r.
ZA TAČNOST OTPRAVKA TVRDI:
radnik suda
PRAVNA POUKA: Protiv ove presude dozvoljena je žalba u roku od 8 dana
od dana prijema iste preko ovog SUDA VIŠEM
SUDU PODGORICA.