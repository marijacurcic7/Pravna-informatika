CRNA GORA
OSNOVNI SUD U NIKŠIĆU
K.br. 78/2013
Dana 11.09.2013.godine
U IME CRNE GORE
OSNOVNI SUD U NIKŠIĆU, kao prvostepeni krivični, sudija pojedinac Djuričković
Igor, uz sudjelovanje Papović Budimirke kao zapisničara, rješavajući u
krivičnom predmetu okrivljenog M V, zbog krivičnog djela samovlašće iz člana
384 stav 1 KZ CG, postupajući po optužnom predlogu ODT Nikšić Kt.br. 670/12 od
18.02.2013.godine, nakon javnog glavnog pretresa održanog dana 09.09.2013.
godine, u prisustvu zamjenika ODT-a Pejović Željka i okrivljenog, donio je i
dana 11.09.2013.godine javno objavio
P R E S U D U
Okrivljeni:
M V, od oca L i majke S rodjene V, rodjen.godine u Nikšiću, sa prebivalištem u
Nikšiću- , državljanin Crne Gore, po zanimanju penzioner, oženjen, otac dvoje
djece, srednjeg imovnog stanja, ranije osudjivan presudom Vojnog suda u
Sarajevu IK. od 10.05.1979.godine, zbog krivičnog djela iz člana 217 stav 3 KZ
SFRJ na kaznu zatvora u trajanju od 6 mjeseci i presudom Vojnog suda u
Podgorici K.br. od 21.12.1998.godine, zbog krivičnog djela iz člana 214 stav 1
KZ SRJ, uslovnom osudom, na kaznu zatvora u trajanju od 2 mjeseca uslovno na
jednu godinu
K r i v j e
Što je:
Neutvrdjenog dana u periodu od 26.05.2012.godine do 04.06.2012.godine, u
Nikšiću,u svom poslovnom objektu koji se nalazi u ulici, samovlasno pribavio
pravo za koje je smatrao da mu pripada, na način što je, nakon što su dana
26.05.2012.godine ovlašćeni radnici E Nikšić brojilo marke Landis, broj
isključili sa niskonaponske mreže, zbog neplaćenog duga na ime utrošene
električne energije, isto samovlasno priključio na niskonaponsku mrežu E
Nikšić, iako je bio svjestan svog djela i htio njegovo izvršenje.
- čime je počinio krivično djelo samovlašće iz člana 384 stav 1 Krivičnog
zakonika Crne Gore,
- pa sud okrivljenom zbog izvršenja navedenog krivičnog djela primjenom
citiranih zakonskih odredbi, odredbi iz člana 4 stav 2, člana 42, 52, 53 i 54
KZ, kao i odredbi iz člana 226, 229 i člana 374 ZKP-a izriče
USLOVNU OSUDU
Sa kojom okrivljenom utvrdjuje kaznu zatvora u trajanju od 60 (slovima:
šezdeset) dana i istovremeno odredjuje da se navedena kazna neće izvršiti
ukoliko okrivljeni u roku od jedne godine od dana pravosnažnosti presude ne
počini novo krivično djelo.
Obavezuje se okrivljeni da na ime troškova krivičnog postupka plati novčani
iznos od 30,00 € u roku od 15 dana od dana pravosnažosti presude, pod
prijetnjom prinudnog izvršenja na na žiro račun Osnovnog suda u Nikšiću broj
832-152-32 i da sudu dostavi dokaz o izvršenoj uplati.
O b r a z l o ž e nj e
Osnovni državni tužilac u Nikšiću svojim optužnim predlogom Kt.br. od
18.02.2013.godine, stavio je na teret okrivljenom M V izvršenje krivičnog
djela samovlašće iz člana 384 stav 1 KZ CG. Zamjenik ODT-a Pejović Željko,
koji je zastupao optužni akt na glavnom pretresu, imajući u vidu rezultate
dokaznog postupka djelimično je izmijenio činjenični opis podnijetog optužnog
akta i u svojoj završnoj riječi ostao je pri navodima optužnog akta u konačnom
predložio sudu da okrivljenog oglasi krivim i osudi po zakonu.
Okrivljeni M V u svojoj odbrani datoj na glavnom pretresu, negirajući
izvršenje krivičnog djela koje mu je stavljeno na teret optužbom u bitnom je
naveo da je vlasnik poslovnog prostora koji se nalazi u zgradi M, lociranoj u
ulici u Nikšiću, da je taj prostor kupio prije desetak godina kada je ta
zgrada sagradjena i da je od tada taj prostor davao u zakup licima koja su
istom obavljala razne vrste djelatnosti, tako da on ili ne ko od članova
njegove porodice nikada nije obavljao djelatnost u tom poslovnom prostoru.
Dalje je objasnio da zakupci tog poslovnog prostora nijesu uredno izmirivali
svoje obaveze, pa ni obavezu plaćanja računa za utrošenu električnu energiju
zbog čega je nastao veći dug prema E Nikšić, a on krajem 2011.godine sa
tadašnjim zakupcem prekinuo saradnju, nakon čega je tokom 2012.godine taj
poslovni prostor bio neizdat, za koje vrijeme on isti nije obilazio tako da mu
nije poznato da je u tom poslovnom prostoru isključivana električna energija
od strane radnika E zbog neizmirenog duga za utrošenu električnu energiju, da
bi on početkom 2013.godine predmetni poslovni prostor izdao sadašnjem zakupcu,
pri čemu je zatekao situaciju da u tom poslovnom prostoru nije bilo električne
energije i zbog toga sa E zaključio sporazum o izmirenju duga za utrošenu
električnu energiju u ratama, nakon čega je od strane E omogućeno normalno
snabdijevanje električnom energijom predmetnog poslovnog prostora
U svojoj završnoj riječi okrivljeni je ostajući pri svojoj odbrani predložio
sudu da ga oslobodi od optužbe.
Sud je na glavnom pretresu u dokaznom postupku pročitao: zapisnik E Nikšić o
izvršenju naloga za obustavu snabdijevanja električnom energijom broj od
26.05.2012.godine i zapisnik E Nikšić o izvršenju naloga za obustavu
snabdijevanja električnom energijom broj od 04.05.2012.godine, na saglasan
predlosg stranaka pročitao iskaz svjedoka T Pa dat u prethodnom postupku i
pročitao izvod iz kaznene evidencije za okrivljenog dat od Uprave policije CG-
PJ Nikšić, dok je sud na predlog zamjenika ODT-a odustao od saslušanja u
svojstvu svjedoka Ćalasan Mitra, radnika E Nikšić, smatrajući da je provedenim
dokazima utvrdjeno činjenično stanje, tako da bi saslušanje imenovanog
svjedoka vodilo bespotrebnom odugovlačenju predmetnog krivičnog postupka.
Analizirajući provedene dokaze pojedinačno i u njihovoj medjusobnoj
povezanosti, dovodeći ih u vezu sa navodima optužbe i kazivanjem okrivljenog,
sud je na nesumnjiv način utvrdio da je okrivljeni M V počinio krivično djelo
stavljeno mu na teret optužbom i istog oglasio krivim i krivično-pravno
odgovornim iz sljedećih razloga:
Svjedok T P u svom iskazu naveo je da je kao radnik E Nikšić dana 26.05.2012.
godine, sa kolegom Ć M, bio na terenu obavljajući poslove isključenja sa mreže
neurednih platiša i da su navedenog dana u ulici zbog neplaćenog duga
isključili sa niskonaponske mreže brojilo potrošača M V i na to brojilo nakon
isključenja postavili tzv.kodiranu plombu i da su nekoliko dana nakon toga
izvršili kontrolu prethodno isključenog brojila i prilikom iste konstatovali
da je brojilo imenovanog potrošača samovoljno priključeno na mrežu. Dodao je i
da su u zapisnike o izvršenoj kontroli ostavili prethdno isključenog brojila
on i kolega Ć vjerovatno greškom unijeli datum 04.05.2012.godine, jer se
radilo o kontroli koju su izvrili nekoliko dana nakon što su izvršili
isključenje predmetnog brojila sa mreže dakle dana 04.06.2012.godine.
Ovakvo kazivanje imenovanog svjedoka potvrdjeno je uvidom u zapisnik o
izvršenju naloga za obustavu snabdijevanja električnom energijom broj od
26.05.2012.godine, u kojem je konstatovano da su zbog neplaćenog duga za
isporučenu energiju ovlašćeni radnici E Nikšić T P i Ć M, u zgradi Miljanić
lociranoj u ulici, dana 26.05.2012.godine sa mreže isključili brojilo
okrivljenog M V kao potrošača, marke, broj i nakon isključenja na brojilo
postavli plombu brojNK , dok je u zapisniku o izvršenju naloga za obustavu
snabdijevanja električnom energijom broj 0011679 od 04.05.2012.godine
konstatovano da je kontrolom izvršenom toga dana od strane imenovanih radnika
E utvrdjeno da je sa navedenog brojila skinuta plomba postavljena nakon
isklučenja broj  i da je brojilo samovoljno priključeno na
elektrodistributivnu mrežu.
Za napomenuti je da je sud cijeneći navedene zapisnike E Nikšić izveo
nesumnjiv zaključak da je u zapisnik broj očiglednom omaškom radnika E Nikšić
kao datum vršenja kontrole prethodno isključenog brojila unijet datum
04.05.2012.godine, jer je po ocjeni suda očigledno da je ova kontrola
obaveljena dana 04.06.2012.godine, s obzirom na činjenicu da je u predmetnom
zapisniku navedeno da je sa brojila skinuta plomba broj NK, za koju je u toku
predmetnog postupka nesumnjivo utvrdjeno da je postavljena dana
26.05.2012.godina nakon isključenja brojila sa distributivne mreže.
Na osnovu navedenih dokaza, sud je na nesumnjiv način utvrdio da su, zbog
neplaćenog duga za utrošenu električnu energiju, ovlašćeni radnici E Nikšić
dana 26.05.2012.godine, u zgradi M lociranoj u ulici Jola Piletića, isključili
električnu energiju u posovnom prostoru okrivljenog M V kao potrošača, tako
što su prekinuli dovod električne energije na brojilu marke Landis, broj i da
su radnici E Nikšić kontrolom izvršenom dana 04.06.2012.godine ustanovili da
je brojilo koje mjeri potrošnju električne energije u tom poslovnom prostoru
okrivljenog samovoljno priključeno na elektrodistributivnu mrežu, na osnovu
kojih činjenica je sud izveo zaključak da je upravo okrivljeni M V, kao
vlasnik predmetnog poslovnog prostora koji u toku 2012.godine po kazivanju
okrivljenog nije bio izdat u zakup nekom trećem licu i samim tim lice koje ima
konkretan interes da to učini izvršio predmetno priključenje električne
energije u svom poslovnom prostoru kako bi na taj način bio u mogućnosti da za
taj poslovni prostor pronadje zakupca, na osnovu kojeg zaključka je sud na
nesumnjiv način utvrdio da je okrivljeni M V neutvrdjenog dana u periodu od
26.05.2012.godine do 04.06.2012.godine, u Nikšiću,u svom poslovnom objektu
koji se nalazi u ulici J, samovlasno pribavio pravo za koje je smatrao da mu
pripada, na način što je, nakon što su dana 26.05.2012.godine ovlašćeni
radnici E Nikšić brojilo marke, broj isključili sa niskonaponske mreže, zbog
neplaćenog duga na ime utrošene električne energije, isto samovlasno
priključio na niskonaponsku mrežu E Nikšić, sa kojim radnjama je okrivljeni
počinio krivično djelo samovlašće iz člana 384 stav 1 Krivičnog Zakonika Crne
Gore na način, u vrijeme i na mjestu kako je to predstavljeno u izreci
presude.
U tom pravcu sud je odbacio kao nelogičnu i usmjerenu na izbjegavanje krivično
pravne odgovornosti odbranu okrivljenog u dijelu u kome je okrivljeni naveo da
on nije znao da je u njegovom poslovnom prostoru, zbog neplaćenog duga za
utrošenu energiju, isključena elekrična energija od strane radnika E Nikšić,
jer bi pri nesumnjivo utvrdjenoj činjenici da je u predmetnom poslovnom
prostoru dana 26.05.2012.godine od strane radnika E Nikšić isključena
električna energija na brojilu, po mišljenju suda bilo nelogično da neko treće
lice sazna da je u poslovnom prostoru okrivljenog isključena elekrična
energija i po svom nahodjenju, nemajući pri tom nikakav ineteres da to učini,
brojilo koje mjeri potrošnju električne energije u poslovnom prostoru
okrivljenog priključi na nisko naponsku mrežu i na taj način omogući da
intalacije u tom poslovnom prostoru okrivljenog dobiju električnu energiju.
Prilikom ocjene subjektivnog odnosa prema izvršenom krivičnom djelu sud je
utvrdio da je okrivljeni prilikom izvršenja predmetnog krivičnog djela
postupao sa direktnim umišljajem, jer iz utvrdjenog činjeničnog stanja
proizilazi da je okrivljeni preduzimajući radnje bliže opisane u izreci
presude postupao sa očiglednom namjerom da na taj način samovlasno pribavi
pravo na snabdijevanje električnom energijom za koje smatra da mu pripada,
odakle nedvosmisleno proizilazi da je okrivljeni prilikom izvršenja predmetnog
krivičnog djela bio svjestan istog i htio njegovo izvršenje.
Prilikom donošenja odluke o krivičnoj sankciji okrivljenom sud je u smislu
člana 42 stav 1 KZ kao olakšavajuće okolnosti na strani okrivljenog našao
porodične prilike–činjenicu da je okrivljeni otac dvoje djece, dok
otežavajućih okolnosti na strani okrivljenog po ocjeni suda nije bilo, jer
raniju osudjivanost okrivljenog okrivljenog, utvrdjenu uvidom u izvod iz
kaznene evidencije za okrivljenog, sud istom nije cijenio kao otežavajuću
okolnost, jer se kod ranije osudjivanosti okrivljenog radi o osudjivanosti
zbog izvršenja krivičnih djela koja nijesu istorodna sa krivičnim djelom za
koje mu se sudilo u predmetnom postupku, pri čemu je od te ranije
osudjivanosti okrivljenog protekao vremenski period od trideset četiri, odosno
petnaest godina. Cijeneći navedene olakšavajuće okolnosti sud je našao da se
radi o osobito olakšavajućim okolnostima i da prema okrivljenom radi
ostvarivanja ciljeva krivično-pravne zaštite društvenih vrijednosti nije nužno
primijeniti kaznu i istom na osnovu člana 53 i 54 KZ izrekao uslovnu osudu sa
kojom je okrivljenom utvrdio kaznu zatvora u trajanju od 60 dana i istovremeno
odredio da se ova kazna neće izvršiti ukoliko okrivljeni u roku od jedne
godine od dana pravosnažnosti presude ne počini novo krivično djelo,
smatrajući da će se i sa prijetnjom izvršenja utvrdjene kazne zatvora, uz
provjeru ponašanja okrivljenog u roku od jedne godine na istog u dovoljnoj
mjeri uticati da ubuduće ne vrši nova krivična djela i da će se na taj način u
ovom konkretnom slučaju ostvariti svrha izricanja uslovnih osuda iz člana 52
stav 2 KZ, u okviru opšte svrhe izricanja krivičnih sankcija iz člana 4 stav 2
KZ.
Odluku o troškovima krivičnog postupka sud je donio primjenom odredbi člana
226 i člana 229 ZKP-a i istom obavezao okrivljenog da na ime troškova
krivičnog postupka plati novčani iznos od 30,00 €, koji iznos je odredjen
imajući u vidu složenost predmeta, trajanje postupka i imovne prilike
okrivljenog.
Na osnovu svega izloženog, primjenom odredbi člana 374 ZKP-a odlučeno je kao u
izreci presude.
OSNOVNI SUD U NIKŠIĆU, dana 11.09.2013. godine
Zapisničar  S U D I J A
Papović Budimirka  Djuričković Igor s.r.
Za tačnost otpravki tvrdi i ovjerava: Službenik suda
PRAVNA POUKA: Protiv ove prersude dozvoljena je žalba u roku od 8 dana od dana
prijema iste preko Ovog suda Višem sudu Podgorica