U I M E C R N E G O R E
K. br. 80/13
OSNOVNI SUD U NIKŠIĆU, kao prvostepeni krivični, sudija Perović Ivan, uz
sudjelovanje Ćuzović Plane kao zapisničara, odlučujući u krivičnom predmetu
okrivljenog B Mzbog krivičnog djela samovlašće iz čl. 384 st. 1 KZ, po
optužnom predlogu ODT-a Nikšić Kt.br. od 20.02.2013.g., nakon dovršenog
glavnog i javnog pretresa, dana 23.04.2013.g., u prisustvu zamjenika ODT-a
Pejović Željka i okrivljenog B M, donio je i istog dana javno objavio
P R E S U D U
Okrivljeni:
B M, od oca D majke V rođene M, rođen.g u Nikšiću, nastanjen u mjestu rođenja,
državljanin Crne Gore, završio srednju školu, nezaposlen, lošeg imovnog
stanja, neoženjen, ranije neosuđivan,
K r i v j e,
Što je:
Neutvrđenog dana u periodu od 16.05.2012.. do 18.05.2012.g. u Nikšiću u
porodičnom stanu koji se nalazi u ulici VI crnogorske, samovlasno pribavio
pravo za koje je smatrao da mu pripada, na način što je, nakon što su dana
16.05.2012.g. ovlašćeni radnici E Nikšić isključili brojilo broj sa nisko-
naponske mreže zbog neplaćenog duga na ime utrošene električne energije, isto
samovlasno priključio na nisko-naponsku mrežu Nikšić, iako je bio svjestan
svog djela i htio njegovo izvršenje.
- čime je učinio krivično djelo samovlašće iz čl. 384 st. 1 Krivičnog
zakonika,
- pa sud okrivljenom za navedeno krivično djelo primjenom čl. 4 st. 2, čl.
42, čl. 52, čl. 53 i čl. 54 Krivičnog zakonika i čl. 374 Zakonika o krivičnom
postupku, izriče
USLOVNU OSUDU
Kojom mu utvrđuje kaznu zatvora u trajanju od 30 /trideset/ dana i istovremeno
određuje da se ova kazna neće izvršiti ako okrivljeni u roku od 1
/jedne/godine po pravosnažnosti presude ne učini novo krivično djelo.
Troškovi krivičnog postupka padaju na teret budžetskih sredstava suda.
O b r a z l o ž e nj e
ODT iz Nikšića optužnim predlogom Kt. br. stavio je na teret okrivljenom B M
izvršenje krivičnog djela samovlašće iz čl. 384 st. 1 KZ, pa je zamjenik ODT-a
Pejović Željko, koji je zastupao optužbu na glavnom pretresu, u završnoj
riječi ostao pri istoj predlažući sudu da okrivljenog oglasi krivim i osudi po
zakonu.
Predstavnik oštećene E M Ž u završnoj riječi je naveo da se pridružuje
krivičnom gonjenju protiv okrivljenog.
Okrivljeni B M negirao je izvršenje krivičnog djela navodeći u svojoj odbrani
da od 2005.g. živi u stanu u ulici, a uglavnom redovno plaća električnu
energiju, dok dug za struju iznosi oko 400,00 eura, pri čemu nije redovno
plaćao tokom 2012.g zbog loše materijalne situacije. U martu mjesecu 2012.g.
mu je struja isključena i ponovno je platio priključenje, a takođe mu je
struja isključenja i u maju mjesecu. Struje nije bilo nekoliko dana. Iako nije
ništa uplatio ,opet je u stan došla struja, a kako se to dogodilo, njemu nije
poznato. Ovaj stan se vodi na ime njegovog oca D kao i mjerno mjesto. Nije bio
prisutan kada je struja isključena, niti je potpisao zapisnik u maju 2012.g. a
ni lično ni preko druge osobe nije izvršio priključenje i nikada nije našao
zapisnik E o kontroli niti mu ga je bilo ko predao, a takođe nije nikada dobio
opomenu da će struja biti isključena.
Okrivljeni je u završnoj riječi ostao pri iznijetoj odbrani predlažući sudu da
ga oslobodi od optužbe.
Sud je u dokaznom postupku pročitao zapisnik E Nikšić o izvršenju naloga za
obustavu snadbijevanja električnom energijom broj od 16.05.2012.g. i zapisnik
E Nikšić o izvršenju naloga za obustavu snadbijevanja električnom energijom
broj od 18.05.2012.g., na saglasan predlog stranaka pročitao iskaz svjedoka J
D dat kod ODT-a Nikšić dana 13.02.2013.g. i pročitao izvod iz kaznene
evidencije za okrivljenog.
Zapisnikom E Nikšić broj od 16.05.2012.g konstatovano je da je potrošaču B D
na adresi isključena električna energija zbog duga od 461,04 eura.
Zapisnikom E Nikšić broj od 18.05.2012.g. konstatovano je da je potrošač
uklonio distributivnu plombu i samovoljno se priključio na distributivnu
mrežu.
Svjedok J D naveo je u svom iskazu da je radnik E Nikšić i da je dana
16.05.2012. godine sa kolegom B P izvršavao poslove isključenja i da su po
nalogu isključili brojilo B D. Dana 18.05.2012.g. obilazio je prethodno
isključene potrošače i tom prilikom su na brojilu potrošača B D utvrdili da se
isti samovoljno priključio na elektrodistributivnu mrežu. Takođe je istakao da
zapisnik o izvršenoj kontroli ostavljaju na brojilu ili na vratima potrošača.
Imajući u vidu sadržinu izvedenih dokaza, sud je na nesumnjiv način utvrdio da
je okrivljeni B M neutvrđenog dana u periodu od 16.05.2012.. do 18.05.2012.g.
u Nikšiću u porodičnom stanu koji se nalazi u ulici, samovlasno pribavio pravo
za koje je smatrao da mu pripada, na način što je, nakon što su dana
16.05.2012.g. ovlašćeni radnici E Nikšić isključili brojilo broj sa nisko-
naponske mreže zbog neplaćenog duga na ime utrošene električne energije, isto
samovlasno priključio na nisko-naponsku mrežu E Nikšić, iako je bio svestan
svog djela i htio njegovo izvršenje ,kojim radnjama je ostvario sva bitna
obilježja krivičnog djela samovlašće iz čl. 384 st. 1 KZ.
Naime, nesporna je činjenica da je okrivljeni 16.05.2012. godine isključen sa
elektrodistributivne mreže i da je prilikom kontrole ovog potrošača od strane
radnika E dana 18.05.2012. godine utvrđeno da se isti samovoljno priključio na
nisko-naponsku mrežu E Nikšić, budući da to proizilazi iz kazivanja radnika E
J D, te iz sadržine zapisnika E od 16.05.2012.g. i 18.05.2012.g. koji su
sačinjeni tom prilikom.
Sud nije prihvatio odbranu okrivljenog nalazeći da je neosnovana i sračunato
data u pravcu izbjegavanja krivice, budući da upravo okrivljeni kao lice lošeg
imovnog stanja, koje po sopstvenom priznanju zbog takve materijalne situacije
nije u mogućnosti da redovno plaća utrošenu električnu energiju posjeduje
pravni interes za obavljanje inkriminisane radnje kako bi obezbijedio
snabdijevanje električnom energijom. Takođe je odbrana okrivljenog nelogična
jer on navodi kako je u maju u datom stanu isključena struja ali je posle
nekoliko dana stan opet snabdijevan električnom energijom a kako je došlo i na
koji način do ponovnog snabdijevanja, on ne umije da objasni što je krajnje
neprihvatljivo.
Kako je okrivljeni bio svjestan da samovlasno pribavlja pravo za koje je
smatrao da mu pripada(samovoljnim priključenjem na nisko-naponsku mrežu E
Nikšić nakon isključenja sa iste), što je očito i htio opisanim postupanjem
,jasno je da je djelovao sa direktnim umišljajem.
Kako je zamjenik ODT-a odustao od predloga da se sasluša svjedok B P, čemu se
okrivljeni nije protivio, sud je donio rješenje da se ne saslušava navedeno
lice budući da bi insistiranje na izvođenju ovog dokaza doprinijelo
odugovlačenju postupka.
Prilikom odlučivanja o krivičnoj sankciji, sud je shodno čl. 42 KZ kod
okrivljenog cijenio kao olakšavajuće okolnosti činjenicu da se radi o
nezaposlenom licu lošeg imovnog stanja i njegovu raniju neosudjivanost,
utvrđenu na osnovu izvoda iz kaznene evidencije, dok otežavajućih okolnosti
nije našao pa je sud uvjerenja da su ispunjeni uslovi iz čl.53 i čl.54 KZ te
da će se uslovnom osudom, kojom je okrivljenom utvrđena kazna zatvora u
trajanju od 30 dana koja se neće izvršiti ukoliko okrivljeni u roku od 1
godine po pravosnažnosti presude ne učini novo krivično djelo, postići svrha
uslovne osude iz čl. 52 KZ, a u okviru opšte svrhe propisivanja i izricanja
krivičnih sankcija iz čl. 4 st. 2 KZ.
Sud je shodno čl. 229 st. 4 ZKP-a oslobodio okrivljenog od obaveze plaćanja
troškova krivičnog postupka, nalazeći da bi u suprotnom imajući u vidu da je
riječ o licu lošeg imovnog stanja, bilo dovedeno u pitanje izdržavanje
okrivljenog.
Iz iznijetih razloga, na osnovu čl. 374 ZKP-a odlučeno je kao u izreci.
OSNOVNI SUD U NIKŠIĆU, dana 23.04.2013. godine.
Zapisničar, SUDIJA,
Plana Ćuzović s.r. Ivan Perović s.r.
ZA TAČNOST OTPRAVKA TVRDI:
radnik suda.
PRAVNA POUKA: Protiv ove presude dozvoljena je žalba u roku od 8 dana
od dana prijema iste preko ovog suda Višem sudu u
Podgorici.