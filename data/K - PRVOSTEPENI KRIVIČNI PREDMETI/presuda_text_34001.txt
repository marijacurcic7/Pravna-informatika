U IME CRNE GORE
K.br.90/13
OSNOVNI SUD U NIKŠIĆU, kao prvostepeni krivičnisudija Dragan Babović , uz
sudelovanje Krištof Stanke kao zapisničara, rešavajući u krivičnom predmetu
okrivljenog Z M, zbog krivičnog djela falsifikovanje isprave iz čl. čl.412 st.
2 u vezi st. 1 Krivičnog zakonika po optužnom predlogu ODT-a Nikšić
Kt.br805/12 od 17.01.2013 nakon dovršenog glavnog javnog pretresa, dana
15.04.2013 godine u prisustvu zamjenika ODT-a iz Nikšića Đorojević Dejana i
okrivljenog, donio je, a dana 18.04.2013.godine javno objavio,
P R E S U D U
Okrivljeni Ž M od oca M i majke S rođene K , rođen K.godine u P, nastanjen u
Nikšiću, završio srednju školu, radnik, neoženjen, lošeg imovnog stanja,
ranije osuđivan – presudom Višeg suda u Podgorici Kv.br.527/05 od
17.10.2005.godine zbog kriv.djela iz čl. 245 st. 1 KZ SRJ i čl. 207 st.3 tač.1
KZ – na kaznu zatvora u trajanju od jedne godine i pet mjeseci,
K r i v j e:
Što je
Dana 18.12.2005 godine, u 19:50 časova u Republici Srbiji , na magistralnom
putu broj 21 u Prijepolju, iako je bio svjestan svog djela i htio njegovo
izvršenje , upotrijebio lažnu javnu ispravu kao pravu, na način što je
policijskom službeniku Republike Srbije , OUP Prijepolje , prilikom
saobraćajne kontrole dokumenata, prezentovao saobraćajnu dozvolu čiji je
obrazac falsifikovan, navodno izdatu od CB Nikšić dana 25.11.2005. godine pod
brojem na ime Ž D iz Nikšića, serijskog broja CG-,
- čime je izvršio produženo krivično djelo falsifikovanje isprave iz čl. 412
st. 2 u vezi st. 1 Krivičnog zakonika.
Pa sud okrivljenom za navedeno krivično djelo primjenom zakonskih odredbi čl.4
st.2,42, 52,53 i 54 Krivičnog zakonika i čl. 229 i 374 Zakonika o krivičnom
postupku, izriče :
U S L O V N U O S U D U
Kojom mu prethodno utvrđuje kaznu zatvora u trajanju od 4 (četiri) mjeseca i
istovremeno odredjuje , da ovu kaznu okrivljeni neće izdržati , ako u roku od
godinu dana od pravosnažnosti presude ne učini novo krivično djelo
Na osnovu čl. 75 Krivičnog zakonika prema okrivljenom Ž M se izriče mjera
bezbjednosti trajnog oduzimanja saobraćajne dozvolae serijski broj CG kao
predmeta izvršenja krivičnog djela.
Obavezuje se optuženi da na ime troškova krivičnog postupka uplati iznos od
30,00 eura u roku od 15 dana pravosnažnosti presude, na žiro-račun ovoga suda
br. 832-152-32 te da dokaz o izvršenoj uplati dostavi sudu.
O b r a z l o ž e nj e
ODT u Nikšiću optužnim predlogom Kt.br. od 17.01.2013.godine. stavio je na
teret okrivljenom Ž M izvršenje krivičnog djela falsifikovanje isprave iz čl.
412 st. 2 u vezi st. 1 KZ, pa je zamjenik ODT-a Đorojević Dejan, na glavnom
pretresu, ostajući u konačnom pri podnijetom optužnom predlogu i predlažući
sudu u završnoj riječi da okrivljenog oglasi krivim i osudi po zakonu, te da
mu izrekne mjeru bezbjednosti oduzimanje predmeta.
Okrivljeni Ž M u svojoj odbrani u bitnom istakao, da je dana 18.12.2005.
godine kupio vozilo Golf 3 Na Auto pijaci i to od Ž D , koji je njegov rodjak,
a koji je jedno vrijeme živio u Nikšiću u S , a kasnije odselio za Beograd. Sa
D se sreo slučajno, na auto pijaci, pa ga je on pitao šta ce tu, te je D kazao
da je došao da kupi vozilo , jer su se vozila sa crnogorskim tablicama , mogla
jeftinuje kupiti, tamo nego u Crnoj Gori, jer državljani Srbije u to vrijeme
nijesu mogli da upravljaju vozilima sa crnogorskim tablicama. Nakon toga mu je
D kazao da on ima neko vozilo Golf 3 , te da ga pogleda da ga kupi. On je
pogledao to vozilo , koje mu se svidjelo , pa je pitao D koliko košta, te mu
je D kazao da ga cijeni 4.000,00 eura, pa je on D kazao da ima tu 3.000,00
eura, a da će mu 1.000,00 dati kad D dodje u Nikšić da prevede auto na njegovo
ime, na šta je D i pristao.Sa D nije sačinio nikakav ugovor o kupoprodaji
vozila, a nije mu dao nikakvo punomoćje da može da upravlja vozilom, a nije mu
dao ni potvrdu da mu je isplatio tu sumu novca. Nakon toga on je sjeo u vozilo
i pošao za Crnu Goru , ne sluteći, šta mu se usput može desiti, pa ga je u
Prijepolju zaustavila policija, te ga odmah privela u stanicu , zajedno sa
vozilom, radi provjere i tada mu je nešto postalo sumnjivo, pa su mu u
policiji kazali da je vozilo ukradeno i da su saobraćajana i tablice
falsifikovane. Dalje je naveo da ne zna nikakve bliže podatke za Ž D, jedino
mu je poznato da je kasnije otišao za Švajcersku , te da ga je tražio da stupi
u kontakt sa njim , ali nikada nije uspio. Kritične prilike mu D nije davao
nikakav broj telefona , jer su se dogovorili da D za 10 dana nakon kupovine
vozila dođe u Crnu Goru , da prevedu vozilo i da mu on da ostaztak novca koji
mu je ostao dužan. Naveo je i da je provjerio broj šasije sa vozila i onog
koji je upisan u saobracajnu dozvolu, te su se ti brojevi poklopili, a broj
motora nije provjerio. U završnoj riječi je istakao da ostaje pri navodima
svoje odbrane , a pitanje krivice ostavlja sudu na ocjenu.
Sud je u dokaznom postupku u ponovnom postupku neposredno saslušao svjedoka S
D, na saglasan predlog stranaka pročitao iskaz svjedoka Ž D , te nalaz i
mišljenje vještaka grafologa S B – P , pročitao potvrdu o privremenom
oduzimanju predmeta MUP-a Srbije od 18.12.2005 godine, potvrdu, izvršio uvid u
saobraćajnu dozvolu serijski broj CG izdatu od CB Nikšić i izvršio uvid u
izvod iz kaznene evidencije na ime okrivljenog .
Svjedok S D u svom iskazu je istakao da je dana 16.12.2005.godine sa svojim
ocem i Ž Mm krenuo za Beograd, u Beogradu su ostavili njegovog oca pred
njemački konzulat da nešto završi, a on i M su otišli za Novi Sad. On je u
Novom Sadu ostavio M, a on produžio za Vrbas. Narednog dana se sastao sa M i
krenuli za Beograd, na pijacu da bi M kupio auto jer mu je sestra prethodnog
dana iz Švajcerske poslala nekih 2.000 eura. Dolaskom na pijacu M je sreo svog
poznanika i rodjaka iz Nikšića Ž D koji mu je ponudio na prodaju automobil
»Golf III« na kome su bile nikšićke tablice. Vidio je da je M D dao za
navedeno vozilo iznos od 2.000 eura koje je imao kod sebe i takodje je čuo da
su se dogovorili da će mu M kada dodje u Nikšić i obave formalnosti oko
prevoda vozila isplatiti još 1.000 eura. Nakon ovoga Milinko sa svojim vozilom
koje je kupio od D sa pijace Bubanj Potok kreće za Crnu Goru, a on sa svojim
vozilom odlazi za Beograd za neke djelove. Od tog momenta sa M se nije ni
gledao, ni čuo telefonom, a tek narednog dana kad se vratio u Nikšić čuo je da
mu je oduzeto vozilo u Srbiji i da je priveden u policiju. Dalje je naveo da
mu nije poznato da li je tom prilikom zaključivan kakav ugovor o kupoprodaji
vozila, a D nije izdao nikakvu potvrdu M da je od njega primio novac.
Svjedok Ž D u svom iskazu pred istražnim sudijom Višeg suda na zapisniku od
19.10.2010.godine je istakao da nikada nije imao vozilo marke »«, te da on ne
poznaje ni jedog drugog Ž D, policajci su mu prilikom privodjenja rekli da u
naselju ne postoji ni jedan D Ž sem on i zato su ga priveli. Nikada nije gubio
saobraćajnu dozvolu, a njegov otac je iz Srbije iz mjesta Krnjača kod
Beograda, te je kao beba bio u Beogradu, a posle toga nikada nije išao tamo,
te nikada nije mogao biti u Bubanj Potoku.
Na osnovu potvrde MUP-a Republike Srbije o privremeno oduzetim predmetima od
18.12.2005.godine utvrdjeno je da je od dana 18.12.2005.godine oduzeto p.m.v.
marke »Golf III« metalik plave boje, broja motora, broj šasije, jedan kontakt
ključ, jedna saobraćajna dozvola na ime Ž D iz Nikšića , serijski broj CG
izdata dana 25.11.2005.godine u Nikšiću, jedna saobraćajna dozvola R.
Makedonije na ime D T iz Skoplja, serijskog broja MK, jedan zeleni karton br.
1185459 izdat u Skoplju i registarske oznake NK.
Na osnovu sadržine saobraćajne dozvole izdate od strane UP Filijala Nikšić
serijski broj CG utvrdjeno je da je ista izdata za vozilo marke »Golf III«
plave boje na ime Ž D, pri čemu su registarske tablice nosile oznaka NK.
Iz nalaza i mišljenja vještaka S B P je utvrdjeno da je dostavljena
saobraćajna dozvola CG reg.br. NK falsifikovana tako što joj je obrazac
falsifikovan.
Dati nalaz i mišljenje sud je u cjelosti prihvatio kao stručan i objektivan i
u skladu sa ostalim provedenim dokazima.
Činjenično stanje izreke presude utvrdjeno je provedenim dokazima.
Okrivljeni ne priznaje izvršenje predmetnog krivičnog djela navodeći da je
predmetno vozilo kupio od svog rodjaka Ž D na pijaci Bubanj Potok, te da je
prilikom kupovine vozila provjerio broj šasije na vozilu i u saobraćajnoj
dozvoli, te da su se ti brojevi poklopili,a broj motora nije gledao.
Okrivljeni je dalje naveo da od Ž D nije uzeo broj telefona na koji ga je
mogao kontaktirati , niti priznanicu da je dao novac Ž D, te da od istog nije
uzeo ni punomoćje kojim može da upravlja vozilom, kao i da ne zna nikakve
bliže podatke za Ž D, jedino mu je poznato da je kasnije otišao za Švajcarsku.
Da je odbrana okrivljenog neosnovana sud je utvrdio provedenim dokazima pa je
istu odbacio kao sračunatu na izbjegavanje krivično pravne odgovornosti.
Naime, u postupku je nesumnjivo utvrdjeno iz citiranog nalaza sudskog vještaka
S B P koji je sud u potpunosti prihvatio kao objektivan, jasan i za sud
uvjerljiv da je okrivljeni Ž M dana 18.12.2005 godine, u 19:50 časova u
Republici Srbiji , na magistralnom putu broj 21 u Prijepolju, iako je bio
svjestan svog djela i htio njegovo izvršenje , upotrijebio lažnu javnu ispravu
kao pravu, na način što je policijskom službeniku Republike Srbije , OUP
Prijepolje , prilikom saobraćajne kontrole dokumenata, prezentovao saobraćajnu
dozvolu čiji je obrazac falsifikovan, navodno izdatu od CB Nikšić dana
25.11.2005. godine pod brojem 21697 na ime Ž D iz Nikšića, serijskog broja
CG-, kojim radnjama je sa direktnim umišljajem ostvario sva bitna obilježja
krivičnog djela falsifikovanje isprave iz čl.412.st.2. KZ.
Optuženi je bio svjestan da ovlašćenim službenim licima predaje na uvid lažnu
javnu ispravu – vozačku dozvolu čiji obrazac je falsifikovan, a što je i htio
pa se u tome ogleda njegova subjektivna veza sa bićem krivičnog djela
manifestovana u direktnom umišljaju, jer je vozačka dozvola isprava javnog
karaktera, a ovo sa razloga jer istu izdaje nadležni državni organ Mnistarstvo
unutrašnjih poslova u zakonom propisanoj formi.
Za sud je takodje neprihvatljiva odbrana okrivljenog u dijelu da od Ž D nije
uzeo broj telefona, niti da mu isti nije dao potvrdu o prijemu 3.000 eura na
ime kupoprodajne cijene, te da nije sačinio ugovor o kupoprodaji, kao i da mu
Ž D nije dao punomoćje kojim ga ovlašćuje da može da upravlja vozilom, a što
potvrdjuje svjedok Ž D iz – Nikšić, koji je istakao da nikada nije imao vozilo
»Golf III«, te da nikada nije gubio saobraćajnu dozvolu od takvog vozila, kao
i da je od policije saznao da je on jedino lice sa takvim imenom i prezimenom
koje živi u.
Sud je cijenio iskaz svjedoka S D ali isti nije prihvatio iz razloga što je u
suprotnosti sa iskazom svjedoka Ž D, te je po mišljenju suda pristrasan i
sračunat u cilju pomaganja okrivljenom na izbjegavanje krivično pravne
odgovornosti.
Prilikom izbora vrste i visine krivične sankcije, Sud je cijenio sve okolnosti
iz čl. 42 KZ, koje su od uticaja da kazna bude manja ili veća, pa je od
olakšavajućih okolnosti na strani okrivljenog uzeo u obzir, loše materijalne
prilike , radnik, dok mu je kao otežavajuću okolnost cijenio, njegovu raniji
osudjivanos , utvrdjenu iz izvoda iz KZ. Imajući uz navedeno u vidu i stepen
društvene opasnosti učinjenog krivičnog djela i krivične odgovornosti
okrivljenog kao izvršioca, Sud je mišljenja da, radi krivično – pravne
zaštite, prema okrivljenom nije nužno primijeniti kaznu, već da će se i samim
upozorenjem, uz prijetnju kaznom kao u izreci presude i rokom provjeravanja od
jedne godine, na okrivljenog u dovoljnoj mjeri uticati da ubuduće ne vrši
krivična djela, čime će u potpunosti biti ostvarena svrha izricanja uslovne
osude iz čl. 52 KZ, a u okviru opšte svrhe izricanja krivičnih sankcija iz čl.
4 st. 2 KZ.
Na osnovu čl. 75 st. 1 KZ sud je okrivljenom Ž M izrekao mjeru bezbjednosti
trajnog oduzimanja saobraćajne dozvole serijski broj CG kao predmeta izvršenja
krivičnog djela.
Okrivljeni je oglašen krivim pa ga je sud obavezao da na ime troškova
krivičnog postupka uplati iznos od 30 eura koji se odnose na paušalne troškove
postupka a ovo sa mišljenjem da je navedeni iznos srazmjeran imovnim prilikama
okrivljenog, trajanju i složenosti krivičnog postupka a shodno čl.229 u vezi
čl. 226 ZKP-a.
Sa svega izloženog a primjenom čl.374 ZKP-a odlučeno je kao u izreci presude.
OSNOVNI SUD U NIKŠIĆU, 15.04.2013.g.
Zapisničar, SUDIJA,
Krištof Stanka, s.r. Babović Dragan,s.r.
Za tačnost otpravki tvrdi i ovjerava službenik suda.
PRAVNA POUKA: Protiv ove presude dozvoljena je žalba u roku od 8 dana od dan
prijema iste preko ovog suda, Višem sudu Podgirici.