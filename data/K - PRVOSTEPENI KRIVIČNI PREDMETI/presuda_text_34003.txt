K.br. 94/13
U IME CRNE GORE
OSNOVNI SUD U NIKŠIĆU, kao prvostepeni krivično po sudiji Babović Draganu, uz
sudjelovanje Krištof Stanke kao zapisničara, u krivičnom predmetu protiv K V,
zbog produženog kriv.djela falsifikovanje isprave iz čl.412.st.2. u vezi
st.1.KZ, po optužnici ODT Nikšić Kt.br. 394/10 od 21.10.2010.godine, nakon
dovršenog glavnog i javnog pretresa dana 27.06.2013.godine, u prisustvu
zamjenika ODT iz Nikšića, Mićunović Vjera, optuženog, njegovog branioca
Slavomira Božovića, adv. Iz Nikšića, po zamjeničkom punomoćju adv. Mitrić
Dragana, adv. iz Nikšića ,donio je, a dana 01.07.2013.godine i javno objavio
P R E S U D U
Optuženi:

K V, od oca S i majke J rodjene J, rodjen.godine u Nikšiću, sa prebivalištem u Budvi –, državljanin Crne Gore, lošeg imovnog stanja, oženjen otac dvoje djece, ranije neosudjivan.

Na onovu čl.373.tač.2.Zakonika o krivičnom postupku
OSLOBAĐA SE OPTUŽBE
Da je:
Dana 16.01.2007.godine u Nikšiću, upotrijebio kao pravu lažnu javnu ispravu –
saobraćajnu dozvolu navodno izdatu na ime H B u Švajcarskoj za registraciju
putničkog mot.vozila marke „Toyota land cruiser 100“, registarskih oznaka VS
sa navodno fabričkim brojem šasije iako je fabrički broj šasije tog vozila i
brojem motora, a koje vozilo nije registrovano u Švajcarksoj niti je izdata
navedena saobraćajna dozvola, na način što je navedenu ispravu uz ostalu
neophodnu dokumentaciju priložio radnicima Odjeljenja za registraciju motornih
vozila – Područne jedinice Nikšić sa zahtjevom za registraciju navedenog
putničkog motornog vozila na ime njegovog brata K Ž, na osnovu koje
dokumentacije je izvršena registracija navedenog vozila i izdata saobraćajna
dozvola br. na ime K Ž sa registarskim oznakama NK
-čime bi počinio produženo krivično djelo falsifikovanje isprave iz čl.412.st.2. u vezi st.1. Krivičnog zakonika.

Troškovi krivičnog postupka padaju na teret budžetskih stredstava suda. 

O troškovima koje je okrivljeni imao po izabranom braniocu, sud će odlučiti posebnim rješenjem po pravosnažnosti presude.


O b r a z l o ž e nj e


ODT u Nikšiću optužnicom Kt. br. 394/10 od 21.10.2010.godine stavio je na teret optuženom K Vu da je izvršio kriv.djelo falsifikovanje isprave iz čl.412.st.2. u vezi st.1.KZ, pa je zamjenik ODT-a, Djorojević Dejan izmijenio pravnu kvalifikaciju iste, dok je zamjenik ODT-a Mićunović Vjera koja je u ponovnom postupku zastupala optužbu, na glavnom pretresu izmijenila pravnu kvalifikaciju i činjenični opis, te je u završnoj riječi ostala pri tako izmijenjenom optužnom aktu i tražila osudu optuženog.


Optuženi K V u svojoj odbrani u bitnom je istakao da je sredinom decembra 2006.godine , bio zainteresovan da kupi terensko vozilo. Zato se često interesovao i pozivao razne prodavce pa je preko tender oglasa našao takvo vozilo marke »Toyota«. Kontaktirao je broj sa tender oglasa u Republiku Srbiju i to negdje krajem 2006.godine. To lice sa kojim je razgovarao mu je kazalo da je to vozilo proizvedeno 2001.godine, te da mu je cijena 21.000 eura. On mu je tada izdiktirao podatke svog brata Ž, jer je u to vrijeme bio izgubio ličnu kartu,a u cilju da se na ime njegovog brata napiše kupoprodajni ugovor i ostali papiri za registraciju vozila. Dogovorio se sa ovim čovjekom da doveze vozilo u Crnu Goru preko nekog graničnog prelaza da bi mogao da ga ocarini, pa je on početkom 2007.godine rekao da će dovesti to vozilo na granični prelaz R kod Pljevalja. Tamo je pošao sa svojim bratom Ž i prijateljem D D iz Budve, te pruzeli vozilo po dogovoru zajedno sa papirima, te one papire predao carini radi kontrole, pa su mu na carini saopštili da je sve u redu i da ide na carinjenje u Nikšiću. Navedeni iznos je predao ovom čovjeku, te je zapisao ime i prezime istog, kao i broj telefona, ali ga je negdje u medjuvremenu zagubio, a smatrao je da mu više nije potreban. Istakao je da mu je to vozilo oduzeto u Budvi i tada je saznao da postoji vjerovatnoća da je isto ukradeno u Albaniji i da je predmet krivičnog djela. Naknadnim vještačenjem ustanovljeno je da je broj šasije na ovom vozilu mijenjan, kao i ova dozvola iz Švajcerske, te je tada pokušao da pronadje podatke za ovo lice koje mu je prodalo vozilo, ali ih nije mogao naći. Istakao je da nije vršio nikakve prepravke, niti je znao da je vozilo neregularno jer da je znao ne bi ga kupovao. Takodje je naveo da je prilikom primopredaje vozila razgledao vozilo i brojeve šasije, a da nije primijetio ništa što bi djelovalo sumnjivo, saobraćajnu dozvolu koju je predao u zahtjev za registraciju vozila dao mu je ovaj čovjek kod koga je kupio vozilo. Dalje je naveo da ugovor koji je njegov brat potpisao bio napravljen i samo je hvalilo da se na ugovoru potpiše njegov brat, da je za vozilo dao 21.000,oo eura tom licu, a da nikakvu priznanicu od njega nije tražio da mu izda, da je primio novac u tom iznosu, kao i da nikada više nakon što mu je to vozilo oduzeto nije kontaktirao ovo lice koje mu je predalo vozilo na graničkom prelazu, a iz razloga što je izgubio njegov broj telefona. Na glavnom pretresu od 24.04.2013.godine, istakao je da je dokumentaciju za registraciju vozila Upravi policije predao njegov brat Ž, jer je po zakonu predvidjeno da lice na koje glase papiri mora lično predati dokumentaciju za registraciju vozila. Dodao je i da je njegov brat potpisao ugovor o kupoprodaji vozila, kao i ostala dokumenta na carinu, a podigao je i saobraćajnu dozvolu za navedeno vozilo. Objašnjavajući razliku na glavnom pretresu i na zapisniku pred istražnim sudijom ovog suda od 17.10.2010.godine, istakao je da vjerovatno nije razumio šta ga pita istražni sudija, pa je tada kazao da je papire predao i carinarnici, a da je saobraćajnu dozvolu predao uz zahtjev za registraciju vozila Upravi policije. U završnoj riječi je istakao da se pridružuje završnoj riječi svog branioca, da nije kriv, a pitanje svoje krivice ostavlja sudu na ocjenu.


Branilac optuženog u završnoj riječi je istakao da nije dokazano da je optuženi počinio krivično djelo na način kako je to precizirano optužnim aktom, te je predložio da ga sud oslobodi optužbe i da mu nadoknadi troškove postupka po angažovanom braniocu. 



U dokaznom postupku sud je neposredno saslušao svjedoka K Ž, na saglasan predlog stranaka pročitao nalaz i mišljenje sudskog vještaka trasologa J M, izvršio uvid u saobraćajnu dozvolu p.m.v. marke »Toyota lan kruzer 100«, reg. oznaka VS, izvršio uvid u dopis UP Sektora kriminalističke policije Podgorica br. od 04.11.2008.godine, izvršio uvid u dopis Uprave policije Sektroda kri.policije PG od 07.11.2008.god. i br.03/1-20-190 od 18.01.2008.godine, izvršio uvid u dopis Uprave policije br. 05/13-1780/1 od 03.06.2013.godine, izvršio uvid u dopis »« od 24.06.2013.godine, te pročitao izvod iz kaznene evidencije na ime optuženog.



Svjedok K Ž u svom iskazu u bitnom je istakao da je optuženi preko tendera stupio u kontakt sa jednim čovjekom iz Srbije koji je prodavao p.m.v. »Toyotu Land kruzer«, pa pošto je optuženi u tom periodu bio izgubio svoju ličnu kartu pitao ga je da predmetno vozilo registruje na njegovo ime, na što je on i pristao. Nakon ovoga on je optuženom dao svoje lične podatke koje je on poslao vlasniku vozila kako bi sačinio kupoprodajni ugovor, pa su se optuženi i vlasnik vozila dogovorili da optuženi preuzme vozilo na graničkom prelazu R kod Pljevalja, nakon čega je on, optuženi kao i njihov drug D D pošli na granični prelaz da preuzmu vozilo pa je on konkretne prilike potpisao ugovor o kupoprodaji vozila, a ime vlasnika u ugovoru je glasilo na ime nekog švajcarskog državljanina, te je on smatrao da je ovo lice koje im je prodalo vozilo posrednik izmedju pravog vlasnika vozila i njega kao kupca istog. Nije kritične prilike potpisao nikakvu priznanicu da je predao novac tom licu i ne zna kako se to lice zvalo. Prilikom preuzimanja vozila na vozilu su bile švajcarske tablice i vidio je saobraćajnu koja je odgovarala istim, koje tablice i saobraćajnu od predmetnog vozila predao Upravi policije kako bi vozilo registrovao. Istakao je da nikada kasnije nije stupio u kontakt sa lice koje im je predalo vozilo na graničnom prelazu. 


Iz citiranih dopisa UP Sektora kriminalističe policije Podgorica br. od
04.11.2008.god.,utvrdjeno je da registarske oznake VS uopšte ne postoje.
Iz dopisa Sektora kriminalističke policije Podgorica br. od 07.11.2008.
godine, utvrdjeno je da je saobraćajna dozvola sa reg.oznakama VS falsifikat,
kao i da PMV. Marke „Toyota Land Cruizer 100“ broja šasije nije registrovano u
Švajcarskoj.
Iz dopisa Uprave policije Sektora kriminalističke policije Podgorica br. od
18.01.2008.godine, utvrdjeno je da su OPS EKP PJ Budva izvršili povraćaj PMV
marke „Toyota Land Cruizer 100“ br. šasije, licu Caushi Robertu od oca Ganija,
rodjen 02.05.1969.godine u Tirani koje vozilo je preuzeo u Podgorici o čemu mu
je izdata potvrda o vraćanju.
Uvidom u obrazac predmetne saobracajne dozvole, utvrdjeno je da su u njoj
sadrzani podaci navedeni u izreci presude.
Sudski vjestak trasolog Jakovljević Milan u svom nalazu je istakao, nakon što
je izvršio uvid u fotodokumentaciju, a sobzirom da drugim podacima nije
raspolagao iz razloga što je predmetno vozilo vraćeno vlasniku, je istakao, da
se iz fotodokumentacije može jasno zaključiti da je broj šasije predmetnog
vozila falsifikovan. Sa slika iz fotodokumentacije jasno se uočavaju obrisi
prethodno izbrušenih originalnih oznaka na osnovu čega se zaključuje da je
postojeći broj šasije predmetnog vozila falsifikovan. Istakao je da do sada
nije vještačio na osnovu fotografija, ali sobzirom da je izvršio uvid u
fotodokumentaciju, nesporno je da je broj šasije falsifikovan. Zaključio je da
se na fotografiji broj 12 ispod oznake br. 3 vidi obris cifre 1, sa
fotografije 6, ispod slova H, vidi se obris prethodne originalne oznake za
koju se nije mogao izjasniti koja je bila, sa broja fotografije 10, ispod
cifara 401, takodje se uočavaju fragmenti prethodno izbrušenih oznaka. Ovi
fragmenti su obilježeni od strane prethodnog vještaka strelicama na
fotografijama, ali se i bez prethodnog obilježavanja strelicama uočavaju
obrisi na prethodno izbrušenim originalnim oznakama. Dalje je naveo da je broj
šasije prekriven završnom bojom vozila, pa je upotrebom hemikalija
najvjerovatnije došlo do skidanja boje, te je to jedan od pokazatelja da broj
šasije nije originalan. Istakao je i da običan gradjanin vizuelnim pregledom
ne može znati da li je broj šasije falsifikovan ili ne, mada bilo ko ko se
bavi tom problematikom može izvršiti ovo brisanje brojeva šasije, te i kucanje
novih.
Iz dopisa Uprave policije br. od 03.06.2013.godine, utvrdjeno je da je zahtjev
za registraciju vozila marke “Toyota Landkruizer 100 “ reg. oznaka NK odsjeku
za registraciju vozila Nikšić preda dana 16.01.2007.godine od strane firme “ ”
DOO Nikšić na ime K Ž iz Nikšića, gdje je isti nakon obrade predmeta preuzeo
saobraćajnu dozvolu od istog.
Iz dopisa “” od 24.06.2013.godine utvrdjeno je da je vozilo “Toyota
Landkruizer” samo jednom registrovano u njihovoj osiguravajućoj kući, te da se
ne mogu konkretno izjasniti koje je lice predalo zahtjev I donijelo papire za
registraciju vozila, jer je od kritičnog dogadjaja prošlo dosta vremena, tako
da nijesu u mogućnosti da daju taj podatak.
Imajući u vidu odbranu okrivljenog da on nije predao saobraćajnu dozvolu za
registraciju vozila “Toyota Landkruizer”, na način kako je to opisano optužnim
aktom, već da je vozilo registrovao na ime svog brata K Ž iz razloga što je u
to vrijeme bio izgubio lična dokumenta, te da je Ž potpisao ugovor o
kupoprodaji vozila, kao i dokumentaciju vezanu za carinjenje vozila.
Okrivljeni je dalje naveo da je Ž uz ostalu dokumentaciju Upravi policije radi
registracije navedenog vozila predao i saobraćajnu dozvolu od istog, te da je
on nije predavao. Ovakvu odbranu okrivljenog potvrdio je svjedok Korać Ž, koji
je u svom iskazu naveo da je on uz ostalu dokumentaciju predao spornu
saobraćajnu dozvolu za registraciju. Iskaz ovog svjedoka sud je prihvatio kao
vjerodostojan i logičan, budući da je vozilo registrovano na njegovo ime, a
što potvrdjuje i činjenica da je zahtjev za registraciju lično potpisao Korać
Ž. Sem navedenog iz dopisa Uprave policije, br. 05/13-1780/1 od
03.06.2013.godine, kao i Osiguravajućeg društva “” od 24.06.2013.godine, nije
se moglo utvrditi da je okrivljeni K V predao navedenu saobraćajnu dozvolu
radi registracije pomenutog vozila.
Kako je optužnim aktom okrivljenom stavljeno na teret da je izvršio krivično
djelo na način što je saobraćajnu dozvolu navodno izdati na ime Hainrich
Bengali za registraciju p.m.v. marke “”Toyota Landkruzer 100”, reg. oznaka VS
uz ostalu neophodnu dokumentaciju priložio radnicima odjeljenja za
registraciju vozila područne jedinice Nikšić , a kako tokom postupka nije
dokazano da je on istu predao, to ga je sud oslobodio od optužbe.
Sud je cijenio i ostale provedene dokaze koje po ocjeni suda nemaju uticaj na
drugačiju odluku.
Kako je okrivljeni oslobodjen od optužbe, to je sud shodno čl.230.st.1. ZKP-a
odredio da troškovi krivičnog postupka koji se odnose na ime izabranog
branioca okrivljenog, a koji će sud odrediti posebnim rješenjem po
pravosnažnosti presude, padaju na teret budžetskih sredstava ovog suda.


Na osnovu iznijetog shodno čl. 373.tač.2. ZKP-a odlučeno je kao u izreci.


OSNOVNI SUD U NIKŠIĆU, dana , 01.07.2013.godine.


Zapisničar, SUDIJA
Krištof Stanka,s.r. Babović Dragan ,s.r.
Za tačnost otpravki tvrdi i ovjerava službenik suda.
PRAVNA POUKA: Protiv ove presude nezadovoljna stranka ima pravo žalbe u roku
od 8 dana, od dana prijema iste, preko ovog suda Višem sudu Podgorici.