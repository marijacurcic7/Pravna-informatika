U IME CRNE GORE!
Posl.br.K. 189/11
OSNOVNI SUD U HERCEG NOVOM, po sudiji Leković Branislavu, uz učestvovanje
zapisničara Vujačić Jelene, u krivičnom predmetu protiv okrivljenog J.M., zbog
krivičnog djela iz 339 st.1 KZ, povodom optužnog predloga  ODT H.Novi
Kt.br.83/11 od 10.10.2011.godine, nakon održanog glavnog i javnog pretresa
dana 01.12.2011.godine, u prisustvu okrivljenog J.M., oštećenih B.N. i K.V. i
zamjenika ODT.H.Novi Nade Pavlović, donio je i javno objavio slijedeću  
P R E S U D U
Okrivljeni: J.M., JMBG ..., od oca R. i majke B. rođenog ... godine u K., sa
prebivalištem u Z. – K. ul ..., državljanin Crne Gore, neoženjen, završio
srednju školu, lošeg imovnog stanja, neosuđivan.  
K r i v    j e
Što je:  
Dana 01. januara 2011. godine oko 04,35 časova u HN na Jadranskom putu, ul
..., upravljajuči putničkim vozilom marke „Opel Kadet“ reg. oznake HN ...,
krećući se u pravcu Z., ne prisdržavajući se saobraćajnih propisa čl.26 i
čl.200 ZOBS-a na putevima, ugrozio saobraćaj i doveo u opasnost živote ljudi,
tako što za kretanje vozilom nije koristio kolovoz i što je vozilom upravljao
pod dejstvom alkohola pri koncentaciji alkohola u krvi od najmanje 0,91
promila, iako je bio svjestan da u takvom stanju nije sposoban za bezbjednu
vožnju i da može izazvati saobraćajnu nezgodu, pa je pristao na takvu
posljedicu, usljed čega je u jednom momentu prednjim desnim dijelom vozila
izašao sa kolovoza sa desne strane i udario u zadnji lijevi dio zaustavljenog
vozila marke „Audi A„ reg oznaka HN ..., vlasništvo oštećenog K.V., kojom
prilikom je oštećeni B.N. koji se nalazio kao saputnik u vozilu „Opel Kadet“
zadobio lake tjelesne povrede i to posjekotinu u predjelu čela, dok je na
vozilu „Audi“ pričinjena materijalna šteta,
-čime je izvršio krivično djelo  ugrožavanje javnog saobraćaja  iz čl. 339 st.1  Krivičnog zakonika.  
pa mu sud, na osnovu čl. 339 st.1 KZ, i primjenom čl. 4, 32, 36, 42,52, 53
i 54.KZ, izriče  
USLOVNU OSUDU
Kojom mu utvrđuje kaznu zatvora u trajanju od 6 (šest) mjeseci i istovremeno
određuje da se ova kazna neće izvršiti ako okrivljeni u roku od 2 (dvije)
godine ne izvrši novo krivično djelo.  
Na osnovu čl. 74 Krivičnog zakonika, okrivljenom se izriče  
MJERA BEZBJEDNOSTI

Zabrane upravljanja motornim vozilom B kategorije u trajanju od 5 mjeseci.  
Na osnovu čl. 229. stav 4. ZKP-a okrivljeni se oslobađa obaveze plaćanja
troškova krivičnog postupka.  
O b r a z l o ž e nj e:
Obrazloženje je izostalo na osnovu čl.458.stav 7 ZKP-a, jer su se stranke
odrekle prava na žalbu i niko od njih nije zahtijevao dostavu presude.  
OSNOVNI SUD U HERCEG NOVOM
Dana, 01.12.2011.godine  
Zapisničar:
S u d i j a:
Vujačić Jelena
Leković Branislav  