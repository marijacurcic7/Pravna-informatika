CRNA GORA
OSNOVNI SUD U NIKŠIĆU
K.br.97/2013
Dana 26.06.2013. godine
OSNOVNI SUD U NIKŠIĆU, kao prvostepeni krivični, sudija pojedinac Djuričković
Igor, uz sudjelovanje namještenika Papović Budimirke kao zapisničara,
rješavajući u krivičnom predmetu okrivljenog J N iz Nikšića, zbog krivičnog
djela samovlašće iz člana 384 stav 1 KZ, postupajući po optužnom predlogu ODT
Nikšić Kt.br.115/12 od 01.03.2013.godine, nakon javnog glavnog pretresa
održanog dana 26.06.2013.godine, u prisustvu zastupnika ODT-a Ivanišević Ivane
i okrivljenog, donio je i istog dana javno objavio
R J E Š E NJ E
Okrivljenom:
J N, , od oca S i majke B, rodjene M, rodjenom. godine u Nikšiću, sa
prebivalištem u Nikšiću-, državljanin Crne Gore, nezaposlen, oženjen, lošeg
imovnog stanja, ranije neosudjivanom,
- zbog izvršenja krivičnog djela samovlašće iz člana 384 stav 1 KZ, primjenom
citiranih zakonskih odredbi i odredbi iz člana 4 stav 2, člana 42 stav 1,
člana 52 i 65 KZ i odredbi člana 226, 229 stav 4, člana 465, 466, a u vezi
člana 374 ZKP-a i z r i č e s e
SUDSKA OPOMENA
Okrivljeni se oslobadja obaveze plaćanja paušala kao dijela troškova krivičnog
postupka.
O b r a z l o ž e n j e
Osnovni državni tužilac u Nikšiću svojim optužnim predlogom Kt.br. od
01.03.2013. godine, stavio je na teret okrivljenom J N izvršenje krivičnog
djela samovlašće iz člana 384 stav 1 KZ. Zastupnik ODT-a Ivanišević Ivana,
koja je zastupala optužni akt na glavnom pretresu, u svojoj završnoj riječi
ostala je pri navodima podnijetog optužnog akta i predložila sudu da
okrivljenog za počinjeno krivično djelo oglasi krivim i osudi po zakonu.
Okrivljeni J N u svojoj odbrani datoj na glavnom pretresu u bitnom je istakao
da je vlasnik kuće koja se nalazi u naselju M, koju kuću je sagradio tokom
2007.godine, a u koju kuću je uselio 2009.godine, nakon čega je u periodu od
oko dvije godine stanovao sa porodicom u toj kući bez električne energije, u
kom periodu je doživio i tešku porodičnu tragediju jer mu je preminulo dijete,
da bi tokom 2011.godine radnici elektroditribucije čija imena on ne zna
izvršili priključenje električne energije u njegovoj kući, u koje vrijeme on
nije imao rješenje E Nikšić o saglasnosti tog pravnog lica da se njegova kuća
priključi na elektro-energetsku mrežu, ali je to rješenje naknadno tokom
2012.godine pribavio, tako da mu sada uredno dolaze računi za utrošenu
električnu energiju u kući.
U svojoj završnoj riječi okrivljeni je, ostajući pri svojoj odbrani, predložio
sudu da ga oslobodi od optužbe.
Sud je na glavnom pretresu u dokaznom postupku pročitao zapisnik E Nikšić o
kontroli mjernog mjesta broj od dana 16.12.2011.godine, na saglasan predlog
stranaka pročitao iskaz svjedoka E M dat u prethodnom postupku, pročitao izvod
iz kaznene evidencije za okrivljenog, dat od Uprave policije CG – PJ Nikšić,
dok je sud odustao od neposrednog saslušanja u svojstvu svjedoka radnika E
Nikšić J I, smatrajući da je provedenim dokazima do izvjesnosti utvrdjeno
činjenično stanje tako da bi saslušanje imenovanog svjedoka vodilo
bespotrebnom odugovlačenju predmetnog krivičnog postupka.
Analizirajući provedene dokaze pojedinačno i u njihovoj medjusobnoj
povezanosti, dovodećih ih u vezu sa navodima optužbe i kazivanjem okrivljenog,
sud je na nesumnjiv način utvrdio da je okrivljeni J N počinio krivično djelo
koje mu je stavljeno na teret optužbom, pa je zbog izvršenja istog okrivljenog
oglasio krivim i krivično pravno odgovornim iz sljedećih razloga:
Svjedok E M u svom iskazu u bitnom je istakao da su on i njegov kolega J I kao
radnici E Nikšić dana 16.12.2011.godine obavljali poslove kontrole tzv.
“nelegalnih potrošača”, odnosno potrošača koji nemaju saglasnost E Nikšić za
priključenje na elektroditributivnu mrežu, i da su toga dana pored ostalih
obavili kontrolu i u kući okrivljenog J N, koja se nalazi u naselju M i
utvrdili da se u kući okrivljenog nalazi instalirano brojilo električne
energije na kojem nije bilo nepravilnosti, ali da navedeno brojilo nije bilo u
službenoj evidenciji E NIkšić, odnosno da se radi o potrošaču koji se na
niskonaposnku mrežu priključio bez prethodno dobijene saglasnosti E Nikšić, o
čemu su sačinili zapisnik koji je potpisao otac okrivljenog J N S koji je
prisustvovao toj kontroli.
Ovakvo kazivanje imenovanog svjedoka potvrdjeno je uvidom u zapisnik E Nikšić
o kontroli mjernog mjesta broj od dana 16.12.2011. godine, u kojem je
konstatovano da su kontrolom u kući okrivljenog J N radnici E Nikšić E M i J I
utvrdili da je u kući okrivljenog instalirano brojilo marke Iskra broj, da je
kuća priključena na niskonaposnku mrežu, ali da okrivljeni kao potrošač
nijendobio saglasnost E Nikšić za priključnje na distributivnu mrežu.
Na osnovu navedenih dokaza, imajući pri tom u vidu i kazivanje okrivljenog da
u drugoj polovini 2011.godine kada je njegova kuća priključena na
elektrodistributivnu mrežu on nije imao saglasnost E Nikšić za to priklučenje,
sud je na nesumnjiv način utvrdio da je okrivljeni J N kao lice koje je
nosilac svog porodičnog domaćinstva i samim tim lice koje ima konkretan
interes da to učini neutvrdjenog dana u drugoj polovini 2011.godine, u
Nikšiću, u naselju M, svjestan svog djela čije je izvršenje htio, samovlasno
pribavio pravo za koje je smatrao da mu pripada, na način što je svoju
porodičnu kuću priključio na niskonaponsku mrežu E Nikšić bez prethodno
pribavljene saglasnosti E Nikšić kao operatora distributivnog sistema, sa
kojim radnjama je počinio krivično djelo samovlašće iz člana 384 stav 1
Krivičnog Zakonika.
Cijeneći subjektivni odnos okrivljenog prema izvršenom krivičnom djelu, sud je
utvrdio da je okrivljeni prilikom izvršenja predmetnog krivičnog djela
postupao sa direktnim umišljajem, jer iz utvrdjenog činjeničnog stanja
proizilazi da je okrivljeni preduzimajući radnje izvršenja predmetnog
krivičnog djela postupao sa očiglednom namjerom da na taj način pribavi pravo
na snadbijevanje električnom energijom za koje je smatrao da mu pripada,
odakle nedvosmisleno proizilazi da je okrivljeni prilikom izvršenja predmetnog
krivičnog djela bio svjestan istog i htio njegovo izvršenje.
Prilikom donošenja odluke o krivičnoj sankciji okrivljenom sud je u smislu
člana 42 stav 1 KZ kao olakšavajuće okolnosti na strani okrivljenog našao loše
imovne prilike, porodične prilike-činjenicu da je okrivljeni oženjen i da je u
prethodnom periodu preživio porodičnu tragediju-smrt djeteta i raniju
neosudjivanost okrivljenog koju je sud utvrdio uvidom u izvod iz kaznene
evidencije za okrivljenog izdatim od Uprave policije PJ Nikšić, dok
otežavajućih okolnosti na strani okrivljenog po ocjeni suda nije bilo.
Cijeneći navedene olakšavajuće okolnosti, kao i okolnosti pod kojima je
predmetno krivično djelo izvršeno-činjenicu da okrivljeni ima dvoje maloljetne
djece da je električna energija u stanu bila neophodna za obezbjedjenje
normalnih uslova za život maloljetne djece okrivljenog, sud je našao da su u
konkretnom slučaju ispunjeni uslovi propisani odredbama člana 65 stav 1 i 3 KZ
za izricanje sudske opomene, pri čemu sud nalazi da će se i sa ovakvom vrstom
krivične sankcije na okrivljenog u dovoljnoj mjeri uticati da ubuduće ne vrši
nova krivična djela i da će se na taj način u ovom konkretnom slučaju
ostvariti svrha izricanja sudskih opomena iz člana 52 stav 2 KZ, u okviru
opšte svrhe izricanja krivičnih sankcija iz člana 4 stav 2 KZ.

Odluku o troškovima krivičnog postupka sud je donio na osnovu člana 226 i 229 stav 4 ZKP-a i istom okrivljenog oslobodio obaveze plaćanja paušala kao dijela troškova krivičnog postupka, s obzirom na činjenicu da se radi o licu lošeg imovnog stanja, tako da bi po ocjeni suda plaćanje paušala kao dijela troškova ovog krivičnog postupka, dodatno ugrozilo loše imovne prilike okrivljenog i lica koje on izdržava.

Na osnovu svega izloženog, na osnovu člana 465 i 466 ZKP-a, a u smislu odredbi
člana 374 ZKP-a odlučeno je kao u izreci rješenja.
OSNOVNI SUD U NIKŠIĆU, dana 26.06.2013. godine
Zapisničar  S U D I J A
Papović Budimirka s.r. Djuričković Igor s.r.
Za tačnost otpravki tvrdi i ovjerav :Službenik suda
PRAVNA POUKA: Protiv ovog rješenja dozvoljena je žalba u roku od 3 dana od
dana prijema istog
Preko ovog suda Vimem sudu Podgorica