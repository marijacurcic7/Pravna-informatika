U IME CRNE GORE
K.br. 100/13
OSNOVNI SUD U NIKŠIĆU, kao prvostepeni krivični, sudija Perović Ivan, uz
sudjelovanje Ćuzović Plane kao zapisničara, odlučujući u krivičnom predmetu
okrivljenog K M zbog krivičnog djela samovlašće iz čl. 384 st. 1 Krivičnog
zakonika, po optužnom predlogu ODT-a Nikšić Kt.br.866/12 od 4.03.2013.g.,
nakon dovršenog glavnog i javnog pretresa, dana 27.03.2013.g., u prisustvu
zastupnika ODT-a Đurišić Radovana, predstavnka E M Ž i okrivljenog K M donio
je i istog dana javno objavio
P R E S U D U
Okrivljeni
K M od oca M majke M rođene B, rođen. u Nikšiću, nastanjen u Nikšiću, završio
srednju školu, nezaposlen, lošeg imovnog stanja, oženjen otac troje djece,
ranije neosuđivan
K r i v j e
Što je:
Neutvrdjenog dana, u periodu od 18.06.2012.g. do 22.06.2012.g. u Nikšiću, u
svom porodičnom stanu koji se nalazi u samovlasno pribavio pravo za koje je
smatrao da mu pripada, na način što je nakon što su dana 18.06.2012.g.
ovlašćeni radnici E Nikšić isključili brojilo broj sa niskonaponske mreže zbog
neplaćenog duga na ime utrošene električne energije, isto samovlasno
priključio na niskonaponsku mrežu E Nikšić, iako je bio svjestan svoga djela i
htio njegovo izvršenje.
čime je učinio krivično djelo samovlašće iz čl.384 st.1 Krivičnog zakonika.
Pa sud okrivljenom K M shodno čl.4 st.2, čl.42, čl.52, čl.53, čl.54 Krivičnog
zakonika i čl.374 Zakonika o krivičnom postupku, izriče
USLOVNU OSUDU
Kojom mu utvrđuje kaznu zatvora u trajanju od 30 /trideset/ dana i istovremeno
određuje da se ova kazna neće izvršiti ako okrivljeni u roku od 1 /jedne/
godine po pravosnažnosti presude ne učini novo krivično djelo.
Troškovi krivičnog postupka padaju na teret budžetskih sredstava suda.
O b r a z l o ž e nj e
Obrazloženje je izostavljeno kao nepotrebno shodno čl.458 st 7 ZKP-a, jer su
se stranke odrekle prava na žalbu i nijesu tražile otpravak presude.
Odluka o troškovima krivičnog postupka donesena je primjenom odredbi čl.229
st.4 ZKP-a.
OSNOVNI SUD U NIKŠIĆU, dana 27.03.2013.g.
Zapisničar, SUDIJA,
Ćuzović Plana s.r. Perović Ivan s.r.
ZA TAČNOST OTPRAVKA TVRDI
radnik suda