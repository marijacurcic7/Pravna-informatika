K.br. 101/13
U IME CRNE GORE
OSNOVNI SUD U NIKŠIĆU, kao prvostepeni krivični, sudija Vujačić Vukota, uz
sudjelovanje Mirković Branke, kao zapisničara, u krivičnom predmetu okrivljene
K G, zbog kriv. djela samovlašće iz čl. 384 st.1. KZ, po optužnom predlogu
ODT-a Nikšić Kt.br.720/12 od 04.03.2013.g., nakon dovršenog glavnog i javnog
pretresa, dana 08.04.2013.g., u prisustvu zamjenika ODT-a Karadžić Dragana i
okrivljene K G, donio je i istog dana javno objavio
R J E Š E NJ E
Prema okrivljenoj:
K G, , od oca R i majke V, rođene N, rođena godine u Nikšiću, sa prebivalištem
u Nikšiću ––, državljanka Crne Gore, udata – majka dvoje djece, završila
srednju školu – hemijski tehničar, nezaposlena, lošeg imovnog stanja, ranije
neosuđivana,
Na osnovu čl.4 st. 2.,čl. 52 i 65 Krivičnog zakonika i čl. 465 i čl. 466 i
čl.229 st.4. Zakonika o krivičnom postupku i z r i č e s e
SUDSKA OPOMENA
Što je:
Neutvrđenog dana u periodu od 13.06.2012. godine do 15.06.2012. godine u
Nikšiću, u porodičnom stanu koji se nalazi u, samovlasno pribavila pravo za
koje je smatrala da joj pripada, na način što je, nakon što su dana
13.06.2012. godine ovlašćeni radnici E Nikšić isključili brojilo broj sa
niskonaponske mreže zbog neplaćenog duga na ime utrošene električne energije,
isto samovlasno priključila na niskonaponsku mrežu E Nikšić, iako je bila
svjestna svog djela i htjela njegovo izvršenje,
-​ čime je počinila krivično djelo samovlašće iz čl. 384 st. 1. Krivičnog zakonika. 
Okrivljena se oslobađa plaćanja troškova krivičnog postupka.
O b r a z l o ž e n j e
ODT u Nikšiću svojim optužnim predlogom Kt.br. od 04.03.2013.godine stavio je
na teret okrivljenoj K G izvršenje krivičnog djela samovlašće iz čl. 384
st.1.Krivičnog zakonika, pa je zamjenik ODT Nikšić, Karadžić Dragan
zastupajući optužni akt na glavnom pretresu u završnoj riječi ostao pri istom
predlažući sudu da okrivljenu oglasi krivom i osudi po zakonu,a da prilikom
izbora krivične sankcije uzme u obzir olakšavajuće okolnosti na strani
okrivljene i to njeno zdravsveno stanje, porodične prilike i loše imovno
stanje.
Okrivljena K G u svojoj odbrani nije priznala izvršenje krivičnog djela i
krivicu za isto. Navodi, da u stanu u živi sa suprugom i dvoje maloljetne
djece, da su početkom šestog mjeseca 2012.godine imali dug za struju prema E,
ali da nijesu bili u mogućnosoti da isti plate. Navela je da je u maju mjesecu
2012. godine njen suprug V otišao na primorje da tamo privremeno radi i da se
nije vraćao kući sve do kraja ljeta 2012. godine, dok se ona se za to vrijeme
brinula o njihovoj djeci u Nikšiću. Istakla je da je u šestom mjesecu 2012
godine bila u svom stanu i da radnici E dana 13.06.2012.g. nijesu isključili
brojilo za taj njihov stan, brojilo koje se vodi na ime njenog supruga, i da
isto nijesu plombirali. Takođe je istakla da su tog dana dolazili radnici E,
ali da nijesu isključili njihovo brojilo sa mreže, da su to oni uradili ona bi
to sigurno znala, ali da su ostavili zapisnik na njihovom brojilu u kojem je u
rubrici podaci o kupcu konstatovano da je potrošač K V isključen, a da u
rubrici gdje bi trebalo da stoje potpisi radnika E nije bilo potpisa sem
prosta konstatacija »ekipa tri«. Okrivljena K je dalje navela da je odmah
nakon što je pronašla taj zapisnik, pošla u stan i vidjela da u stanu imaju
struju, i da je odmah nakon toga otišla u E i tamo se obratila jednom čovjeku,
kojem ne zna ime, kome je sve objasnila u vezi zatečenog zapisnika, i kome je
kazala da joj nije isključena struja, a koji joj je na to rekao da će joj
struja ukoliko nije isključena biti isključena neki drugi put. Dalje je
istakla da se razočarana vratila kući, kada je ponovo konstatovala da u svom
stanu ima struju. Na kraju je izjavila da, pošto joj radnici E nijesu struju
isključili dana 13.06.2012. godine, da nije bilo ni potrebe da ona tu struju
samovoljno priključi, ni ona, ni bilo ko drugi iz njene familije. Konačno je
ostala pri svojoj odbrani a pitanje svoje krivične odgovornosti je ostavila na
ocjenu sudu.
U dokaznom postupku sud je neposredno saslušao svjedoke M M i J D, pročitao
zapisnik E Nikšić broj od 13.06.2012 godine, izdat na ime potrošača K V,
pročitao zapisnik o izvršenju naloga za obustavu snadbijevanje električnom
energijom broj od 13.06.2012 godine i broj od 15.06.2012 godine, pročitao
otpusnu listu izdatu od strane KBC Podgorica broj na ime K Gi izvod iz kaznene
evidencije na ime okrivljene izdat od UP PJ Nikšić broj od 15.03.2013 godine.
Svjedok M M je u svojoj izjavi naveo da je kao radnik E Nikšić dana 13.06.2012
godine sa kolegom J D bio na terenu na poslovima isključenja neurednih
platiša, tako da se sjeća da su navedenog dana u naselju umci isključili Humci
Hisključili, na osnovu naloga, potrošača K V na brojilu i da su te prilike to
brojilo plombirali tzv. »kodiranom plombom«, i da su dana 15.06.2012. godine,
on i njegov kolega J ponovnom kontrolom konstatovali da je brojilo potrošača K
V neko samovoljno priključio na mrežu. Svjedok M M je objasnio da je zapisnik
koji je na glavnom pretresu priložila okrivljena K G od dana 13.06.2012 godine
njegov zapisnik koji je svojom rukom ispisao, ali nije mogao da objasni zbog
čega je tada sačinio taj zapisnik i da je moguće da su tom prilikom prije nego
što su isključili potrošača sa niskonaponske mreže bili ometani od stanara da
izvrše isključenje, pa da je iz tog razloga u startu nešto tako napisao.
Istakao je da je i jedan i drugi zapisnik od 13.06.2012. godine napisao svojom
rukom, dakle i zapisnik koji je priložila okrivljena i zapisnik koji se nalazi
u spisima predmeta, ali da je siguran da je zaista tog tana brojilo potrošača
K V isključeno, i da je nakon isključenja to broilo plombirano kodiranom
plombom NK.
Svjedok J D je u svojoj izjavi naveo da je kao radnik E Nikšić dana 13.06.2012
godine sa kolegom M M po nalogu pretpostavljenih isključivao potrošače koji
imaju dug za utrošenu električnu energiju tako da su tog dana isključili sa
niskonaponske mreže i brojilo koje se vodi na ime K V tako što su iz tog
njegovog brojila izvukli odvode koji idu prema instalacijama stana K V, i da
su zatim to brojilo plombirali kodiranom plombomm, i da su o tome sačinili
odgovarajući zapisnik i da su, dva dana kasnije, kontrolom, M M i on, utvrdili
da je brojilo koje se vodi na ime K V spojeno sa odvodima koje su prethodno
izvukli i da nije bilo one plombe koju su prethodno stavili, i da se tak, taj
potrošač, samovoljno priključio, a da su, o tako zatečenom stanju, sačinili
zapisnik. Istakao je da zapisnik od 13.06.2012 godine pod broijem nije njegov
zapisnik i da taj zapisnik on nije sačinio već da je moguće da ga je sačinio
njegov kolega M M.
Uvidom u zapisnik o izvršenju naloga za obustavu snadbijevanja električnom
energijom broj od 13.06.2012. godine, sud je utvrdio da je potrošač K V
isključen na brojilu, a da je nakon isključenja mjerno mjesto plombirano
plombom NK.
Uvidom uzapisnik o izvršenju naloga za obustavu snadbijevanja električnom
energijom broj od 15.06.2012 godine, sud je utvrdio da je potrošač K V
samovoljno priključen na elektro distributivnu mrežu.
Uvidom u zapisnik o izvršenju naloga za obustavu snadbijevanja električnom
energijom broj od 13.06.2012 godine, sud je utvrdio da je potrošač K V
isključen na broilu a da taj i zapisnik nije potpisan, već da je na mjestu –
»zapisnik sačinili« prosto konstatovano »ekipa tri«.
Uvidom u otpusnu listu izdatu od strane KBC Podgorica broj na ime K G, sud je
konstatovao da je okrivljena K G liječena u toj bonici, da je operisana zbog
tumora dojke, a pod šifrom dijagnoze C-50.
Cijeneći odbranu okrivljene K G dovodeći istu u vezu sa potpunim i jasnim
iskazima svjedoka J D i M M, radnika E Nikšić, te zapisnika o obustavi
snadbijevanja električnom energijom, sud je na nesumnjiv način utvrdio da je
okrivljena K G sa direktnim umišljajem počinila krivično djelo samovlašće iz
čl. 384. st. 1. KZ, na način vrijeme i mjesto kako je to bliže opisano izrekom
presude.
Okrivljena K G je negirala da su radnici E kritičnog dana 13.06.2012 godine
isključili na brojilu stan koji se vodi na ime njenog supruga K V, sa elektro
mreže s obzirom da je ona tog dana bila kod kuće i da je u stanu bilo struje,
i da niko, niti ona, niti ko od članova njene familije nije samovoljno
priključio predmetno brojilo na niskonaponsku mrežu. Međutim, svjedok M M je
na uvjerljiv način objasnio sudu da se sjeća da je zajedno sa J D obavio
isključenje brojila koji se vodi na ime K V, dana 13.06. 2012. God.i da su te
prilike to brojilo plombirali kodiranom plombom NK, a da su su dana
15.06.2012.kontrolom utvrdili da se potrošač K V samovoljno priključio na
mrežu, Ovakve tvrdnje M M potvrđene su od strane svjedoka J D koji je,
takodje, na uvjerljiv način istakao da su kritičnog, tj. dana 13. 06. 2012.
god. isključili sa niskonaponske mrežće brojilo koje se vodi na ime K V, tako
što su iz tog brojila izvukli odvode koji idu prema instalacijama stana K, a
da su brojilo plombirali kodiranom plombom, i da su dva dana kasnije kontrolom
utvrdili da su odvodi koji su prethodno izvukli iz tog brojila, ponovo vraćeni
u brojilo, i da je skinuta plomba sa tog brojila, i da se tako taj potrošač,
samovoljno priključio na niskonaponsku mrežu, o čemu su sačinili odgovarajući
zapisnik.
Iz naprijed navedenih razloga sud je odbacio odbranu okrivljene K G cijeneći
istu kao neistinitu, nejasnu i kontradiktornu sa potpunim i jasnim iskazima
svjedoka J D i M M, i sa konstatacijama sa zapisnika o obustavi snadbijevanja
električnom energijom, broj od 13.06.2012. godine, i broj od 15.06.2012.
godine, a kojim dokazima je sud dao punu vjeru, cijeneći pri tom istu kao
sračunato datu i usmjerenu na izbjegavanju krivične odgovornosti.
Polazeći od tvrdnje K G da je u kritičnom periodu njen suprug K V, na koga se
brojilo vodi, bio odsutan iz Nikšića, te da je ona sa djecom u to vrijeme
živjela u njihovom stanu, a imajući u vidu da je zbog činjenice da je
električna energija neophodna za bitisanje domaćinstva i da je s toga K G
jedina imala interes da priključi samovoljno instalacije na niskonaponsku
mrežu E, iz jasnih i potpunih i uvjerljivih iskaza svjedoka M M i J D a koji
su u cjelosti podkrijepljeni konstatacijama zapisnika o izvršenju naloga za
obustavu snadbijevanje električnom energijom broj od 13.06.2012 godine i broj
od 15.06.2012 godine, a dovodeći te dokaze u vezu sa iskazom okrivljene K G,
sud je nesumnjivo utvrdio da je okrivljena K G neutvrđenog dana u periodu od
13.06.2012. godine do 15.06.2012. godine u Nikšiću, u porodičnom stanu koji se
nalazi u, samovlasno pribavila pravo za koje je smatrala da joj pripada, na
način što je, nakon što su dana 13.06.2012. godine ovlašćeni radnici E Nikšić
isključili brojilo broj sa niskonaponske mreže zbog neplaćenog duga na ime
utrošene električne energije, isto samovlasno priključila na niskonaponsku
mrežu E Nikšić, iako je bila svjestna svog djela i htjela njegovo izvršenje,
pa je ponašajući se na taj način ostvarila sva bitna obeležja krivičnog djela
samovlašće iz čl. 384 st. 1. Krivičnog zakonika.
Naime, okrivljena K G je, preduzimajući radnje opisane u izreci rješenja bila
svjesna da se samovoljno priključuje na niskonaponsku mrežu
Elektrodistribucije Nikšić i pribavlja pravo za koje je smatrala da joj
pripada, što je jasno htjela, u čemu se ogleda njen svjestan odnos prema
učinjenom djelu izražen kroz direktni umišljaj, tako da su se pored
objektivnih stekli i subjektivni elementi bića predmetnog krivičnog djela,što
je čini krivično-pravno odgovornom.
Prilikom izbora krivične sankcije sud je na strani okrivljene u odsustvu
otežavajućih okolnosti cijenio kao okakšavajuće okolnosti njeno loše imovno
stanje, njenu porodičnost, raniju neosudjivanost, u šta se sud uvjerio uvidom
u izvod iz kaznene evidencije i činjenicu da je ona lošeg zdravstvenog stanja,
u šta se sud uvjerio uvidom u otpusnu listu izdatu od strane KBC Podgorica, i
posebnu činjenicu da krivično djelo iz izreke ove presude spada u lakša
krivična djela, kako po zaprijećenoj kazni, tako i prema konkretnoj posledici,
pa je tako sud našao da je okrivljena K G predmetno krivično djelo učinila pod
takvim olakšavajućim okolnostima koje to djelo čine naročito lakim, te joj je
s toga, primjenom čl. 65 KZ izrekao sudsku opomenu, smatrajući da će se i sa
upozorenjem na okrivljenu u dovoljnoj mjeri uticati da u buduće ne čini nova
krivična djela, te da u konkretnom slučaju radi krivično-pravne zaštite nije
nužno primijeniti kaznu, te da će se i upozorenjem ostvariti svrha sudske
opomene iz čl. 52 KZ, u okviru opšte svrhe izricanja krivičnih sankcija u
smislu čl. 4 st. 2 KZ.
Sud je okrivljenu oslobodio plaćanja troškova – paušala krivičnog postupka u
iznosu od 40,00 eura, jer bi plaćanjem istog iznosa bilo dovedeno u pitanje
izdržavanje okrivljene i lica koja je ona dužna da izdržava, a s obzirom da je
okrivljena nezaposlena i da je tako lošeg materijalnog stanja, a sve shodno
čl.229 st.4. ZKP-a.
Sa svega izloženog, a primjenom čl.374 st.1. ZKP-a, odlučeno je kao u izreci
presude.
OSNOVNI SUD U NIKŠIĆU, dana 08.04.2013. godine
Zapisničar S U D I J A
Mirkovic Branka , s.r. Vujačić Vukota,s.r.
Za tačnost otpravka tvrdi i ovjerava
službenik suda
PRAVNA POUKA:Protiv ove presude nezadoviljna stranka ima pravo žalbe u roku od
8 dana, od dana prijema iste, preko ovog suda Višem sudu u Podgorici.
D-na: presuda od 08.04.2013.god.
Primerak presude dostaviti:
- ODT,
- okrivljenoj,
- u spise,
S U D I J A
POSTUPLJENO: 08.04.2013. godine