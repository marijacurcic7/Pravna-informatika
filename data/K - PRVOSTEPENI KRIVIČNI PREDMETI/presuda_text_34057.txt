K.br.111/13
U IME CRNE GORE


OSNOVNI SUD U NIKŠIĆU, kao prvostepeni krivični, sudija Vukota Vujačić, uz sudjelovanje Mirković Branke, kao zapisničara, u krivičnom predmetu protiv okrivljenog B Z, zbog kriv.djela samovlašće iz čl.384 st.1. KZ, po optužnom predlogu ODT u Nikšiću Kt.br.83/13 od 04.03.2013.godine, nakon dovršenog glavnog i javnog pretresa dana 07.06.2013. god. u prisustvu zamjenika ODT-a Djorojević Dejana i okrivljenog B Z, donio je i istog dana javno objavio


P R E S U D U


Okrivljeni B Z, od oca V i majke M, rođene P, rođen.godine u Nikšiću, sa
prebivalištem u Nikšiću –, državljanin Crne Gore, oženjen – otac dvoje djece,
završio srednju školu, tehničar metalurgije, zaposlen – privatni preduzetnik,
srednjeg imovnog stanja, ranije osuđivan, presudom Osnovnog suda Nikšić K.br.
od 31.01.1996. godine,zbog kriv. djela iz čl. 172 st.1. KZ RCG, novčana kazna
600 dinara i zabrana upravljanja motornim vozilom »B« kategorije 3 mjeseca,
presudom Osnovnog suda Nikšić K br. 498/95 od 18.09.1997. godine, zbog kriv.
djela iz čl. 131 st.1. KZ RCG, 60 dana zatvora uslovno na jednu godinu i
presudom Osnovnog suda Nikšić K.br. 438/04 od 01.08.2005. godine, zbog kriv.
djela iz čl. 348 st.1. KZ RCG- 3 mjeseca zatvora,

K r i v j e

Što je:
Neutvrđenog dana u periodu od 03.12.2012. godine do 07.12.2012. godine u
Nikšiću, kao zakupac u poslovnom objektu vlasništvo G B, koji se nalazi u,
svjestan svog djela čije je izvršenje htio, samovlasno pribavio pravo za koje
smatra da mu pripada, na način što se, nakon što su ga dana 03.12.2012.
godine, ovlašćeni radnici Elektrodistribucije Nikšić isključili sa
niskonaponske mreže zbog neplaćenog duga na ime utrošene električne energije,
samovlasno priključio na niskonaponsku mrežu Elektrodistribucije Nikšić,
- čime je počinio krivično djelo samovlašće iz čl. 384 st.1. Krivičnog
Zakonika,

- pa mu Sud primjenom navedenog zakonskog propisa, te čl. 4 st. 2., čl. 42 st.1.,čl. 52, 53 i 54 Krivičnog Zakonika i čl. 226, 229 st.1. i čl. 374 st.1. ZKP-a, izriče

USLOVNU OSUDU 


Sa kojom se okrivljenom utvrđuje kazna zatvora u trajanju od 2 (dva) mjeseca i istovremeno određuje da se navedena kazna neće izvršiti u koliko okrivljeni u roku od jedne godine od dana pravosnažnosti presude ne počini novo krivično djelo. 


OBAVEZUJE SE okrtivljeni da na ime paušala kao dijela troškova krivičnog postupka plati novčani iznos u iznosu od 40,00 (četrdeset) eura, u roku od 15 dana od dana pravosnažnosti presude, pod prijetnjom prinudnog izvršenja na žiro račun Osnovnog suda u Nikšiću br. 832-152-32 i da sudu dostavi dokaz o izvršenoj uplati.


O b r a z l o ž e n j e


Optužnim predlogom ODT u Nikšiću Kt.br.83/13 od 04.03.2013. godine stavio je
na teret okrivljenom B Zu izvršenje krivičnog djela samovlašće iz čl.384 st.1.
KZ, pa je zamjenik ODT-a, Đorojević Dejan, u završnoj riječi ostao pri istom
predlažući sudu da okrivljenog oglasi krivim i osudi po Zakonu.
Predstavnik oštećene Elektrodistribucije Nikšić, LJ M, u završnoj riječi se
pridružila krivičnom gonjenju protiv okrivljenog B Z, dok imovinsko pravni
zahtjev nije istakla.
Okrivljeni B Z u svojoj odbrani nije priznao izvršenje krivičnog djela i
krivicu za isto, bliže navodi da je prije 13 godina uzeo pod zakup od G B
objekat u, u kom od tada drži prodavnicu – diskont pića. Naveo je da se
brojilo u tom poslovnomo objektu i dalje vodi na G B, a da se on prilikom
preuzimanja tog objekta obavezao G da će uredno plaćati svu utrošenu
električnu energiju u tom objektu, ali da zadnjih godina nije bio u mogućnosti
to da čini, da je početkom decembra mjeseca 2012.godine, pa i sada, po osnovu
potrošnje struje u tom poslovnom objektu imao dug od preko 6.000,00 eura, ali
je isto tako istakao da u decembru mjesecu 2012. godine radnici Distribucije
nijesu isključivali struju za taj objekat, jer bi on to sigurno morao znati, s
obzirom da je stalno u tom objektu, da oni nijesu, dana 03.12.2012 godine
isključili sa niskonaponske mreže taj objekat, skidanjem osigurača na
priključnom ormaru, niti na bilo koji drugi način, i da on tako, nije
samovlasno priključivao taj objekat na niskonaponsku mrežu. Dalje je naveo, da
je radnik Distribucije, T P, početkom decembra mjeseca 2012.godine dolazio
ispred tog objekta i da ga je pitao gdje živi G B, da mu je on objasnio da je
taj objekat-diskont vlasništvo G B i da ga on drži pod zakup, a da mu je
pokazao kuću G, koja se nalazi u neposrednoj blizini diskonta, da je T P odmah
otišao i da nije te prilike pokušavao da isključi struju za taj objekat-
diskont, ni na priključnom ormaru, niti bilo gdje drugo. Takođe je istakao da
ni dana 07.12.2012. godine radnici Distribucije nijesu dolazili u ponovnu
kontrolu tog objekt-diskonta. U završnoj riječi okrivljeni B Z je ostao pri
svojoj odbrani, ističući da nije počinio predmetno krivično djelo.
U dokaznom postupku sud je neposredno saslušao svjedoke T P, V N i Ć M,
pročitao zapisnike o izvršenju naloga za obustavu snadbijevanja električnom
energijom broj od 03.12.2012 godine i broj od 07.12.2012 godine i izvod iz
kaznene evidencije na ime okrivljenog izdat od UP PJ Nikšić broj od 15.03.2013
godine.
Cijeneći navode optužbe i odbrane, te provedene dokaze kako pojedinačno tako i
u njihovoj međusobnoj vezi, sud nalazi da je okrivljeni počinio krivično
djelo, stavljeno mu na teret, na način, vrijeme i mjesto, kako je to bliže
predstavljeno izrekom ove presude, pa ga je oglasio krivim i krivično pravno
odgovornim, a ovo iz sljedećih razloga:
Svjedok T P je u svojoj izjavi naveo da je dana 07.12.2012. godine zajedno sa
kolegama V N i Ć M obilazio potrošače koji su prethodnih dana isključeni sa
niskonaponske mreže, da su obišli i poslovni objekat, koji se vodi na ime G B,
a koji se nalazi u u Nikšiću i da su prilikom kontrole utvrdili da je taj
objekat, u kom okrivljeni Bošković ima diskont, samovoljno priključen na
niskonaponsku mrežu, a da je on lično imao saznanje od kolega V i Ć da su oni
nekoliko dana ranije taj objekat isključili na priključnom ormaru, skidanjem
osigurača. Takođe je naveo da se ne može sjetiti da li je početkom decembra
mjeseca 2012. Godine, dolazio do tog objekta, i da je vodio neki razgovor sa
okrivljenim B.
Svjedok V N je u svojoj izjavi naveo da se sjeća predmetne kontrole objekta,
diskonta, vlasništvo G B i da se sjeća da su tog 03.12.2012 godine isključili
napajanje struje za taj objekat, što su i zapisnički konstatovali, da bi dana
07.12.2012. godine obišli ponovo taj objekat i ustanovili da je neko stavio
nove osigurače, umjesto osigurača koje su dana 03.12.2012. godine izvadili iz
priključnog ormara diskonta i odnijeli sa sobom.
Svjedok Ć M je u svojoj izjavi naveo da je dana 03.12.2012 godine bio u
kontroli diskonta vlasništvo G B zajedno sa V N, da su isti zbog neplaćenog
duga isključili na priključnom ormaru, a tako što su skinuli osigurače koje su
ponijeli sa sobom. Naveo je da su dana 7.12.2012 godine došli u ponovnu
kontrolu tog diskonta i ustanovili da je taj potrošač samovoljno priključen na
mrežu.
Uvidom u zapisnik o izvršenju naloga za obustavu snadbijevanja električnom
energijom broj, od 3.12.2012 godine sud je utvrdio da je potrošač G B tog dana
isključen sa mreže na priključnom ormaru, dok je zapisnikom o izvršenju naloga
za obustavu snadbijevanja električnom energijom broj od 07.12.2012.godine,
utvrđeno da je potrošač G B bio isključen na priključnom ormaru, a da je tog
dana, prilikom kontrole ustanovljeno da se taj potrošač samovoljno priključio
na mrežu.
Cijeneći prednje dokaze pojedinačno i u njihovoj medjusobnoj vezi i dovodeći
ih u vezu sa odbranom okrivljenog B Z, sud je na nesumnjiv način utvrdio da je
okrivljeni B Z neutrvđenog dana u periodu od 3.12.2012 godine do 7.12.2012.
godine u Nikšiću, kao zakupac u poslovnom objektu vlasništvo G B, koji se
nalazi u, svjestan svog djela čije je izvršenje htio, samovlasno pribavio
pravo za koje smatra da mu pripada, na način što se, nakon što su ga dana
3.12.2012 godine, ovlašćeni radnici Elektrodistribucije Nikšić isključili sa
niskonaponske mreže zbog neplaćenog duga na ime utrošene električne energije,
samovlasno priključio na niskonaponsku mrežu Elektrodistribucije Nikšić, kojim
radnjama je sa direktnim umišljajem ostvario sva bitna obeležja kriv.djela
samovlašće iz čl.384.st.1. KZ, za koje je oglašen krivim.
Okrivljeni B Z je negirao izvršenje krivičnog djela stavljenog mu na teret i
krivicu,navodi da dana 03.12.2012.godine radnici Distribucije nijesu
isključili taj objekat-, koji je on uzeo pod zakup, od G B, sa niskonaponske
mreže, i da dana 7.12.2012 godine oni nijesu obavili ponovnu kontrolu.
Međutim, ovakva odbrana okrivljenog je u suprotnosti je sa potpunim i jasnim
iskazima svjedoka V N i Ć M, radnika Elektrodistribucije, gdje jasno,
identično i uvjerljivo navode da su dana 3.12.2012. g. isključili taj objekat-
diskont sa mreže zbog neplaćenog duga, tako što su izvadili iz priključnog
ormara osigurače i ponijeli ih sa sobom, i da su izvršili ponovnu kontrolu tog
objekta dana 7.12.2012.god, zajedno sa kolegom T Pom kada su ustanovili da je
u međuvremenu taj objekat samovoljno priključen na niskonaponsku mrežu,tako
što je neko u onom priključnom ormaru postavio nove osigurače. I svjedok T P
je jasan i uvjerljiv kad kaže da je dana 7.12.2012 god. sa kolegama V i Ć M
kontrolom utvrdio da je pomenuti diskont samovoljno priključen na mrežu. A
iskazi ovih svjedoka su u saglasnosti sa konstatacijama sa zapisnika o
izvršenju naloga za obustavu snadbijevanja električnom energijom broj od
3.12.2012 godine i broj od 7.12.2012 godine.
Tako je sud iz naprijed navedenih razloga, odbacio odbranu okrivljenog B Z,
cijenio istu kao neistinitu, nepotpunu i kontradiktornu sa provedenim
dokazima, kojima je sud dao punu vjeru, pri tom je sud svakako imao u vidu
činjenicui da je okrivljeni B Z, zakupac tog diskonta, jedini, a da bi mogao
obavljati djelatnost u tom objektu, imao interes da samovoljno isti, na gore
opisani način, priključi na mrežu i time počini navedeno krivilno djelo, pa je
istu cijenio kao sračunato datu i usmjerenu u pravcu izbjegavanja sopstvene
krivične odgovornosti.
Sud cijeni da je okrivljeni B Z bio svjesan da se samovoljno priključuje na
niskonaponsku mrežu Elektrodistribucije Nikšić i da pribavlja pravo za koje je
smatrao da mu pripada, što je jasno i htio, u čemu se ogleda njegov svjestan
odnos prema učinjenom djelu, izražen kroz direktni umišljaj, tako da su se
pored objektivnih stekli i subjektivni elementi bića predmetnog krivičnog
djela, što istog čini krivično-pravno odgovornim.

Prilikom utvrdjivanja vrste i visine krivične sankcije, Sud je na strani okrivljenog u smislu čl.42 st.1. KZ, kao olakšavajuće okolnosti cijenio njegovu porodičnost-oženjen, otac dvoje djece, dok mu je kao otežavajuću okolnost sud cijenio njegovu raniju osuđivanost u što se sud uvjerio uvidom u izvod iz kaznenene evidencije, pri tom vodeći računa da se ta osuđivanost ne odnosi za djela istovrsna sa djelom iz izreke, i da je od te osuđivanosti proteklo više godina(od zadnje osude skoro 8 godina), pa mu je primjenom čl.53 i 54 KZ, izrekao uslovnu osudu, kao u izreci, nalazeći da će se sa prijetnjom izvršenja utvrdjene kazne zatvora, te provjerom ponašanja okrivljenog u periodu od jedne godine u dovoljnoj mjeri uticati da ubuduće ne čini nova krivična djela, čime će se sa uspjehom ostvariti svrha uslovne osude iz čl.52 KZ u okviru opšte svrhe izricanja kriv.sankcija u smislu čl.4 st. 2. KZ.

Kako je okrivljeni oglašen krivim, sud je istog obavezao da na ime troškova
krivičnog postupka plati iznos od 40,00 eura, a koji iznos troškova krivičnog
postupka je srazmjeran trajanju i složenosti krivičnog postupka i imovnim
prilikama okrivljenog, a ovo shodno čl.229 st. 1. u vezi sa čl.226 ZKP-a .
Sa svega izloženog, a primjenom čl.374 st.1. ZKP-a, odlučeno je kao u izreci
presude.
OSNOVNI SUD U NIKŠIĆU, dana 07.06.2013.god.
Zapisničar, S U D I J A,
Mirković Branka,s.r. Vukota Vujačić,s.r.
Za tačnost otpravka tvrdi i ovjerava
službenik suda

PRAVNA POUKA: Protiv ove odluke nezadovoljna stranka ima pravo žalbe u roku od 8 dana, od dana prijema iste preko ovog suda, Višem sudu Podgorica.
