U IME CRNE GORE
K.br. 112/13
OSNOVNI SUD U NIKŠIĆU, kao prvostepeni krivični, sudija Perović Ivan, uz
sudjelovanje Ćuzović Plane kao zapisničara, odlučujući u krivičnom predmetu
okrivljenog D V zbog krivičnog djela iz čl.272 st. 2 u vezi st. 1 KZ, po
optužnom predlogu ODT-a Nikšić Kt.br. 197/10 od 17.03.2011.g., nakon dovršenog
glavnog i javnog pretresa, dana 11.04.2013.g., u prisustvu zamjenika ODT-a
Sinđić Vanje, okrivljenog D V i njegovog branioca - advokata S D, donio je i
istog dana javno objavio
P R E S U D U
Okrivljeni :
D,,,,,,,, V,,,,,,,,, od oca V,,,,,,,,,, majke D,,,,,,,,,, rođene
J,,,,,,,,rođen ,,,,,,,,,.g. u Nikšiću, nastanjen u mjestu rođenja ul.
,,,,,,,,,,,, državljanin Crne Gore, završio srednju školu, neoženjen, radnik,
srednjeg imovnog stanja, ranije neosuđivan
- Na osnovu člana 373 stav 1 tačka 2 Zakonika o krivičnom postupku
OSLOBADJA SE OD OPTUŽBE
Da je :
U periodu od 1.10.2008.g., do 31.12.2009.g. u Nikšiću, u svojstvu odgovornog
lica izvršnog direktora » ,,,,,,,,,,« DOO za proizvodnju promet i usluge,
Export import Nikšić sa sjedištem poslovnog prostora u Nikšiću ulica
,,,,,,,,,,, broj 1 Nikšić, obavljajući poslove računopolagača u maloprodajnom
objektu DOO » ,,,,,,,,,, » u namjeri da sebi pribavi protivpravnu imovinsku
korist prisvojio novac od dnevnih pazara u iznosu od 693,53 eura i robu u
vrijednosti od 6.637,73 eura, koji su mu povjereni na radu i time za sebe
pribavio imovinsku korist u iznosu od 7.331, 26 eura,
čime bi učinio krivično djelo zloupotreba položaja u privrednom poslovanju iz
čl. 272 st. 2 u vezi st. 1 Krivičnog zakonika.
Troškovi krivičnog postupka padaju na teret budžetskih sredstava suda.
O b r a z l o ž e n j e
ODT iz Nikšića optužnim predlogom Kt.br. 197/10 stavio je na teret okrivljenom
D,,,,,,,, V,,,,,,,,, izvršenje krivičnog djela iz čl. 272 st. 2 u vezi st. 1
KZ, pa je zamjenik ODT-a Sinđić Vanja koja je zastupala optužbu na glavnom
pretresu ostala u završnoj riječi pri optužnom predlogu, predlažući sudu da
okrivljenog oglasi krivim i osudi po zakonu.
Okrivljeni D,,,,,,,,,, V,,,,,,,,,, negirao je izvršenje krivičnog djela
navodeći u svojoj odbrani da je bio prijatelj sa A,,,,,,, R,,,,,,,,,,, njenim
suprugom P,,,,,,,,,, i K,,,,,,,,,, M,,,,,,,,,,, pa su ga kao prijatelja i
angažovali da vodi preduzeće DOO ,,,,,,,,,,. A,,,,,, R,,,,,,,, i K,,,,,,,,
M,,,,,,,, su vlasnici toga preduzeća a njega su postavili kao izvršnog
direktora, što je bio samo na papiru, jer su oni rukovodili preduzećem. On je
ustvari bio samo radnik u prodavnici koja je poslovala u okviru preduzeća te
je bio i jedini zaposleni. Sa poslom izvršnog direktora i prodavača u
prodavnici ,,,,,,,,,, u ulici ,,,,,,,, počeo je dana 1.10.2008.g. i radio je
do 31.12.2009.g. To je prodavnica u kojoj se prodavala lovačka oprema.
Savjesno je radio i nijedan euro koji mu je na radu povjeren nije za sebe
prisvojio niti za bilo koga drugog a takođe za sebe i drugoga nije prisvojio
što od robe koja je zadužena u prodavnici. Činjenica je da je popisom robe
utvrđen manjak a on sam je popisu prisustvovao, potpisao je popisne liste i
predao svu dokumentaciju knjigovođi koja je naknadno utvrdila postojanje
manjka u poslovanju prodavnice, što ne znači da je on prouzrokovao taj manjak.
On je u prodavnici zaduživao robu ali nikada nije pri prijemu robe potpisivao
neke papire, neke otpremnice. Vozač bi robu dovezao i njemu je predao u
prodavnicu a on nije kontrolisao koliko čega je primio jer je uglavnom robu
donosio A,,,,,,P,,,,,,,,. Ponekad je bio odsutan sa posla jer je član KUD-a
zahumlje, pa bi ga tada mijenjali K,,,,,,,, M,,,,,, ili A,,,,,, P,,,,,,,.
Prilikom takvih odlazaka sa posla na turneje sa Zahumljem i pri povratku,
nijesu vršili primopredaju zaliha u prodavnici odnosno nijesu radili
sravnjenje. Vjerovao je A,,,,,,, R,,,,,,,,, A,,,,,,,, P,,,,, i K,,,,,,,
M,,,,,,, koji su kao i on imali ključeve od radnje, pa su u svakom momentu
mogli ući u prodavnicu. Dok je radio u prodavnici, posao je obavljao dvokratno
– od 8 do 13 časova, kada bi radnju zatvorio pa bi ponovo došao na posao u
17,00 časova i ostajao bi do 20,00 časova. Redovno je od 13 – 17 časova u
radnji radio A,,,,,P,,,,,,,, što njemu nije smetalo jer je P,,,,,,, suprug
jednog od vlasnika. Drugog ili trećeg januara 2011.g A,,,,,, P,,,,,,, mu je
uzeo ključeve i ubrzo je dobio otkaz a odluku o razrešenju dobio je
16.01.2011.g. On je samo fiktivno bio izvršni direktor DOO ,,,,,,,,, a u
trgovačku knjigu se za svo vrijeme rada u prodavnici dva puta svojeručno
potpisao dok ostali potpisi u trgovačkoj knjizi nijesu njegovi već je njegovo
ime potpisivala knjigovođa R,,,,,,,, Z,,,,,,,,, što mu je i ona sama
potvrdila. Naveo je da je njegov brat D,,,, D,,,,,,, dok je bio angažovan u
ovom preduzeću i dok je bio jedan od njegovih suvlasnika donosio robu a kada
je D,,,,,,,,napustio preduzeće, A,,,,,,,,, P,,,,,,, se uključio u rad
preduzeća i od tada je on donosio robu. Ako je on lično bio odgovorno lice, on
nije ovlastio A,,,,,,,,, P,,,,,,,,, da ga kontroliše niti da u objektu radi
kada njega nema. Kada je u januaru 2010.g vršen popis tražio je da mu se
odgovori na pitanje koja je to roba čiji je manjak utvrđen – konkretno koji su
artikli u pitanju ali su njemu kasnije oduzeti ključevi od objekta i zabranjen
mu je pristup istom tako da mu nije dat odgovor na postavljeno pitanje. Lice
koje bi mu robu dopremilo predalo bi mu otpremnicu unaprijed popunjenu i
potpisanu a otpremnicu je prvo potpisivao njegov brat dok je bio u preduzeću a
kasnije A,,,,,,,,,P,,,,,,,,,, s tim što je i on sam nekolika puta išao po robu
u P,,,,,,,,, i tada je potpisivao otpremnice. On je vršio fizičku kontrolu
robe upoređujući da li se stanje stvari iz otpremnice podudara sa realnim
brojem artikala samo onda kada bi lično išao u P,,,,,,,,, po robu a kada bi
robu prihvatio u Nikšiću, nije obavljao tu kontrolu, jer je vjerovao da je
prava količina robe sa otpremnice dopremljena. U objektu R,,,,,,,, počeo je da
radi bez ikakvog iskustva i njega je neko trebao da uputi na obavezu da izvrši
kontrolu robe. Prvih tri četiri mjeseca nedeljno je nosio pazar knjigovođi
R,,,,,,,,, Z,,,,,,,,, a uz gotov novac donosio je paragon blokove na kojima je
bilo ispisano šta je i po kojoj cijeni prodato a kasnije kada je uvedena kasa,
radili su dnevne izvještaje pa je svakodnevno kada je bilo pazara u 13,00
časova radnju zatvarao i pazar nosio u banku. U nekim slučajevima uz
konsultacije sa A,,,, P,,,,,,,i A,,,,,,R,,,,,,,,, davao je mušterijama robu na
odloženo plaćanje, tako da se dešavalo da je po papirima pazar veći od onoga
što je zaista i uplaćeno a kasnije kada bi se izvršila predaja i toga novca,
isti bi on uplatio na račun preduzeća. Krajem 2008.g. ili početkom 2009.g. bio
je još jedan popis i tada mu je knjigovođa kazala da je sve u redu što se tiče
stanja robe. Prije popisa iz decembra 2009.g postojala je određena količina
robe prodata na »veresiju« pa je on bio priložio spisak vlasnicima koja je sve
to roba na takav način prodata. Kada bi se vraćao sa turneja sa zahumljem nije
bio obavještavan od strane osoba koje su ga mijenjale da li je bilo pazara
uopše i da li je on uplaćivan. Iako je bio izvršni direktor, nikada nije donio
nijednu odluku niti je prije ovog posla radio kao prodavac. Od dokumentacije
je posjedovao isključivo ugovor o radu sa poslodavcem ali ne i rješenje o
njegovom postavljenju na mjesto izvršnog direktora. Nije mu poznato da li je
zaduživan po vrsti i količini robe. Dana 31.12.2009.g. radio je do 21,00 čas
zbog velikog broja mušterija, dana 1.01.2010.g., nije radio a dana
2.01.2010.g. radio je po pozivu mušterija. Dva ili tri puta lično je zatekao
A,,,,,,,,,,P,,,,,,,,,, u prostorijama DOO ,,,,,,,,, a takođe su mu radnici
kafića koji se nalazi preko puta L,,,,,,,, D,,,,,,, i K,,,,,,,, M,,,,,,,,
kazali da je A,,,,,,,, P,,,,,,, više puta dolazio u prodavnicu jer mu mu oni
nosili piće. Prvi put kada je zatekao A,,,,,,,, u prodavnicu pitao ga je šta
će tu a ovaj mu je odgovorio da je navratio, pa bi prosjedjeli oko sat
vremena. Nije A,,,,,,,,, R,,,,,,,,govorio da je zaticao njenog supruga u
prostorijama prodavnice a ovaj mu je nekoliko puta kazao da je izvršio prodaju
neke robe i da je novac primio, što on i nikada nije provjeravao. Od kada je
radio u ovom preduzeću niko ga nije upućivao u posao niti ga je ko kontrolisao
a knjihovođa mu je uvijek govorio da je stanje odlično. On sam nije u
prijateljskom odnosima sa A,,,,,, R,,,,,,, i A,,,,,,P, ali je imao povjerenje
u njih jer su u dobrim odnosima sa njegovim bratom D,,,,,,,,. On lično ne
posjeduje evidenciju kome je sve roba data na veresiju ali ta evidencija
postoji u preduzeću. Na taj način robu je davao uz saglasnost A,,,,,,,,,,
P,,,,,,,,,,a nikada na svoju ruku i nije nakon popisa 2009.g tražio da se uzme
u obzir ono što je navedeno u evidenciji robe date na veresiju.
Okrivljeni je u završnoj riječi lično i preko branioca ostao pri iznijetoj
odbrani, ističući da nema dokaza da je počinio predmetno krivično djelo, da on
nije imao odluku ili rješenje za radno mjesto računopolagača , da su ga tokom
odsustva mijenjala druga lica, da su ključeve osim njega imala druga lica, da
on sam nije potpisivao trgovačku knjigu, da nikada nije vršeno brojanje robe
koja je trebala biti dostavljena po otpremnicama u radnju, da je dio robe
prodavan i prije dostavljanja u Nikšić te da on nije zaduživan materijalno već
samo finansijski što sve znači da je preduzeće funkcionisalo mimo zakonskih
propisa pa je predložio sudu da ga oslobodi od optužbe a ako nađe da je kriv
da mu izrekne uslovnu osudu.
Sud je u dokaznom postupku na saglasan predlog stranaka pročitao iskaz
svjedoka oštećenog K,,,,,,,, M,,,,,,,,,, sa glavnog pretresa od 15.12.2011.g.,
iskaz svjedoka oštećene A,,,,,,,, R,,,,,,, sa glavnog pretresa od
15.03.2012.g., iskaz svjedoka D,,,,,,,D,,,,,,, sa glavnog pretresa od
09.11.2011.g., iskaz svjedoka T,,,,,,D,,,,,,,,, sa glavnog pretresa od
09.11.2011.g., iskaz svjedoka R,,,,,, Z,,,,,,, sa glavnog pretresa od
09.11.2011.g., iskaz svjedoka A,,,,,,,,,P,,,,,,,, sa glavnog pretresa od
15.03.2012.g., iskaz sudskog vještaka ekonomsko-finansijske struke
M,,,,,,,,V,,,,,,sa glavnog pretresa od 25.05.2012.g., na saglasan predlog
stranaka pročitao nalaz i mišljenje sudskog vještaka ekonomsko finansijske
struke dip.ecc.M,,,,,,, V,,,,,,od 17.01.2011.g, pročitao potvrdu o
registraciji DOO R,,,,,,,, centralnog registra Privrednog suda u Podgorici od
20.08.2008.g., pročitao izvještaj sa popisa u maloprodajnom objektu DOO
R,,,,,,,, od 3.01.2010.g., pročitao odluku o imenovanju izvršnog direktora DOO
R,,,,,,,, od 11.02.2008.g., pročitao potvrdu JU Zahumlje broj 33/09 i pročitao
izvod iz kaznene evidencije za okrivljenog.
Svjedok oštećena A,,,,,,,, R,,,,,,,,,navela je u svom iskazu pred istražnim
sudijom da je preduzeće DOO R,,,,,,, osnovano 12.02.008.g., da su osnivači
bili ona, K,,,,,,,, M,,,,,, i D,,,,,,,,,, D,,,,,,,, na čiji predlog su za
izvršnog direktora imenovali D,,,,,,, V,,,,,,,, koji je bio jedini zaposleni i
nije bio samo na papiru direktor već je imao sva ovlašćenja da upravlja
preduzećem po Statutu. D,,,,,,V,,,,,,, je osim što je bio izvršni direktor
radio kao prodavač i računopolagač a D,,,,,,,D,,,,,je izašao iz preduzeća
10.09.2009.g. Nabavku robe za prodavnicu u Nikšiću vršili su ona, K,,,,,,,
M,,,,,,, i D,,,,,, D,,,,,,, dok je bio u preduzeću i to na predlog D,,,,,,
V,,,,,,,, koji im je popisivao šta im treba za prodavnicu a ponekada im je i
robu preuzimao, dok je u većini slučajeva D,,,,,,, D,,,,,, dok je radio u
firmi, V,,,,,, odvozio robu. Ponekad ali rijetko robu su preuzimali kod
dobavljača ona i K,,,,,,,,,, M,,,,,,,, a ponekad i A,,,,,,,,P,,,,,, koji se
uključio u rad od septembra 2009.g. Kada bi robu predali V,,,,,,,u radnju,
primopredaja nikada nije vršena tako što bi V,,,,,,,, prijem robe potpisivao
na nekom papiru ali fakture je D,,,,,,,, V,,,,,,, za primljenu robu lično
odnosio knjigovođi i na fakturama je ispisivao maloprodajnu cienu robe za
svaku stavku što znači da je on svu tu robu primio u radnju. Ključ od
prodavnice imali su ona, K,,,,, M,,,,,,,,, D,,,D,, do momenta istupanja iz
preduzeća a A,,,,,,P,,, je nakon toga koristio njen ključ za prodavnicu.
A,,,,,, P,,,,,,,nikada nije radio kao prodavač formalno u toj radnji ali je
više puta mijenjao D,,,,,,V,,,,,,,, kada je bio odsutan, na njegov zahtjev i
uz njegovu saglasnost a ponekad je D,,,,, V,,,,,,,, mijenjala i njegova
sestra. Jedan put je u ljeto 2009g. K,,,,,,,,, M,,,,,,,, na zahtjev Veljka,
istog mijenjao a u periodu od 13 do 17 časova u objektu nije radio
A,,,,,,,,,,P,,,,,,,,,.
Svjedok oštećena A,,,,,,,R,,,,,,, navela je u svom iskazu na glavnom pretresu
da su do izlaska D,,,,,,, D,,,,,,, iz preduzeća ključ od prodavnice u Nikšiću
imala samo braća D,,,,,,,,, ali je D,,,,,,, po napuštanju preduzeća njoj dao
ključ. Posao A,,,,,,,, P,,,,,,,, je bio samo to da vozi robu do radnje u
Nikšiću a osim u slučajevima kada je po zahtjevu okrivljenog, istoga mijenjao
P,,,,,,,,,, je dolazio i interesovao se za poslovanje objekta ali nikada nije
kontinuirano pokrivao dio radnog vremena u poslovanju prodavnice. Oko nabavke
robe uglavnom su se konsultovali sa D,,,,,, V,,,,,,, koji joj se nikada nije
požalio da je zatekao njenog supruga da radi u prodavnici. Od momenta kada je
D,,,,,,, D,,,,,,,, istupio iz preduzeća a radi se o avgustu 2009.g., robu su
pratile otpremnice a nekada i fakture. Nije joj poznato da li je bilo
dokumentacije dok je D,,,,,,,,, radio a misli da su postojale otpremnice. Nije
joj poznato ko je otpremnice potpisivao a jedino je okrivljeni baratao sa
dokumentacijom koja je dostavljena knjigovođi. Ono što stoji u njenoj izjavi
kod istražnog sudije, da je ona decidno rekla da D,,,,,,,, V,,,,,,,,,, nije
potpisivao dokumentaciju za prijem robe, nije tačno jer je ona kod istražnog
sudije kao i na glavnom pretresu rekla da ne zna jer nije prisustvovala
primopredaji robe. Zaduživanje robe vršilo se i materijalno i finansijski.
Jedan od osnivača preduzeća faktički je bila I,,,,,,, D,,,,,,,, koja iz ličnih
razloga nije bila upisana kao suvlasnik a ista inače radi u preduzeću MDI koje
se bavi izvozom propratne opremene poput lovačke gaderobe i u manjoj mjeru
municije. Najveći dio robe koji je prodavan u Nikšiću, nabavljali su u
preduzeću MDI ali je bilo i drugih dobavljača. Ne zna da li je K,,,,,,,,
M,,,,,,,,,a misli da nije posjedovao ključ od prodavnice u Nikšiću prije
istupanja D,,,,,, D,,,,,,,. Ne zna da li je nekom posebnom odlukom D,,,,,,,
V,,,,,,,,, bio postavljen za prodavača u objektu. Sigurno je da je D,,,,,,,,,
V,,,,,,,,, kao izvršni direktor potpisivao odluke pa je tako potpisao odluku
prilikom učešća na jednom tenderu a takođe je i njoj potpisao ovlašćenje da
može podići robu iz preduzeća MDI. Nakon što je D,,,,,,D,,,,,,,, napustio
preduzeće nijesu ga kontrolisali pa čak nijesu tražili popis robe jer su mu
vjerovali. Istakla je da se ne pridružuje krivičnom gonjenju protiv
okrivljenog.
Svjedok oštećeni K,,,,,,, M,,,,,,,, naveo je u svom iskazu pred istražnim
sudijom da je uz A,,,,,,,,,,,,, R,,,,,,,,, i D,,,,,,,,,, D,,,,,,, osnivač
preduzeća R,,,,,,,, pri čemu su na D,,,,,, predlog za direktora preduzeća
imenovali D,,,,,,,,,V,,,,,,,,, koji je bio i jedini zaposleni i koji je radio
u prodavnici u okviru toga preduzeća u ulici ,,,,,,,,,,,u Nikšiću. D,,,,,, je
izašao iz preduzeća u septembru 2009.g. a V,,,,,,,,, je nastavio sa radom kao
direktor i prodavač. Robu za prodavnicu nabavljao je A,,,,,, P,,,,,, uglavnom
a ponekad je i sam D,,,,,,,,V,,,,,,,, preuzimao robu od dobavljača dok su se
osnivači preduzeća oko nabavke robe dogovarali sa nabavljačima. On sam nikada
nije dovozio robu za radnju D,,,,,,, V,,,,,,,, i nikada nije bio prisutan u
radnji kada mu je robu predavao A,,,,,,,,P,,,,,,te ne zna na koji način je
vršena primopredaja robe. Koliko je njemu poznato D,,,,,,,,,, V,,,,,, je
potpisivao prijem od strane A,,,,,, P,,,,,,,. On sam nije imao ključ od radnje
a misli da je ključ imao A,,,,,, P,,,,,,,,. Jedanput je mijenjao
D,,,,,,V,,,,,,,,, u toj radnji na njegov lični zahtjev a A,,,,,,, P,,,,,,,, ga
je mijenjao nekoliko puta. Čuo je da je V,,,,,,, u radnji mijenjala i njegova
sestra. Ne zna na koji način je okrivljeni prouzrokovao manjak u prodavnici.
Svjedok oštećeni K,,,,,,, M,,,,,,, naveo je u svom iskazu na glavnom pretresu
da je D,,,,,,, V,,,,,, radio dvokratno – od 8 do 13 časova i od 17 do 20
časova. On ga je mijenjao jednom ili dva puta a radilo se o kratkotrajnim
zamjenama oko dva ili tri sata najduže i nikada se nije desilo da ga mijenja
čitav dan a koliko se sjeća, nije imao nekog većeg prometa. On nije imao ključ
od radnje već su ključeve imali A,,,,,,, P,,,,,,, odnosno A,,,,,,, R,,,,,, i
D,,,,,,,, V,,,,,,,,,. Misli da A,,,,,, P,,,,,, nije mijenjao D,,,,,,, na
radnom mjestu prodavca u radnji. On sam nije bio u redovnom kontaktu sa
V,,,,,,,,, ali su razmenjivali mejlove i ponekada se čuli telefonom a ovaj mu
se nikada nije požalio da je A,,,,,P,,,,,,, zatekao da radi u radnji. Bar dva
ili tri puta bio je prisutan kada je vršena predaja robe D,,,,,,, V,,,,, u
radnji i to je najprije radio D,,,,,,, D,,,,,,,, a kasnije A,,,,,,,,,,
P,,,,,,,, i u takvim situacijama D,,,,,,, V,,,,,,,,, bi potpisao šta je sve
primio toga dana tako da postoji evidencija o prijemu te robe. Kod istražnog
sudije naveo je da nikada nije prisustvovao primopredaji robe jer je možda to
predvidio a možda je pogrešno upitan od strane istražnog sudije. Cjelokupni
prijem robe išao je preko otpremnica a on sam je robu predao u radnji i tada
bi izvršili upoređivanje isporučene robe. Tačno je ono što je kazao na
pretresu da je jednom prilikom robu dovezao D,,,,,,V,,,,,, a moguće je da je
to predvidio da kaže istražnom sudiji ili ga to ovaj nije ni pitao. Misli da
je postojalo rješenje o postavljanju D,,,,,,, V,,,,,, na mjesto izvršnog
direktora a postoji rješenje kojim je određeno da pokriva i mjesto prodavača.
Fizičko brojanje prilikom predaje robe D,,,,,,, u radnji vršili su on i
D,,,,,,,, a tom prilikom kada je on bio prisutan misli da su otpremnice bile
potpisane od strane dobavljača robe. Nije mu poznato da li je D,,,,,,,,,
V,,,,,,,, zaduživan materijalno ili finansijski, isprva je zaduživan
finansijski a kasnije i finansijski i materijalno. Bio je prisutan kada je
vršen popis 2010.g i kada je vršeno brojanje artikala u radnji i sve je
zapisnički konstatovano. Njemu se inače jednom prilikom A,,,,,,,,, P,,,,,
požalio da se boji neodgovornosti D,,,,,,,,V,,,,,,,,,,, zbog čega je tražio da
se roba prvo prebroji u Podgorici. Istakao je da se ne pridružuje krivičnom
gonjenju protiv okrivljenog.
Svjedok D,,,,,,,,, D,,,,,,, naveo je u svom iskazu pred istražnim sudijom da
je sa A,,,,,,,, R,,,,,,,,,, i D,,,,,,,,,, I,,,,,,,,,, 2008.g. osnovao
preduzeće DOO R,,,,,,, sa poslovnim sjedištem u Nikšiću u ulici ,,,,,,,,,.
Njih troje su bili stvarni osnivači i vlasnici preduzeća dok je na papiru
umjesto D,,,,,,, I,,,,,,,,, kao osnivač bio naveden K,,,,,,,M,,,,,,,,. Oni su
se kao osnivači dogovorili da njegov brat D,,,,,,,, V,,,,,,, prodaje robu u
prodavnici u Nikšiću i da bude na papiru izvršni direktor preduzeća. Veljko je
bio fiktivno izvršni direktor a on, R,,,,, i I,,,,,,, su stvarno vodili
preduzeće. Iz preduzeća je izašao čini mu se u avgustu 2009.g. faktički a
mjesec dana kasnije formalno i nakon toga se muž A,,,,,,,, R,,,,,,, aktivno
uključio u rad preduzeća. Dok je on bio u preduzeću robu su V,,,,,,,,, u
prodavnici isporučivali nekada on, nekada R,,,,,,,,, a povremeno i R,,,,,,,,
muž, pri čemu je roba isporučivana putem otpremnica. Radili su po sistemu
povjerenja i poznato mu je da njegov brat nije kontrolisao koliko je čega
primio od robe – ni kada mu je on isporučivao robu i onda kada su to činili
P,,,,,, i R,,,,,, A,,,,,,,,. Dok je on bio u preduzeću svi stvarni vlasnici su
imali ključeve od prodavnice. V,,,,,,, je ponekada na radu zamjenjivala
njihova sestra D,,,,,,,, i koliko mu je poznato prilikom tih zamnjenjivanja
nije popis vršen a za vrijeme dok je V,,,,,,,,,, išao na turneje sa Zahumljem,
mijenjali su ga K,,,,,,, M,,,,,,,,, A,,,,,,,, P,,,,,,,a misli i A,,,,,,,,
R,,,,,,,, i nije rađen popis niti prije odlaska na turneju niti nakon dolaska
sa iste. Nije mu poznato da je A,,,,,,, R,,,,,,,, ovlastila supruga da u njeno
ime obavlja neke poslove u preduzeću a nakon pojave manjka on je saznao za to
ovlašćenje odnosno za pismeni dokaz u tom smislu.
Svjedok D,,,,,, D,,,,,,,,,, naveo je u svom iskazu na glavnom pretresu da su
on, A,,,,,,,,, R,,,,,, i A,,,,,,,, P,,,,,,,,,, robu preuzimali u Podgorici iz
preduzeća MDI a onda bi je nosili u Nikšić i predavali je V,,,,,,,,,,,. Nekada
bi mu predali otpremnice a nekada bi direktno otpremnice nosili knjigovođi
radi izrade maloprodajne cijene. Dešavalo se da cjelokupna roba preuzeta u
Podgorici ne stigne u Nikšić jer bi je ostavili u Podgorici za mušterije iako
su otpremnice glasile za prodavnicu u Nikšiću. U takvim slučajevima nijesu
vodili evidenciju o robi koja dakle iako je formalno predata u Nikšić, nikada
u Nikšić nije stigla ali bi knjigovođa kroz trgovačku knjigu zaveo da je roba
prodata a on sam bi obavijestio V,,,,,,,,,,,. Ne sjeća se da li je V,,,,,,,,
imao rješenje o postavljanju na mjesto prodavca a misli da nije. Ključ od
objekta imali su on, V,,,,,,,, i A,,,,,,,,, R,,,,,,,. Nije vidio da je
A,,,,,,,,P,,,,,,,, radio bilo šta drugo osim što je robu preuzimao u preduzeću
MDI. Nikada ga nije vidio u prodavnici u Nikšiću ali su mu konobari iz kafića
preko puta prodavnice govorili da je P,,,,,,,,, dolazio u vrijeme kada
V,,,,,,,, nije radio i da je naručivao piće za sebe a jednom prilikom ga je
zatekla i T,,,,,,,,, D,,,,,,,,,, kada je mijenjala V,,,,,,,,,.
Svjedok T,, D,,,,,,, navela je u svom iskazu pred istražnim sudijom da je dva
tri puta na zahtjev D,,,,,,, V,,,,,,,,, istoga mijenjala u prodavnici
preduzeća R,,,,,,,, a zamjene su uvijek bile kratkog roka, ne više od sat ili
dva. Nikada nije primala robu tokom tih zamjena a prije početka zamjene ni
nakon završetka iste nije vršeno popisivanje robe jer je to radila po sistemu
povjerenja. Negdje početkom 2009.g., dok je zamjenjivala svoga brata u radnji,
kada se vratila sa pauze zatekla je u poslepodnevnim časovima
A,,,,,,,P,,,,,,,,,, za koga nije znala da ima ključ od radnje.
Svjedok T,,,,,,,,, D,,,,,,,,,, navela je u svom iskazu na glavnom pretresu da
joj A,,,,,,, P,,,,,,,,,,, nije objasnio kada ga ja zatekla u prodavnici šta tu
zapravo radi a ona je odmah o ovome obavijestila V,,,,,,,,,,,,, koji joj je
samo rekao da je to R,,,,,,,,,,, suprug. Ne sjeća se tačno kada je zatekla
A,,,,,,,,P,,,,,,,,, u prodavnici a misli da se radilo o ljetu 2009.g. Iako je
istražnom sudiji kazala da je A,,,,,,,,,, zatekla početkom 2009.g., radilo se
o ljetu ali nije sigurna kada je zapravo to bilo i dobro se toga ne sjeća.
Svjedok R,,,,,,,,, Z,,,,,,,,,navela je u svom iskazu pred istražnim sudijom da
je vlasnik firme DO ,,,,,,,,,,,, koja se bavi vođenjem poslovne dokumentacije
za preduzeća i preduzetnike pa tako i vodi knjige za DOO ,,,,,,,,,,, od samog
početka njegovog poslovanja kada ju je angažovao D,,,,,,,,, D,,,,,,,,. Vodeći
knjige tog preduzeća shvatila je da je jedini zaposleni u tom preduzeću
D,,,,,,,,V,,,,,,,,,, koji je bio računopolagač za prodavnicu u ulicu Narodnih
heroja a njen utisak je da isti nije baš dobro bio upoznat sa pravilima
poslovanja i sa ulogama izvršnog direktora i računopolagača te da se nije
razumio u posao. D,,,,,,,,,,, V,,,,,,,,,, je njoj dostavio dokumentaciju koju
je trebala da sređuje za preduzeće – otpremnice i račune za robu koju je
zaduživala kako bi ona izradila kalkulacije. U početku rada nije postojala
registar kasa u prodavnici pa je V,,,,,,,, evidenciju u prodatoj robi
ispisivao na paragon blokovima i na osnovu tih paragon blokova uplaćivao
pazare na žiro-račune a njoj dostavljao izvode banke o promjenama na računu
preduzeća R,,,,,,,,,,. Krajem 2008.g u toj radnji nije vršen popis jer se sa
radom počelo u drugoj polovini te godine. U postupanju D,,,,,,, V,,,,, koji je
donosio svu dokumentaciju i nakon izlaska D,,,,,, D,,,,,,,,,, iz poslovanja,
nije primijetila propuste a pred kraj 2009.g., kazala je V,,,,,,,,,, da treba
da uradi popis u radnji što je i učinjeno, krajem 2009.g. tačnije
31.12.2009.g., i po tom popisu pojavljuje se manjak. Ona je iskontrolisala
ponovo sve otpremnice, račune, cijene i utvrđene su greške koje je
prouzrokovao D,,,,,,,,,,, V,,,,,,,,,, tako što je sebe više zadužio nego što
je trebalo po cijenama koje je dao na kalkulaciji i to je korigovano. Na kraju
je utvrđen manjak od 7.331,26 eura, pri čemu se iznos od 693,53 eura odnosi na
manjak uplaćenih pazara a iznos do ukupne sume na manjak robe u radnji.
Otpremnice koje joj je V,,,,,,,,, donosio bile su dijelom potpisane dijelom ne
a kako trgovačku knjigu V,,,,,,,, nije znao da vodi ona mu je vodila a on se
potpisivao u rubrici »odgovorno lice«. Kasnije je ona prilikom sačinjavanja
trgovačkih knjiga V,,,,,, potpisivala svojom rukom. Dakle, trgovačku knjigu je
vodila ručno a da je vodila kompjuterski nikada se ne bi potpisivala. Kada bi
dobijala otpremnice od D,,,,,,,,, V,,,,,,,,,, nije ga upozoravala da treba da
ih potpiše.
Svjedok R,,,,,,, Z,,,,,,,,,, navela je u svom iskazu na glavnom pretresu da je
razlog njenog potpisivanja trgovačke knjige bio taj što je zbog tržišne
inspekcije koja bi iznenada dolazila trovačka knjiga morala biti uredno
potpisana. Nije se mogla sjetiti da li je D,,,,,,,V,,,,,,, obavijestila da je
stavljala potpise umjesto njega jer smatra da je taj potpis samo formalnost.
Prilikom popisa krajem 2009.g., Veljko joj je dao podatak da postoji neka
količina robe date na veresiju a radilo se o nekoj manjoj količini pri čemu
njoj nije davao bilo kakak papir na kome bi to bilo konstatovano. Trgovačke
knjige mogu da se vode i u kompjuterskoj formi zbog čega smatra da je
stavljanje potpisa obična formalnost jer se time ne potvrđuje ispravnost
stanja robe iz trgovačke knjige. Nijedan dokument koji je donijela
D,,,,,,V,,,,,,,,,, on nije ni čitao već bi odmah stavio potpis kao na primjer
na izvještaj o poreskoj inspekciji. U trgovačku knjigu se unose zaduženja i
razduženja robe, uplata pazara. Radnik preduzeća trebao bi na prodajnom mjestu
da vodi trogovačku knjigu a najčešće to rade knjigovođe. Isključivo joj je
D,,,,,,, V,,,,,,,,,, donosio otpremnice koje su bile potpisane od strane
V,,,,,,,,, ali i drugih lica. U pogledu vođenja trgovačke knjige nije imala
sugestije od strane ostalih vlasnika DOO ,,,,,,,,,,, a kalkulacije cijena radi
ona kao knjigovođa nakon što bi joj V,,,,,,,,,,, donio fakturu i otpremnicu sa
ispisanim cijenama. Popis je urađen zaključno sa stanjem na dan 31.12.2009.g a
inače je urađen dana 3.01.2010.g. Ona je pronašla grešku V,,,,,,,,,, je bio
pogrešno naveo prodajnu cijenu robe u odnosu na realnu cijenu i to na svoju
štetu ali je ta greška otklonjena i utvrđen je manjak od oko 7.000,00 eura.
Ona nije dobila konkretnu listu artikala koja je nedostajala, jer je vodila
samo finansijsko knjigovodstvo ali ne i materijalno. Tokom njenog rada kao
knjigovođa za DOO R,,,,,,,,,,, do samog popisa, upoređujući podatke koji su
išli preko kase za dokumentaciju koja se kod nje nalazila nije naišla na
nepravilnosti.
Svjedok A,,,,,,,,,,, P,,,,,,,,,, naveo je u svom iskazu pred istražnim sudijom
da su preduzeće R,,,,,,,,, osnovali njegova supruga R,,,,,,,, K,,,,,,,,
M,,,,,,,, i D,,,,,,,,D,,,,,,,, a od septembra 2009.g. kada je D,,,,,, istupio
i on sam se uključio po nalogu M,,,,,,,, i R,,,,,,,,, u rad, preuzimajući robu
od dobavljača i odnoseći je u prodavnicu R,,,,,,,,, gdje je računopolagač bio
D,,,,,, V,,,,,,,, izvršni direktor preduzeća. On sam nikada naloge nije primao
od V,,,,,,, već isključivo od osnivača preduzeća a prilikom predaje robe
D,,,,,,,,,, V,,,,,,,, nije potpisivao prijem iste ali su na njegovo
insistiranje uvijek fizički po otpremnici koje bi predavao V,,,,,,
kontrolisali da li mu je sve iz otpremnice donio i nikada ovaj nije imao
primjedbe u tom smislu. Ponekada je V,,,,,,,, i sam zaduživao robu u Podgorici
a on bi V,,,, na njegov zahtjev ponekad mijenjao u radnji. U septembru 2009.g.
dobio je ključ od prodavnice ali ga nikada nije upotrijebio sem u vrijeme kada
je tražio od njega da ga V,,,,,,,,,, zamijeni. Nikada nije radio u radnji u
Nikšiću od 13 do 17 časova a ako Veljko tako nešto kaže, on to izmišlja.
Svjedok A,,,,,, P,,,,, naveo je svom iskazu na glavnom pretresu da nije
siguran kada je došao u posjed ključeva prodavnice u Nikšiću ali misli da se
radilo o vremenu nakon popisa iz januara 2010.g. a moguće je da je ključ dobio
u septembru 2009.g. kako je to navedeno u zapisniku istražnog sudije, pri čemu
je istakao da je istražni sudija gotovo sam na svoju ruku unio sadržinu
njegovog iskaza jer očigledno nije htio da ga sasluša već mu je odmah rekao da
mu je sve poznato jer mu je njegova supruga kazala kako je bilo. Da on nije u
septembru 2009.g došao u posjed ključa jasno je i iz toga što je u situacijama
kada je mijenjao okrivljenog, ključ tražio od majke okrivljenog. Nije mu
poznato ko je osim okrivljenog još imao ključ. Robu je donosio iz Podgorice u
radnju u Nikšiću i predavao je okrivljenom a radilo se o manjem broju
artikala, pa bi mu istu predao sa otpremnicama a okrivljeni nije ništa
potpisivao pred njim. Nije kontrolisao okrivljenog vezano za robu koju mu
predaje jer je sam laik za ove stvari. Stvari bi mu predao na sto i vjerovatno
je to bila kontrola na koju je mislio pričajući pred istražnim sudijom. Osim
kada je na zahtjev okrivljenog istoga mijenjao u radnji, nije dolazio u radnju
i nije ništa prodavao iz nje. Misli da je zatekao sestru okrivljenog jednom
prilikom ili mu je to samo okrivljeni rekao. Dešavalo se da artikal od robe
preuzete u Podgorici proda prije nego što ostatak robe preveze u Nikšić a u
takvim slučajevima novac bi odnosio D,,,,,, V,. Kada je mijenjao
D,,,,,,,,V,,,,,,,, dešavalo se da naruči kafu iz kafića preko puta i da mu je
konobari donesu u samu prodavnicu.
Izvještajem sa popisa u maloprodajnom objektu DOO R,,,,,,,,konstatovano je da
je dana 3.01.2010.g. komisija u sastavu A,,,,,,,, P,,,,,,,,, K,,,,,, M,,,,,,,
i D,,,,,,, V,,,,,,,, izvršila popis robe koja se nalazila u maloprodajnom
objektu DOO R,,,,,,,, u ulici ,,,,,,,,,,,,, u Nikšiću na dan 31.12.2009.g., pa
je ukupno izvještajem navedeno 216 artikala pri čemu su označene njihova
količina, vrijednost, šifra i cijena.
Potvrdom o registraciji DOO R,,,,,,,, centralnog registra Privrednog suda
Podgorica od 20.08.2008.g. konstatovano je da centralni registar potvrđuje da
je R,,,,,,,,, DOO za proizvodnju, promet i usluge, export import Nikšić
registrovalo promjenu podataka dana 14.08.2008.g. u skladu sa zakonom o
privrednim društvima.
Potvrdom JU Zahumlje iz Nikšića od 12.02.2010.g. konstatovano je da je
D,,,,,,,,V,,,,,,,,, član folklornog ansambla Zahumlje, pri čemu je isti
putovao i imao nastupe sa ansamblima i to u sledećim mjestima – Gradiška /BiH/
u periodu od 25 do 29.09.2008.g., Rijeka /Hrvatska/ u periodu od 9 do
12.07.2009.g., Radeče /Slovenija/ u periodu od 4 do 7.09.2009.g., i Ulcinj
/Crna Gora/ dana 8.,10.2009.g.
Odlukom o imenovanju izvršnog direktora DOO R,,,,,,,, navedeno je da su
osnivači društva D,,,,,,, D,,,,,,,,,, K,,,,, M,,,,,, i A,,,,,,, R,,,,,,,, u
skladu sa statutom donijeli odluku da se za izvršnog direktora čiji mandat
traje četiri godine imenuje D,,,,,,,,V,,,,,,,,.
Nalazom i mišljenjem sudskog vještaka ekonomsko finansijske struke M,,,,,,,,
V,,,,,,,, navedeno je vještak izvršio uvid u finansijsko – knjigovodstvenu
dokumentaciju DOO R,,,,,,,,, za period od 1.10.2008.g. do 31.12.2009.g da se
vještačenje baziralo na uvidu finansijskog zaduženja i razduženja izvršnog
direktora D,,,,,,,, V,,,,,,, , da je izvršena kontrola zaduženja po
kalkulacijama za maloprodajni objekat u ulici ,,,,,,,,,,,1 u Nikšiću. Takođe
je navedeno da su sve kalkulacije urađene tačno, da je za 2008.g., urađeno 14
kalkulacija po kojima je prodavnica zadužena sa 26.727,04 eura dok je u
2009.g. urađeno 90 kalkulacija sa kojima je prodavnica zadužena sa 48.153,05
eura što predstavlja ukupno zaduženje od 74.880,09 eura. D,,,,,,,,,V,,,,,,,,,,
je u 2008.g. potpisao tri kalkulacije a u 2009.g., 14 kalkulacija pri čemu
ukupno zaduženje po kalkulacijama potpisanim od strane D,,,,,,,V,,,,,,,,,,
iznosi 19.930,00 eura. Neke otpremnice nijesu ni potpisane, uz određene račune
nema otpremnica a neke su potpisali A,,,,,,,,,,P,,,,,, A,,,,, R,,,,,,i
D,,,,,,,,,, D,,,,,,,,,,. Takođe je obavljena kontrola razduženja po trgovačkoj
knjizi pri čemu se razduženje sastoji od ostvarenog pazara za prodatu robu.
Razlika zaduženja robe i razduženja pazara čini zalihu robe. Ostvareni pazar u
početku poslovanja evidentiran je kroz paragon blokove na osnovu kojih je
uplaćivan pazar na žiro-račun DOO R,,,,,,, i uplate su odgovarale paragon
blokovima. Na popisu je nađena zaliha robe u iznosu od 13.563,15 eura dok je
knjigovodstveno stanje zaliha iznosilo 20.200,88 eura, a razlika između
knjigovodstvenog i popisnog stanja zaliha iznosi 6.637,73 eura i predstavlja
manjak robe dok je sporni period zaduženo robe u iznosu od 74.880,09 eura,
ostvaren pazar ukupno 54.679,21 eura, dok je na žiro-računu ukupno uplaćeno
53.985,68 eura odnosno manje je uplaćeno 693,53 eura. Iz uvida u cjelokupnu
dokumentaciju proizilazi da svi papiri ukazuju na manjak u maloprodajnom
objektu u ulici Narodnih heroja broj 1 i to u iznosu od 6.637,73 eura u robi i
693,53 eura u novcu što se ukupno čini manjak od 7.331,26 eura.
Sudski vještak ekonomsko finansijske struke M,,,,,,,, V,,,,,,,, navela je u
svom iskazu na glavnom pretresu da je od agencije koja je vodila poslovne
knjige preduzeća R,,,,,,, dobila u pisanoj formi izjašnjenje o uplati pazara
za dane kada je okrivljeni bio odsutan sa JZU Zahumlje te se da zaključiti da
je dana 8.10.2009,.g. ostvaren dnevni pazar od 412,50 eura, a da je izvodom
broj 56 uplaćeno sjutradan 282,50 eura što znači da je manje uplaćeno 130,00
eura. Što se tiče ostalih dana kada je okrivljeni bio odsutan ili nije bilo
prometa ili je promet i uplaćen. Takođe je navela da nigdje u dokumentaciji
nije mogla naći da je računopolagač zaduživan meterijalno jer materijalno
knjigovodstvo nije ni vođeno.
Sud nalazi da nije dokazano da je okrivljeni D,,,,,,,,, V,,,,,,, u periodu od
1.10.2008.g., do 31.12.2009.g. u Nikšiću, u svojstvu odgovornog lica izvršnog
direktora » R,,,,,,,,« DOO za proizvodnju promet i usluge, Export import
Nikšić sa sjedištem poslovnog prostora u Nikšiću ulica ,,,,,,,,,,, 1 Nikšić,
obavljajući poslove računopolagača u maloprodajnom objektu DOO » ,,,,, » u
namjeri da sebi pribavi protivpravnu imovinsku korist prisvojio novac od
dnevnih pazara u iznosu od 693,53 eura i robu u vrijednosti od 6.637,73 eura,
koji su mu povjereni na radu i time za sebe pribavio imovinsku korist u iznosu
od 7.331, 26 eura, kojim radnjama bi ostvario sva bitna obilježja krivičnog
djela zloupotreba položaja u privredenom poslovanju iz čl. 272 st. 2 u vezi
st. 1 KZ.
Nesporno je da je okrivljeni D,,,,,,V,,,,,,,,,, u periodu od 1.10.2008.g. do
31.12.2009.g. u DOO R,,,,,,,,,, bio na funkciji izvršnog direktora (budući da
postoji odluka o postavljanju istoga na dato mjesto, donijeta od strane
osnivača ovog privrednog društva) i da je popisom koji se odnosio na
poslovanje u DOO R,,,,,,, utvrđen manjak robe koji je obračunat u novcu
iznosio 6.637,73 eura i manjak uplaćenog pazara u iznosu od 693,53 eura (što
proizilazi iz izvještaja popisne komisije čiji je član bio okrivljeni i iz
nalaza i mišljenja vještaka finansijske struke M,,,,,,,,V,,,,,,,,,,).
Međutim, da bi se smatralo utvrđenim da je okrivljeni prisvojio stvari – novac
i robu,koji su mu povjereni na radu i čiji je manjak konstatovan popisom,
potrebno bi najprije bilo utvrditi da je okrivljeni zaista svu robu koja je
shodno dokumentaciji preduzeća dopremljena u radnju u Nikšiću, fizički i
preuzeo.Međutim,upravo za prednje po ocjeni suda nema dovoljno jasnih i
čvrstih dokaza. Naime, iz iskaza svjedoka R,,,,,,,,, Z,,,,,,,,,, (knjigovođe
DOO R,,,,,,,,,,) i iz iskaza sudskog vještaka ekonomsko-finansijske struke
Mi,,,,,,,,V,,,,,,,,, proizilazi da u konkretnom slučaju uopšte nije vođeno
materijalno knjigovodstvo(preko koga bi se jedino moglo pouzdano utvrditi kako
je svaki individualno određeni artikal zaista i fizički zadužen u radnji u
Nikšiću) već isključivo finansijsko knjigovodstvo. Okrivljeni je dosljedno
tvrdio kako nikada po prijemu robe u radnji u Nikšiću nije vršio kontrolu iste
– nije kontrolisao koliko je čega dopremljeno, iz povjerenja prema licima koja
bi robu dopremila, a radilo se o njegovom bratu ili o A,,,,,,,, P,,,,,,,,,,,
suprugu suosnivača firme A,,,,,,,,R,,,,,,,,.Ovakvo funkcionisanje, zasnovano
na principu povjerenja potvrdio je i svjedok D,,,,,,,,D,,,,,,,,, svojim
kazivanjem da dok je on bio u preduzeću, robu su V,,,,,,,,,, u prodavnici
isporučivali nekada on, nekada A,,,,,,,,, R,,,,,,,,, a povremeno i njen muž,
te da su radili po sistemu povjerenja i poznato mu je da njegov brat nije
kontrolisao koliko je čega primio od robe – ni kada mu je on isporučivao robu
niti onda kada su to činili P,,,,,, i R,,,,,,,, A,,,,,,,,,,. Drugim riječima
kazano, okrivljeni nije provjeravao da li je i faktički primio one predmete
koji su bili formalno navedeni u otpremnicama a da je iste neko eventualno
uzeo prije isporučivanja robe u Nikšiću, okrivljeni to zahvaljujući svom
povjerenju u dopremača, ne bi ni mogao primijetiti. Svjedok A,,,,,,,, P,,,,,
jeste naveo pred istražnim sudijom da je prilikom dopremanja robe okrivljenom,
na njegovo insistiranje vršeno(fizički po otpremnici) kontrolisanje od strane
njih dvojice da li je on sve predmete iz otpremnice i donio pri čemu nikada
okrivljeni nije imao primjedbi u tom smislu ali je isti svjedok na glavnom
pretresu istakao da nikada takvu kontrolu nije vršio jer je i sam laik a
predmete bi predao okrivljenom na sto i vjerovatno je to bila kontrola na koju
je mislio pričajući pred istražnim sudijom.
Da se ne može donijeti uvjerljiv zaključak kako je okrivljeni zaista i preuzeo
cjelokupnu robu koja u dokumentaciji cirkuliše kao primljena u radnji u
Nikšiću, upućuje i činjenica koja proizilazi iz nalaza i mišljenja vještaka
ekonomsko finansijske struke - da je za 2008.g. urađeno 14 kalkulacija po
kojima je prodavnica zadužena sa 26.727,04 eura, da je u 2009.g. urađeno 90
kalkulacija po kojima je prodavnica zadužena sa 48.153,05 eura (ukupno
zaduženje je iznosilo 74.880,09 eura) dok je D,,,,,,,V,,,,,,,,, potpisao samo
17 kalkulacija i to je u 2008.g. potpisao tri kalkulacije a u 2009.g. 14
kalkulacija. Takođe, svjedok D,,,,,,,,,,D,,,,,,,,,,, navodi da bi se dešavalo
da po preuzimanju robe iz firme MDI cjelokupna roba bude ostavljena u
Podgorici za tamošnje mušterije iako bi otpremnice glasile na radnju u Nikšiću
a i svjedok A,,,,,,,,, P,,,,,,,,, je naveo da se dešavalo da neki artikal od
robe preuzete u Podgorici bude odmah u Podgorici i prodat,te ne bi bio
dopremljen u Nikšić.
Kako okrivljeni nije istrajno vršio kontrolu (fizičku) dopremljene mu robe, te
kako se dešavalo i da roba već u Podgorici bude prodata, to nije na nesumnjiv
način utvrđeno da je sva roba koja figurira (formalno) u dokumentaciji, njemu
zaista i predata.
Budući da ne postoje neposredni dokazi – očevidci na primjer koji bi
posvjedočili da je upravo okrivljeni nelegalno prisvajao artikle iz radnje ili
novac dobijen prodajom istih ,to bi se zaključak da je okrivljeni počinio
predmetno krivično djelo morao zasnivati na potpunom isključenju mogućnosti da
je prisvajanje preduzelo neko drugo lice.
Međutim, okrivljeni je prilikom izostanaka sa posla u više navrata bio
mijenjan od strane drugih lica – A,,,,,,,,,, P,,,,,,,, T,,,,,,,,D,,,,,,, i
K,,,,,,,, M,,,,,,,,,,, što ova lica u svojim iskazima potvrđuju a niti u
jednom slučaju nije vršeno sravnjenje koje bi pokazalo stanje robe i pazara u
momentu kada ta lica počinju da mijenjaju okrivljenog odnosno stanje robe i
pazara u momentu kada se okrivljeni vraća na dužnost, te je jasno da postoji
mogućnost da je manjak robe u cjelosti ili djelimično mogao biti prouzrokovan
upravo u vrijeme odsustva okrivljenog. Da je manjak ustanovljen popisom mogao
biti rezultat djelovanja drugog ili drugih lica a ne okrivljenog, upućuje i
činjenica da je više lica posjedovalo ključ od radnje u Nikšiću – okrivljeni
kaže da su A,,,,,,,, R,,,,,,,, A,,,,,,, P,,,,,,,,,, i K,,,,,,, M,,,,,,,,,,
imali ključeve od radnje, svjedok oštećena A,,,,,,,,, R,,,,,,, kaže da je osim
okrivljenog i ona posjedovala ključ ali tek nakon što je brat okrivljenog
napuštio preduzeće,svjedok oštećeni K,,,,,,M,,,,,,, navodi da su ključeve od
radnje imali A,,,,,,, P,,,,,,,, i D,,,,, V,,,,,,,, pa je jasno da je iako se
njihova kazivanja u pogledu činjenice ko sve posjeduje primjerak ključa sasvim
ne podudaraju, suština ista - okrivljeni ne posjeduje jedini primjerak ključa
te je pristup radnji DOO R,,,,,,,, bio dostupan većem broju lica a manjak koji
bi napravio svojim postupkom neko drugi, okrivljeni ne bi mogao primijetiti
budući da je cjelokupno njegovo ponašanje tokom rada u DOO R,,,,,, bilo
najblaže rečeno neprofesionalno - on je po kazivanju knjigovođe R,,,,,,,
Z,,,,,,, potpisivao svaki dokument koji bi mu ona predala bez prethodnog
upoznavanja sa sadržinom istog(ovaj svjedok je čak naveo da je imao utisak
kako okrivljeni nije sasvim upućen u pravila poslovanja) a trgovačku knjigu je
takođe dominantno potpisivao knjigovođa a ne okrivljeni. Sve ovo kada se
dovede u vezu sa tvrdnjom svjedoka D,,,,, D,,,,,,, kako je okrivljeni bio
izvršni direktor ,,samo na papiru,, dok su zapravo o svemu odlučivali osnivači
preduzeća a što je u skladu sa navodom odbrane okrivljenog da je izvršni
direktor bio samo formalno, jasno pokazuje da okrivljeni nije radio sve ono
što je bila njegova dužnost kao izvršnog direktora ali to ne može dovesti do
zaključka da je počinio krivično djelo.Tim prije što je nelogično da bi
okrivljeni dok njegov brat još uvijek figurira kao suvlasnik preduzeća,
preduzimao radnje na štetu sopstvenog brata.
Dakle, kako nema dokaza da su sve stvari-roba i ostvareni pazar koje
figuriraju u dokumentaciji na osnovu koje je utvrđen manjak popisom i na
osnovu koje se vještak ekonomsko-finanasijske struke izjašnjavao o visini
prisvojene protivpravne koristi, zaista bile povjerene okrivljenom na radu te
kako nema dokaza da je isključivo on bio u mogućnosti da ih prisvoji, to i
logično nema dokaza da ih je on i prisvojio.
Svjedočki iskazi K,,,,,,,,, M,,,,,,, i A,,,,,, R,,,,,,, nijesu mogli dovesti
sud do drugačijeg zaključka u pogledu krivice okrivljenog budući da je svjedok
K,,,,,, M,,,,,,,,,, bio nedosljedan, tvrdeći u prethodnom postupku kako nikada
nije prisustvovao predaji robe okrivljenom te kako on sam nikada lično nije
predavao robu okrivljenom ali je na glavnom pretresu ustvrdio potpuno suprotno
ne pruživši po ocjeni suda valjano obrazloženje za izmjenu iskaza, dok svjedok
oštećena A,,,, R,,,,, po sopstvenom priznanju sa glavnog pretresa nije
prisustvovala primopredaji robe te i ne zna za okolnosti pod kojima je
okrivljeni robu preuzimao.Ona je u prethodnom postupku navela kako je
okrivljeni odnosio knjigovođi fakture na kojima bi ispisao maloprodajne cijene
za svaku stavku što bi značilo da je svu tu robu i primio u radnju ali to po
ocjeni suda nije tačno jer je jedini način da okrivljeni potvrdi kako je sve
od robe zaista i primio,bio da fizički prekontroliše dopremljeno.
Kako je okrivljeno lice oslobođeno od optužbe, sud je shodno čl.230 ZKP-a
odredio da troškovi krivičnog postupka padaju na teret budžetskih sredstava
suda.
Iz iznijetih razloga, odlučeno je kao u izreci presude.
OSNOVNI SUD U NIKŠIĆU, dana 11.04.2013.g.
Zapisničar, S U D I J A,
Ćuzović Plana s.r. Perović Ivan s. r.
ZA TAČNOST OTPRAVKA TVRDI:
radnik suda
PRAVNA POUKA:Protiv ove presude dozvoljena je žalba u roku od 8 dana
od dana prijema iste preko ovog SUDA VIŠEM SUDU PODGORICA.