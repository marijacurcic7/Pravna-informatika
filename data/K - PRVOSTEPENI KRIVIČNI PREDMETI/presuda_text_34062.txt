OSNOVNI SUD U PLAVU
K. br. 60/2013
U IME CRNE GORE
Osnovni sud u Plavu , sudija Hilmija Sujković, sa zapisničarem Senadom
Radončić,  u krivičnom predmetu okrivljenog Š. K., iz sela B. opština B. P. ,
zbog krivičnog djela – teško djelo protiv bezbijednosti javnog saobraćaja iz
čl. 348 stav 3. u vezi sa članom 339 stav 3. u vezi stava 1. Krivičnog
zakonika, po optužnom predlogu ODT u Plavu,  Kt. 131/2013 od 24.10.2013, po
održanom  usmenom,  javnom,  glavnom  pretresu u  prisustvu okrivljenog Š. K.,
zamjenika ODT u Plavu Rugovac Drite i oštećene K. M., donio je i javno objavio
dana 14.01.2014 godine
P R E S U D U
Okrivljeni Š. K., JMBG ..., od oca I. i majke B. rodjene K., rodjen ...
godine,u B. P., sa prebivalištem u selu B., opština B. P., državljanin Crne
Gore, pismen, završio srednju - elektroinstalatersku školu , oženjen, otac
troje djece, lošeg imovnog stanja.
K r i v j e
Što je :
Dana 09. septembra 2013 godine, oko 12,30 sati, upravljao u saobraćaju TMV
marke "R.- t.", vlasništvo Elektroprivrede CG, reg. oznaka NK ... , na
regionalnom putu Gusinje - Plav, u selu B., opština P., olako držeći da do
posledica neće doći, ne pridržavajući se saobraćajnih propisa ugrozio javni
saobraćaj i doveo u opasnost život i tijelo oštećene K. M., na način što je
vozio neoprezno i nedovoljno pažljivo, jer je otpočeo radnju uključivanja na
regionalni put sa površine sa desne strane kolovoza, a da se prethodno nije
uvjerio da to može učiniti bez opasnosti za druge učesnike u saobraćaju ili
imovinu, ne vodeći pri tom računa o položaju vozila, pravcu i brzini kretanja,
pa je protivno odredbama člana 27. stav 1. i člana 40. stav 5 Zakona o
bezbijednosti saobračaja na putevima ("Sl list CG" broj 33/12), skretanjem
ulijevo vozilom presijecao prvo desnu a zatim i lijevu kolovoznu traku u
namjeri da se isključi sa kolovoza i parkira na proširenju sa lijeve strane
kolovoza, te je tako oduzeo pravo prvenstva kretanja PMV marke "G." reg.
oznaka PL ..., kojim je upravljao I. H., koji se kretao iz pravca Gusinja
prema Plavu i pravilno vršio radnju preticanja, pri čemu je na lijevoj
kolovoznoj traci, posmatrano u pravcu njegovog kretanja, došlo do sudara
prednjim stranama ova dva vozila, usled čega je saputnica u vozilu "G."
oštećena M., zadobila tešku tjelesnu povredu u vidu preloma donjeg dijela
nadlaktne kosti bez dislokacije .
- čime je izvšio krivično djelo - teško djelo protiv bezbijednosti javnog
saobraćaja iz čl. 348. stav 3. u vezi sa članom 339 stav 3. u vezi stava 1.
Krivičnog zakonika.
Pa mu sud za izvršeno krivično djelo na osnovu navedenog zakonskog propisa te
primenom čl: 4,32,36,42,52,53 i 54 KZ i čl. 374 ZKP, i z r i č e
USLOVNU OSUDU
Kojom mu utvrdjuje kaznu zatvora u trajanju od 6 (šest ) mjeseci i istovremeno
odredjuje da se ista neće izvršiti ako okrivljeni za vrijeme od 1(jedne)
godine dana po pravosnažnosti presude ne učini novo krivično djelo.
Okrivljeni se obavezuje da naknadi troškove krivičnog postupka u ukupnom
iznosu od 222,50 (dvijestotinedvadesetdvaeuraipedesetcenti), u roku od 15 dana
po pravosnažnosti presude, pod prijetnjom prinudnog izvršenja.
Oštećena K. M., iz G., se radi ostvarivanja imovinsko pravnog zahtjeva za
naknadu štete upućuje na parnicu.
O b r a z l o ž e n j e
Obrazloženje je izostalo na osnovu čl. 458 st. 7 ZKP , jer su se stranke po
objavljivanju presude odrekle prava na žalbu i nijesu tražile njen pismeni
optravak.
Inače, prilikom izbora vrste i visine krivične sankcije koju treba primijeniti
prema okrivljenom Š. K., za izvršeno krivično djelo, sud je pored težine,
načina izvršenja i društvene opasnosti krivičnog djela uzeo u obzir i stepen
krivične odgovornosti okrivljenog kao i sve ostale okolnosti koje su
relevantne u tom pogledu.
Tako je od olakšavajućih okolnosti sud okrivljenom cijenio u uzeo u obzir:  da
je porodičan čovjek , da je otac troje maloljetne djece, da je lošeg imovnog
stanja, da je u potpunosti priznao izvršenje krivičnog djela koje mu je
stavljeno na teret, da je izrazio žaljenje i kajanje zbog njegovog izvršenja i
povredjivanja oštećene K. M. i da se oštećena nije pridružila njegovom
krivičnom gonjenju, pa je u nedostatku otežavajućih okolnosti našao da u
konkretnom slučaju ima uslova da se prema njemu ne primijeni kazna već da je
dovoljno i samo upozorenje uz prijetnju kaznom. Zbog toga je sud okrivljenom
Š. K., na osnovu čl. 53 i 54 KZ utvrdio kaznu zatvora u trajanju od 6 mjeseci
i istovremeno odredio da se ista neće izvršiti ako okrivljeni za vrijeme od
jedne godine dana po pravosnažnosti presude ne učini novo krivično djelo.
Sud je uvjerenja da je izrečena krivična sankcija srazmjerna težini izvršenog
krivičnog djela i stepenu krivično-pravne odgovornosti okrivljenog te da će se
u konkretnom slučaju i ovom vrstom i visinom krivične sankcije,u okviru opšte
svrhe izricanja krivičnih sankcija predvidjene čl. 4 st. 2 KZ ,postići svrha
kažnjavanja propisana čl. 52 istog Zakona. Osnovano se može očekivati da će
izrečena sankcija pozitivno djelovati na prevaspitanje okrivljenog i da će
ista uticati na njega da ubuduće ne vrši krivična djela.
Odluka o troškovima krivičnog postupka je zasnovana na odredbi čl. 229
st.1.ZKP.Visina troškova u ukupnom iznosu od 222,50 eura , predstavlja izdatke
iz budžetskih sredstava, od čega iznos od 66,00 eura predstavlja nagradu
vještaku medicinske struke dr S. B., iznos od 126,50 eura nagradu vještaku
saobraćajne sruke dipl.ing. saobraćaja N. M. a iznos od 30,00 eura paušal koji
je odmjeren s obzirom na složenost i trajanje krivičnog postupka te obzirom na
imovno stanje okrivljenog , shodno čl. 226 st.3. ZKP.
Na osnovu iznijetih razloga odlučeno je kao u izreci presude.
OSNOVNI SUD U PLAVU
Dana, 14.01.2014.godine.
Zapisničar S U D I J A
Radončić Senada  Hilmija Sujković
NAPOMENA :
Stranke su se odrekle prava žalbe na presudu
pa je ista pravosnažna danom njenog donošenja .