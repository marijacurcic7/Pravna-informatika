

K. 210/13



U IME CRNE GORE


OSNOVNI SUD U CETINJU, kao prvostepeni po sudiji pojedincu Mariji Ćupić uz sdujelovanje namještenika suda Martinović Aleksandre, kao zapisničara u krivičnom predmetu okr. T. V. iz Cetinja, zbog krivičnog djela lažno prijavljivanje iz člana 388. stav 4. u vezi stava 3. KZ-a Crne Gore, po Optužnom predlogu Osnovnog državnog tužilaštva u Cetinju Kt. br. 177/13 od 20.11.2013. godine, nakon održanog glavnog i javnog pretresa dana 19.12.2013.godine u prisustvu savjetnika ODT-a, Đ. M. i okrivljenog istog dana je donio i javno objavio ovu 


P R E S U D U 


Okr. T. V. zvani "B." od oca G. i majke D. rođene F. rođen ..... godine u Cetinju, sa prebivalištem u Cetinju,  državljanin Crne Gore, nezaposlen, neoženjen, pismen, sa završenom osnovnom školom, lošeg imovnog stanja, osuđivan presudom Osnovnog suda u Cetinju, posl. br. K. 97/06 od 15. 05. 2006. godine, zbog krivičnog djela ugrožavanje javnog saobraćaja iz čl. 339. Krivičnog zakonika, na kaznu zatvora u trajanju od 3 mjeseca uslovno na 2 godine i presudom Osnovnog suda u Cetinju posl. br. K. 216/11 od 13. 02. 2012. godine zbog krivičnog djela građenje objekta bez građevinske dozvole iz člana 326. a. Krivičnog zakonika na kaznu zatvora u trajanju od 6 mjeseci, uslovno na 2. godine,


K R I V J E


Što je, 


Dana, 01. 10. 2013. godine, oko 8,30 časova u službenim prostorijama Uprave Policije - Odjeljenje Bezbjednosti Cetinje, iako svjestan da je lažno prijavljivanje navodno učinjenog krivičnog djela za koje se goni po službenoj dužnosti, zabranjeno, voljno na zapisniku pred ovlašćenim službenim licem Uprave policije - Odjeljenja Bezbjednosti Cetinje, M. A. prijavio da su dana 30. 09. 2013. godine oko 19,30 časova, u njegovom ugostiteljskom objektu, koji se nalazi u mjestu Dobrska Župa, opština Cetinje, ušla tri njemu nepoznata lica, koja su ga protiv njegove volje pretresla, uzevši mu iz džepa pantalona novac u iznosu od 460,00 eura, nakon čega su ga izveli iz objekta i njihovim vozilom odveli i držali ga zatvorenog u podrumu neke kuće 5 -6 sati , nakon čega su ga vozilom vratila u njegov ugostiteljski objekat , čime bi se u radnjama nepoznatih izvršilaca navodno stekla bitna obilježja bića krivičnog djela razbojništvo iz čl. 242. st. 4. u vezi st. 1. Krivičnog zakonika Crne Gore, za koje se krivično djelo gonjenje preduzima po službenoj dužnosti, iako je znao da to djelo nije učinjeno,


- čime je izvršio krivično djelo lažno prijavljivanje iz čl. 388. st. 4. u vezi stava 3. Krivičnog zakonika Crne Gore,


Pa sud okrivljenog primjenom citiranih zakonskih propisa, te čl. 4, 5, 13, 15,
32, 41, 42 i KZ Crne Gore i čl.226, 229 i 374 ZKP-a,
O S U Đ U J E
Na kaznu rad u javnom interesu u trajanju od 360 časova, a koji se ima
izvršiti za vrijeme od 6 mjeseci, s tim što kazna ne može biti duža od 60
časova u toku jednog mjeseca.
Ukoliko okrivljeni ne vrši rad u javnom interesu, ova kazna će se zamijeniti
kaznom zatvora, tako što će se svakih započetih 60 časova rada u javnom
interesu zamijeniti kaznom zatvora u trajanju od jednog mjeseca.
Obavezuje se okrivljeni da u korist Budžeta Crne Gore na ime sudskog paušala
uplati iznos od 30,00 eura, a sve u roku od 15 dana po pravosnažnosti presude.


O b r a z l o ž e nj e


ODT u Cetinju, je Optužnim predlogom Kt. br. 177/13 od 20. 11. 2013. godine, okrivljenom T. V. stavilo na teret izvršenje krivičnog djela lažno prijavljivanje iz čl. 388. st. 4. u vezi stava 3. Krivičnog zakonika Crne Gore. 


Na glavnom pretresu i u završnoj riječi zastupnik optužbe je ostao pri podnijetom optužnom aktu, i predložio da se okrivljeni oglasi krivim i osudi po zakonu, za predmetno krivično djelo.


Okrivljeni T. V. je u svojoj odbrani na glavnom pretresu, priznao izvršenje krivičnog djela koje mu je stavljeno na teret ,odn.da je dana, 01. 10. 2013. godine, oko 8,30 časova u službenim prostorijama Uprave Policije - Odjeljenje Bezbjednosti Cetinje, iako svjestan da je lažno prijavljivanje navodno učinjenog krivičnog djela za koje se goni po službenoj dužnosti, zabranjeno, voljno na zapisniku pred ovlašćenim policijskom službenim licem Uprave policije - Odjeljenja Bezbjednosti Cetinje, M.A. prijavio da su dana 30. 09. 2013. godine oko 19,30 časova, u njegovom ugostiteljskom objektu, koji se nalazi u mjestu Dobrska Župa, opština Cetinje, ušla tri njemu nepoznata lica, koja su ga protiv njegove volje pretresla, uzevši mu iz džepa pantalona novac u iznosu od 460,00 eura, nakon čega su ga izveli iz objekta i njihovim vozilom odveli i držali ga u podrumu neke kuće 5 -6 sati , nakon čega su ga vozilom vratili u njegov ugostiteljski objekat , čime bi se u radnjama nepoznatih izvršilaca navodno stekla sva bitna obilježja bića krivičnog djela razbojništvo iz čl. 242. st. 4. u vezi st. 1. Krivičnog zakonika Crne Gore, za koje se krivično djelo gonjenje preduzima po službenoj dužnosti, iako je znao da to djelo nije učinjeno.Izrazio je žaljenje zbog počinjenog djela i prihvatio krivicu i krivičnopravnu odgovornost za isto.Istakao je da je saglasan sa odlukom suda ,i da prihvata svaku kaznu za koju se sud odluči ,pa tako i kaznu rad u javnom interesu.


Imajući u vidu potpuno priznanje okrivljenog dato na glavnom pretresu ,u čiju istinitost sud nije posumnjao jer je u saglasnosti sa činjeničnim stanjem u spisima predmeta , nakon čitanja izvoda iz kaznene evidencije za okrivljenog,kao dokaza od kojeg zavisi vrsta i mjera krivične sankcije, na saglasan predlog stranaka prekinuo dokazni postupak,u smislu čl.458.st. 2.ZKP-a.


Sud je na saglasan predlog stranaka pročitao izvod iz KE br. 67. - sl. od 04. 10. 2013. godine, za okr.T. V. kao dokaz od kojeg zavisi vrsta i mjera krivične sankcije, iz kojeg se utvrđuje, da je okrivljeni T. V., osuđivan presudom Osnovnog suda u Cetinju K. br. 97/06 od 15. 05. 2006. godine, zbog krivičnog djela ugrožavanje javnog saobraćaja iz čl. 339. Krivičnog zakonika, na kaznu zatvora u trajanju od 3 mjeseca, uslovno na dvije godine, i presudom Osnovnog suda u Cetinju K. br. 216/11 od 13. 02. 2012. godine, zbog krivičnog djela građenje objekta bez građevinske dozvole iz čl. 326. a. Krivičnog zakonika na kaznu zatvora u trajanju od 6 mjeseci, uslovno na dvije godine. 


Imajući u vidu jasno i potpuno priznanje okrivljenog ,a koje je u potpunoj saglasnosti sa činjeničnim stanjem u spisima predmeta,sud je utvrdio da je okr. T. V. dana 01. 10. 2013. godine, oko 8,30 časova u službenim prostorijama Uprave Policije - Odjljenje Bezbjednosti Cetinje, iako svjestan da je lažno prijavljivanje navodno učinjenog krivičnog djela za koje se goni po službenoj dužnosti, zabranjeno, voljno na zapisniku pred ovlašćenim službenim licem Uprave policije - Odjeljenja Bezbjednosti Cetinje, M.A. prijavio da su dana 30. 09. 2013. godine oko 19,30 časova, u njegovom ugostiteljskom objektu, koji se nalazi u mjestu Dobrska Župa, opština Cetinje, ušla tri njemu nepoznata lica, koja su ga protiv njegove volje pretresla, uzevši mu iz džepa pantalona novac u iznosu od 460,00 eura, nakon čega su ga izveli iz objekta i njihovim vozilom odveli i držali ga zatvorenog u podrumu neke kuće 5 -6 sati , nakon čega su ga vozilom vratili u njegov ugostiteljski objekat , čime bi se u radnjama nepoznatih izvršilaca navodno stekla sva obilježja bića krivičnog djela razbojništvo iz čl. 242. st. 4. u vezi st. 1. Krivičnog zakonika Crne Gore, za koje se krivično djelo gonjenje preduzima po službenoj dužnosti, iako je znao da to djelo nije učinjeno. 


U ovakvim radnjam okrivljenog, stekla su bitna obilježja bića krivičnog djela lažno prijavljivanje iz čl. 388. st. 4. u vezi stava 3. Krivičnog zakonika Crne Gore.


Članom 388. 4. Krivičnog zakonika,Crne Gore inkriminisano je kao zabranjeno prijavljivanje da je učinjeno krivično djelo koje se goni po službenoj dužnosti, iako učinilac zna da krivično djelo nije učinjeno. Radnja izvršenja kod ovog krivičnog djela je prijavljivanje da je izvršeno krivično djelo za koje se goni po službenog dužnosti, sa znanjem da djelo nije izvršeno. Posljedica krivičnog djela sastoji se u činjenici što se kod nadležnih organa stvara pogrešno uvjerenje da je izvršeno određeno krivično djelo za koje se goni po službenoj dužnosti, a da pri tom u podnijetoj krivičnoj prijavi se ne ukazuje ni posredno ni neposredno na mogućeg izvršioca krivičnog djela. 

Okrivljeni je predmetno djelo počinio sa direktnim umišljajem,obzirom da iako svjestan da je lažno prijavljivanje krivičnog djela za koje se goni po službenoj dužnosti,a za koje zna da nije počinjeno, zabranjeno, voljno prijavio izvršenje takvog krivičnog djela iako je znao da to djelo nije učinjeno. Dakle ,umišljaj istog je obuhvatao svijest da prijavljuje izvršenje djela za koje se zna da nije izvršeno. 
U nedostatku elemenata, koji bi kod okrivljenog isključivali moć rasuđivanja i upravljanja svojim postupcima, sud nalazi da isti podliježe krivično - pravnoj odgovornosti i oglašava ga krivim. 

Sud je prilikom odlučivanja o kazni imao u vidu sve okolnosti na strani
okrivljenog u smislu čl. 42 KZ-a Crne Gore pa je Sud od olakšavajućih
okolnosti na strani okrivljenog našao potpuno i jasno priznanje izvršenja
krivičnog djela koje je doprinjelo bržem rasvjetljenju date krivičnopravne
stvari i nije vodilo odugovlačenju postupka,njegov društveno pozitivan odnos
nakon izvršenja predmetnog krivičnog djela,odn.nesaglašavanje sa istim u čem
se sud uvjerio neposredno na pretresu, dok je od otežavajućih okolnosti van
bića krivičnog djela u pitanju sud na njegovoj strani našao raniju
osudjivanost, što je utvrdio na osnovu izvoda iz KE, pa je kod takvih
olakšavajućih okolnosti, a imajući u vidu da je okrivljeni pristao na
izricanje kazne rad u javnom interesu, na osnovu čl. 41 KZ Crne Gore,
okrivljenom izrekao kaznu rad u javnom interesu u trajanju od 360 časova, a
koji se ima izvršiti za vrijeme od 6 mjeseci, s tim što kazna ne može biti
duža od 60 časova u toku jednog mjeseca, nalazeći da će se ovakvom kaznom
postići svrha kažnjavanja iz čl.32 KZ Crne Gore i na taj način dovoljno
uticati na okrivljenog da ubuduće ne vrši ista ili slična krivična djela, a u
okviru opšte svrhe propisivanja i izricanja krivičnih sankcija iz čl.4 st.2 KZ
Crne Gore.
Ukoliko okrivljeni ne bude vršio rad u javnom interesu, na osnovu čl. 41 st.6
KZ Crne Gore, ova kazna će se zamijeniti kaznom zatvora, tako što će se svakih
započetih 60 časova rada u javnom interesu zamijeniti kaznom zatvora u
trajanju od jednog mjeseca.
Troškova krivičnog postupka nije bilo,a okrivljeni je na osnovu čl. 226 -229
ZKP-a, obavezan da u korist budžeta Crne Gore,na ime paušala uplati iznos od
30,00 eura, koji paušal je odredjen shodno složenosti i trajanju postupka uz
ocjenu imovinskih prilika okrivljenog, a sve prednje u roku od 15 dana po
pravosnažnosti presude .
Sa svega izloženog, a shodno članu 374. ZKP-a odlučeno je kao u izreci
presude.
OSNOVNI SUD U CETINJU
Dana, 19.12.2013. godine
Zapisničar S U D I J A,
Martinović Aleksandra Marija Ćupić
Pravna pouka:
Protiv ove presude može se izjaviti žalba
u roku od 8 (osam) dana od dana prijema Višem sudu u
Podgorici, a preko ovog Suda.