Posl.br.K. 138/13
U I M E C R N E G O R E
OSNOVNI SUD U CETINJU, kao prvostepeni krivični, po sudiji Mariji Ćupić, uz
učešće Aleksandre M., kao zapisničara, u krivičnom predmetu protiv okrivljenih
G. D. i B. zbog krivičnog djela ugrožavanje sigurnosti iz čl. 168. stav 1.
Krivičnog zakonika, odlučujući po Optužnom predlogu ODT - Cetinje Kt. br.
27/11 od 26.07.2013. godine, nakon održanog glavnog i javnog pretresa u
prisustvu zastupnika optužbe Đ. M. savjetnika u ODT Cetinje, okrivljenih G.
B.i G. D. iz Cetinja, donio je dana, 16.12 2013.godine i javno objavio
P R E S U D U
Okr. G. D. od oca D. i majke S. rođene V. rođena ..... godine u Cetinju, gdje
i prebiva, državljanka Crne Gore, neudata, pismena, sa završenom Srednjom
školom, osuđI. Presudom Osnovnog suda u Cetinju, posl. br. K. 3/08 od 25. 02.
2008. godine, zbog krivičnog djela ugrožavanje javnog saobraćaja iz čl. 339.
st. 3. u vezi st. 1. Krivičnog zakonika na kaznu zatvora u trajanju od 30
dana, uslovno na 1 ( jednu godinu),
Okr. G. B., zv. "B.", od oca D. i majke S. rođene V. rođen ..... godine u
Cetinju, gdje i prebiva, državljanin Crne Gore, neoženjen, pismen građevinski
inžinjer, neosuđivan
K R I V I S U
Što su:
1. Okrivljena G. D. dana 06. 01. 2011. godine, oko 15,45 časova u ul.
"Njegoševoj" ispred ugostiteljskog objekta "Moskva" u Cetinju, iako svjesna da
prijetnjom napada na život i tijelo oštećene L. I. iz Cetinja, može ugroziti
njenu sigurnost, voljno, nakon kraće prepirke sa oštećenom, istoj uputila
prijetnje sadržine "Zaklaću te", što je kod oštećene izazvalo osjećaj straha i
ugroženosti po njen život i tijelo.
2.Okrivljeni G. B., neposredno nakon ovog događaja i u mjestu navedenom pod
tačkom 1. izreke presude , iako svjestan da prijetnjom napada na život i
tijelo oštećene L. I. iz Cetinja, može ugroziti njenu sigurnost , voljno istoj
uputio prijetnju sadržine:"Ubiću vas", što je kod oštećene izazvalo osjećaj
straha i ugroženosti po njen život i tijelo.
- čime su izvršili krivično djelo, ugrožavanje sigurnosti iz čl. 168. st. 1.
Krivičnog zakonika.
- pa sud okrivljenim primjenom citiranog zakonskog propisa, te primjenom čl.
4. ,5., 13., 15, 42, 52, 53, 54 KZ -a, 226 -229,239 i 374. ZKP-a izriče
USLOVNU OSUDU
Kojom okrivljenim izriče kaznu zatvora u trajanju od po 30 ( trideset dana), i
istovremeno određuje da se navedena kazna neće izvršiti ukoliko okrivljeni u
vremenskom periodu od jedne godine od dana pravosnažnosti presude ne počine
novo krivično djelo.
Obavezuju se okrivljeni da na ime sudskog paušala uplate iznos od po 30,00
eura u korist Budžeta Crne Gore, a sve u roku od 15 dana po pravosnažnosti
presude pod prijetnjom prinudnog izvršenja.
Oštećena se radi ostvarenja svog imovinskopravnog zahtjeva upućuje na redovnu
parnicu.
O b r a z l o ž e nj e
ODT Cetinje je Optužnim predlogom Kt. br. 27/11 od 26.07.2013. godine,
okrivljenim G. D. G. B. stavilo na teret izvršenje krivičnog djela ugrožavanje
sigurnosti iz čl. 168. st. 1. Krivičnog zakonika.
Zastupnik optužbe, na glavnom pretresu i u završnoj riječi je ostao pri
podnijetom optužnom aktu i predložio Sudu da se okrivljeni oglase krivim i
osude po zakonu.
Okrivljena G. D. u svojoj odbrani datoj na zapisniku kod Istražnog sudije ovog
suda Kri.br. 20/11 od 29. 03. 2011. godine, kazala je da se dana 06. 01. 2011.
godine ,oko 15,45 časova nalazila sa svojim drugaricama M. i J. P. M. B. M. S.
i M. N. u trećem separeu kafe bara "Moskva" koji je lociran u Njegoševoj
ulici. U jednom trenutku je imala namjeru da izađe iz kafića, da nazove oca na
njegov mobilni telefon, da bi tom prilikom iza nje išla L. I. sa svojim
maloljetnim sinom i tom prilikom, kada je došla na ulazna vrata i kafića I. L.
joj je tri puta na uho saopštila "Zaklaću te", a ona je istoj odgovorila "
dođi da me zakolješ". Tada je ista krenula u njenom pravcu, ali njen brat B.
stao je između njih i spriječio je dalji sukob. Prilikom dolaska policije
ispred kafića isti su vidjeli ali nijesu intervenisali, već je L. njen suprug,
odveo u pravcu prodavnice "Elektron", a ona i njen brat B. su ušli u kafić, i
u isti su se zadržali do 16,45 časova, kada su se uputili kući kako bi
naložili badnjak. Napomenula je da je L. I. tokom svađe sa njom povukla za
kosu B. M. koja se nalazila sa njom u društvu, ali koja je došla na mjesto
događaja kada i njen brat B. i prijetila joj da će je ubiti.
Okrivljeni G. B. u svojoj odbrani datoj na zapisniku o kod sudije za istragu
Kri. 20/11 od 29. 03.2011. godine, kazao je da se dana 06. 01. 2011. godine,
oko 15,45 časova nalazio u kafe baru "Moskva" sa svojim drugovima N.M. i N. V.
u prvom separeu. U tom trenutku primijetio je komešanje ispred ulaznih vrata
kafića. Izašao je ispred istog da vidi o čemu se radi i čuo L. I. koja se
njegovoj sestri obraćala sa riječima "Zaklaću te". Stao je između njih da
spriječi bilo kakav fizički kontakt između njih i upitao ih što je bilo. U
međuvremenu se umiješala policiija i riješila situaciju,tj. udaljili su L. sa
mjesta događaja kao aktera nemira. Tada je ušao sa sestrom u kafić, gdje je
ostao sa društvom do 16,45 časova kada je otišao kući da nalaže badnjak.
U cilju razrješenja ove krivičnopravne stvari, sud je u dokaznom postupku na
glavnom pretresu saslušao oštećenu L. I. svjedoke L. D. G. Z. P. M. P. J. B.
M. V. D. V. N. na saglasan predlog stranaka umjesto neposrednog saslušanja
pročitao iskaz svjedoka M. A. dat u toku prethodnog postupka,te pročitao izvod
iz kaznene evidencije UP Ispostave Cetinje br. 02 - 245 /932 od 05. 07. 2013.
godine, za okrivljene G. D. i G. B.
Oštećena L. I. u svom iskazu je kazala da se dana 06. 01. 2011. godine, oko
15,45 časova nalazila sa svojim suprugom L. D. njegovim drugom G. Z. i
maloljetnim sinom F. starosti 4 godine u kafe baru "Moskva" u Njegoševoj
ulici. Prilikom ulaska u isti vidjela je D. G. i njenog brata B. tačnije kako
D. igra u separeu, a B. stoji za šankom. Ona i njen suprug su otišli, na sprat
kafića i sjeli za sto, pa je ona u jednom trenutku primijetila da D. G., više
puta diže čašu sa stola i nazdravlja u njenom pravcu. Na te provokacije nije
reagovale, kao ni osobe koje su bile sa njom u društvu. U kafiću su se
zadržali nekih desetak minuta, nijesu čak ni popili piće i krenuli su da
izlaze iz istog. Prilikom izlaska iz kafića srela je D. G. na vratima kafića,
tačnije ista je imala namjeru da uđe u kafić. Kada su se sreli na vratima D.
G. joj je uputila riječi sadržine"Zaklaću te", da bi ona istu udarila
stisnutom pesnicom u predjelu lica. S obzirom na to da joj je D. G. uputila,
takve riječi ona se uplašila za svoje dijete i reagovala na takav način, na
način koji nije njen i to do sada nije nikada nikome uradila. Tako je
reagovala, zbog porodičnih odnosa njene porodice i porodice G. jer su joj
prije devet godina ubili brata, pa je tako reagovala jer se uplašila da se
isto ne desi njenom djetetu i smatra da bi to uradila svaka majka. Tada je
prišao brat okrivljene,B. G. upućujući joj nekoliko prijetećih riječi, kojih
se nije mogla sjetiti, da bi nakon izgovorenih riječi stavio ruku na desnu
stranu pojasa i rekao "Ubiću vas", na što mu je ona rekla "ubili ste nas", pri
tom krećući prema njoj, po njenoj pretpostavci da povrijedi nju i njeno
dijete, koje je stojalo pored nje. U trenucima pomenutih dešavanja, prišla joj
je jedna ženska osoba , koja je čupala za kosu, a kasnije je saznala da se
radi o B. M. B. G. je išao ka njoj, kada su prišla trojica policajaca i
saopštili joj da pođe kući ,što je ona sa svojom porodicom učinila. Istakla je
da se ovakvo i slično ponašanje od strane D. i B.G. ponavlja već duži
vremenski period. Takođe je izjavila da je usljed ponašanja, okrivljenih kod
nje nastupio jak osjećaj straha i ugroženosti kako za njen život i tijelo,
tako za život i tijelo, njene djece i cjelokupne njene porodice.
Oštećena se pridružila krivičnom gonjnenju okrivljenih i postavila imovinsko -
pravni zahtjev.
Svjedok L. D. u svom iskazu je kazao da se dana 06. 01. 2011. godine oko 15,45
časova, sa svojom suprugom L. I. i njihovim drugom G. Z. te sinom F. starim
četiri godine nalazio u kafe baru "Moskva" u Njegoševoj ulici. Prilikom ulaska
u lokal primijetio je D. G. i njenog brata B. tačnije D. je igrala, a B. je
sjedio u separeu. Otišli su na sprat kafića, i naručili piće da popiju.
Poslije nekoliko trenutaka primijetio je kako D. G. diže čašu sa stola i
nazdravlja u njihovom pravcu, a samo su oni bili na gornjem spratu pa je i to
mogao primijetiti. Na njenu provokaciju nijesu reagovali i on je poslije
desetak minuta pozvao konobara kako bi platio piće koje nijesu popili. S
obzirom na to da je bio Badnji dan i velika gužva, uzeo je sina u naručju kako
bi izašli iz kafića i odmah iza njega je išla njegova supruga. Prilikom
izlaska iz kafića, okrenuo se da vidi da li je u blizini njegova supruga, i u
tom trenutku je vidio da se njegova supruga i G. D. prepiru i čupaju. Svjedok
misli da njegova žena nije započela prva svađu, jer je bila sa djetetom starim
četiri godine. Poslije nekoliko trenutaka tu se stvorio B. G., koji je počeo
da se cima za desnu stranu pojasa predjelu kuka, kao da je imao namjeru da
izvadi pištolj, uputivši im riječi sadržine "sve ću vas pobiti". U tom
trenutku, on je spustio njihovog sina iz naručja, koji je potrčao prema majci,
a on je u namjeri da izbjegne sukob uhvatio svoju suprugu za ruku i povukao je
da izađu iz lokala. Tada je vidio B. M. kako njegovu suprugu čupa za kosu. Sve
je to mogla da vidi, policija koja je ubrzo došla, i saopštila da idu kući što
su oni učinili.
Poslije toga su njegova žena je podnijela krivičnu prijavu protiv D. G.
Svjedok G. Z. u svom iskazu je kazao da se dana 06. 11. 2011. godine oko 15,45
časova, sa svojim drugom L. D. njegovom suprugom I. L. i njihovim maloljetnim
sinom F. starosti četri godine, nalazio u kafe baru "Moskva" u Njegoševoj
ulici. Nalazili su se na spratu pomenutog lokala, gdje su i sjedjeli za jednim
stolom kada su primijetili u lokalu D. G. koja je igrala na podijumu i njenog
brata B. kako stoji za šankom. D. G. je u njihovom pravcu dizala čašu sa stola
i nazdravljala im. U lokalu su se zadržali nekih desetak minuta, čak nijesu ni
piće popili i krenuli su da izlaze iz istog. Prilikom izlaska iz lokala na
ulaznim vratima su sreli, D. G. kako ulazi u lokal, koja je pretpostavlja u
međuvremenu izašla iz lokala. Tada se D. G. unijela u lice I. L. i uputila joj
riječi "Zaklaću te", da bi je I. tom prilikom udarila stisnutom pesnicom u
predjelu lica. Tada je došao D. brat, B. G. i uputio riječi I. L. prijeteće
sadržine, kojih se nije mogao sjetiti, da bi nakon izgovorenih riječi stavio
ruku na desnu stranu pojasa i rekao "Ubiću vas". I. je na to istom odgovorila:
"Ubili ste nas". Ubrzo su zatim došla tri policajca i I. saopštili da ide kući
i napusti lokal, što je ista uradila. Na glavnom pretresu od 03.10.2013.
godine imenovani svjedok, je promijenio svoj iskaz u dijelu u kojem je naveo
da je L. I. udarila, G. D. a kako je to konstatovano na zapisniku od 23. 03.
2011. godine, jer to nije tačno, pa mu je nejasno da je to unijeto u zapisnik.
Takođe je naveo da nije čuo da je D. G., uputila I. L. riječi "zaklaću te" već
da je to čuo od L. I.. U lokalu je bila gužva i jaka muzika, te kako je zastao
da se javi nekim poznanicima za to vrijeme je već došlo bilo do meteža, te
kada je prišao samo je vidio B. G. kako izgovara riječi "Ubiću vas" ili
zaklaću vas" nije siguran, a pri tom je stavio ruku na desnu stranu pojasa.
Pojasnio je da nije pročitao sadržaj zapisnika, prije nego što je isti
potpisao, te da je moguće da iz tih razloga došlo do nesaglasnosti između
onoga što je tada govorio i onoga što je govorio na dan pretresa, a njegove
tvrdnje sa glavnog pretresa su istinite.
Svjedok P. M. je u iskazu kazala da se dana, 06. 01. 2011. godine, oko 15,45
časova nalazila u kafe baru Moskva, u Njegoševoj ulici, u društvu svojih
drugarica, G. D., B. M. M. N. M. S. i sestrom P. J. Svjedok navodi, da nije
vidjela detalje konflikta između L. I. i G. D. jer se kritični događaj desio
van lokala, a ona je bila svo vrijeme u lokalu.
Svjedok P. J. je kazala da se kritični događaj desio dana 06. 01. 2011.
godine, oko 16,00 časova ispred nekadašnjeg lokala "Perun" u Njegoševoj ulici.
U društvu su bili: ona, M. B, D. G. i P. M. U međuvremenu je D. G. zazvonio
telefon, koju je nazvao otac, a da bi mogla da razgovara sa njim, izašla je
napolje iz lokala. Prilikom izlaska ,na vratima se srela sa L. I. a oni su iz
lokala primijetili da je došlo do verbalnog komešanja, između njih dvoje. Onda
su ona i B. M. izašle iz lokala, da bi spriječili sukob među njima. B. M. je
stala između G. D. i L. I. kako bi spriječila verbalni nasrtaj L. na G. L. je
nasrnula na B. počupavši je za kosu i uputivši joj prijetnje : "ubiću te,
smrviću te". Ona je uz pomoć policajca, uspjela da ih razdvoji i zamolila ih
da prekinu sa svađom obzirom da se radi o Badnjem danu. Poslije toga L. se
više nije pojavljivala u lokalu. One su se razišle oko 18.00 časova i otišle
kući. G. B.a, nije vidjela sve do trenutka, kada su se one vratile u lokal,
kada im je isti prišao i pitao ih da li su dobro.
Svjedok B. M. u svom iskazu je kazala da se dana 06. 01. 2011. godine oko
15,45 časova nalazila u kafe baru "Moskva" u Njegoševoj ulici, sa svojim
drugaricama G. D. i P. J. u trećem separeu. G. D., je izašla iz kafića kako bi
obavila telefonski razgovor sa svojim ocem. Kada je G. D. izašla iz kafića,
čula je neku svađu pa je izašla ispred. Tada je sa njom izašla njena drugarica
P. J. I. L. je tom prilikom prijetila i nasrtala na G. D. a ona je stala
između njih da ne bi došlo do fizičkog kontakta. Onda ju je I. L. uhvatila za
kosu u uputila joj riječi sljedeće sadržine : "smrviću te, raščupaću te". Tada
je P. J. pomjerila I. L. od nje, a potom je došla policija koja je odvela L.
I. u pravcu Komercijalne banke, a one su se vratile u kafić.
Svjedok V. D. u svom iskazu je naveo da se dana 06. 01. 2011. godine, sa
svojim bratom N., i G. B. nalazio u kafiću Moskva gdje je pio za stolom sa
istima. Svjedok je vidio, da je na vratima kafića došlo, do gužve između L.
I., B. G. G. D. a nije čuo nikakve prijetnje , niti je vidio da je došlo do
fizičkog kontakta između okrivljenih i L. I.. Kada je izašao ispred nije bilo
gužve.
Svjedok V. N. u svom iskazu je naveo da je dana 06. 01. 2011. godine, sa
svojim bratom D. i G. B. stajao za istim stolom gdje su i pili u kafiću
"Moskva". B. G. je krenuo prema vratima da napušta lokal "Moskva", jer se na
samom ulazu stvorila gužva između L. I. G. D. Tu je bilo još nekih ljudi koje
ne zna. On je takođe krenuo da izlazi i nije vidio da je došlo do fizičkog
kontakta, između okrivljenih i L. I. već da je došlo do verbalnog duela.
Svjedok je iskazao da su jedni drugima upućivali psovke, da nije čuo nikakve
prijetnje.
Svjedok M. A. u svom iskazu je navela da se kritični događaj odigrao ispred
lokala "Moskva", a ona se za vrijeme kritičnog zbivanja nalazila u
prostorijama lokala.
Iz izvještaja Uprave Policije Odjeljenje Bezbjednosti Cetinje br. 02 -245/932
od 05. 07. 2013. godine, za okrivljenu D. G. proizilazi da je ista osuđI.
presudom Osnovnog suda u Cetinju, K. br. 3/08 od 25. 02. 2008. godine, zbog
krivičnog djela ugrožavanje javnog saobraćaja iz čl. 339. st. 3. u vezi st. 1.
Krivičnog zakonika, na kaznu zatvora u trajanju od 30 ( trideset) dana,
uslovno na jednu godinu, a shodno istom izvještaju utvrđeno je da je B. G.
neosuđivano lice.
Analizirajući rezultate provedenog dokaznog postupka, te na osnovu savjesne i
brižljive ocjene svih provedenih dokaza, Sud je utvrdio da su rezultati
dokaznog postupka, potkrijepili navode optužnog akta, da su okrivljeni, G. D.
G. B. počinili krivično djelo ugrožavanje sigurnosti iz čl. 168. st. 1.
Krivičnog zakonika, a ovo iu sljedećih razloga.
Naime, utvrđujući činjenice, radi pravilnog određenja materijalno pravnog
odnosa u ovoj pravnoj stvari, Sud je nesumnjivo utvrdio, da je okrivljena, D.
G. dana 06. 01. 2011. godine, oko 15,45 časova u ul. "Njegoševoj" ispred
ugostiteljskog objekta "Moskva" u Cetinju, iako svjesna da prijetnjom napada
na život i tijelo oštećene L. I. iz Cetinja, može ugroziti njenu sigurnost,
voljno, nakon kraće prepirke sa oštećenom, istoj uputila prijetnje sadržine
"Zaklaću te", što je kod oštećene izazvalo osjećaj straha i ugroženosti po
njen život i tijelo., a okr. G. B., neposredno nakon ovog događaja i mjestu
navedenom pod tačkom 1. izreke presude , iako svjestan da prijetnjom napada na
život i tijelo oštećene L. I. iz Cetinja, može ugroziti njenu sigurnosti ,
voljno istoj uputio prijetnju sadržine:"Ubiću vas", što je kod oštećene
izazvalo osjećaj straha i ugroženosti po njen život i tijelo.
Prednje je sud utvrdio na osnovu iskaza oštećene, dovedenog u vezu sa odbranom
okrivljnenih. Naime sud je prihavtio iskaz oštećene, kao objektivan, obzirom
da je ista, na jasan, logičan za sud prihvatljiv način opisala kritično
događanje, tj. kako postupke okrivljenih tako i njene postupke. Naime ,
oštećena ne poriče da je kritičnom prilikom, nakon što joj je okrivljena
uputila riječi sadržine " Zaklaćui te" udarila okrivljenu G. D. u predjelu
lica, koja činjenica samo pokazuje na objektivnost u njenom kazivanju ,bez
obzira na činjenicu što je u toku postupak i protiv nje zbog preduzetih radnji
,pred drugim sudijom ovog suda.
Okrivljena G. D. u svojoj odbrani je navela, da joj je oštećena na ulaznim
vratima kafića tri puta saopštila "zaklaću te", a što je za sud
neprihvatljivo, obzirom da je ista bila sa svojim četvorogodišnjim sinom, pa
se sudu čini nelogičnim da bi oštećena, okrivljenoj uputilla navedene riječi,
pri tom imajući u vidu činjenicu, da je ona upravo zbog provokacija od strane
okrivljene napustila nakon kratkog boravka u istom. Oštećena je dakle u cilju
izbjegavanja konflikta ranije napuštala ugostiteljski objekat nego što su ona
i njen suprug planirali. Nadalje, sud je takođe prihvatio iskaz oštećene, koji
se odnosi na prijetnje od strane B.G. Naime okrivljeni tvrdi da je stao između
njegove sestre i oštećene ispred lokala, kako bi spriječio fizički konflikt
između njih, i upitao ih što je bilo. Sud nije prihvatio odbranu okrivljenog.
Po kazivanju oštećene, nakon što je ona zadala udarac okrivljenoj, okrivljeni
G. B. joj je prišao i uputio riječi prijeteće sadržine "Ubiću vas". U ovom
dijelu kazivanja oštećene Sud je takođe prihvatio njen iskaz kao logičan,
obzirom da je oštećena upoznala sud sa netrpeljivošću između dvije familije,
te da je okrivljeni brat okrivljenoj, i da konflikt između njegove sestre i
oštećene je bio uzrok njegovog ovakvog ponašanja.
Odbrane, okrivljenih D. G. i B.G. sud je cijenio, kao protivrječne utvrđenom
činjeničnom stanju, datim u cilju izvinjavanja krivice, krivično pravne
odgovornosti. Naime svojim odbranama okrivljeni, negiraju da su se kritičnog
dana, ponašali na način kako je to predstavljeno u izreci ove presude, tako
što navode da je samo oštećena, njima prijetila, odnosno vukla za kosu,
svjedoka B. M. što je za sud neprihvatljivo, obzirom na jasan i detaljan iskaz
oštećene L. I..
Sud je cijenio iskaze, svjedoka B. M. P. J. kao neobjektivne, pristrasne,
obzirom da su iste drugarice D. G. odnosno njenog brata B.G. Svojim
svjedočenjem, pomenuti svjedoci nijesu sudu predstavili ni jednu činjenicu
koju su mogli percipirati, a koja se odnosi na ponašanje okrivljenih, naprotiv
iste su sudu predstavile samo činjenice u vezi ponašanja ovdje oštećene L. I.
pa je sud sa tog razloga iskaze ovih svjedoka cijenio neobjektivnim. Nadalje,
sud je ovako cijenio iskaze svjedoka, nakon dovođenja istih u vezi sa odbranom
okrivljene G. D. Pomenuti svjedoci tvrde da B. G. nijesu vidjeli za svo
vrijeme kritičnog zbivanja, da su okrivljenog vidjeli tek po povratku u kafić.
Okrivljena D. G. svojom odbranom navodi, da je tokom prepirke sa I. L. ista
povukla za kosu B. M. koja je došla na mjesto događaja kada je došao i njen
brat B. Za ovim, za Sud su neprihvatljive tvrdnje svjedoka, da okrivljenog
nijesu vidjeli, do momenta kada su se vratili u kafiću, pa se sudu čini jasnim
da su ovakva kazivanja svjedoka pristrasna, data u cilju onemogućavanja
utvrđivanja materijalno - pravnog odnosa u ovoj krivično - pravnoj stvari sa
ciljem olakšanja krivičnopravnog položaja okrivljenih.
Iskaz svjedoka M. A. P. M. je bez uticaja za donošenje odluke u ovoj pravnoj
stvari, obzirom da su se iste nalazile u lokalu za vrijeme kritičnog zbivanja,
te da iste nijesu ništa kako su kazale ni vidjele ,ni čule.
Iskazi svjedoka, N. V. D. V. su po ocjeni suda oprezno dati, jer po njihovom
kazivanju proizilazilo bi da se predmetnog dana, nije ništa desilo što bi
moglo biti predmetom ovog postupka, pa isti nijesu od uticaja za pravilno
presuđenje u ovoj pravnoj stvari,tačnije ovi svjedoci su zauzeli stav da ne
pripadaju ni jednoj strani u postupku.
Svjedok L. D. po uvjerenju Suda, je na nejasan način predstavio događanja koji
su predmet ovog postupka. Pomenuti svjedok je naveo da je primijetio da se
njegova supruga prepire sa okrivljenom G. D. i da se čupaju za kosu, kao i da
pretpostavlja da njegova žena nije započela prva svađu sa okrivljenom. Ovakvo
kazivanje svjedoka, je bez uticaja za presuđenje u ovoj pravnoj stvari,
obzirom da se isto kazivanje, temelji na pretpostavci ovog svjedoka, a ne na
zapaženim činjenicama, a što se odnosi i na ponašanje B. G. kritičnom
prilikom.
Svjedok G. Z. je po ubjeđenju suda, konfuzno predstavio činjenice koje su
predmet ovog postupka, na nepouzdan način, pa sud nije mogao na osnovu ovakvog
kazivanja utvrditi što se desilo kritičnom prilikom, pa je isti bez uticaja za
donošenje odluke u ovoj krivično - pravnoj stvari.Ovaj svjedok je različito
kazivao u prethodnom postupku i na glavnom pretresu. Ostao je pri iskazu sa
glavnog pretresa,pojašnjavajući da je nejasno kako je u zapisniku iz
prethodnog postupka unijeto nešto ,a da on to nije rekao.Nije čitao zapisnik
sa saslušanja,pa iz tog razloga nije znao što je u istom zapisano,što je za
sud predstavlja samo pokušaj ovog svjedoka da zauzme neutralan stav,tj. onaj
koji ne pripada ni jednoj strani u postupku .
Za napomenuti je da okrivljeni G. D. i G. B. su različito prikazali dešavanja
konkretnom prilikom i radnje koje su preduzeli ,odn.isti su samo naveli ono
što je oštećena navodno radila i govorila,na taj način želeći da svu
odgovornost za ovaj dogadjaj prebace na oštećenu ,sa jasnim ciljem olakšanja
svog krivičnopravnog položaja.
Krivično djelo ugrožavanje sigurnosti iz čl. 168. st.1.KZ-a sastoji se u
ugrožavanju sigurnosti nekog lica prijetnjom da će se napasti napasti na život
ili tijelo tog lica ili njemu bliskog lica. Dakle, posledica krivičnog djela
jeste ugrožena sigurnost pasivnog subjekta, koja se manifestuje u njegovom
osjećanju nesigurnosti.To znači da se posledica odredjuje subjektivno i nije
potrebno da je sigurnost i objektivno ugrožena, a u konkretnom slučaju je
očigledno da je oštećena - pasivni subjekt prijetnju ozbiljno shvatila i dala
valjane razloge u tom pravcu.
U radnjama okrivljene G. D. stekla su se sva zakonom propisana obilježja
krivičnog djela stavljenog joj na teret,jer je okrivljena nakon kraće prepirke
sa oštećenom istoj uputila prijetnje sadržine "Zaklaću te", pa zbog toga kod
oštećene nastaje osjećaj straha i ugroženosti, čime je krivično djelo svršeno.
U radnjama okrivljenoga G. B. takođe su se stekla sva zakonom propisana
obilježja krivičnog djela iz člana 168. stav 1. Krivičnog zakonika.
Okrivljeni, kritičnom prilikom, svjesno i voljno upućuje oštećenoj L. I.
prijetnju " Ubiću vas", usljed koje je prijetnje kod oštećene L. I., nastupio
osjećaj straha i ugroženosti, za njen život i tijelo.
Okrivljeni, G. D. i G. B. su predmetno krivično djelo izvršili sa direktnim
umišljajem.
Okrivljena D. G. iako svjesna da riječi sadržine "Zaklaću te" predstavljaju
prijetnju koja se odnosi na napad, život i tijelo oštećene, i da njihovim
upućivanjem oštećenoj kod iste može stvoriti osjećaj straha i ugroženosti za
njen život i tijelo, takvu prijetnju je voljno uputila oštećenoj, iz čega sud
zaključuje da je okrivljena bila svjesna svog djela i htjela njegovo
izvršenje, odnosno da je isto počinila sa direktnim umišljajem.
Okrivljeni B. G. iako svjestan, da riječi sadržine "Ubiću vas" predstavljaju
prijetnju, koja se odnosi na napad na život i tijelo oštećene, i da njihovim
upućivanjem oštećenoj, kod iste može stvoriti osjećaj straha i ugroženosti za
njen život i tijelo, pa je takvu prijetnju voljno uputio oštećenoj iz čega sud
zaključuje da je okrivljeni bio svjestan svoga djela i htio njegovo izvršenje,
odnosno da je isto počinio sa direktnim umišljajem.


Prilikom utvrđivanja vrste i visine krivične sankcija koje će sud izreći okrivljenim cijenjene su okolnosti iz čl. 42. KZ-a. 


Sud od olakšavajućih okolnosti na strani okrivljene G. D. držanje okrivljene nakon počinjenog djela,odn.da nije dolazila u konfliktnu situaciju sa oštećenom, a od otežavajućih raniju osuđivanost kako to proističe iz izvoda iz kaznene evidencije na njeno ime. Na strani okrivljenog G. B. sud je od olakšavajućih okolnosti našao njegovu raniju neosuđivanost, a što se potvrđuje iz izvještaja Uprave Policije Crne Gore, OB Cetinje, iz kaznene evidencije,kao i okolnosti koje su prethodile izvršenju krivičnog djela,dok otežavajućih okolnosti na njegovoj strani van bitnih obilježja krivičnog djela u pitanju nije bilo.


Uzimajući u obzir ovako utvrđene okolnosti sud je okrivljenima odmjerio kaznu zatvora u trajanju od po 30 (trideset) dana i istovremeno našao da su ispunjeni uslovi iz čl. 53. i 54 . KZ -a, za izricanje uslovne osude, pa je istom izrekao uslovnu osudu kao posebnu vrstu krivične sankcije, određujući da se navedena kazna neće izvršiti ukoliko okrivljeni u vremenskom periodu od godine dana od dana pravosnažnosti ove presude, ne počine novo krivično djelo. Sud je uvjerenja da će se i ovako izrečenom uslovnom osudom postići svrha njenog izricanja iz čl. 52. KZ-a. 


Okrivljeni su obavezani shodno čl. 226 -229 ZKP-a, da na ime sudskog paušala u ime Budžeta Crne Gore uplate iznos od po 30,00 eura koji iznos je sud odredio uzimajući u obzir konkretan slučaj, trajanje postupka i imovne prilike okrivljenih, a sve u roku od 15 dana, po pravosnažnosti presude, a pod prijetnjom prinudnog izvršenja.


Shodno čl.239.ZKP-a oštećena je radi ostvarenja svog imovinskopravnog zahtjeva upućeni na redovnu parnicu.


Sa svega izloženog, a na osnovu čl. 374. ZKP-a, odlučeno je kao u izreci.


OSNOVNI SUD U CETINJU


Dana, 16.12.2013. godine.


S u d i j a


Marija Ćupić


Zapisničar


Aleksandra M.


PRAVNA POUKA: 


Protiv ove presude može
se izjaviti žalba u roku
od 8 dana od dana prijema
iste Višem sudu u Podgorici,
a preko ovog suda.