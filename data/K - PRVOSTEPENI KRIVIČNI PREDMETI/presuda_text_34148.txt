K. br. 134/13
U IME CRNE GORE
OSNOVNI SUD U CETINJU, kao prvostepeni, krivični, po sudiji Jovović Željki, uz
učešće Vjere Jovićević, kao zapisničara, u krivičnom predmetu protiv
okrivljenog V.J. iz Cetinja, zbog krivičnog djela ugrožavanje sigurnosti iz
čl. 168 st. 2 u vezi st. 1 Krivičnog zakonika, rješavajući po optužnom
predlogu ODT-a u Cetinju Kt. br. 114/13 od 29. 07. 2013 godine, nakon glavnog,
javnog pretresa održanog dana 09.10.2013. godine, u prisustvu zastupnika
optužbe Đ. M. i okrivljenog V. J. donio je i istog dana javno objavio
PRESUDU
Okrivljeni:
V.J. JMBG .......od oca T. i majke B. rođene K. rođ. .....godine u Cetinju,
gdje i prebiva, državljanin Crne Gore, pismen, penzioner, oženjen, otac troje
djece, za završenom srednjom školom, neosuđivan,
Kriv je
Što je:
Dana 11. jula 2013 godine, oko 16,30 časova, ispred svoje kuće, u Lovćenskoj
uluci br. 105, u Cetinju, isko svjestan da upućenom prijetnjom ugrožava
sigurnost prisutnih - oštećenih L. L. L. N. L. D. i L. I. svih iz Cetinja,
voljno je nakon kraćeg razgovora sa oštećenom L. L. u vezi imovinskog spora
kojeg ima sa njenim suprugom L. I. istoj uputio prijetnju da će napasti na
život i tijelo njenog supruga sadržine "ne miješaj se, ja sam pripremio nešto
za njega, likvidaciju", koja prijetnja je izazvala osjećaj straha i
ugroženosti kod oštećenog L. I. za njegov život i tijelo, kao i kod njegove
supruge - oštećene L. L. i njihove djece - oštećenih L. N. i L. D. za život i
tijelo njima bliskog lica - supruga, odnosno oca oštećenog L. I.
- čime je izvršio krivično djelo ugrožavanje sigurnosti iz čl. 168 st. 2 u
vezi st. 1 Krivičnog zakonika.
Pa mu Sud za navedeno krivično djelo primjenom čl. 4 st. 2, čl. 42 st. 1, čl.
52 st. 2, čl. 53 i 54 Krivičnog zakonika i čl. 226, 229, 239 i 374 Zakonika o
krivičnom postupku, izriče
USLOVNU OSUDU
Kojom mu predhodno utvrđuje kaznu zatvora u trajanju od 3 (tri) mjeseca i
istovremeno određuje da se ista neće izvršiti, ako okrivljeni u roku od 1
(jedne) godine po pravosnažnosti presude ne izvrši novo krivično djelo.
Oštećeni L. L. L. N. L. D. i L. I. se, radi ostvarivanja imovinsko pravnog
zahtjeva upućuju na parnični postupak.
Obavezuje se okrivljeni da plati na ime troškova krivičnog postupka iznos od
30,00 €, u roku od 15 dana po pravosnažnosti presude, pod prijetnjom prinudnog
izvršenja.
O b r a z l ož e nj e
Optužnim predlogom Osnovnog državnog tužioca u Cetinju Kt. br. 114/13 od 29.
07. 2013. godine, stavljeno je na teret okrivljenom V. J. izvršenje krivičnog
djela ugrožavanje sigurnosti iz čl. 168 st. 2 u vezi st. 1 Krivičnog zakonika,
pa je zastupnik optužnog predloga ostajući pri istom, u završnoj riječi
predložio da sud okrivljenog oglasi krivim za predmetno krivično djelo i osudi
po zakonu. Okrivljeni V.J. je u svojoj odbrani u bitnom naveo da kritičnog
dana nije uputio riječi "ne miješaj se, ja sam pripremio nešto za njega,
likvidaciju", već je rekao oštećenoj L. da nije tačno nešto što je ona pričala
za njegove sestre, a njenim sinovima je rekao da nema ništa sa njima i da se
ne miješaju, jer su djeca. Ne zna da li je policajac mogao čuti njegove
riječi, jer je bio udaljen na nekih 10-15 m od njega, ali je mogao čuti
prijetnje koje su njemu uputili sinovi L. I. kao i sam L. I. koji mu je
objavio rat. U završnoj riječi je naveo da nije izvršio djelo koje mu se
stavlja na teret, te da smatra da je optužni predlog protiv njega podnijet
neosnovano, bez dokaza, a iskazi svjedoka - oštećenih ne mogu poslužiti sudu
kao dokazi jer su neistiniti, pa sud na njima ne može zasnovati odluku. Ima
svjedoke da nije rekao to što je navedeno u optužnom predlogu, ali ne želi da
ih upetlja u ovaj spor.
Sud je u dokaznom postupku saslušao svjedoke oštećene L. L. L. N. L. D. na
saglasan predlog stranaka pročitao iskaz svjedoka - oštećenog L. I. svjedoka-
S. S. pročitao izvještaj Uprave policije Ispostave Cetinje iz kaznene
evidencije na ime okrivljenog V.J. br. 6702-245/1283 od od 26. 07. 2013.
godine.
Svjedok oštećena L. L.  je u svom iskazu u bitnom navela da su sa okrivljenim
i njegovom porodicom prve komšije, te da su se prije dvije godine njihovi
odnosi pogoršali jer je okrivljeni na nezakonit način prisvojio zemljište koje
se nalazi između njihovih kuća. Dana 11.07.2013 godine njen suprug I. je
angažovao D. A. da kosi imanje oko njihove kuće, te da ne kosi dio zeljišta
koji je sporan. Oko 16,30 časova istog dana došao je policijski službenik po
prijavi okrivljenog iz razloga što je okrivljeni naveo da oni kose njegovo
zemljište, nakon čega je V.J. izašao, pa ga je pitala zašto lažno prijavljuje
događaje kad su oni kosili na svoje zemljište, našto joj je on rekao u smislu
da je to njegovo zemljište, mašući sa dokumentima u ruci, da bi u jednom
trenutku rekao " ne miješaj se, ja sam pripremio nešto za njega ,
likvidaciju", koje riječi su kod nje izazvale osjećaj ugroženosti i straha za
život i tijelo njenog supruga  I. Te riječi su jasno čuli njeni sinovi D. i N.
koji su sa njom odmah ušli u kuću. Misli da je tu prijetnju čuo i I. ali nije
reagovao niti je fizički nasrtao na okrivljenog, niti ga je u tome spriječio
policajac. Pridružila se krivičnom gonjenju protiv okrivljenog a imovinsko
pravni zahtjev će postaviti u drugom postupku.
Svjedok oštećeni L. N. je u svom iskazu u bitnom naveo da je kritičnog dana
oko 16,30 časova spavao u kući kada je čuo svirenu policije. To ga je
probudilo i izašao je iz kuće, gdje je zatekao policajca, svog oca I. majku L.
i brata D. Prišao je majci koja je razgovarala sa okrivljenim i čuo je kako
joj okrivljeni govori da je spremio likvidaciju njegovog oca I. Ta prijetnja
je kod njega izazvala osjećaj straha i ugroženosti za život i tijelo njegovog
oca. Nakon toga su ušili i kuću. Pridružio se krivičnom gonjenju protiv
okrivljenog a imovinsko pravni zahtjev će postaviti u drugom postupku.
Svjedok oštećeni L. D. je u svom iskazu u bitnom naveo da su dana 11.07.2013
godine kosili imanje oko njihove kuće zajedno sa radnikom, kada se pojavio
policajac govoreći da je V.J. podnio krivičnu prijavu protiv njegovog oca.
Njegova majka L. je pošla do okrivljenog, koji se nalazio ispred svoje kuće, a
koja se graniči sa njihovim imanjem, pitajući ga zašto svaki dan prijavljuje
I. našto joj je okrivljeni odgovorio da se ona ne miješa, te da je on za
njegovog oca - I. spremio likvidaciju. Ta prijetnja je kod njega izazvala
osjećaj straha i ugroženosti za život i tijelo njegovog oca. Odmah nakon toga
su on, njegov brat i majka ušli u kuću, dok je njegov otac I. ostao da sjedi
ipred kuće, kako je i sjedio tokom cijelog događaja i nije se miješao.
Pridružio se krivičnom gonjenju protiv okrivljenog a imovinsko pravni zahtjev
će postaviti u drugom postupku.
Svjedok oštećeni L. l. je u svom iskazu naveo da sa okrivljenim ne priča već
dvije godine zbog imovinskog spora te da ga okrivljeni od tada stalno
prijavljuje policiji izmišljajući kako ga fizički napada, prijeti mu i sl.
Kritičnog dana je radnik kosio imanje oko njegove kuće, kada se pojavio
policajac govoreći da je V.J. podnio krivičnu prijavu protiv njega. Iz kuće je
izašla njegova supruga L. sa sinovima D. i N. pa su ga zamolili da jedi i da
se ne miješa, a oni će vidjeti o čemu se radi. L. je prišla do V. i pitala ga
o čemu se radi, odnosno u čemu je problem zbog koga je zvao policiju i tada je
čuo kako je V. između ostalih riječi rekao da će ga likvidirati. Te riječi su
kod njega izazvale osjećaj straha i ugroženosti jer misli da bi to moglo i
biti sledeće čime bi se okrivljeni pozabavio. Tvrdi da se kriitične prilike
nije pomjerio sa stolice te da se nije fizički obračunavao sa okrivljenim,
niti ih je razdvajala policija. Pridružio se krivičnom gonjenju protiv
okrivljenog a imovinsko pravni zahtjev će postaviti u drugom postupku.
Svjedok S. S. u svom iskazu navodi da ga je kao dežurnog policijskog
službenika dežurna služba Uprave policije OB Cetinje obavijestila da se u
Lovćenskoj ulici dogodio sukob između L. I. i V. J. Po obavještenju se uputio
na navedenu adresu gdje ga je ispred svoje kuće sačekao V.J. koji mu je rekao
da je L. I. angažovao radnika da pokosi travu na zemljištu koje je sporno i
oko koga se vodi sudski postupak između njih dvojice. Kada je čuo da se radi o
imovinskom sporu rekao je V. da se uzdrži od bilo kakve svađe i da imovinske
sporove rešavaju pred sudom, nakon čega se uputio prema L. I. koji je sjedio
na terasi ispred svoje kuće i koji mu je rekao da je morao pokositi sporno
zemljište, kao i ostalo zemljište oko svoje kuće, jer su se pojavile zmije. I.
L. je rekao isto što i V. da se uzdrži od sukoba i da svoje sporove rješavaju
pred sudom. Dok je razgovarao sa L. I. sa V. J. su razgovarali I. supruga L. i
njihovi sinovi D. i N.  Bili su na udaljenosti od nega nekih 15 m pa nije čuo
šta su razgovarali. U jednom trenutku I. je htio da se priključi razgovoru ali
mu to nije dozvolio, iz čisto preventivnih razloga, kako ne bi došao u sukob
sa J. pa ga je I. poslušao i ostao da sjedi ispred svoje kuće. Nije čuo da je
L. I. rekao V. J. "objavljujem ti rat i ako đe ovdje staneš nogom ubiću te".
Iz izvještaja Uprave policije Ispostave Cetinje iz kaznene evidencije na ime
okrivljenog V. J. br. 6702-245/1283 od od 26. 07. 2013. godine, utvrđeno je da
isti nije osuđivan.
Ocjenom provedenih dokaza, pojedinačno i u njihovoj međusobnoj vezi, i
dovodeći ih u vezu sa odbranom okrivljenog, sud je nesumnjivo utvrdio da je
okrivljeni V.J. dana 11. jula 2013 godine, oko 16,30 časova, ispred svoje
kuće, u Lovćenskoj ulici br. 105, iako svjestan da upućenom prijetnjom
ugrožava sigurnost prisutnih - oštećenih L. L. L. N. L. D. i L. I. voljno
nakon kraćeg razgovora sa oštećenom L. L. u vezi imovinskog spora kojeg ima sa
njenim suprugom L. I. istoj uputio prijetnju da će napasti na život i tijelo
njenog supruga sadržine "ne miješaj se, ja sam pripremio nešto za njega,
likvidaciju", koja prijetnja je izazvala osjećaj straha i ugroženosti kod
oštećenog L. I. za njegov život i tijelo, kao i kod njegove supruge - oštećene
L. L. i njihove djece - oštećenih L. N. i L. D. za život i tijelo njima
bliskog lica - supruga, odnosno oca oštećenog L. I. kojim radnjama je ostvario
sve bitne elemente bića krivičnog djela ugrožavanje sigurnosti iz čl. 168 st.
2 u vezi st. 1 Krivičnog zakonika.
Prednje činjenice sud je utvrdio iz iskaza svjedoka oštećenih L. L. L. N. L.
D. i L. I. koji su u svojim iskazima jasno, decidno i saglasno naveli da je
okrivljeni bez ikakvog razloga prijavio policiji oštećenog L. I.  te da je
kritične prilike oštećenoj L. L. uputio prijetnje sadržine "ne miješaj se, ja
sam pripremio nešto za njega, likvidaciju", što je kod oštećenih izazvalo
osjećaj straha i ugroženosti, kako to i sami navode. Sud nalazi da je
okrivljeni, postupajući na prednji način, očigledno postupao sa direktnim
umišljajem jer je bio svjestan da upućujući navedene riječi oštećenoj prijeti
i da se prijetnja odnosi na napad na život i tijelo njenog supruga L. I. što
je izazvalo osjećaj straga i ugrozilo sigurnost više lica, oštećenih L. L. L.
N. i L. D. stvarajući kod njih strah za život bliskog lica a kod oštećenog L.
I. koji je čuo navedenu prijetnju, strah i ugroženost za njegov život i
tijelo.
Izgovorene riječi "... ja sam pripremio nešto za njega, likvidaciju" su
jezički jasne i mogu značiti samo jedno, a to je prijetnja na život oštećenog,
te nema sumnje u umišljaj, obzirom da te riječi ne mogu značiti bilo što
drugo.
Sud je cinio odbranu okrivljenog V.J. u kojoj navodi da nije uputio riječi "ne
miješaj se, ja sam pripremio nešto za njega, likvidaciju", već je rekao
oštećenoj L. da nije tačno nešto što je ona pričala za njegove sestre, a
njenim sinovima je rekao da nema ništa sa njima i da se ne miješaju, jer su
djeca, pa sud istu nije prihvatio, a ovo imajući u vidu jasne i određene
iskaze svjedoka oštećenih koji na identičan način predstavljaju događaj, te
činjenicu da su oštećena L. i njeni sinovi odmah ušli u kuću, za što sigurno
ne bi imali razloga da je okrivljeni samo rekao da se ne miješaju. Pored
navedenog, okrivljeni navodi da su kritičnom prilikom njemu prijetili sinovi
L. Ilije, kao i sam I. koji mu je objavio rat, koje navode negiraju oštećeni,
a svjedok S. S. koji je postupao kao ovlašćeni službenik policije, potvrđuje
da nije čuo da je L. I. kao i njegovi sinovi prijetio V. J.
Prilikom izbora krivične sankcije, sud je cijenio sve okolnosti predvidjene
čl. 42 Krivičnog zakonika pa je od olakšavajućih okolnosti na strani
okrivljenog cijenio njegovu porodičnost i činjenicu da je otac troje djece,
ranije dobro ponašanje i s tim u vezi raniju neosudjivanost, što je sud
utvrdio iz izvoda kaznene evidencije UP Ispostave Cetinje na ime okrivljenog,
dok otežavajućih okolnosti van elemenata djela nije bilo, pa je sud
okrivljenom, primjenom čl. 53 i 54 Krivičnog zakonika, predhodno utvrdio kaznu
zatvora u trajanju od tri mjeseca, i istovremeno odredio da se ista neće
izvršiti ukoliko okrivljeni u roku od jedne godine od dana pravosnažnosti
presude ne učini novo krivično djelo, nalazeći da će se u konkretnom slučaju i
uslovnom osudom, kao mjerom upozorenja, uz prijetnju kaznom zatvora, na
uspješan način uticati na okrivljenog da ubuduće ne vrši ni ovo ni druga
krivična djela, pri čemu bi se u svemu ostvarila svrha izricanja uslovne
osude, propisane čl. 52 Krivičnog zakonika, u okviru opšte svrhe izricanja
krivičnih sankcija propisane čl. 4 st. 2 Krivičnog zakonika.
Oštećeni L. L. L. N. L. D. i L. I. su, shodno članu 239 Zakonika o krivičnom
postupku upućeni da imovinsko pravni zahtjev ostare u parničnom postupku.
Kako je okrivljeni oglašen krivim, sud ga je shodno odredbi čl. 229 Zakonika o
krivičnom postupku obavezao na plaćanje troškova krivičnog postupka sudskog
paušala u iznosu od 30,00 eura, koji iznos je odredjen shodno trajanju i
složenosti postupka, kao i imovinskom stanju okrivljenog.
Sa svega izloženog, a primjenom čl. 374 Zakonika o krivičnom postupku,
odlučeno je kao u izreci presude.
OSNOVNI SUD U CETINJU
dana 09. 10. 2013. godine
ZAPISNIČAR:
|
S U D I J A:  
---|---  
Vjera Jovićević
|
Željka Jovović  


PRAVNA POUKA:
|


Protiv ove presude dozvoljena je žalba u roku od 8 dana od dana prijema pismenog otpravka iste, preko ovog suda Višem sudu u Podgorici. 


---|---  