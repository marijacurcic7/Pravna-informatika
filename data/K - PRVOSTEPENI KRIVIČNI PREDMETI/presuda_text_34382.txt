Posl.br.K. 46 /12  

Z A P I S N I K O G L A V N O M P R E T R E S U
Održanom pred Osnovnim sudom u Cetinju na dan
|
09.05
|
20
|
12
|
godine  
---|---|---|---|---  
Stranke branioci i zastupnici
zamjenik ODT-a u Cetinju  

P. K.  
Sudija pojedinac Tužilac:
Marija Ćupić  

lično  

Članovi vijeća – sudije porotnici Opt.  


Branilac:
Zapisničar
Olga Lipovina  

Oštećeni:
niko  

239.st.1.  

Predmet pretresanja krivično djelo iz čl. KZ-a
Predsjednik vijeća - sudija otvara zasijedanje, objavljuje predmet glavnog
pretresa i utvrđuje da su došla sva lica osim:
Glavni pretres je javan.
Sud odlučuje da se pretres održi u odsustvu nedošavših lica – da se o potrebi
saslušanja nedošavših lica docnije odluči.
Predsjednik vijeća - sudija poziva optuženog i od njega uzima lične podatke.
Pretres počinje u 10,00 časova.
Konstatuje se da su na današnji pretres pristupili zamjenik ODT-a u Cetinju,
P. K. okr.R. I. ošt. R. V. dok na pretres nijesu pristupili svjedoci M. B. i
M. S. za koje nema dokaza o urednoj dostavi poziva .
Sud donosi
R J E Š E NJ E
Glavni pretres će se održati.
Pretres je javan.
Pretres je započet objavljivanjem glavne sadržine opt.predloga ODT-a u Cetinju
Kt.br.255/11-2 od 23.02.2012. godine.
Pristupa se saslušanju okr.R. I.
Okrivljeni se upoznaje sa njegovim pravima u postupku u smislu odredbi ZKP-a,
tj. da pažljivo prati tok postupka, da može iznositi činjenice i predlagati
dokaze u svoju odbranu, da može postavljati pitanja svjedocima, vještacima,
stavljati i davati objašnjenje u pogledu njihovih iskaza, da nije dužan da se
izjasni o optužbi, niti da iznosi svoju odbranu, niti da odogovara na
postavljena pitanja, te ima pravo da angažuje branioca nakon čega izjavi:
Pred Sudom je okr. R. I. sa podacima kao u spisima predmeta, koji na
postavljeno pitanje da li je razumio zašto se optužuje, izjavi da jeste, da mu
branilac nije potreban, pa ističe: priznajem izvršenje krivičnog djela
stavljenog mi na teret. Prihvatam krivicu i krivičnopravnu odgovornost za
isto.Pojašnjavam da je tačno da sam kroz otključana ulazna vrata ušao u
spavaću sobu porodične kuće M. S. odakle sam, iz tašne prisvojio novac u
iznosu od 100,00 eura, kao i kutiju u kojoj se nalazio zlatni nakit oštećene,
i to :24- karatni ženski prsten sa nekoliko dijamanata u obliku romba, tanji
lančić dužine 30-40 cm, sa minijaturnim privjeskom u obliku lika ,,Kleopatre,,
i minđuše klasične izrade.Pojašnjavam i da mi je namjera bila otuđim sve što
bih mogao prodati ,a kako bih kupio drogu.Izražavam žaljenje zbog svog
ponašanja navedenom prilikom.
Nakon što su mu predočene kontradiktornosti u odbrani iznijetoj na zapisniku
Kt.br.255/11-2 od 01.02.2012.godine i na današnjem glavnom pretresu isti
ističe da ostaje pri odbrani koju je iznio na današnjem glavnom pretresu.
DOKAZNI POSTUPAK
Pred sudom je ošt. R. V. od oca B. i majke J. rodjena B. rodjana 20.06.19..
godine, u Cetinju, iz Zagreba, opomenuta, upozorena, upitana, izjavi: u toku
mjeseca novembra 2011.godine nalazila sam se u porodičnoj posjeti kod svoje
rođene sestre M. S. koja je nastanjena u Cetinju u blizini zgrade ,,C.K..,,. U
tom periodu više sam boravila kod S. a sa sobom sam donijela više komada svoje
garderobe i ličnih predmeta.Koliko me sjećanje služi, dana 23.11.2011.godine
nalazila sam se u S. porodičnoj kući, a osim mene i S. u kući je bila i naša
rođena sestra B. M. U to vrijeme smo nas tri boravile u prostoriji dnevnog
boravka, i gledale neku seriju na TV-aparatu, kada je sestra S. ušla u spavaću
sobu i odmah potom me je pozvala i pitala zašto se njena lična dokumenta
nalaze na stolici pored ormara. Budući da joj je to bilo čudno, ušla je sa S.
u sobu i odmah primijetila, pregledajući svoju torbu, u kojoj su se inače
nalazila njena dokumenta, da joj u torbi nema novca u novčaniku u iznosu nešto
više od 100,00 eura,kao ni jedne manje kutije u kojoj se nalazio njen zlatni
nakit.U pomenutoj kutiji se nalazio jedan ženski zlatni prsten od 24 karata na
kojem je bilo nekoliko komada dijamanata u obliku romba, ali se nije mogla
izjasniti o težini tj. gramaži tog prstena, jer nikada nije mjerila težinu
istog.Osim prstena, u kutiji se nalazio i jedan zlatni lančić tanjeg veza,
dužine oko 30-40 cm, uz koji je bio i minijatturni privjesak sa likom
,,Kleopatre,,, a u kutiji je takođe bio i jedan par zlatnih manjih minđuša
klasične izrade. Nije se mogla izjasniti o vrijednost tog zlatnog nakita, osim
da je pomenuti prsten kupila prije 20-tak godina za iznos od 300 DM, a zlatne
minđuše za iznos od 100 DM, dok je zlatni lančić kupila 60-tih godina i tada
ga je platila u lirama, ali se nije mogla sjetiti tog iznosa.U novčaniku se
nalazilo 100,00 eura, u apoenima i to od 2 novčanice po 50,00 eura, i nekoliko
eura sitnog novca. U vrijeme krađe ulazna vrata u S. kući bila su otključana,
a spavaća soba se inače ne zaključava.
Ističe da se ne pridružuje krivičnom gonjenju protiv okrivljenog, i ne
postavlja imovinsko pravni zahtjev.
- Čita se nalaz i mišljenje sud.vještaka finansijske struke M. S. dip.ecc iz
Podgorice, od 22.02.2012.godine.
Bez prigovora.
- Čita se izvještaj UP Ispostave Cetinje, br. 02-245-953 od 22.03.2012.godine
iz KE za okr. R. I.
Bez prigovora.
Sud donosi
R J E Š E NJ E
odustaje se od provođenja dokaza saslušanja svjedoka M.S. i M.B. obzirom na
potpuno i jasno priznanje okrivljenog, pa bi saslušanje istih vodilo
odugovlačenju postupka, a ne bi uticalo na donošenje drugačije odluke.
Kako nema predloga za izvodjenje novih dokaza dokazni postupak je završen.
ZAVRŠNE RIJEČI
Zastupnik optužbe, u završnoj riječi ističe: ostajem pri podnijetom opt.
predlogu I predlažem sudu da okr.oglaaski krivim za predmetno kr.djelo i osudi
po zakonu.
Okr. R. I. u završnoj riječi ističe: da nema da doda ništa novo sem onog što
je iznio tokom postupka.
Oštećena R. V. u završnoj riječi ističe da se ne pridružuje krivičnom gonjenju
protiv okrivljenog, i da ne postavlja imovinsko pravni zahtjev i da ne traži
pismeni otpravak presude.
Za ovim je sud donio i javno objavio
U I M E CRNE GORE
P R E S U D U
1. Okr. R. I. od oca R. i majke Lj. rođene T. rodjen 29.01.19...godine, u
Cetinju, gdje i prebiva, državljanin CG, nezaposlen, oženjen, pismen, sa
završenim zanatom, srednjeg imovnog stanja, osuđivan presudom Osnovnog suda u
Cetinju posl.br. K.190/06 od 27.04.2007.godine, zbog krivičnog djela krađa iz
čl. 239. KZ-a na kaznu zatvora u trajanju od tri mjeseca uslovno na jednu
godinu, presudom Osnovnog suda u Cetinju posl.br. K. 35/07 od
08.06.2007.godine, zbog krivičnog djela teška krađa iz čl. 240. KZ-a na kaznu
zatvora u trajanju od četiri mjeseca, presudom Osnovnog suda u Cetinju
posl.br. K. 77/08 od 31.03.2008.godine, zbog krivičnog djela krađa iz čl. 239.
KZ-a na kaznu zatvora u trajanju od 60 dana, presudom Osnovnog suda u Cetinju
posl.br. K. 436/05 od 22.01.2007.godine, zbog krivičnog djela teška krađa iz
čl. 240. u vezi čl.23. KZ-a na kaznu zatvora u trajanju od tri mjeseca,
presudom Osnovnog suda u Cetinju posl.br. K. 143/08 od 06.06.2008.godine, zbog
krivičnog djela teška krađa iz čl. 240. KZ-a, na kaznu zatvora u trajanju od
jedne godine,presudom Osnovnog suda u Cetinju posl.br. K. 14/08 od
27.02.2008.godine, zbog krivičnog djela teška krađa iz čl. 240. KZ-a na kaznu
zatvora u trajanju od jedne godine , uslovno na dvije godine, presudom
Osnovnog suda u Cetinju posl.br. K.98/08 od 15.05.2008.godine, zbog krivičnog
djela teška krađa iz čl. 240. KZ-a, na kaznu zatvora u trajanju od jedne
godine, presudom Osnovnog suda u Cetinju, posl.br. K. 206/07 od
17.12.2007.godine, zbog krivičnog djela teška krađa iz čl. 240. KZ-a, na kaznu
zatvora u trajanju od jedne godine ,presudom Osnovnog suda u Cetinju, posl.br.
K.92/08 od 15.05.2008.godine, zbog krivičnog djela krađa iz čl. 239. Krivičnog
zakonika na kaznu zatvora u trajanju od tri mjeseca, presudom Osnovnog suda u
Cetinju, posl.br.K 122/11 od 07.09.2011.godine, zbog krivičnog djela krađa iz
člana 240.st.1.tač.1 u vezi člana 49 .st.1,KZ-a na kaznu zatvora u trajanju od
jedne godine zatvora, presudom Osnovnog suda u Cetinju posl.br.K 89/11 od
15.09.2011.godine, zbog krivičnog djela teška krađa iz člana 240.st.1.tač.1KZ
u vezi čl.49. st.1 KZ-a na kaznu zatvora u trajanju od jedne godine zatvora,
presudom Osnovnog suda u Cetinju posl.br.K. 110/11 od 20.10.2011.godine, zbog
krivičnog djela krađa iz člana 239.st.1.KZ-a, na kaznu zatvora u trajanju od 3
mjeeca.
K r i v j e :
Što je :
Dana 23.novembra 2011.godine, oko 16,00 časova, u ul.,,Crvenog krsta,, br.8, u
Cetinju, u namjeri da sebi pribavi protivpravnu imovinsku korist, kroz
otključana ulazna vrata ušao u spavaću sobu porodične kuće vlasništvo M.S. iz
Cetinja, odaklje je, iz tašne oštećene R. V. iz Zagreba, protivpravno oduzeo i
prisvojio: novac u iznosu od 100,00 eura, kao i kutiju u kojoj se nalazio
zlatni nakit oštećene, i to :24- karati ženski prsten sa nekoliko dijamanata u
obliku romba, vrijednosti 300,00 eura, tanji lančić dužine 30-40 cm, sa
minijaturnim privezkom u obliku lika ,,Kleopatre,, vrijednosti 220,00 eura, i
minđuše klasične izrade, vrijednosti 150,00 eura, sve u ukupnoj novčanoj
vrijednosti od 770,00 eura, za koji novčani iznos je sebi pribavio
protivpravnu imovinsku korist, a oštećenoj R. V. za isti novčani iznos nanio
štetu,
- čime je izvršio krivično djelo kradja iz člana 239.stav 1. Krivičnog
zakonika.
- pa ga Sud shodno čl. 4, 5, 13, 15, 32, 33, 36, 42, KZ -a i čl. 226 – 229 i
čl. 374 ZKP-a
O S U Đ U J E
Na kaznu zatvora u trajanju od tri mjeseca  koju ima izdržati po
pravosnažnosti presude.
Obavezuje se okrivljeni da na ime troškova krivičnog postupka uplati iznos od
105,00 eura, te na ime paušala iznos od 30,00 eura na blagajni Suda u roku od
15 dana po pravosnažnosti presude pod prijetnjom prinudnog izvršenja.
Bitni razlozi presude iznijeti su usmeno.
Data je pouka o pravu na žalbu.
Okončano u 11.10 časova.
Zapisničar, S u d i j a ,