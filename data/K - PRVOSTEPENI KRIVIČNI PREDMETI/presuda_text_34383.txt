Posl.br.K.44/12
U I M E C R N E G O R E
OSNOVNI SUD U CETINJU, kao prvostepeni krivični, po sudiji Ćupić Mariji, kao
sudiji pojedincu, uz učešće Lipovina Olge, kao zapisničara, u krivičnom
predmetu okr. R. I., iz Cetinja, zbog krivičnog djela krađa iz člana 239.st.
1. KZ-a, po Optužnom predlogu Osnovnog državnog tužilaštva u Cetinju,
Kt.br.249/11-2 od 27.02.2012.godine, nakon održanog glavnog i javnog pretresa
u prisustvu savjetnika ODT-a A.A., i ovlašćenog predstavnika oštećene
„E.P.C.G.“ AD Nikšić- E. Cetinje,A. R., donio je dana 23.03.2012.godine i
javno objavio, ovu
P R E S U D U
Okr. R. I., jmbg: 1802965210213 ,od oca M. i majke M., rođene V., rođen
......godine u Cetinju, gdje i prebiva ul. L. br. 46, državljanin Crne Gore,
po zanimanju privatnik, oženjen, otac dvoje djece, pismen, sa završenom Višom
školom , srednjeg imovnog stanja, osudjivan presudom Osnovnog suda u Kotoru
K.br. 288/99 od 15.05.2000.godine, zbog krivičnog djela teško djelo protiv
bezbjednosti javnog saobraćaja iz čl. 177. st. 3. u vezi čl. 172. st. 2. u
vezi st. 1. KZ RCG, na novčanu kaznu u iznosu od 2.400,00 eura, presudom
Osnovnog suda u Cetinju K.br. 33/03 od 10.12.2002.godine, zbog krivičnog djela
iz čl. 14. st. 1. KZ RCG na kaznu zatvora u trajanju od 3 (tri) mjeseca,
uslovno na 1 (jednu) godinu,
Kriv je:
Zato što je:
U vremenskom periodu od 27. juna do 27. septembra 2011.godine, u magacinskom
prostoru svog poslovnog objekta - restorana zv. "V.", lociranom u ulici "Nj."
bb, u Cetinju, u namjeri da sebi pribavi protivpravnu imovinsku korist,
protivpravno oduzimao i prisvajao električnu energiju, vlasništvo ošt. "E. CG
" AD Nikšić - E. Cetinje, u količini od 6.063 kw/h, ukupne novčane vrijednosti
od 280,09 eura, na način što je direktno iz priključnog "TEP" ormara spojio
dovodni električni kabal presjeka 5 x 6 mm2, sa rashladnim uredjajima u
magacinskom prostoru, bez postavljanja električnog brojila, tako da se
cjelokupan utrošak električne energije nije mogao registrovati.
-čime je izvršio krivično djelo krađa iz čl.239.st.1. Krivičnog zakonika
- pa mu Sud primjenom citiranih zakonskih propisa i primjenom člana
4,5,13,15,42, 52,53,54 KZ-a i čl. 226- 229, i 374 ZKP-a, izriče
USLOVNU OSUDU
Kojom okrivljenom R. I. u utvrdjuje kaznu zatvora u trajanju od 50 dana i
istovremeno određuje da se navedena kazna neće izvršiti ukoliko okrivljeni u
vremenskom periodu od jedne godine od dana pravosnažnosti presude ne počini
novo krivično djelo.
Okrivljeni je dužan da na ime troškova krivičnog postupka uplati iznos od
82,90 eura, te na ime paušala na blagajni ovog Suda iznos od 30,00 € u roku od
15 dana po pravosnožnosti presude pod prijetnjom prinudnog izvršenja.
O b r a z l o ž e nj e
Osnovno državno tužilaštvo u Cetinju podnijetim optužnim predlogom
Kt.br.249/11-2 od 27.02.2012.godine., okr.R. I.u iz Cetinja, stavilo je na
teret izvršenje krivičnog djela krađa iz čl.239.st.1.KZ-a. U završnoj riječi
na glavnom pretresu zastupnik optužbe je istakao da ostaje pri podnijetom
optužnom predlogu i predložio sudu da okrivljenog oglasi krivim i osudi po
zakonu.
Primjenom člana 457. ZKP-a sud je odlučio da se glavni pretres u ovoj
krivičnopravnoj stvari održi u odsustvu okrivljenog, kojem se poziv nije mogao
uručiti zbog neprijavljivanja sudu promjene boravišta, obzirom da njegovo
prisustvo nije nužno, jer je saslušan na zapisniku od 26.01.2012.godine ,gdje
je istakao da nije tačno da je počinio krivično djelo koje mu se stavlja na
teret. Naime, 2006.godine, je zakupio od M. K.iz Budve objekat u kojem se
nalazi njegov lokal "V.", ali tom prilikom, kao ni kasnije nije zakupio
pomoćnu prostoriju, koja se nalazi u istoj kući gdje i njegov lokal.
Prostoriju je počeo da koristi negdje krajem avgusta mjeseca 2011.godine, kada
je u istu stavio jednu rashladnu vitrinu, obzirom da je tamo postojala već
neka utičnica, a nije provjeravao kako je ona spojena, kao ni da li su
elektroinstalacije u redu jer se u to ne razumije. Prije nego što je počeo da
koristi tu prostoriju, bila je otključana i svakome dostupna, a on nije do
avgusta mjeseca 2011.godine ulazio u nju, obzirom da mu nije trebala, niti se
u nju ulazi iz njegovog lokala, već se ulaz od te prostorije nalazi sa
dvorišne strane. Dvije godine je uglavnom u Podgorici, a vrlo je rijetko zbog
poslovnih obaveza prisutan u lokalu "V." u Cetinju, a sigurno zna da se
kontrola mjernih uredjaja u tom objektu vrši redovno, najmanje 2-3 puta
godišnje. Nije upoznat da je do sada bilo nekih nepravilnosti na mjernom
mjestu.
Sud je radi razjašnjenja ove krivičnopravne stvari u dokaznom postupku na
glavnom pretresu proveo sledeće dokaze:saslušao ovlašćenog predstavnika
oštećene "E.P.C.G." A.D.Nikšić-E.Cetinje A. R., svjedoke P. L. I S. M.,
pročitao zapisnik o kontroli mjernog mjesta "E.P.C.G." AD Nikšić -E. Cetinje
br.1.od 27.09.2011.godine ,obračun "E.P.C.G." AD Nikšić -E. Cetinje
neovlašćeno preuzete električne energije br.10808 od 27.09.2011.godine, nalaz
i mišljenje sudskog vještaka elektrotehničke struke dipl.el.ing.M. B.
Kt.br.249/11-2-od 11.02.2012.godine ,te izvještaj UP Ispostave Cetinje
br.23-02-245-337 od 07.02.2012.godine iz kaznene evidencije za okrivljenog R.
I..
Iz iskaza ovl.predst.ošt. E. Cetinje A.R. proizilazi da je kod prijavljenog
potrošača dana 27.09.2011.godine, vršena kontrola mjernog mjesta i tom
prilikom utvrdjeno da pomoćni objekat -magacinski prostor nema mjerni uredjaj,
odn. u istom je pronadjen kabal presjeka 5 x 6 mm spojen direktno sa TEP
ormara, bez brojila preko kojeg su se napajali električni rashladni uredaji.
Sa opisanog kabla se vraća drugi kabal presjeka 3 x 2,5 mm, koji ulazi u
poslovni prostor - restoran "V.". Nakon izvršene kontrole predmetni kabal je
isključen sa elektrodistributivne mreže na TEP ormaru. Kontrolu su vršili
radnici EDS.M., D. D. i P. L., i o toj kontroli na licu mjesta su sačinili
zapisnik br. 00279. Obračun protivpravno prisvojene električne energije na
iznos od 931,46 eura, izvršen je na osnovu važećih pravila za snabdijevanje
električnom energijom, tj. čl. 58 i 59., i odlukom Regulatorne agencije za
energetiku br. 07/1835-1 od 21.12.2007.godine, za vremenski period od 3
mjeseca. Obzirom da se radi o objektu koji se na nelegalan način napaja
električnom energijom kako je to utvrdjeno od strane lica koja su vršila
kontrolu, bez mjernog uredjaja , to znači da taj objekat nije uveden u bazu
podataka potrošača električne energije, a to opet znači da se navedenog dana i
otkrilo da to mjesto troši električnu energiju na način kako je to već opisano
u zapisniku.
Pridružila se krivičnom gonjenju protiv okrivljenog, dok je vezano za
imovinskopravni zahtjev naglasila da je podnijet zahtjev za izvršenje na
osnovu vjerodostojne isprave ,tako da isti nije postavila.
Svjedok P. L.,  u svom iskazu je istakao da je dana 27.09.2011.godine, saS.M.m
i D. D. po nalogu FC distribucije Podgorica, vršio kontrolu nekoliko potrošača
koji su imali veća dugovanja za utrošenu električnu energiju, pa su trebali da
ustanove postojanje tehničkih mogućnosti da se njihovi mjerni uredjaji
izmjeste na javnu površinu kako bi bili dostupni ovlašćenim kontrolorima.
Prilikom kontrole priključka na elektrodistributivnu mrežu R. I., otvorili su
TEP ormar koji se nalazio na fasadi izmedju objekta "V." i kuće J., i
ustanovili su da se u istom nalazi kabal presjeka 5 x 6 mm, koji je vodio u
magacinski prostor objekta "V.". Čim su to vidjeli znali su da se radi o
neovlašćenoj radnji, jer u tep ormaru u dovodnom dijelu mogu postojati samo
kablovi E., a kabal koji vodi iz ovog ormara mora biti priključen na
električno brojilo. Prateći kabal vidjeli su da je na dubini od 2 - 3 cm na
sastavu fasade i zemlje, a kada su ušli u pomoćni objekat- magacin vidjeli su
da se sa istog napajaju dva rashladna uredjaja, i da od tog kabla vodi kabal
presjeka 3 x 2,5 mm koji ulazi u objekat "V.", ali u taj objekat nijesu
ulazili i ne zna da li se nešto napajalo sa tog kabla tamo. Obzirom na
zatečene nepravilnosti ,tj.da se utrošena električna energija nije mogla
registrovati, niti obračunavati, bili su obavezni da potrošača isključe sa
elektrodistributivne mreže, što su i učinili, tako što su ovaj kabal presjeka
5 x 6 mm, presjekli i uklonili iz TEP ormara. Kontroli je prisustvovala
supruga R. I., R. M. koja je R. I. pozvala telefonom, a u telefonskom
razgovoru je saopštio R. I.u stanje koje su zatekli i da moraju kabal da
isključe sa TEP ormara i da će mu biti obračunata neovlašćena potrošnja
električne energije, na što R. ništa nije rekao. Kontrolu kod R. I. nije vršio
do tog dana, a misli da je kao i kod ostalih potrošača vršena kontrola u
prethodnom periodu.
Svjedok S.M., u svom iskazu je istakao da je dana 27.09.2011 .godine, zajedno
sa P. L. i D. D. utvrđivao mogućnost pronalaska tehničkog rješenja za
izmještanje mjernog uredjaja na mjesto koje bi bilo dostupno kontrolorima u
objektu zv. V., vl. R. I., kada su primijetili na spoljnjem zidu, odnosno na
prostoru izmedju ovog objekta i susjedne kuće TEP ormar sa kojeg je sproveden
kabal presjeka 5 x 6 mm. Kada su ga ispratili vidjeli su da isti vodi u
pomoćni objekat - magacin restorana V.. Ušli su u taj objekat i utvrdili da se
sa tog kabla napajaju električnom energijom dvije- tri rashladne vitrine, a iz
tog pomoćnog je bio povratni kabal presjeka 3 x 2,5 mm, koji je vodio u
restoran V., a sa kojeg su se napajali klima uredjaji. Dakle, utrošak
električne energije preko ovog kabla presjeka 5 x 6 mm se nije mogao
registrovati, što predstavlja neovlašćenu potrošnju sa kojih razloga je isti
kabal prekinuo.
Iz zapisnika o kontroli mjernog mjesta ED CG AD Nikšić - E. Cetinje, br. 1 od
27.09.2011.godine, proizilazi da je kod potrošača pronađen vod 5x6 ppy spojen
direktno sa TEP ormara ,bez mjerenja ,koji je napajao magacinski prostor u
kojem su se nalazili rashladni uredjaji ,a sa istog voda se vraćao kabal 3x2,5
koji je ulazio u lokal "V.".Kabal je isključen na TEP.
Iz obračuna EP CG AD Nikšić, neovlašćeno pruzete električne energije br. 10808
od 27.09.2011.godine proizilazi da je okrivljeni za 92 dana protivpravno
preuzeo 9959 KW/h električne energije, novčane vrijednosti od 931,46 eura.
Iz nalaza i mišljenja sudskog vještaka elektrotehničke struke dipl. ing. M.
B., Kt.br. 249/11-2 od 11.02.2012. godine., proizilazi da je potrošač dužan da
održava u ispravnom stanju mjerni uredjaj preko kojeg preuzima električnu
energiju i da plaća isporučiocu količinu potrošene električne energije nakon
očitavanja i ispostavljanja fakture. U ovom slučaju radi se o nelegalnom
potrošaču, zato što je mimo električnog brojila posjedovao dva instalaciona
kabla tipa PPOO 5 x 6 mm2 i PPOO 3x2,5 mm preko kojih je preuzimao električnu
energiju koja se nije mjerila. Metodologija obračuna koju je primijenio
isporučilac predstavlja maksimalnu moguću potrošnju za period od 92 dana u
skladu sa Pravilima o snabdijevanju električnom energijom (Sl.list RCG br.
13/05). Medjutim, ono što je bitno istaći, o čemu isključivo odlučuje nadležni
sud jeste pitanje - koliko je okrivljeni mogao nelegalno oduzeti električne
energije iz mreže isporučioca shodno instalisanoj snazi zatečenih uredjaja i
koliko iznosi novčani ekvivalent za naznačeni vremenski period. Polazeći od
instalisane snage iznijete u obračunu broj 311/16/11 čija vrijednost iznosi
24.980 kw, uz faktor jednovremenosti 0,45 dolazimo do jednovremene snage od
11,24 kw sa kojom ulazimo u obračun, uz prosječno dnevno vrijeme korišćenja od
6 h i primjenu cijene više tarife isporuke električne energije dolazimo do
dnevnog novčanog ekvivalenta od 2,66 eura, što na mjesečnom nivou iznosi 79.88
eura, tj. 958,57 eura na godišnjem nivou.
Primjenom čl. 58 i 59. Pravila o snabdijevanju električnom energijom ( sl.
List CG" br. 54/09) može se zaključiti da je osumnjičeni mogao za 90 dana
nelegalno oduzeti iz mreže isporučioca 6063 kwh električne energije što
odgovara novčanom ekvivalentu od 280,09 eura sa PDV-om.
Iz izvještaja iz KE UP Ispostave Cetinje br.23-02-245-337 od 07.02.2012.godine
za okr.R. I., proizilazi da je isti osudjivan i to presudom Osnovnog suda u
Kotoru K.br. 288/99 od 15.05.2000. godine, zbog krivičnog djela teško djelo
protiv bezbjednosti javnog saobraćaja iz čl. 177. st. 3. u vezi čl. 172. st.
2. u vezi st. 1. KZ RCG, na novčanu kaznu u iznosu od 2.400,00 eura, presudom
Osnovnog suda u Cetinju K.br. 33/03 od 10.12.2002.godine, zbog krivičnog djela
iz čl. 14. st. 1. KZ RCG na kaznu zatvora u trajanju od 3 (tri) mjeseca,
uslovno na 1 (jednu) godinu.
Analizirajući rezultate provedenog dokaznog postupka, te na osnovu savjesne i
brižljive ocjene svih provedenih dokaza pojedinačno i u svojoj ukupnosti, sud
je utvrdio da su rezultati dokaznog postupka nedvosmisleno ukazali da je
okrivljeni počinio krivično djelo krađa iz čl.239.st.1. Krivičnog zakonika,
činjenično opisanog dispozitivom ove presude.
Sud se pri tom, rukovodio sledećim razlozima:
Dokazima je utvrdjeno da je okrivljeni u vremenskom periodu od od 27. juna do
27. septembra 2011.godine, u magacinskom prostoru svog poslovnog objekta -
restorana zv. "V.", lociranom u ulici "Nj." bb, u Cetinju, u namjeri da sebi
pribavi protivpravnu imovinsku korist, protivpravno oduzimao i prisvajao
električnu energiju, vlasništvo ošt. "E. CG " AD Nikšić - E.Cetinje, u
količini od 6.063 kw/h, ukupne novčane vrijednosti od 280,09 eura, na način
što je direktno iz priključnog "TEP" ormara spojio dovodni električni kabal
presjeka 5 x 6 mm2, sa rashladnim uredjajima u magacinskom prostoru, bez
postavljanja električnog brojila, tako da se cjelokupan utrošak električne
energije nije mogao registrovati.
U ovakvim se radnjama okrivljenog koje se sastoje u oduzimanju tuđe pokretne
stvari – električne energije u vrijednosti od 280,09 eura i nastupjelim
posledicama, uz jasnu namjeru koja je postojala kod okrivljenog da oduzimanjem
električne energije, kao potrošača iste, pribavi sebi protivpravnu imovinsku
korist,preko 150,00 eura stiču sva zakonska obilježja bića krivičnog djela
kradja iz čl. 239. st. 1. KZ-a , pri čemu je sud utvrdjujući subjektivan odnos
okrivljenog prema izvršenom krivičnom djelu utvrdio direktan umišljaj,
(okrivljeni je bio svjesan svog djela i svih njegovih obilježja i htio je
njegovo izvršenje, odn.isti je bio svjestan da je svojim radnjama onemogućio
da se registruje potrošnja električne energije ,odn. da na taj način
neovlašćeno troši i prisvaja tuđu pokretnu stvar -električnu energiju, dok je
njegov umišljaj po mišljenju suda bio usmjeren na protivpravno oduzimanje
električne energije, sve dok bude u mogućnosti da to čini, a u namjeri da sebi
pribavi protivpravnu imovinsku korist).
Zbog svega, sud je kao jasne i istinite prihvatio saglasne iskaze svjedoka P.
L. i S.M. koji su po mišljenju suda objektivno prikazali zatečeno stanje na
licu mjesta kod okrivljenog, koje su zapisnički konstatovali,što ne spori ni
sam okrivljeni ,a koji zapisnik, i nalaz i mišljenja vještaka
elektroenergetske struke je sud u sklopu sa njihovim iskazima takođe prihvatio
nalazeći da su od presudne važnosti za razrješenje date krivičnopravne stvari.
U tom pravcu sud nije prihvatio obračun EP CG AD Nikšić, neovlašćeno preuzete
električne energije br. 10808 od 27.09.2011.godine,kao ni pojašnjenja
ovl.predstavnika oštećene koja su vezana za sami obračun, posebno kada se ima
u vidu da je dati nalaz vještaka elektrotehničke struke užestručni,
odn.vještak elektrotehičke struke se znatno bliže i podrobnije osvrnuo na
stvarnu i ukupnu potrošačku moć spornog objekta i na isti stranke nijesu imale
prigovora.
Sud nije prihvatio navode odbrane okrivljenog ,obzirom da je njegova odbrana u
suprotnosti sa činjeničnim stanjem u spisima predmeta. Naime, navodi
okrivljenikove odbrane nijesu niti jednim provedenim dokazom potvrđeni, odn.
isti su u potpunoj suprotnosti sa ostalim provedenim dokazima, što sve po
mišljenju suda implicira na zaključak da je interes okrivljenog bio usmjeren
na sticanje koristi,jer je direktno iz priključnog TEP ormara spojio dovodni
električni kabal presjeka 5x6 mm2 sa rashladnim uredjajima u magacinskom
prostoru bez postavljanja brojila.
Dakle, u nedostatku elemenata koji bi umanjili ili isključili sposobnost
okrivljenog da shvati značaj svojih postupaka i da njima upravlja, Sud ga
nalazi krivično odgovornim i oglašava krivim.
Sud je odustao od provođenja dokaza saslušanjem svjedoka D. D. pritom imajući
u vidu da je predmetna krivičnopravna stvar u dovoljnoj mjeri rasvijetljena za
donošenje meritorne odluke ,odn.da bi saslušanje ovog svjedoka vodilo samo
odugovlačenju postupka, a nebi uticalo na donošenje drugačije odluke.
Prilikom odmjeravanja vrste i visine krivične sankcije koju će Sud izreći
okrivljenom cijenjene su okolnosti iz čl. 42. KZ –a, pa je Sud od
olakšavajućih okolnosti na strani okrivljenog utvrdio da se radi o porodičnom
čovjeku, ocu dvoje djece, dok je od otežavajućih okolnost na strani
okrivljenog našao raniju osuđivanost, pa je Sud cijeneći tako utvrdjene
okolnosti, a imajući u vidu svrhu kažnjavanja okrivljenom utvrdio kaznu
zatvora u trajanju od 50 dana , odmjerivši kaznu u zakonom propisanim
granicama za predmetno krivično djelo i istovremeno našao da su ispunjeni
uslovi za izricanje uslovne osude propisani čl. 54. KZ-a, odredjujući da se
izrečena kazna neće izvršiti ukoliko okrivljeni u vremenskom periodu od jedne
godine, od dana pravosnažnosti presude ne počini novo krivično djelo, te uz
uvjerenje suda da će se u konkretnom slučaju postići svrha njenog izricanja
predvidjena čl. 52. KZ-a, a ovo naročito imajući u vidu sve okolnosti
konkretnog slučaja.
Odluka o troškovima krivičnog postupka temelji se na odredbi čl. 226-229
ZKP-a, a isti se odnose na troškove vještačenja po vještaku elektrotehničke
struke u iznosu od 82,90 eura , dok je paušal u iznosu od 30,00 eura, odredjen
srazmjerno dužini trajanja krivičnog postupka i složenosti predmeta.
Sa izloženog shodno čl.374.ZKP-a odlučeno je kao u izreci presude.
OSNOVNI SUD U CETINJU
Dana, 23.03.2012.godine
Zapisničar, S u d i j a,
Olga Lipovina Marija Ćupić
PRAVNA POUKA:
Protiv ove presude može se
izjaviti žalba u roku od 8 dana
od dana prijema Višem sudu
u Podgorici,a preko ovog suda.