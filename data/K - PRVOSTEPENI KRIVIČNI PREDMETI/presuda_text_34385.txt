Posl.br.K.108/12
U I M E C R N E G O R E
OSNOVNI SUD U CETINJU, kao prvostepeni krivični, po sudiji Ćupić Mariji, uz
sudjelovanje sudskog službenika Lipovina Olge, kao zapisničara, u krivičnom
predmetu okr. N.B. iz Podgorice, zbog krivičnog djela zloupotreba službenog
položaja iz čl. 416. st. 1. KZ-a, i okr.M. G., iz Podgorice, zbog krivičnog
djela zloupotreba službenog položaja iz čl. 416. st. 1. Krivičnog zakonika, a
po optužnom predlogu Osnovnog državnog tužilaštva u Cetinju Kt. br. 3/10 od
09.05.2012. godine, nakon održanog glavnog i javnog pretresa dana
21.09.2012.god. u prisustvu zamjenika ODT-a R. S., okr. N.B. i M. G., branioca
optuženih M. M., adv.iz Podgorice, donio je, a dana 25.09.2012.godine javno
objavio ovu
P R E S U D U
1. Okr. N B., od oca P. i majke S., rodjene D., rodjena .......godine u K. –
B. i H., sa prebavilištem u Podgorici, selo „Đ.“ bb, državlJ. Crne Gore, po
zanimanju građevinski inspektor, udata , pismena, sa završenim Gradjevinskim
fakultetom, srednjeg imovnog stanja, neosuđivana.
2. Okr. M. G., od oca M. i majke D., rodjene R., rodjen ........godine u B.,
sa prebivalištem u Podgorici, ul. I. V., br. 28., državljanin Crne Gore, po
zanimanju gradjevinski inspektor, oženjen, pismen, sa završenim Gradjevinskim
fakultetom, srednjeg imovnog stanja, neosuđivan.
Na osnovu čl. 373. tačka. 2. ZKP-a se
OSLOBADJAJU OD OPTUŽBE
Da su:
Okr. N B., dana 27. maja 2008.gldine, u mjestu »K.« u zahvatu Nacionalnog
parka »S.j.« opština Cetinje, u svojstvu službenog lica – gradjevinskog
inspektora Ministarstva za ekonomski razvoj Crne Gore, nevršenjem svoje
službene dužnosti ustanovljene čl. 16. st. 1. tačka 3. i st. 3. Zakona o
inspekcijskom nadzoru i čl. 9. st. 1. tačka 3. alineja 1. Zakona o
urbanističkoj i gradjevinskoj inspekciji kojim je propisano da je gradjevinski
inspektor u postupku inspekcijskog nadzora obavezan da naredi rušenje objekta
i uklanjanja bespravno započetog objekta, te da inspektor može preduzeti,
istovremeno i više upravnih mjera ili radnji kada to nalaže javni interes ili
svrha i cilj nadzora, zloupotrijebila svoj službeni položaj kako bi J. D. iz
Herceg Novog, pribavila korist, na način što je prilikom inspekcijskog nadzora
donijela rješenje br. 1207-208/08 od 27.05.2008.godine, kojim je zabranila J.
D. iz Herceg Novog rekonstrukciju objekta dimenzija u osnovi 7 m x 6m na
lokaciji K., na području opštine Cetinje i Prostornog plana područja posebne
namjene »S.j.«, jer se rekonstrukcija objekta vrši bez odobrenja za gradjenje,
a da je rok za postupanje po ovom rješenju jedan (1) sat od momenta njegovog
dostavljanja i da žalba ne odlaže izvršenje rješenja, te je takodje donijela
istog dana i rješenje br. 1207-208/08-2, kojim je naložila prinudno zatvaranje
pečaćenje navedenog objekta, ali pri tom, shodno citiranim odredbama Zakona o
inspekcijskom nadzoru i Zakona o urbanističkoj i gradjevinskoj inspekciji nije
naredila rušenje i uklanjanje ovog objekta čiju je izgradnju bez dobijene
gradjevinske dozvole i pored zabrane i pečaćenja J. D. nastavio, usled čega je
nevršenjem službene dužnosti pribavila korist J. D. omogućivši mu nastavljanje
gradjevinskih radova na objektu bez gradjevinske dozvole, dok je mještanima K.
i D. nanijela štetu koja se ogleda u tome što je navedeni objekat sagradjen na
dijelu i preko infrastrukturne staze K. – D., čime je onemogućen prolaz i
komunikacija između ta dva mjesta,
-čime bi izvršila krivično djelo zloupotreba službenog položaja iz čl. 416. st. 1. Krivičnog zakonika.
Okrivljeni M. G. dana 11.jula 2008.godine i 19. avgusta 2008.godine u mjestu
„K.“ u zahvatu N. p. „S.j.“, opština Cetinje, u svojstvu službenog lica
gradjevinskog inspektora Ministarstva za ekonomski razvoj Crne Gore,
nevršenjem svoje dužnosti ustanovljene čl. 16. st. 1. tačke 3. Zakona o
inspekcijskom nadzoru i čl. 9. st. 1. tačka 3. alineja 1. Zakona o
urbanističkoj i gradjevinskoj inspekciji kojima je propisano da je
gradjevinski inspektor u postupku inspekcijskog nadzora obavezan da naredi
rušenje objekta i uklanjanje besrpavno započetog objekta, te da inspektor može
preduzetih istovremeno i više upravnih mjera ili radnji kada to nalaže javni
interes ili svrha i cilj nadzora, zloupotrebio svoj službeni položaj kako bi
J. D. iz Herceg Novog pribavio korist, na način što dana 11.07.2008.godine,
prilikom inspekcijskog nadzora na rekonstrukciji objekta na lokaciji K.
opština Cetinje, vlasništvo J. D. iz Herceg Novog ,nije naredio zapisnikom br.
1207/08 rušenje i uklanjanje ovog objekta, jer izvedeni radovi nisu u skladu
sa tehničkom dokumentacijom na osnovu koje mu je izdata građevinska dozvola,
da bi potom dana 19.avgusta 2008.godine, prilikom ponovnog inspecijskog
nadzora donio rješenje br. 1207-263/08 kojim se zabranjuje J. D. izvodjenje
gradjevinskih radova na rekonstrukciji navedenog objekta dimenzija u osnovi
7,0 m x 13,0 m jer izvedeni radovi nijesu u skladu sa tehničkom dokumentacijom
na osnovu koje mu je izdata gradjevinska dozvola, odredjujući rok od jednog
(1) sata za postupanje po rješenju od njegovog dostavljanja, kao i da će
ukoliko imenovano lice u naznačenom roku ne izvrši naložene radnje preduzeti i
druge zakonske mjere, a da pri tom shodno citiranim odredbama Zakona o
inspekcijskom nadzoru i Zakona o urbanističkoj i gradjevinskoj inspekciji nije
naredio rušenje i uklanjanje objekta, čiju je izgradnju i pored zabrane
nastavio J. D., usled čega je nevršenjem službene dužnosti pribavio J. D.
korist omogućavajući mu nastavljenje gradjevinskih radova na objektu koji nisu
u skladu sa dobijenom tehničkom dokumentacijom, dok je mještanima K. i D.
nanio štetu koja se ogleda u tome što je navedeni objekat sagradjen na dijelu
i preko infrastrukturne staze K. – D., čime je onomogućen prolaz i
komunikcaija izmedju ta dva mjesta,
-čime bi izvršio krivično djelo zloupotreba službenog položaja iz čl. 416. st. 1. Krivičnog zakonika.
Troskovi krivičnog postupka u iznosu od 43,75 eura padaju na teret budžetskih
sredstava suda .
Oštećeni se radi ostvarenja svog imovinskopravnog zahtjeva upućuju na redovnu
parnicu.
O b r a z l o ž e nj e
Osnovno državno tužilaštvo u Cetinju podnijetim opt. predlogom Kt.br. 3/10 od
09.05.2012.godine okr. N B. i M. G.,stavilo je na teret izvršenje krivičnog
djela zloupotreba službenog položaja iz čl. 416. st. 1.Krivičnog zakonika. U
završnoj riječi na glavnom pretresu zastupnik optužbe je obzirom na utvrdjeno
činjenično stanje na glavnom pretresu ostao pri podnijetom optužnom predlogu i
predložio Sudu da okrivljene oglasi krivim za krivično djelo stavljeno im na
teret i osudi po zakonu, obzirom da je odredbama Zakona o inspekcijskom
nadzoru, te Zakona o urbanističkoj i građevinskoj inspekciji preciziranim
optužnim aktom ovog tužilaštva propisano da je građevinski inspektor u
postupku inspekcijskog nadzora obavezan da naredi rušenje i uklanjanje
bespravno započetog ili podignutog objekta koji je izgradjen bez odobrenja za
izgradnju ili ukoliko izvedeni radovi nijesu u skladu sa tehničkom
dokumentacijom, te da inspektor može preduzeti i više upravnih mjera ili
radnji kada to nalaže javni interes ili svrha i cilj nadzora. U konkretnom
slučaju očigledno je da je postojao javni interes u smislu prethodno citirane
odredbe Zakona o inspekcijskom nadzoru, obzirom da je Ministarstvo za
ekonomski razvoj, odnosno građevinska inspekcija, kao i više državnih
institucija preko inicijativa i pritužbi J. i K. J. bila obaviještena o
konkrenom dogadjaju i gradjenju objekta bez gradjevinske dozvole preko
vjekovne infrastrukturne staze K. - D. čime je onemogućen prolaz i
komunikacija izmedju ta dva mjesta, o čemu su i okrivljeni nesporno bili
obaviješteni, a kojim povodom je i otpočeo inspekcijski nadzor. O tome
svjedoči i predstavnk MZ K. i D. ističući revolt i nezadovoljstvo mještana
naznačenih MZ. Stoga su okrivljeni kada su utvrdili da je investitor započeo
izgradnju objekta prije pribavljanja odobrenja od Ministarstva, da je
invenstitor prije pribavljenog odobrenja o rekonstrukciji objekta izveo grube
gradjevinske radove na suterenu, a isti nijesu odobreni kasnije izdatim
rješenjem br. 1102-02-5520/1-08 od 01.07.2008.godine, da isti izvodi
gradjevinske radove koji nijesu u skladu sa tehničkom dokumentacijom na osnovu
koje mu je izdata gradjevinska dozvola, te da je nastavio izvodjenje radova i
pored naložene mu zabrane trebali i bili obavezni narediti rušenje i
uklanjanje objekta što nijesu uradili , a objekat je sagradjen. Kada je okr.
N.B .utvrdila da je subjekat nadzora započeo rekonstrukciju objekta bez
pribavljenje gradjevinske dozvole, a prethodno je predstavnika investitora
prilikom obavljanja kontrole na to upozorila, te kada je okr. M. G. utvrdio da
subjekat nadzora nije izvršio u odredjenom roku i na odredjen način naredjenu
mjeru inspektori su bili dužni da narede rušenje bespravno započetog objekta
pa i da sprovedu administrativno izvršenje ako subjekat nadzora ne postupi po
njihovom nalogu. Okrivljeni to nijesu uradili te su se stoga u njihovim
radnjama stekla sva bitna obilježja bića krivičnog djela stavljenog im na
teret.
Okr. N B.,  je u svojoj odbrani navela da je zaposlena u Ministarstvu zaštite
životne sredine i uredjenja prostora na radnom mjestu inspektora za
gradjevinarstvo 1. Poslove obavlja u Ministarstvu neprekidno od mjeseca
oktobra 1995.godine. U predmetu bespravne gradnje objekta investitora J. D. iz
Herceg Novog, u mjestu zv. “K.” u zahvatu Nasionalnog parka “S.j.” ,opština
Cetinje, započela je upravni postupak tj. izvršila prve inspekcijske kontrole
i sačinila zapisnike o istim, donijela rješnje o zabrani i rješenje o
pečaćenju ,a objekat je zapečaćen. Zbog iznenadne bolesti njenog supruga bila
je primorana da ode na bolovanje, a glavni inspektor je zbog njene odsutnosti
predmet bespravne gradnje J. D. dodijelo na dalje postupanje drugom inspektoru
i ona više nije imala nikakva zaduženja u vezi istog. Njeno postupanje u
predmetu je sledeće: gradjevinskoj inspekciji Ministarstva za ekonomski razvoj
su u prvoj polovini mjeseca maja 2008.godine, stigle dvije predstavke u vezi
radova na lokaciji K., na području Nacionalnog parka “S.j.” i to predstavka J.
i K. J., koja je zavedena u Ministarstvo pod br. 1207-4180/1 od 05.05.2008.
godine, i prijava JP za nacionalne parkove Crne Gore – Nacionalni park “S.j.”
zavedena u Ministarstvu pod. br. 05-425 dana 14.05.2008.godine.Prva prijava se
odnosila na namjeru S. Š. iz Herceg Novog da započne izgradnju objekta na
parceli koja se nalazi na prilazu markiranoj javnoj pješačkoj stazi i u istoj
se traži da inspektor provjeri gradjevinsku dozvolu koja je u posjedu Š. U
drugoj prijavi se obavještavala inspekcija za gradjevinarstvo da S. Š. vrši
miniranje terena na lokaciji K. i molila se da ista izvrši inspekcijski
pregled zbog navedenog. Zakoni po kojima je postupila gradjevinska inspekcija
tj., Zakon o izgradnji objekta (Sl.list RCG br. 55/00) i Zakon o urbanističkoj
i gradjevinskoj inspekciji (sl.list RCG 56/92) nijesu predvidjeli postupanje
gradjevinskog inspektora u slučaju namjere izgradnje objekta, niti u
slučajevima miniranja terena. Postupila je po navedenim inicijativama i dana
16.05.2008.godine, izvršila inspekcijski pregled na terenu, na lokaciji K..
Lokaciju su joj pokazali čuvari NP “S.j.”, V. R. i N. R., koje je angažovao NP
S.j., radi pomoći inspektoru u pronalaženju lokacija na kojim se vrše radovi
koje NP prijavljuje. Inspekcijskim pregledom dana 16.05.2008.godine, je
utvrdjeno i zapisnički konstatovano da se na navedenoj lokaciji na površini od
cca 8 x 10 m, vrši miniranje kamenog materijala i deponovanje istog uz obalu.
Gradjevinski inspektor nije bio nadležan za postupanje zbog navedenih radova,
te sam investitora Š. S.a koji nije bio prisutan na terenu, zapisnički
upozorila da će nadležne inspekcije preduzeti mjere iz svoje nadležnosti.
Investitora sam takodje pozvala da dostavi dokumentaciju o započetim radovima
gradjevinskoj inspekciji u službenim prostorijama i to na adresi ul. M. M. br.
17 u Podgorici. Dana 20.05.2008.godine u prostorije građevinske inspekcije
došao je S. Š. iz Herceg Novog koji je izjavio da je investitor radova u
mjestu K. D. J. iz Herceg Novog. Na uvid je stavio i rješenje od Ministarstva
za ekonomski razvoj br. 10-10873/1 od 15.04.2008. godine, kojim se D. J.u iz
Herceg Novog odobrava lokacija za rekonstrukciju u postojećem gabaritu objekta
na kat.parceli br. 2273 KO Rvaši, na potezu K., opština Cetinja, a u zahvatu
prostornog plana područja posebne namjene “S.j.”. Na uvid je stavljen i
zahtjev J. D. za izdavanje gradjevinske dozvole upućen Ministarstvu za
ekonomski razvoj. O navedenom je kao gradjevinski inspektor sačinjela
zapisnik, a Zakonom nije bilo predvidjeno preduzimanje drugih mjera.Dana
27.05.2008.godine, ponovo je izvršila inspekcijski pregled na terenu. Ovog
puta su bili započeti gradjevinski radovi na izgranji, tj.rekonstrukciji
objekta. Ti radovi su se sastojali od temelja i kamenih zidova prizemlja
,maksimalne visine 3 metra. Investitor nije zatečen na mjestu radova. Radnici
nijesu stavili na uvid gradjevinsku dozvolu.Clanom 9. tačka 1. Zakona o
gradjevinskoj i urbanističkoj inspekciji (sl.RCG br. 56/92) je bilo
predvidjeno da inspektor za gradjevinarstvo ima obavezu i ovlašćenje da
zabrani gradjenje, odnosno rekonstrukciju ako se izgradnja objekta vrši bez
odobrenja za gradjenje, te je kao gradjevinska inspektorka odlučila da donese
rješenje o zabrani gradnje. Odlučila je istovremeno da donese i rješenje o
pečaćenju, koje nije predvidjao Zakon o izgradnji, ali jeste Zakon o
inspekcijskom nadzoru. Da bi što efikasnije preduzela sve zakonom predvidjene
mjere u istom danu je sačinila zapisnik o stanju na terenu i da bi ispoštovala
pravila postupka predvidjena ZUP-om i Zakonom o inspekcijskom nadzoru, pozvala
investitora da dostavi gradjevinsku dozvolu istog dana u periodu od 11-14
sati, zatim je napisala rješenje o zabrani gradnje, jer investitor nije
dostavio gradjevinsku dozvolu u vremenu od 11-14 sati, donijela rješenje o
pečaćenju, kao i napisala sopštenja o prijemu navedenih pismena o vremenu
pečaćenja objekta shodno pravilima Zakona o inspekcijskom nadzoru, okačila
saopštenje o predaji rješenja o zabrani, saopštenje o predaji rješenja o
pečaćenju i obavještenje investitoru da će se istog dana u vremenu od 14 do
16,00 sati izvšiti, administrativno izvršenje rješenja o pečaćenju tj.,
pečaćenje objekta u izgradnji. Zatim je objekat zapečatila i sačinila Zapisnik
o pečaćenju objekta koje je izvršila nakon što je uklonila radnike sa objekta.
O samom pečaćenju sačinila je zapisnik u kome je upozorila investitora da je
povreda službenog pečata krivično djelo. Investitor, niti druga lica nijesu
prisustvovali pečaćenju, te je zapisnik okačen o objekat. Odgovorno je tvrdila
da nije mogla preduzeti nikakve dalje mjere, jer je Zakon o gradjevinskoj i
urbanističkoj inspekciji predvidjao da se rješenje o rušenju donese u slučaju
da investitor nastavi radove i pored zabrane. Do njenog odlaska na bolovanje
na objektu J. D. nijesu nastavljeni radovi, a ovo zna iz razloga što je glavni
gradjevinski inspektor G. N. slala vozača V. V. da provjeri da li su na tom
objektu nastavljeni radovi. Nije se mogla sjetiti da li je išla da provjeri da
li su nastavljeni radovi, zato što je u tom periodu bila zauzeta kao i ostali
gradjevinski inspektori. Na kraju je istakla i to da u dijelu postupka koji je
vodila zbog bespravne gradnje objekta investitora D. J., preduzela je sve
radnje predvidjene zakonom i to sa maksimalnim zalaganjem i najvećom hitnošću,
tako da nijednom svojom radnjom nije zloupotrijebila službeni položaj kako joj
je to stavljeno na teret. U vremenskom periodu od 16.06.2008.godine, do
03.07.2008.godine, bila je na bolovanju o čemu je priložila ovjeren prepis
zdravstvenog kartona medecine rada. Dodala je da se u evidenciji kartona od
kada joj je izdato bolovanje nalazi i razlog zbog kojeg je otišla na
bolovanje, tj., zbog člana porodice u konkretnom slučaju zbog bolesti
supruga,odn. dato joj je bolovanje kao članu porodice. Doznake o bolovanju
nije mogla dostaviti iz razloga što se naziv Ministarstva mijenjao dva puta pa
i u sklopu toga sastav organizacionih jedinica je drugačiji, pa kako je
uslijedila transformacija Ministarstva u Ministarstvo održivog razvoja i
turizma, to su pojedine dokumentacije prešle u druga Ministarstva, tako da je
bila u nemogućnosti pribaviti iz tog razloga doznake. Kako je već istakla u
zdravstvenom kartonu je tačno naznačeno kada je otišla na bolovanje i koji je
razlog, a takodje i koji je doktor stavio svoj faksimil kada je otvarao
bolovanje. To upućuje da je predmet koji je ona započela u vezi investicija J.
D. u mjestu K. u zahvatu NP “S.j.”, opština Cetinje, dat na dalji rad M. G.,
isključivo zbog njenog odsustva, tj.,bolovanja, a i zbog hitnosti u postupku.
Okr. M. G., je u svojoj odbrani istakao da je zaposlen u Ministarstvu uređenja
prostora i zaštite životne sredine na mjestu inspektora za građevinarstvo.
Predmet koji se odnosi na mjesto K. u zahvatu NP “S.j.” na kome je investitor
J. D., nastavio je dana 25.06.2008.godine, a iz razloga što je njegova
koleginica N.B.koja je prethodno bila zadužena za taj predmet otišla na
bolovanje. Dana 25.06.2008. godine, izvršen je inspekcijski pregled od njegove
strane, kao gradjevinskog inspektora u mjestu K., gdje je utvrdio da je
uklonjen pečat službeni sa jemstvenikom, kao i natpis sa upozorenjem. U skladu
sa Zakonom o inspekcijskom nadzoru, kao i čl. 196. Zakona o opštem upravnom
postupku i čl. 32. Zakona o izgradnji objekta, dana 27.06.2008.godine,
donešena je upravna mjera – rješenje o rušenju objekta investitoru D. J. iz
Herceg Novog. Kako subjekat nadzora u ostavljenom roku nije izvršio rješenje i
sam porušio objekat, stekli su se uslovi za administrativno izvršenje preko
drugih lica. U toku planiranja za organizovanje istog preko drugih lica,
investiror je dana 03.07.2008.godine, u službene prostorije gradjevinske
inspekcije dostavio na uvid gradjevinsku dozvolu, te je u skladu sa čl. 36.
st. 5. Zakona o inspekcijskom nadzoru, zaključkom na zapisniku obustavljeno
dalje vodjenje upravnog postupka, koji je pokrenut po službenoj dužnosti, a
zbog početka radova na objektu bez prethodno pribavljene gradjevinske dozvole.
Istakao je i to da je dana 27.06.2008.godine, upućen zahtjev glavnom
inspektoru za urbanizam radi preduzimanja mjera iz svoje nadležnosti.
Medjutim, kako nijesu dobijali odgovor, a u cilju hitnosti sa istom sadržinom
je upućen zahtjev dana 01.07.2008.godine, gdje urbanistički inspektor
postupajući po njihovom drugom zahtjevu izlazeći na lice mjesta dana
07.07.2008.godine, izvršava inspekcijski nadzor, konstatuje činjenično stanje
na terenu i izmedju ostalog investitoru nalaže da izvši dostavljanje
urbanističkoj inspekciji protokola o iskolčenju. Ovo smatra bitnim jer je
urbanistička inspekcija započela upravni postupak, tako da ne mogu stajati
navodi da je ista nenadležna.
Dana 19.08.2008.godine, je donijeto Rješenje o zabrani izvodjenja radova na
rekonstrukciji objekta jer izvedeni radovi nijesu u skladu sa tehničkom
dokumentacijom na osnovu koje je izdata gradjevinska dozvola. Nakon toga se
dana 21.10.2008.godine, obratio Upravi za nekretnine, sa zahtjevom za vršenje
inspekcijske kontrole, za pozicioniranje ruševine i objekta u izgradnji na
kat. parceli 22773/6 KO Rvaši. Ista je angažovala ing. Geodezije G. V. koji je
dostavio nalaz i mišljenje sa dokumentacijom u kojoj se navodi da vlasnik
pomenutog objekta J. D., nije gradio na mjestu postojeće ruševine, odnosno
mjestu iskolčenja. Nakon dobijanja stručnog nalaza glavni gradjevinski
inspektor se dana 18.12.2008.godine, obratio Upravnoj inspekciji MUP-a i javne
uprave, radi davanja stručne i pravne pomoći i ukazivanja na moguće
nepravilnosti i davanja smjernica za dalje psotupanje u ovom predmetu. Dana
22.12.2008. godine, donijet je zaključak od strane gradjevinske inspekcije o
nenadležnosti za vodjenje postupka u upravnoj stvari – kontrole da li je
objekat na položaju datom rješenjem o lokaciji gradjevinskom dozvolom.
Dana 04.03.2009.godine, kao građevinski inspektor i glavni građ.inspektor su
se obratili Ministarstvu za davanje pisanog uputstva u cilju donošenja
rješenja o rušenju prekoračenog dijela objekta, tj., za koji dio objekta se
donosi rješenje, s obzirom da je čitav objekat dislociran. Ovo upustvo odnosi
se na nejasnoću u vezi donošenja rješenja o rušenju za čitav objekat, ili dio
objekta ili koji dio. Kako nijesu dobili pisano upustvo od ministarstva za
ekonosmki razvoj, a koje bi se odnosilo na donošenje zakonitog rješenja o
rušenju, tj., koji dio ovog objekta treba srušiti, da li cio ili samo neki dio
objekta, to on kao inspektor nije ni mogao postupiti po pitanju i donijeti
rješenje o rušenju, pa samim tim je preduzeo sve zakonske radnje i nije
zloupotrijebio službeni položaj kako je to navedeno u optuznom aktu.
Branilac okrivljenih M. M. adv. iz Podgorice ,u završnoj riječi je naveo da
predmetni optužni predlog predstavlja klasičan primjer u kome su na
optuženičku klupu dovedena službena lica - gradjevinski inspektori nadležnog
ministarstva, a za slučaj gdje su u cjelosti primijenili pozitvne zakonske
propise iz djelokruga svojih službenih ovlašćenja. Nažalost, sa stanovišta
odbrane nadležni državni tužilac sebi daje za pravo da vrši kontrolu jednog
upravnog predmeta i da kroz " zaštitu javnog interesa" i prijavama i navodima
J. i K. J. i predstavnika MZ ocijeni da se u njihovim radnjama stiču elementi
bića krivičnog djela stavljenog im na teret. Naravno ,u upravnom postupku
postoji čitav niz pravnih institucija koje regulišu upravnopravnu materiju i
to dvostepenost u postupanju, Upravni sud , te konačno i Vrhovni sud u kojim
postupcima se ocjenjuje pravna i svaka druga valjanost da li je u odredjenom
predmetu ispoštovan zakon i ispoštovana pravna procedura. Krivično djelo
zloupotreba službenog položaja predstavlja, tzv. složeno krivično djelo u
kojem da bi odredjeno lice moglo snositi krivičnopravnu odgovornost moraju
biti ispuinjeni svi elementi toga dijela. Predmetnim optužnim aktom se
okrivljenim stavlja na teret " nevršenjem svoje službene dužnosti". Blanketni
upućujući propis na koji se poziva tužilac čini čl. 16. st. 1. tač.3 i st. 3.
Zakona o inspekcijskom nadzoru , te čl. 9 st. 1. t.3. alineja 1 Zakona o
urbanističkoj i građevinskoj inspekciji, dok se kao radnja izvršenja djela
stavlja na teret da nijesu " naredili rušenje objekta". Više je nego jasno da
predmetni Zakon o inspekcijskom nadzoru na koji se poziva tužilac nije
procesni zakon za građevinsku inspekciju, već je to Zakon o urbanističkoj i
građevinskoj inspekciji (Službeni list RCG 56/92), kao i materijalno pravni
propis Zakon o izgradnji objekta Sl.list RCG 55/00- kontrola gradjenja. Šta
predvidja Zakon o inspekcijskom nadzoru čl. 16. na koji se poziva tužilac.
Radi se o poglavlju upravne mjere i radnje koje se odnose za sve inspekcije i
izmedju ostalog i za građevinsku inspekciju ,ali gdje se posebno u st. 1. kaže
da " kad se u postupku inspekcijskog nadzora utvrdi da je povrijedjen zakon
ili drugi propis ili se ne poštuju propisani standardi ili normativa,
inspektor je obavezan da preduzme upravne mjere i radnje uredjene posebnim
propisom kojim je uredjena oblast i u kojoj se vrši inspekcijski nadzor, a
naročito ", tužilac se poziva na tačku 3 gdje se kaže izmedju ostalog i da
narede rušenje. Ali kada se naredjuje rušenje. Onda kada u procesnom smislu i
u materijalnom smislu se za to steknu zakonski uslovi. Ako bi se primijenio
kao procesni propis Zakon o inspekcijskom nadzoru kako to smatra tužilac onda
bi hipotetički posmatrano građevinski inspektor bio dužan kao da na primjer
zabrani raspolaganje novčanim sredstvima sa poslovnih računa, tačka 7, naredi
povlačenje robe iz prometa, odnosno stavljanje robe u promet, itd. Dakle, radi
se o upravnim mjerama i radnjama koje inspektori iz raznih oblasti preduzimaju
u okviru svojih ovlašćenja na osnovu zakona koji se uredjuje posebnim
propisima. A šta taj zakon koji uredjuje posebne propise propisuje?. Propisuje
upravo ono što su uradili okrivljeni, a to je ne da se donese rješenje o
rušenju , već da se donese rješenje o zabrani daljeg izvodjenja radova. Dakle,
iz samo ove činjenice je više nego jasno da je tužilac potpuno promašio
blanketni propis. Okrivljeni su i pred ovim sudom pokazali i dokazali koja su
njihova zakonska ovlašćenja. A da je sve to tačno postoji kompletan upravni
spis koji će naravno sud cijeniti u donošenju konačne odluke u ovom predmetu.
Poseban pravni apsurd u pogedu blankentnog propisa stavljenog dipozitivom
optužnog predloga ,a koji se odnosi na Zakon o urbanističkoj i građevinskoj
inspekciji čini to da se tužilac poziva upravo na ovu radnju koju su i uradili
,a to je da se " zabrani gradjenje, odnosno rekonstrukcija objekta".
Dakle,kontradiktornost blanketnih propisa ukazuje da ovako postavljen optužni
akt ne predstavlja radnju koja je u suprotnosti sa ovlašćenjem građevinskih
inspektora. Posebno je za napomenuti i to da u konkretnom slučaju nije
ispunjen ni drugi element krivičnog djela iz čl. 416.KZ-a, a to je da je
nevršenjem službene dužnosti nekom pričinjena šteta, odn.drugom pribavljena
korist. Ovo posebno i iz razloga što upravni postupak teče i on će svoju
konačnu odluku dobiti kad se donese konačan pravni akt u kome će na pravno
valjan način biti utvrdjena činjenica da li je odredjeno lice odstupilo od
građevinske dozvole, izvodilo radove bez građevinske dozvole i nakon toga
snositi eventualno upravno pravne posledice jer napomenuti je i to da u
pozitivnim zakonskim propisima postoji i institut legalizacije bespravne
gradnje, tako da se sud ne može pustiti u vrednovanje činjenice da li je
odredjeni objekat trebalo porušiti ili ne . I konačno , u postuku ostaje
neutvrdjena činjenica ko je u ovom postupku oštećeno, a ko je lice kome je
pribavljena eventualno korist. Dakle, sve do okončanja upravnog postupka to ne
može znati ni sud, ni tužilac, ni građevinski inspektor . Da nebismo
opterećivali zapisnik i drugim relevantnim činjenicama koje dokazuju da u
radnjama okrivljenih nema elemenata bića krivičnog djela koja im se stavljaju
na teret samo ćemo ukazati na pozitivnu sudsku praksu, a to je da se predmetno
krivično djelo može izvršiti samo sa umišljajem, a što u konkretnom slučaju
apsolutno nema. Hipotetički kazano, uporedjujući ovako pravno stanovište
tužioca da li bi to značilo da ukoliko se ukine bilo kakva krivična presuda da
taj sudija zbog ukidanja presude iz nekog razloga koji može da bude i formalno
pravne ili materijalno pravne prirode vrši krivično djelo zloupotreba
službenog položaja, ili pak takodje hipotetički posmatrano da kada nadležni
tužilac vrši službenu radnju uvidjaj na licu mjesta, recimo izostavi neku
radnju koju bi trebao učiniti da li bi i u tom slučaju taj tužilac ovakvim
postupanjem vršio krivično djelo zloupotreba službenog položaja.
Zbog svega izloženog konačno je predložio da sud ova službena lica -
građevinske inspektore oslobodi od krivičnopravne odgovornosti i da nastave da
rade svoj posao isto onako kao što su ga do sada radili.
Radi razjašnjenja ove krivičnopravne stvari, sud je u dokaznom postupku, na
glavnom pretresu, proveo dokaze: saslušao svjedoke,sudskog vještaka geodetske
struke G. V., ovl. pred. MZ D., J. I,G. N.,te na saglasan predlog stranaka
umjesto neposrednog saslušanja svjedoka J. D.,J. D.,J. K. i J. J. pročitao
njihove iskaze iznijete tokom prethodnog dijela postupka,pročitao Zapisnik o
inspekcijskoj kontroli Ministarstva za ekonomski razvoj broj 1207 od 16. 05.
2008. godine, Zapisnik o inspekcijskoj kontroli Ministarstva za ekonomski
razvoj broj 1207 od 27. 05. 2008. godine, Zapisnik o inspekcijskoj kontroli
Ministarstva za ekonomski razvoj broj 1207-208/08 od 27. 05. 2008. godine,
Zapisnik o inspekcijskoj kontroli Ministarstva za ekonomski razvoj broj
1207-208/08 od 25. 06. 2008. godine,Zapisnik o inspekcijskoj kontroli
Ministarstva za ekonomski razvoj broj 1207-208/08 od 27. 06. 2008. Godine
,Zapisnik o inspekcijskoj kontroli Ministarstva za ekonomski razvoj broj
1207-208/8 od 03. 07. 2008. godine,Zapisnik o inspekcijskoj kontroli
Ministarstva za ekonomski razvoj broj 1207-208/08 od 11. 07. 2008.
godine,Zapisnik o inspekcijskoj kontroli Ministarstva za ekonomski razvoj broj
1207/08 od 19. 08. 2008. godine,rješenje Ministarstva za ekonomski razvoj
Podgorica broj 1207-208/08 od 27. 05. 2008. godine, kojim se J. D. zabranjuje
rekonsrukcija objekta dimenzija u osnovI 7m x 6 m na lokaciji K., na području
Opštine Cetinje i Prostornog plana područja posebne namjene "S. j." jer se
rekonstrukcija objekta vrši bez odobrenja za građenje, rješenje Ministarstva
za ekonomski razvoj Podgorica broj 1207-208/08-2 od 27. 05. 2008. godine,
kojim se nalaže prinudno zatvaranje - pečaćenje objekta vlasništvo J. D., čija
je rekonstrukcija započeta bez prethodno pribavljene građevinske
dozvole,rješenje Ministarstva za ekonomski razvoj Podgorica broj 1207-263/08
od 19. 08. 2008. godine, kojim se J. D. zabranjuje izvođenje građevinskih
radova na rekonstrukciji objekta dimenzija u osnovi 7,0 m x 13,0 m , u mjestu
K. na kat. parceli br. 2273/6 KO Rvaši,rješenje Ministarstva za ekonomski
razvoj Podgorica broj 1102-02-5520/1-08 od 01. 07. 2008. godine kojim se J. D.
izdaje građevinska dozvola za rekonstrukciju u postojećem gabaritu objekta na
kat. parceli br. 2273/6 KO Rvaši,nalaz i mišljenje G. V. dipl. ing. Geodezije,
sudskog vještaka geodetske struke, urađen po zahtjevu Ministarstva za
ekonomski razvoj Crne Gore u predmetu br. 1207-50/2 od 19. 11. 2008. godine sa
prilozima i izvršio uvid u cjelokupnu dokumentaciju Vlade Crne Gore -
Ministarstva za ekonomski razvoj Podgorica, formiranu u predmetu K.,
sprovedene inspekcijske kontrole građevinskih inspektora Ministarstva za
ekonomski razvoj N.B.i M. G., vezano za rekonstrukciju objekta J. D. iz Herceg
Novog, u mjestu K., Opština Cetinje, na kat. parceli broj 2273/6 KO Rvaši.
Sud je odustao od provođenja dokaza čitanjem izvoda iz kaznene evidencije za
okrivljene obzirom da je otežano pribavljanje istih,te je u tom pravcu
prihvatio iskaz okrivljenih da nijesu osuđivani,a kod činjenice da bi njihovo
pribavljanje vodilo odugovlačenju postupka ,a nebi uticalo na donošenje
drugačije odluke .
Ovl. pred. MZ D., J. I., u svom svjedočkom iskazu je istakao da kao
predstavnik MZ D. izražava veliki revolt i neraspoloženje kako od njegove
strane , tako i od strane gradjana kako je moguće bilo dozvoliti J.u izgradnju
kuće van dozvoljenih gabarita, a posebno preko viševjekovnog puta na relaciji
K.-D.. Zahtijevao je neizostavno dovodjenje u prethodno stanje. Istakao je sa
žaljenjem da okrivljeni nijesu radili svoj posao iz njima poznatih razloga, s
obzirom da nijesu sami u lancu odgovornosti i ovlašćenja, što se da vidjeti iz
obimnog rada hronološki odredjenog od strane J. i K. J., od prvog dana kada je
gosp.Š. ,preduzimač, realizator gospodina J. doveo na K., radnike za početak
izgradnje navedenog objekta. Dana 20.aprila 2008.godine, ovaj bračni par mu je
dostavio informaciju o svemu tome, kao i sledećim institucijama: Republičkoj
inspekciji za gradjevinarstvo pri Ministarstvu za ekonomski razvoj u Vladi CG,
Opštini Cetinje,gradonačelniku M. J., Nacionlnom parku „S.j.“ Z. M., Njemačkoj
organizaciji za tehničku saradnju GTZ, T. W.-u, NVO MANS, koordinatoru D. M.,
svim mogućim instancama. Krajem maja 2008.godine, je lično sa potpredsjednikom
Savjeta mjesne zajednice D. obišao lice mjesta i vidio da je objekat
zapečaćen, tj., da je inspekcija zabranila dalju izgradnju. U junu iste godine
se razbolio, i nije išao na K. dugo, a kada je pošao pored svih obraćanja
prethodno navedenim institucijama kuća je ipak završena,mada je tu informaciju
i ranije čuo, ali nije reagovao znajući da je par J. već to uradio, kao i to
da su sve institucije u državi više puta obaviještene. Suština svega ovoga je
da N.B.i M. G. nijesu odradili svoj posao u skladu sa zakonom. Tražio je da se
vrati vjekovni put i staza koju je uradio GTZ. Pridružio se krivičnom gonjenju
protiv okrivljenih, a nije se izjašnjavao o imovinskopravnom zahtjevu.
Svjedok J. D., u svom iskazu je istakao da što se tiče okrivljenih N.B. i M.
G. ta lica nije nikada vidio. Imao je dozvolu za igradnju objekta 9 x 4 m2, i
taj postojeći objekat je sam proširio za 3 metra, a ta 3 metra su dozvoljena
od strane Ministarstva uredjenja prostora. Objekat je izgradjen na površini
koja njemu pripada i čiji je vlasnik, a ta površina iznosi 15 hiljada metara
kvadratnih. U toku izgranje objekta nije bio u Crnoj Gori, i te radove u
njegovo ime i za njegov račun je obavljao S. Š.. Rješenje o prekidu granje je
dobio tek kada su svi radovi bili završeni, a nakon toga na tom objektu nijesu
vršeni dalji radovi. U njegovom vlasničkom listu kao ni u jednom dokumentu ne
postoji prolaz ,tj. staza. Istakao je da su ga prijavili bračni par J., koji
su na svom kućištu od 30 m2 izgradili oko 200 m2, nelegalni objekat, i za to
nijesu trpjeli nikakve sankcije. Pored tog objekta izgradjena su još 3 objekta
u isto vrijeme na kojima nikada nije vršen inspekcijski nadzor.
Svjedok G. N. u svom iskazu je navela da je upoznata sa predmetom preko
prijave koju su podnijeli J., a isti su je predali na arhivi Ministarstva, a
kasnije je proslijedjeno Gradjevinskoj inspekciji u Ministsarstvu, a iz razlog
što je bilo naslovljeno na gradjevinsku inspekciju. Kada je pogledala prijavu
proslijedila je gradjevinskom inspektoru N B., koja je izašla na lice mjesta
,napravila zapisnik i dalje je kao inspektor sve uradila po Zakonu što se tiče
predmeta. Bilo je neriješeno u predmetu pitanje nadležnosti izmedju
gradjevinske i urbanističke inspekcije iz razloga što se radilo o tome da li
je objekat pozicioniran tamo gdje treba prema planu, što je prema Zakonu
nadležna urbanistička, a ne gradjevinska inspekcija, a o tome su obavijestili
Ž. V. urbanističkog inspektora da ona preduzme mjere iz svoje nadležnosti.
Kasnije je gradjevinski inspektor N.B. donijela rješenje kojim je J. D. iz
Herceg Novog zabranila rekonstrukciju objekta na lokaciji K., na području
opštine Cetinje, jer isti nije imao gradjevinsku dozvolu za rekonstrukciju
postojećeg kućišta, a zatim i rješenja o pečaćenju i izvršila pečaćenje
objekta. Ne može se sjetiti da li je prošao jedan ili dva dana kada je J. D.
donio prvo urbanističko tehničke uslove, a zatim i gradjevinsku dozvolu. Nakon
odlaska N.B.na bolovanje predmet je dat M. G., koji je takodje postupio kao i
N.B.u skladu sa zakonom. Napomenula je da je u to vrijeme u Crnoj Gori bilo
samo pet gradjevinskih inspektora, tako da se više puta obraćala ministru za
povećanje broja inspektora, jer su u ovom slučaju N.B i M. G. bili zaduženi za
više opština. Niti zakonom, niti nekom internom procedurom nije propisano
koliko su nakon izdatog naloga subjektu nadzora gradjevinski inspektori dužni
da obilaze teren, ali oni su u jako kratkom roku izlazili, (nije se mogla
izjasniti koji je to rok, ali ne duže od par dana). Smatra da su N.B. i M. G.,
kao gradjevinski inspektori u konkretnom slučaju postupali po Zakonu i nijesu
prekršili Zakon. Napomenula je i to da se gradjevinska inspekcija po predmetu
obraćala Upravnoj inspekciji radi davanja sugestija za postupanje u ovom
predmetu, a iz razloga što je ista nadležna za kontrolu nad radom svih
gradjevinskih inspekcija. Povodom toga nijesu dobili nikakav odgovor. Nakon
traženja super vještačenja od strane Uprave za nekretnine i dostavljanja
njihovog izvještaja u kom je bilo izvještačeno da je bio objekat gradjen na
drugoj lokaciji, gradjevinska inspekcija donijela je zaključak o obustavljanju
upravnog postupka zbog nenadležnosti. Na zaključak niko nije uložio žalbu, a o
istom su obavijestili Ministra preko Z., T., sekretara Ministarstva aktom od
04.03.2009.godine.
Svjedok J. D., u svom iskazu je naveo da kao predstavnik MZ Rvaši nije
kompetentan da kaže kako je i na koji način J. D. upisan kao vlasnik spornog
imanja, niti kako je isti dobio saglasnost za izgradnju objekta. Mišljenja je
da je Mjesna zajednica morala dati svoje mišljenje o izgradnji tog objekta.
Što se tiče prolaza koji ometa komunikaciju izmedju K. i D., taj prolaz
pripada R.. Što se tiče okr. N.B.i M. G. nije ih nikada vidio u životu,niti ih
poznaje. Kao predstavnik Mjesne zajednice Rvaši se nije miješao u izgranju
objekta, vlasništvo J. D. iz Herceg Novog,ali se pridruzio krivicnom gonjenju
i postavio je imovinskopravni zahtjev.
Svjedok J. K. u svom iskazu je navla da je zajedno sa svojim suprugom Jankom
uradila izjavu koju su dali, i stoji iza toga da je sve uradjeno kako su se i
dogovorili.
Svjedok J. J. u svom iskazu je naveo da na osnovu detaljno sakupljene i
odradjene dokumentacije njegova supruga K. J. i on su u decembru 2008.godine,
uradili hronologiju aktivnosti koje se odnose na nelegalnu gradjevinu D. J.,
preko vjekovne markirane pješačke staze na K. u NP „S.j.“. Navedena
hronologija je na inzvanredan način kroz dopise, fotose, crteže i šeme
dokumentovano prikazala razvoj projekta D. J. od vremena prije nego što je
počeo da gradi – preko početka gradjenja, te pečaćenja gradilišta od strane
Republičke gradjevinske inspekcije, uklanjanja pečata od strane investitora ,
kako bi gradjenje bilo nastavljeno do konačnog završetka nelegalne gradjevine.
Za svo to vrijeme razvoja projekta nelegalne gradjevine na K. od početka maja
2008. godine, do novembra 2008. godine, Republička inspekcija za
gradjevinarstvo, posebno N G, glavni republički gradjevinski inspektor, koja
se i ne spominje u krivičnom predmetu, a odgovorna je za rad inspektora ,
zatim B.N. republički gradjevinski inspektor i kasnije uključeni G. M.
republički gradjevinski inspektor, su imali regularnu informaciju od njih u
vezi sa situacijom nelegalnog gradjenja na K.. Ova hronologija od 179 strana,
kao i komentari J. na stručni nalaz i mišljenje Uprave za nekretnine ne može
biti odvojena od izjave koju daju sada. Hronologija čisto dokumentovana
podržava njihovu izjavu vezano za akciju i način rada inspektora i drugih
spomenutih u krivičnom predmetu. 18.avgusta 2008.godine, J. su obavijestili
ministra G. i gosp. G. da gospodin J.: krši zakon koristeći gradjevinsku
dozvolu za jednu gradjevinu, kako bi gradio sasvim drugu gradjevinu, krši
zakon time što gradi na pogrešnoj lokaciji, na mjestu gdje nikakvo kućište
nikada nije postojalo,krši zakon time što podiže gradjevinu koja je znatno
veća od one za koju mu je izdata gradj.dozvola 91,00 m2 , umjesto 36.00
m2,krši zakon uklanjanjem pečata sa nelegalne gradjevine i nastavljanjem
gradjenja pod lažnim izgovorima.
25. juna 2008.godine, službeni pečat o zabrani gradnje je uklonjen od strane
J. i gradjenje je neometano nastavljeno, iako u tom trenutku nije imao
gradjevinsku dozvolu.02.jula 2008.godine, J. su dostavili dopis sa
fotografijama gosp. G. i drugima i upozorili su je da je službeni pečat
uklonjen sa J.eve gradjevine i da je gradjenje ponovo počelo. N. G. je u
telefonskom razgovoru saopštila J. da je u redu to što je J. uklonio pečat,
jer je gosp. J. dobio gradjevinsku dozvolu 01.07.2008.godine. 04.novembra
2008.godine, Republička inspekcija za gradjevinarstvo je čekala 4 mjeseca da
bi podnijela Osnovnom državnom tužiocu, krivičnu prijavu protiv D. J., zbog
krivičnog djela skidanja i povrede službenog pečata, a ne i za nelegalnu
gradjevinu gospodina J. Prekrsio je zakon iskolčavanjem na sumnjivoj lokaciji
kada je gradjevina skoro završena, kako bi pokušao da dokaže da se kućište
tamo nalazilo prije počinjenja radova. Prekršio je zakon gradjenjem tačno
preko javne pješačke staze suprotno zakonu o osnovama svojinsko pravnih odnosa
– pravo stvarne službenosti – pravo prolaza. Njihovo mišljenje je da navedeni
inspektori i drugi iz krivičnog predmeta nijesu preduzimali zakonske hitne
mjere i zaustavili gosp. J. u nastavljanju kršenja i zloupotrebe zakona, koji
vaze u Crnoj Gori, od početka do završetka njegovog objekta. Osnovni sud u
Cetinju, Osnovni državni tužilac u Cetinju, Specijalni tužilac za subijanje
organizovanog kriminala, UP Ispostava Cetinje i drugi imaju kopiju hronologije
, kao i komentare J. na stručni nalaz i mišljenje Uprave za nekretnine. Svi
dokazi su tamo, samo ih treba pročitati, stručno obraditi i upotrijebiti.
G. V. ,stalni sudski vjestak geodetske struke u svom iskazu je naveo da je
vještak geodetske struke i da ga je dana 19.11.2008.godine, Uprava za
nekretnine angažovala po predmetu „K.“, koji se nalazi u zahvatu NP „S.j.“,
opština Cetinje da da stručni nalaz gdje je napravljen objekat i da snimi
staze ako se vide. Izašao je na lice mjesta zajedno sa kolegama iz Uprave za
nekretnine i u vrijeme njegovog izlaska na teren samog objekta – ruševine nije
postojalo, pa pretpostavlja da je vlasnik J. D. prilikom izgradnje objekta
istu porušio. Takodje je došao do zaključka da je došlo do malog translatornog
pomijeranja starog objekta iz razloga što je gradjevinska linija koju je dalo
preduzeće „P.“ d.o.o. Herceg Novi, dalo decidno iz kordinata, što ga je navelo
na zaključak da je to snimljeno sa mreže. Ne vidi neku veliku grešku u
snimanju kat.parcele 2273/6, jer da je novi objekat sagradjen na mjestu date
gradjevinske linije, sigurno je da nebi bila ugrožena staza koja je sporna.
Decidno tvrdi da novosagradjeni objekat nije sagradjen na postojećem starom
objektu, ruševini, ni u dimenzijama koje su mu date, a što se može zaključiti
iz njegovog izvještaja i priloga koji se nalaze u spisima predmeta. Istakao je
da je novosagradjeni postojeći objekat presjekao bivšu stazu, a posebno što je
pored objekta sagradjen kameni zid koji isto tako presijeca bivšu
stazu.Istakao je da je do ovakvod zakljucka dosao nakon izlaska na lice
mjesta.
Iz zapisnika o inspekcijskoj kontroli Ministarstva za ekonomski razvoj broj
1207 od 16.05.2008.godine proizilazi da je službeno lice Vlade Republike Crne
Gore,Ministarstva za ekonomski razvoj ,B. N ,inspektor za gradjevinarstvo dana
16.05.2008. godine izasla na lice mjesta na K.-S.j. ,gdje je konstatovala da
investitor S. S. vrsi miniranje kamenog terena i detoniranje istog uz obalu.U
momentu pregleda na mjestu navedenih radova zatecena su dva radnika I
poslovodja ,dok investitor nije zatecen na mjestu zapocetih radova.Investitor
je upozoren da na na navedenoj lokaciji ne zapocinje radove za koje ne
posjeduje odobrenja ,buduci da ce nadlezne inspekcije preduzeti mjere iz svoje
nadleznosti.U toku sacinjavanja zapisnika na gradiliste je dosao D. P. koji ih
je obavijestio da vlasnik posjeduje dokumentaciju o zapocetim radovima ,pa je
isti pozvan da je dostavi.Zapisnik je ostavljen na navedenoj lokaciji.
Iz zapisnika o inspekcijskoj kontroli Ministarstva za ekonomski razvoj broj
1207 od 27.05.2008.godine proizilazi da je sluzbeno lice Vlade Republike Crne
Gore,Ministarstva za ekonomski razvoj N.B.,gradjevinski inspektor sacinila
zapisnik o inspekcijskoj kontroli dana 27.05.2008.godine na podrucju K.-S.j.
,u kojem je konstatovala da se radi o investitoru J. D. iz Herceg Novog koji
je zapoceo gradjenje objekta dimenzija u osnovi 7x6 m u mjestu Karuc na
podrucju prostornog plana posebne namjene.Kako investitor nije zatecen na licu
mjesta ,to nijesu dobili na uvid gradjevinsku dozvolu ,sa kojih razloga je
zabranila investitoru gradjenje zapocetog objekta i obavezala ga da u
ostavljenom roku dodje na mjesto zapocetog objekta i da dostavi gradjevinsku
dozvolu.Navedeno je da je inspektor konstatovao da je ostvario telefonsku
komunikaciju sa S.S. i obavijestio ga o sadrzaju zapisnika i nalozenim
mjerama,a da je zapisnik okacen na zidu objekta u izgradnji.
Iz zapisnika o inspekcijskoj kontroli Ministarstva za ekonomski razvoj broj
1207-208/08 od 27.05.2008.godine proizilazi da je sluzbeno lice Vlade
Republike Crne Gore,Ministarstva za ekonomski razvoj N.B.,gradjevinski
inspektor sacinila zapisnik o inspekcijskoj kontroli dana 27.05.2008.godine na
podrucju K.-S.j. ,u kojem je konstatovala da se radi o investitoru J. D. iz
Herceg Novog,kojem je izvrsila pecacenje objekta cija je rekonstrukcija
zapoceta bez pribavljene gradjevinske dozvole. Investitor je upozoren da svaki
nastavak radova ,sa ili bez fizicke povrede pecata predstavlja povredu
sluzbenog pecata i za sobom povlaci krivicnu prijavu protiv investitora i
dalje mjere iz nadleznosti inspekcije.Zapisnik je okacen na zid objekta.
Iz zapisnika o inspekcijskoj kontroli Ministarstva za ekonomski razvoj broj
1207-208/08 od 25.06.2008.godine proizilazi da je sluzbeno lice Vlade Crna
Gore Ministarstva za ekonomski razvoj M. G.,inspektor za gradjevinarstvo ,na
K. kod investitora J. D. sacinio zapiznik o inspekcijskoj kontroli u kojem je
navedeno da je investitor nastavio sa radovima rekonstrukcije na objektu ,da
je uklonjen sluzbeni pecat sa jemstvenikom ,kao i natpis sa upozorenjem koji
su bili postavljeni na ulazni otvor na objektu ,dana 27.05.2008.godine ,na
osnovu rjesenja 1207-208/08-2 kojim je nalozeno prinudno zatvaranje pecacenjem
objekta na kojem se izvodi rekonstrukcija.Na objektu nije zatecen
investitor,kao ni druga odgovorna lica.Istovremeno investitor je pozvan da
dodje dana 26.06.2008.godine u prostorije gradjevinske inspekcije-
Ministarstva za ekonomski razvoj radi davanja izjave na zapisnik i pruzanja
informacija vezanih za potrebnu dokumentaciju za objekat na kojem se izvode
radovi rekonstrukcije.Zapisnik je ostavljen u objektu.
Iz zapisnika o inspekcijskoj kontroli Ministarstva za ekonomski razvoj broj
1207-208/08 od 27.06.2008.godine proizilazi da je dana 27.06.2008.godine, u
prostorije gradjevinske inspekcije Ministarstva za ekonomski razvoj na osnovu
zapisnika od 25.06.2008. godine, došao S. Š. koji je izjavio da je predstavnik
investitora radova rekonstrukcije na objektu u mjestu K., a što je potvrdio
investitor u telefonskom razgovoru sa službenikom inspekcije Đ. P..
Predstavniku investitora se ukazalo što je i utvrdjeno zapisnikom od
25.06.2008. godine, da se radovi na rekonstrukciji objekta nastavljaju i pored
rješenja o zabrani i pečaćenju objekta ,kao i da dimenzije gabarita objekta na
kojem se izvode radovi nijesu u sklopu sa dimenzijama (površinom) datom u
rješenju kojim se odobrava lokacija čiji sastavni dio su YTY. Nalozeno je
investitoru da ukloni izvedeni objekat na kojem se izvode radovi
rekonstrukcije bez gradjevinske dozvole u roku od jednog dana koji teku od
momenta zaključenja zapisnika. Predstavnik investitora je izjavio da na
zapisnik nema primjedbi.
Iz zapisnika o inspekcijskoj kontroli Ministarstva za ekonomski razvoj broj
1207-208/08 od 03.07.2008.godine proizilazi da je dana 03.07.2008.godine
sluzbeno lice M. G. ,inspektor za gradjevinarstvo sacinio zapisnik o
inspekcijskoj kontroli u kojem je konstatovao da je u prostorije gradjevinske
inspekcije Ministarstva za ekonomski razvoj u Podgorici pristupio u ime
investitora S. S. I dostavio na uvid Rjesenje br.1102-02-5520/1-08 od
01.07.2008.godine od Ministarstva za ekonomski razvoj kojim se J. D. izdaje
gradjevinska dozvola za rekonstrukciju u postojecem gabaritu objekta na
kat.parceli br.2273/6 KO Rvasi ,na potesu K. ,opstina Cetinje ,u zahvatu PPPPN
S.j..Objekat se rekonstruise u postojecem gabaritu, horizontalni gabarit
iznosi 36m, spratnost objekta je prizemlje.Na zapisniku je zakljuceno da se
obustavlja upravni postupak br.1207-208/08 od 27.05.2008.godine, pokrenut po
sluzbenoj duznosti zbog izvodjenja radova bez prethodno pribavljene
gradjevinske dozvole u mjestu K., jer je rjesenjem br.1102-02-5520/1-08 od
01.07.2008.godine J. D. izdata gradjevinska dozvola.
Iz zapisnika o inspekcijskoj kontroli Ministarstva za ekonomski razvoj broj
1207-08/08 od 11.07.2008.godine proizilazi da je inspekcijskim pregledom
utvrdjeno da se izvode radovi rekonstrukcije na objektu investitora D J.a iz
Herceg Novog, u mjestu K. na kat.parceli 2273/6 KO Rvaši u zoni NP S.j., način
što je uradjeno, suturen dimenzija u osnovu 7,0 x 7,9 m koji se sastoji iz
dvije prostorije, iznad suterena je izvedena tavanica od drvene konstrukcije
preko koje je izvedena armirano betonska ploča. Prizemlje dimenzija u osnovu
7,0 x 9,0 m + 7,0 x 4,0 m, odnosno ukupne površine 7,0 x 13,0 m. U trenutku
kontrole izvodilo se zidanje zidova od kamena debljine 40 cm, prizemlja na
dijelu površine 9,0 x 7,0 m prema brdu, visina zida je 1,8 m. Površina dijela
prizemlja 7,0 x 4,0 m prema jezeru namijenjena je za terasu. Inspekcijskom
pregledu je prisustvovao predstavnik investitora S. Š. koji je stavio na uvid
glavni projekat za objekat kuće na jezeru u mjestu K. na koga je data
urbanistička saglasnost.
Iz zapisnika o inspekcijskoj kontroli Ministarstva za ekonomski razvoj broj
1207/08 od 19.08.2008.godine proizilazi da inspekcijskim pregledom utvrdjeno
da je investitor nastavio sa izvodjenjem radova rekonstrukcije postojećeg
objekta u mjestu K. na kat. parceli 2273/6 KO R. u zoni NP "S.j.", opština
Cetinje, iako je inspektor zapisnikom od 11.07.2008.godine, zabranio dalje
izvodjenje radova rekonstrukcije na objektu, zbog odstupanja od ovjerene
tehničke dokumentacije. Konstatovano je izvedeno stanje na objektu od trenutka
nalaganja zapisničke zabrane. Izvedeni su zidovi od kamena prizemnog dijela
objekta , stambenog dijela 7,0 x 9,0 m sa terasom površine 7,0 x 9,0m sa
terasom površine 7,0 x 4,0 m. Izvedena je tavanica nad prizemljem od drvene
konstrukcije koja se sastoji od drvenih rega 20 x 25 cm, preko kojih je
postavljena daska petica. Nad prizemljem je uradjena drvena krovna
konstrukcija (dvoredni krov) pokriven crijepom. Na otvor ulaza u objekat
prizemlja ugradjena su drvena vrata, a na otvor prostorije prema jezeru
postavljena je drvena stalarija, vrata bez postavljenih stakala. Ispred ulaza
prizemlja izvedeno je prilazno stepenište od kamena. U trenutku pregleda
izvodili su se radovi na izgradnji kamena u prostoriji prizemlja prema jezeru
- suteren. Otvori prostorija suterena su sa ugradjenom stolarijom, na ulazu su
ugradjena drvena vrata, a otvor prostorija koji je okrenut prema jezeru je sa
ugradjenom stolarijom prozora (bez stakala) sa ugradjenim drvenim škurama. Pod
obje prostorije suterena izveden je od kamenih ploča. Prilaz kod ulaza
suterena se izvodi postavljanjem kamenih ploča. U trenutku pregleda na objektu
su zatečeni radnici koji su izvodili radove na objektu. Investitor je podnio
zahtjev nadležnom organu Ministarstva za ekonomski razvoj za dobijanje
dopunske gradjevinske dozvole po izmijenjenom projektu, jer je u izvedenim
radovima odstupio od ovjerene tehničke dokumentacije na osnovu koje je izdata
gradjevinska dozvola. Investitor nije postupio po nalogu inspektora o zabrani
izvodjenja radova rekonstrukcije na objektu pa je konstatovano da će se shodno
tome preduzeti dalje mjere uz nadležnost te institucije. Inspekcijskom
pregledu prisustvovao je predstavnik investitora S. Š., kome je pročitan
zapisnik i koji je dao sledeću izjavu: Zapisnikom gradjevinskog inspektora od
11.07.2008.godine, je naloženo pribavljanje dopunske tehničke dokumentacije za
odstupljeni dio. Investitor je u zadatom roku predao glavni projekat izvedenog
stanja sa peratećom dokumentacijom potrebnom za dobijanje dopunske
gradjevinske dozvole. Sektor za gradjevinarstvo Ministarstva za ekonomski
razvoj još nije dao odgovor na predati zahtjev. Na kraju je izrazio čudjenje i
zaprepašćenje selektivnog primjenjivanja zakona Ministarstva za ekonomski
razvoj, jer zna da je ovo pored tridesetak objekata izgradjenih u poslednjih
dvije godine jedini objekat sa gradjevinskom dozvolom, a proziva investitore
koji u taj kraj žele da ulože sredstva (predat zahtjev za izgradnuju eko
naselja na površini od 24.000 m2) kako bi unaprijedili ovaj kraj i promovisali
ih u Evropu.
Iz rješenja Ministarstva za ekonosmki razvoj Podgorica br. 1207-208/08 od
27.05.2008.godine, proizilazi da se J. D. zabranjuje rekonstrukcija objekta
dimenzija u osnovi 7m x 6m na lokaciji K., na području opštine Cetinje i
Prostornog plana područja posebne namjene “S.j.” jer se rekonstrukcija objekta
vrši bez odobrenja za gradjenje.
Iz rješenja Ministarstva za ekonomski razvoj Podgorica br. 1207-208/08-2 od
27.05.2008.godine, proizilazi da se nalaže prinudno zatvaranje-pečaćenje
objekta vlasništvo J. D. čija je rekonstrukcija započeta bez prethodno
pribavljene gradjevinske dozvole.
Iz rješenja Ministarstva za ekonomski razvoj Vlade CG, br. 1207-263/08 od
19.08.2008. godine proizalazi da je istim zabranjeno D. J. iz Herceg Novog
izvodjenje gradjevinskih radova na rekonstrukciji objekta dimenzija u osnovi
7,0 x 13,0 m ,u mjestu K. na kat. parceli 2273/6 KO Rvaši, opština Cetinje, u
zahvatu PPPPN "S.j., jer izvedeni radovi nijesu u skladu sa tehničkom
dokumentacijom na osnovu koje je izdata gradjevinska dozvola. Rok za
postupanje po navedenom rješenju je jedan sat, od momenta njegovog
dostavljanja. Ako u naznačenom roku imenovano lice ne izvrši naložene radnje
iz rješenja, preduzet će se i druge zakonske mjere. U slučaju da se
blagovremenom zahtjevu za izdavanje dopunske građevinske dozvole donese
pravosnažno rješenje kojim se zahtjev investitora odbacuje ili odbija,
inspektor za gradjevinarstvo će narediti rušenje i uklanjanje bespravno
započetkog objekta.
Iz rješenja Ministarstva za ekonomski razvoj Podgorica br. 1102-02-5520/1-08
od 01.07.2008. godine kojim se J. D. izdaje gradjevinska dozvola za
rekonstrukciju u postojećem gabaritu objekta na kat.parceli br. 2273/6 KO
Rvaši, proizilazi da se J. D. iz Herceg Novog izdaje gradjevinska dozvola za
rekonstrukciju u postojećem gabaritu objekta na kat. parceli. br. 2273/6 KO
Rvaši, na potesu K., opština Cetinje, u zahvatu PPPPN "S.j.". Objekat se
rekonstruiše u postojećem gbaritu. Horizontalni gabarit objekta iznosi 36 m2.
Spratnost objekta - prizemlje.
Radovi na izgradnji objekta biće izvedeni u svemu prema glavnom projektu, koji
je izradilo preduzeće za projektovanje "Arch studio - 3" d.o.o. Herceg Novi, i
na koji je pribaljena urbanistička saglasnost br. 1101-4582/1-2 od 12.06.2008.
godine, izdata od strane ministarstva.
Iz nalaza i mišljenja sudskog vještaka geodetske struke G. V.dipl.ing.
geodezije koji je uradjen po zahtjevu Ministarstva za ekonomski razvoj Crne
Gore u predmetu br. 1207-50/2 od 19.11.2008. godine sa prilozima, proizilazi
da na kat. parceli broj 2273/6 nastala u održavanju nema evidentirane nikakve
staze - prilog broj 1. u Listu nepokretnosti broj 220. K.O. Rvaši (isti
dostavljen kao prilog broj 14) nema nikakvih tereta i ograničenja - nije
evidentirano nikakvo pravo prolaza preko kat. parcele broj 2273/6. Nema pravo
analizirati sudsku presudu, međutim smatra da je PJ Cetinje pravilno postupila
i na osnovu pravosnažne sudske presude uknjižila J. B., prilog broj 3. Shodno
kupoprodajnom Ugovoru smatra da je nepokretnost sa J. B. kat. parcela broj
2273/6 pravilno uknjižena na J. D., prilog broj 6. Službenici PJ Cetinje
prilikom snimanja novoformirane kat. parcele broj 2273/6 isto ne rade sa
geodetske osnove, već uzimaju orjentaciju na šest postojećih objekata, snimaju
granice vlasništva i postojeće ruševine (za razmjenu planova 1:2500 - u
izuzetnim slučajevima ova metoda je dozvoljena). Međutim, snimanjem postojećih
objekata zaključak je da je u prethodnom snimanju koje su vršili službenici PJ
Cetinje došlo je do izvjesnih grešaka - do translatornog pomjeranja.
Ministarstvo za ekonomski razvoj Crne Gore izdaje D. J. građevinsku dozvolu za
rekonstrukciju objekta u postojećem gabaritu površine 36 m2. Objekat je
dimenzija 6,00 x 6,00 -prilog broj 7. Službenici "P." DOO Herceg Novi vrše
iskolčenje objekta površine 36 m2 - 9,00 x 4,00 ,što se da vidjeti iz priloga
broj 8. Što se ista ne poklapa sa datom ruševinom predpostavlja da je došlo
zbog grešaka opisanih u tački broj 4, prilog broj 10 i 11. Da je na tom
lokalitetu bila ruševina ne može da tvrdi, jer je u tom dijelu teren u
potpunosti izmijenjen, međutim, shodno sudskom rješenju i manualu PJ Cetinje,
kao i iskolčenju "Premjera" smatra da je ista postojala. Vlasnik
novosagrađenog objekta isti ne gradi na mjestu postojeće ruševine, odnosno
mjesto iskolčenja i objekat je dimenzija 9,00 x 7,00, odnosno sa terasom 13,10
x 7,00, odn.isti je izmješten prema istoku od bivše ruševine cca. 5 m.
Iz uvida iz dokumentacija Vlade Crne Gore – Ministarstva za ekonomski razvoj
Podgorica, formiranu u predmetu K., sprovedene inspekcijske kontrole
gradjevinskih inspektora Ministarstva za ekonomski razvoj NB.i M. G., vezano
za rekonstrukciju objekta J. D. iz Herceg Novog u mjestu K., opština Cetinje,
na kat. parceli br. 2273/6 KO Rvaši,proizilazi da je shodno inicijativi J. i
K. J. Ministarstvo za ekonomski razvoj formiralo predmetnu dokumentaciju.Dana
15. 04. 2008. godine dopisom broj 01-10873/1 Ministarstvo za ekonomski
saobraćaj je obavijestio D. J. da mu dostavlja Rješenje kojim mu je odobrena
lokacija za rekonstrukciju u postojećem gabaritu objekta na kat. parceli broj
2273/6 KO R, Opština Cetinje u zahvatu PPPPN S.j." U prilogu istog dostavljeno
je Rješenje Ministarstva za ekonomski razvoj broj 01-10873/1 od 15. 04. 2008.
godine i urbanističko tehnički uslovi broj 01-10873/1 od 15. 04. 2008. godine,
kao i kopija plana Republike Crne Gore ,Vlade Crne Gore Direkcije za
nekretnine Područne jedinice Cetinje ,kat. opštine Rvaši, korisnika J. D. 1/1.
Nadalje proizilazi da je Ministarstvo za ekonomski razvoj - inspektor za
građevinarstvo N.B dipl. građevinski inžinjer Rješenjem broj 1207-208/08-2 od
27. 05. 2008. godine naložila prinudno zatvaranje pečaćenjem objekta čija je
rekonstrukcija započeta bez prethodno pribavljene građevinske dozvole na
lokaciji K. na području Opštine Cetinje i prostornog plana područja posebne
namjene "S.j." investitora D. J. iz Herceg Novog .U izreci Rješenja je između
ostalog navedeno da će se u slučaju nepoštovanja preduzetih mjera iz ovog
Rješenja preduzeti druge zakonske mjere. Rješenjem Ministarstva za ekonomski
razvoj broj 1207-208/08 od 27. 05. 2008. godine donijeto je Rješenje kojim se
J. D. iz Herceg Novog zabranjuje rekonstrukcija objekta dimenzija u osnovi 7 x
6 metara na lokaciji K. na području Opštine Cetinje i prostornog plana
područja posebne namjene S.j. jer se rekonstrukcija objekta vrši bez odobrenja
za građenje,a rok za postupanje po navedenom rješenju je jedan sat od momenta
njegovog dostavljanja. Iz dokumentacije se vidi da je sačinjen Zapisnik o
inspekcijskoj kontroli od stane službenog lica G. M. u Ministarstvu za
ekonomski razvoj broj 1207/8 od 19.08.2008.godine, potom da je donijeto
Rješenje od strane Ministarstva za ekonomski razvoj - inspektora za
građevinarstvo M. G. broj 1207-263/08 od 19. 08. 2008. godine kojim se J. D.
zabranjuje izvođenje građevinskih radova na rekonstrukciji objekta u osnovi 7
x 13 metara u mjestu K. na kat. parceli 2273/6 KO Rvaši jer izvedeni radovi
nijesu u skladu sa tehničkom dokumentacijom na osnovu koje je izdata
građevinska dozvola. U predmetnom rješenju je između ostalog navedeno da u
slučaju da se po blagovremenom zahtjevu za izdavanje dopunske građevinske
dozvole donese pravosnažno rješenje kojim se zahtjev investitora odbacuje ili
odbija da će inspektor za građevinarstvo narediti rušenje i uklanjanje
bespravno započetog objekta. Rješenje o zabrani je primio S. Š. predstavnik
investitora. Iz dopisa inspekcije za građevinarstvo - glavnog inspektora za
građevinarstvo N. G. proizilazi da se dana 22. 12. 2008. godine obratila
Ministarstvu za ekonomski razvoj - ministru G. B. u kojem je u bitnom navela
da je nakon što je investitort D. J. od Ministarstva za ekonomski razvoj
pribavio građevinsku dozvolu broj 1102-02-5520/1-08 od 01. 07. 2008. godine za
rekonstrukciju postojećeg kucišta, upućen je dopis urbanističkoj inspekciji za
vršenje inepekcijskog nadzora iz njihove nadležnosti koja je nadzor i izvršila
i naložila dostavljanje protokola o iskolčenju objekta. Navedeno je da je od
Uprave za nekretnine dobijen stručni nalaz i mišljenje sa grafičkim prilozima
u kojem su između ostalog iznijeli da se objekat ne gradi na mjestu starog
kučišta, već da je objekat izmješten prema istoku paralelno za pet metara.
Prema Zakonu o planiranju i uređenju prostora urbanistički inspektor, a ne
građevinski provjerava između ostalog da li je parcelacija zemljišta prenesena
na teren u skladu sa važećim planskim dokumentom, odnosno da li su građevinska
i regulaciona linija, nivelacione kote (pozicioniranje objekta) prenijete na
teren na osnovu plana i podataka i rješenja o lokaciji i građevinske dozvole
zbog čega je građevinski inspektor donio zaključak o nenadležnosti,dok je u
prilogu svojih navoda dostavila zaključak i stručni nalaz i mišljenej Uprave
za nekretnine. Iz dopisa broj 1103-265/1 od 04. 03. 2009. godine građevinski
inspektor G. M. i glavni građevinski inspektor N. G. su se obratili Z. T.
sekretaru ministarstva za davanje pisanih uputstava, a sve u cilju donošenja
zakonitog rješenja, to jeste donošenju rješenja o rušenju za čitav objekat ili
dijela objekta i kojeg dijela, a u slučaju da sam investitor ne postupi po
rješenju. Nadalje proizilazi da je u februaru mjesecu 2009. godine N. G.
glavni inspektor za građevinarstvo Ministarstvu za ekonomski razvoj sekretaru
Z. T. dostavila odgovor u vezi rekonstrukcije objekta na kat. parceli 2273/6
KO Rvaši investitora J. D. u Naselju K. ,od Ž. V. glavnog inspektora za
urbanizam ,a iz kojeg proizilazi da je sadržaj rješenja o lokaciji za
rekonstrukciju objekta definisan članom 64. Zakona o planiranju i uređenju
prostora, to jeste građevinska i regulaciona linija se za postojeće objekte ne
definiše, te da stoga urbanistička inspekcija nije nadležna za kontrolu
pozicioniranja objekta koji se rekonstruiše i da je invenstitor prije početka
građenja bio dužan da na osnovu člana 42. Zakona o izgradnji objekata
obezbijedi obilježavanje regulacionih, nivelacionih i građevinskih linija. Iz
rješenja Direkcije za nekretnine Područne jedinice Cetinje broj 954-119- UPI
479/02 od 26. 11. 2002. godine se vidi da se dozvoljava na osnovu Presude
posl. br. P. 143/02 od 18. 10. 2001. godine promjena upisa u katastru
nepokretnosti za KO Rvaši u listu nepokretnosti broj 95 na nekretnini
označenoj kao kat. parcela broj 2273/1 po kulturi pašnjak sedme klase površine
6098 metara kvadratnih vlasništvo Opštine Cetinje. Parcelacija kat. parcele
broj 2273/1 obrađena je spiskom prijava pod rednim brojem 2/02, te novo stanje
glasi "… i kat parcela broj 2273/6 po kulturi pašnjak sedme klase površine
1425 m2 i ruševina površine 36 m2 ,vlasništvo J. B. iz Petrovca - Buljarica,
dok iz rješenja Uprave za nekretnine Podgorica Područna jedinica Cetinje broj
954-119-UPI - 1004 /07 od 28. 09. 2007. godine proizilazi da je na osnovu
Ugovora o kupoprodaji nepokretnosti dozvoljen upis J. D. kao kupca
nepokretnosti označenoj kao kat. parcela broj 2273/6 ,po kulturi pašnjak sedme
klase površine 1425 m2 i ruševina površine 36 m2 iz L.N. 211 KO Rvaši.
Konstatovano je da na navedenoj nepokretnosti nema evidentiranih tereta, niti
ograničenja. Iz rješenja Ministarstva za ekonomski razvoj broj 1102-02-5520
/1-08 od 01. 07. 2008. godine se vidi da je J. D. iz Herceg Novog izdata
građevinska dozvola za rekonstrukciju u postojećem gabaritu postojećeg objekta
na parceli broj 2273/6 KO R. na potesu K. Opština Cetinje u zahvatu PPPPN
S.j.. Iz Odgovora inspektora za građevinarstvo G. M. ,a u vezi pitanja da li
objekat podignut preko javne pješačke staze koja povezuje K. sa Prevlakom i
D.ma se vidi da utvrđivanje položaja pozicije planiranog objekta po mišljenju
inspektora za građevinarstvo nije u nadležnosti građevinske inspekcije, već
shodno Zakonu o planiranju i uređenju prostora ,urbanističke inspekcije, te
kako je kod zainteresovanih strana koje se protive izgradnji predmetnog
objekta naglasak stavljen na osporavanje položaja, to jeste pozicije na kojoj
se gradi objekat za dobijane relevantnog odgovora na to pitanje po njegovom
mišljenju potrebno se obratiti urbanističkoj inspekciji. Iz spisa nadalje
proizilazi da je Ministarstvo za ekonomski razvoj podnijelo 30. 10. 2008.
godine preko građevinske inspekcije krivičnu prijavu protiv J. D. iz Herceg
Novog zbog osnovane sumnje da je počinio krivično djelo skidanje i povreda
službenog pečata i znaka iz člana 381. KZ-a, te da je isti oglašen krivim za
krivično djelo stavljeno mu na teret presudom Osnovnog suda u Cetinju K. br.
213/09 od 16. 06. 2009. godine. Iz Odgovora Ministarstva za ekonomski razvoj -
urbanističke inspekcije broj 1206-4881/11 od 16. 09. 2008. godine upućen
glavnom građevinskom inspektoru je u bitnom navedeno da je J. D. iz Herceg
Novog od resornog ministarstva izdata lokacija i urbanističko tehnički uslovi
za rekonstrukciju postojećeg objekta koji je bio u ruševnom stanju
zadržavajući postojeću namjenu u postojećim horizontalinim gabaritima 9 x 4 m
i površine 36 m2 spratnosti prizemlje, ali da se izlaskom na lice mjesta
uočava da se radi o izgradnji objekta 7 x 13 m sa suterenskim dijelom na jednu
polovinu objekta što je odstupanje od tehničke dokumentacije na osnovu koje je
izdato odobrenje za građenje i što premašuje iskolčene tačke po rješenju o
lokaciji i građevinskoj dozvoli, koje nije bilo ni neophodno iskolčiti,
obzirom da se građevinskom dozvolom odobrava rekonstrukcija postojećeg
ruševnog objekta. U spisima predmeta egzistira i službena zabilješka iz koje
proizilazi da je dana 23. 07. 2008. godine u prostorije Ministarstva za
ekonomski razvoj kod službenog lica M. G. pristupio S. Š. predstavnik
investitora J. D. i postupajući po nalogu iz zapisnika od 11. 07. 2008. godine
dostavio zahtjev za izdavanje dopunske građevinske dozvole na kojem je
prijemni pečat evidencije sa brojem 1102-5520/2 od 22. 07. 2008. godine. U
spisima predmeta Ministarstva za ekonomski razvoj postoji više dopisa kojim se
inspektor za građevinarstvo odbraća Urbanističkom inspektoru sa zahtjevom za
preduzimanje mjera iz svoje nadležnosti ,odnosno da izvrše kontrolu
regulacione građevinske i nivelacione linije na predmetnoj lokaciji radi
preduzimanja mjera i nadležnosti inspekcije. Rješenjem od 27. 06. 2008. godine
broj 1207-208/08-3 Ministarstva za ekonomski razvoj proizilazi da je inspektor
za građevinarstvo G. M. naredio D. J. iz Herceg Novog - Š. 5 D. 20 da poruši i
ukloni temelje, zidove od kamena, tavanicu nad prizemljem od drvene
konstrukcije objekta dimenzija u osnovi 7,9 x 7,0 m koji se nalazi u mjestu K.
na kat. parceli broj 2273/6 KO Rvaši ,Opština Cetinje u zahvatu PPPPN S.j. u
roku od jednog dana od dana prijema rješenja, te da će u slučaju neizvršenja
naloženih radnji se preduzeti i druge zakonske mjere, te da žalba ne odlaže
izvršenje rješenja. Donijetom rješenju prethodili su zapisnici od 25. 06. 27.
06. i 03. 07. 2008. godine. U spisima predmeta egzistiraju i zapisnici o
inspekcijskoj kontroli od 25. 05. 2008. godine i 27. 05. 2008. godine, 16. 05.
2008. godine, kao i zahtjev J. D. iz Herceg Novog kojim se obratio
Ministarstvu za ekonomski razvoj za davanje urbanističke saglasnosti za
projektnu dokumentaciju vezanu za rekonstrukciju objekta na kat. parceli broj
2273/6 KO Rvaši Opština Cetinje u zahtavu PPPPN S.j..
Cjeneći sve provedene dokaze,pojedinačno i u svojoj ukupnosti ,kao i u odnosu
na odbranu okrivljenih ,sud je našao da nema dokaza da su okrivljeni M. G. i
N.B. učinili krivično djelo zloupotreba službenog položaja iz
čl.416.st.1.Krivičnog zakonika.
Ovo sa razloga što prvenstveno iz sačinjenih zapisnika o inspekcijskoj
kontroli,koji su provedeni na glavnom pretresu u dokaznom postupku, rješenja
Ministarstva za ekonomski razvoj koja su takođe provedena na glavnom
pretresu,te cjelokupne dokumentacije Vlade Crne Gore - Ministarstva za
ekonomski razvoj Podgorica, formirane u predmetu K. ,sprovedene inspekcijske
kontrole građevinskih inspektora Ministarstva za ekonomski razvoj N.B. i M. G.
,vezano za rekonstrukciju objekta J. D.a na predmetnoj lokaciji ,te iskaza
svjedoka G. N. proizilazi da su okrivljeni postupali u skladu sa svojim
zakonskim ovlašćenjima,odn.sa pozitivnim zakonskim propisima iz djelokruga
svojih ovlašćenja ,a da je rješenje o rušenju okrivljeni M. G. donio kada su
se stekli uslovi za to i u procesnom i materijalnom smislu.
Sud je osim prednje analiziranih cijenio i druge provedene dokaze ,ali kako
isti nijesu od uticaja na drugačije presuđenje ,sud ih nije detaljno
analizirao.
Za ukazati je da je za krivično djelo zloupotreba službenog položaja potrebno
da neko službeno lice izmedju ostalog navedenog u Zakoniku i nevršenjem svoje
službene dužnosti pribavi drugom korist ,i da je nekom pričinjena šteta,kako
je okrivljenim bilo stavljeno na teret,medjutim provedeni dokazi nijesu
ukazivali da su okrivljeni kritične prilike postupali sa namjerom da
investitoru J. D. pribave korist,a da mještanima K. i Drušića nanesu
štetu,dakle nema dokaza za umišljajnim postupanjem okrivljenih.
Iz provedenih dokaza kojima je sud poklonio vjeru proizilazi da su okrivljeni
kao gradjevinski inspektori vršili inspekciju na objektu ,te da su zapisnički
konstatovali zatečeno stanje ,kao i da su u okviru svojih ovlašćenja donosili
odgovarajuća rješenja,tim prije imajući u vidu da je i čl.167 Zakona o
uredjenju prostora i izgradnji objekta propisano da će objekti koji su
izgradjeni prije donošenja tog zakona ukoliko postoji mogućnost legalizacije
shodno planskoj dokumentaciji biti legalizovani .
Dakle,iz postupanja okrivljenih,odnosno provedenih dokaza u ovom predmetu sud
nije mogao zaključiti sa sigurnošću da su okrivljeni postupali sa
umišljajem,odnosno da su htjeli pribaviti korist investitoru J. D., mještanima
K. i D. nanijeti štetu, i na taj način zloupotrijebili svoj službeni položaj
,pritom smatrajući da ne postoje drugi dokazi čije bi provodjenje rezultiralo
donošenjem drugačije odluke o krivici okrivljenih ,pa je odlučeno da se shodno
cl. 373.t.2.ZKP-a okrivljeni N.B.i M. G. oslobode od optužbe zbog krivičnog
djela zloupotreba službenog položaja iz čl.416.st.1.KZ-a.
Shodno čl.230.ZKP-a troškovi krivičnog postupka padaju na teret budžetskih
sredstava suda,a u konkretnom se odnose na troškove za sudskog vještaka
geodetske struke u iznosu od 43,75 eura.
Shodno čl.239.Zakonika o krivičnom postupku sud je oštećene radi ostvarenja
svog imovinskopravnog zahtjeva uputio na redovnu parnicu.
Na temelju izloženog valjalo je odlučiti kao u izreci.
OSNOVNI SUD U CETINJU
Dana 25.09.2012.godine
Zapisničar, S u d i j a
Olga Lipovina Marija Ćupić s.r.
PRAVNA POUKA:
Protiv ove presude može se izjaviti žalba u
roku od 8 dana od dana prijema Višem sudu
u Podgorici a preko ovog Suda.