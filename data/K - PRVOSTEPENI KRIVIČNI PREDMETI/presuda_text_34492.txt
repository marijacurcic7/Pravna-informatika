Posl.br. K. 119/12
U I M E C R N E G O R E
OSNOVNI SUD U CETINJU, kao prvostepeni krivični, po sudiji Mariji Ćupić, kao
sudiji pojedincu uz učešće sudskog namještenika Martinović Aleksandre, kao
zapisničara u krivičnom predmetu okrivljenih K. M. i M. M. iz Cetinja, zbog
krivičnog djela sprječavanje službenog lica u vršenju službene radnje iz člana
375. stav 3. u vezi stava 1. a u vezi člana 23. stav 2. Krivičnog zakonika, po
optužnom predlogu Osnovnog državnog tužilaštva u Cetinju Kt.br. 182/07 od
29.05.2012. godine, nakon održanog glavnog i javnog pretresa dana 27.02.2013.
godine, u prisustvu savjetnika ODT-a Đ. M. okrivljenih K. M. i M. M.ošt.M. J.
donio je dana 04.03. 2013. godine i javno objavio
P R E S U D U
Okr. K. M. od oca Đ. i majke M. rođene K. rođen 02.03.19... godine u Cetinju,
gdje i prebiva, državljanin Crne Gore, zaposlen, neoženjen, pismen, sa
završenom srednjom školom, lošeg imovnog stanja, neosuđivan
Okr. M. M. zv. »M.«, od oca R. i majke M. rođene M. rođen 21.03.19... godine u
Cetinju gdje i prebiva, državljanin Crne Gore, po zanimanju radnik, oženjen,
otac jednog mldb. djeteta, pismen, sa završenom srednjom školom, srednjeg
imovnog stanja, osuđivan, presudom Osnovnog suda u Cetinju, K. Br. 70/04 od
04.10.2004. godine, zbog krivičnog djela ugrožavanje opasnim oruđem pri tuči i
svađi iz člana 154 Krivičnog zakonika, na kaznu zatvora u trajanju od dva
mjeseca, uslovno na jednu godinu, presudom Osnovnog suda u Cetinju, K. br.
1/03 od 03.03.2006. godine, zbog krivičnog djela uvreda iz člana 195. stav 2.
u vezi stava 1. Krivičnog zakonika, na kaznu zatvora u trajanju od šest
mjeseca, uslovno na jednu godinu i presudom Osnovnog suda u Cetinju, K. br.
266/05 od 13.02.2005. godine, zbog krivičnog djela nasilničko ponašanje iz
člana 399 stav 2. u vezi stava 1. Krivičnog zakonika, na kaznu zatvora u
trajanju od 45 dana
K r i v i su:
Zato što su:
Dana 12. avgusta 2007. godine, oko 01,15 časova, ispred kafe bara »Iris« u
Njegoševoj ulici u Cetinju, svjesno i voljno silom spriječili oštećene
policijske službenike Uprave policije Ispostave Cetinje – M. J. i R. V. u
vršenju službene radnje lišenja slobode lica zatečenog u izvršenju krivičnog
djela, koju radnju su preduzimali u okviru svojih ovlašćenja, na način što su
zajedno fizički napali oštećene policijske službenike u trenutku kada su isti
pokušali da liše slobode K. K. iz Cetinja, zbog prethodno počinjenog krivičnog
djela, na način što su oštećene gurali, povlačili ih za ruke i djelove
službenih uniformi, onemogućivši ih pri tom da izvrše započetu službenu
radnju, što je iskoristio K. K. i bjekstvom napustio lice mjesta,
-čime su kao saizvršioci, izvršili krivično djelo sprječavanje službenog lica u vršenu službene radnje iz člana 375. stav 3. u vezi stava 1. a u vezi člana 23. stav 2. Krivičnog zakonika
pa sud okrivljenog M. M. primjenom citiranog zakonskog propisa, te primjenom
članova 4, 5, 13, 15, 32, 33, 36, 42, 45, 46, 51, Krivičnog zakonika i članova
226-229, i 374.ZKP-a,
O S U Đ U J E
na kaznu zatvora u trajanju od 30 dana, u koju mu se ima uračunati vrijeme
lišenje slobode dana 12.08.2007.godine od 02,30 časova do 13.08.2007.godine,
dok preostali dio kazne ima izdržati po pravosnažnosti ove presude.
Dok okrivljenom K. M. Sud shodno citiranom zakonskom propisu, te primjenom čl.
4, 5, 13, 15, 42,45,46, 52, 53, 54 KZ-a i čl. 226 – 229, i 374 ZKP-a izriče
USLOVNU OSUDU
Kojom mu utvrdjuje kaznu zatvora u trajanju od 30 dana i istovremeno odredjuje
da se navedena kazna neće izvršiti ukoliko okrivljeni u vremenskom periodu od
jedne godine, od dana pravosnažnosti presude ne počini novo krivično djelo.
Troškova krivičnog postupka nije bilo, a okrivljeni se obavezuju da na ime
paušala na blagajni ovog Suda uplate iznos od po 30,00 € u roku od 15 dana po
pravosnožnosti presude pod prijetnjom prinudnog izvršenja .
O b r a z l o ž e nj e
Osnovno državno tužilaštvo u Cetinju podnijetim Optužnim predlogom Kt.br.
182/07 od 29.05.2012. godine, okrivljenim K. M. i M. M. iz Cetinja,kao
saizvršiocima stavilo na teret da su počinili krivično djelo sprječavanje
službenog lica u vršenju službene radnje iz člana 375. stav 3. u vezi stava 1.
,a u vezi člana 23. stav 2. Krivičnog zakonika. U završnoj riječi na glavnom
pretresu zastupnik optužbe ostao je uz manja činjenična preciziranja pri
podnijetom optužnom predlogu i predložio sudu da okrivljene K. M. i M. M.
oglasi krivim za predmetno krivično djelo i osudi po zakonu.
Okrivljeni K. M. u svom iskazu je naveo da se dana 12.08.2007 godine oko 01,30
časova kretao Njegoševom ulicom, tačnije iz pravca Elektrona u pravcu zgrade
Pošte. Dolaskom ispred kafe bara „Gaeta“ ugledao je gužvu ,tj. grupu građana i
organa javnog reda i mira. Na mjestu događaja bilo je oko 15-tak njemu
nepoznatih momaka. Našao se između njih i pokušao da smiri situaciju. U jednom
trenutku je ovlašćeni službenik policije , vjerovatno ne znajući da on nije
učesnik u svađi, pokušao da ga udari prvo rukom, a onda službenom palicom, pri
čemu je izbjegao udarac i udaljio se sa lica mjesta. Poslije 15-20 minuta
otišao je u stanicu policije da vidi zbog čega je policajac htio njega da
udari nakon čega je zadržan i kojom prilikom mu je određen pritvor. Ostao je
pri tvrdnji da službenike policije nije gurao ,niti povlačio za ruke i
službene uniforme,da u toj gužvi nije znao ko se svađao, ali da je primijetio
svog brata od strica K. K. misleći da je i on istim povodom kao i on ,pa mu je
rekao da se ne miješa i da ide kući. Ponovio je da je svojevoljno nakon
događaja pošao u stanicu policije, te da nije bio učesnik ovog događaja i da
je samo on pritvoren te noći.
Okrivljeni M. M. u svom iskazu je naveo da je dana 12.08.2007. godine negdje
poslije 01,00 časova dok se nalazio u kafe baru „London“ u Njegoševoj ulici sa
svojim drugom V. Z. i nakon što se ugasila muzika u lokalu iz istog izašao u
namjeri da ide kući, dok je njegov drug i dalje ostao u lokalu. Kada je izašao
iz lokala sa njegove lijeve strane primijetio je neku gužvu u kojoj je bio
njegov poznanik K. kome ne zna ime ,a koji se gurao sa policijom. Prišao je
njima misleći da se nešto raspravljaju i rekao policajcima da će ga on povesti
kući, pri čemu je K. zagrlio u namjeri da sa njim krene prema gornjem dijelu
grada gdje bi i on i K. otišli kući. U tom trenutku neko od policajaca ga je
uhvatio za ruku i rekao mu da san njim uđe u službeno vozilo, što je i uradio,
a sa njim su ušla i dva policajca, ali se poslije opet stvorila neka gužva
nakon čega su policajci izašli iz službenog vozila kada je on tom prilikom
izašao iz vozila ne pitajući nikog da izađe i pošao svojoj kući ,tako da mu
nije poznato šta se dalje dešavalo ispred lokala „London“. U jutranjim
časovima došla je policija kod njega, uručila mu je poziv i nakon par sati
povela ga u stanicu. Naglasio je da policajce nije napao, niti ih je gurao i
povlačio za ruke i djelove službene uniforme, jer kako je i prethodno naveo
kada ga je jedan policajac uhvatio za ruku nije se protivio tome, već je sam
ušao u službeno vozilo.
Radi razrješenja ove krivičnopravne stvari, Sud je u dokaznom postupku na
glavnom pretresu proveo sledeće dokaze: saslušao oštećene R. V. i M. J.
saslušao svjedoke P. Z.i K. K. pročitao dva zapisnika o prepoznavanju lica UP
Ispostave Cetinje broj 23-03-224/12-1577/2 od 24.05.2012. godine sa
fotodokumentacijom, pročitao izvještaj UP Ispostava Cetinje broj
20-02-245/07-3616/2 od 11.09.2007. godine za okrivljenog K. M. i broj
20-02-245/07-3617/2 od 11.09.2007. godine za okrivljenog M. M.
Iz iskaza oštećenog R. V. proizilazi da je dana 12.08.2007. godine oko 00,15
časova sa kolegom M. J. prilikom obilaska Njegoševe ulice u ugostiteljskim
objektima tokom emitovanja muzike zajedno sa inspektorom Komunalne policije K.
Lj. primijetio manju gužvu i guranje ispred lokala „Iris“. Kada su prišli sa
službenim vozilom zatekli su manju grupu NN muških lica koji su se odmah
razišli.Obratili su im se riječima „momci, može li to bez svađe", našta su
odgovorili „momci nije ništa bilo“. U tom momentu su se razišli,a iz mase se
izdvojilo NN lice, starosti oko 20 godina obučeno u crnu majicu i crne
pantalone. Oko vrata je imalo lančić ili oglicu sa flašom u ruci i krenulo je
prema licima koja su se nalazila ispred ispred kafe bara „Iris“. Sa kolegom ga
je u tome spriječio ,na način što ga je M. J. obuhvatio rukama da bi isti
ispustio flašu iz ruku ,a on je stajao pored njega ,pa su pokušali da ga
privedu. U tom trenutku su se umiješali M. M. i još neka druga lica koja su mu
bila nepoznata, na način što su ih gurali, hvatali za ruku i djelove
policijske uniforme, onemogućavajući ih da privedu to lice. Takođe je istakao
da jedan momak koji je bio obučen u crnu košulju i bijelu duksericom, koja mu
je bila svezana oko vrata, kojeg ne poznaje ,niti je kasnije saznao kako se
zove, ali je čuo da je u nekom rodu sa K. M. koji je njemu sklanjao ruke sa M.
M. na taj način omogućio M. da pobjegne. Momak koji je ovo uradio, uputio se u
nepoznatom pravcu i tek kasnije je došao u stanicu policije da se interesuje
zašto policija njega traži , šta se to navodno desilo tog dana. Dodao je,
obzirom da se ovaj događaj desio 2007. godine da ne može bliže opisati tog
momka, niti bi ga putem prapoznavanja poznao iz razloga što je u to vrijeme
bio angažovan na mnogim mjestima gdje su se dešavale tuče i svađe, pa ne pamti
više lica sa kojima je dolazio u sukob. Istakao je da se ne pridružuje
krivičnom gonjenju protiv okrivljenih i da ne postavlja imovinsko pravnih
zahtjev. Oštećeni R. V. na glavnom pretresu je istakao da se ne može se
izjasniti kako su utvrdili identitet K. M. zbog proteka vremena.Nije se
pridružio krivičnom gonjenju i nije postavio imovinskopravni zahtjev.
Iz iskaza oštećenog M. J. proizilazi da je dana 12.08.2007. godine oko 00,15
časova prilikom obilaska Njegoševe ulice u ugostiteljskim objektima tokom
emitovanja muzike zajedno sa inspektorom Komunalne policije K. Lj. primijetio
manju gužvu i guranje ispred lokala „Iris“. Bio je sa kolegom R. V. i kada su
prišli sa službenim vozilom zatekli su manju grupu NN muških lica koja su se
odmah razišla. Obratili su im se riječima „momci, može li to bez svađe" na šta
su odgovorili „momci nije ništa bilo“. U tom momentu su se razišli ,a iz mase
se izdvojilo NN lice, starosti oko 20 godina obučeno u crnu majicu i crne
pantalone. Oko vrata je imalo lančić ili oglicu sa flašom u ruci i krenulo
prema licima koja su se nalazila ispred kafe bara „Iris“. Sa kolegom ga je u
tome spriječio na način što su ga obuhvatili rukama, da bi isti ispustio flašu
iz ruku ,a njegov kolega R. stajao je pored njega, pokušavajući da ga privedu.
U tom trenutku su se umiješali M. M. i još neka druga lica koja su mu bila
nepoznata, na način što su ih gurali, hvatali za ruku i djelove policijske
uniforme, onemogućavajući ih da privedu lice. Njega je lično M. M. svojim
rukama hvatao za ruku i na taj način ga sprječavao da preduzme službenu radnju
prema K. M. U tome je i uspio ,sklonio mu je ruke, zbog čeka je K. M.
pobjegao. Takođe je istakao da jedan momak koji je bio obučen u crnu košulju i
bijelu duksericu, koja je bila svezana oko vrata, kojeg ne poznaje ,niti je
kasnije saznao kako se zove, ali je čuo da je u nekom rodu sa K. M. sklanjao
ruke sa njegovog kolege R. V. koji je bio uhvatio M. M.i na taj način omogućio
M. da pobjegne i da njegov kolega nije mogao da preduzme službene radnje.
Momak koji je ovo uradio, uputio se u nepoznatom pravcu i tek kasnije je došao
u stanicu policije da se interesuje zašto policija njega traži i šta se to
navodno desilo tog dana. Istakao je da se ne pridružuje krivičnom gonjenju
protiv okrivljenih i da ne postavlja imovinskopravnih zahtjev.
Iz iskaza svjedoka P. Z. proizilazi da se dana 12.08.2007. godine oko 01:30
časova nalazio u kafiću „London“ u Njegoševoj ulici i da je vidio gužvu na
nekih 20-tak metara od kafića „London“ ,prema Trgu Kralja Nikole. Prišao je sa
namjerom da razdvoji grupu mladića i policajce koji su tu bili. Pojasnio je da
ne poznaje ni mladiće ,ni policajce. Istakao je da nije vidio da je bilo ko od
ovih momaka napao policajca, niti da su se opirali istima. Nije mu bio poznat
razlog svađe između policajaca i grupe maldića, bila je velika gužva i nije
primijetio da je neko od mladića pobjegao sa lica mjesta. Na glavnom pretresu
je ponovio da ne zna ko se svađao i da ne zna kakva je bila svađa.
Iz iskaza svjedoka K. K. proizilazi da se dana 12.08.2007. godine u kasnim
večernjim časovima negdje oko 01,15 časova nalazio ispred kafe bara zv.
„Iris“, kada je primijetio da policija dolazi ispred kafića gdje se on nalazi.
Prethodno je bila svađa između njega i L. I. pa misli da ih je neko
obavijestio, pa da su oni radi toga došli. Na istom mjestu su se nalazili K.
M. i M. M.. U trenutku kada mu je jedan od policajaca prišao da mu stavi
lisice da bi ga sproveo u službeno vozilo, prišao mu je M. M. i uhvatio za
ruku jednog policajca i obratio mu se riječima „nećete mu stavljati lisice“.
Nakon toga ,kada je policajac htio da izvadi pendrek M. kada je to vidio
odgurnuo je policajca i pobjegao sa lica mjesta. Nije primijetio iako se tu
nalazio K. M. da je isti preduzeo bilo kakavu radnju u sprječavanju službenog
lica u vršenju službene dužnosti dok su htjeli da ga privedu u službeno
vozilo, već kada je na kraju sjeo u isto M. je prišao i kako su vrata od
vozila bila otvorena uhvatio ga za ruku i rekao „idi kući“. Pojasnio je da dok
je sjedio u službeno vozilo policajci nijesu bili sa njim, već su se nalazili
ispred već navedenog kafića. Na glavnom pretresu je istakao da se opirao
hapšenju i da je tom prilikom izašao iz policijskog auta i pobjegao kući.
Na osnovu zapisnika o prepoznavanju lica UP Ispostave Cetinje broj
23-03-224/12-1577/2 od 24.05.2012. godine, konstatuje se da je prepoznavanje
izvršeno od strane oštećenih M. J. i R. V. nastanjenog u Podgorici.
Prepoznavanje je obavljeno u prostoriji namijenjenoj u tu svrhu, u kojoj su
prethodno uvedena četiri lica čije su osnovne osobine slične onima koje su
oštećeni dali. Redosled s lijeva na desno je izgledao tako da je na poziciji
broj 1. K. V. poziciji broj 2. S. Z. poziciji broj 3. Đ. J. poziciji broj 4.
K. M..
Oštećeni M. J. se sa velikom vjerovatnoćom izjasnio da je po fizičkoj
konstituciji lice koje se nalazilo na poziciji broj 4. tj. K. M. lice koje ga
je navedenog dana sprječavalo u vršenju službene dužnosti.
Oštećeni R. V. se sa velikom vjerovatnoćom izjasnio da je po fizičkoj
konstituciji lice koje se nalazilo na poziciji broj 4. tj. K. M. lice koje ga
je navedenog dana sprečavalo u vršenju službene dužnosti.
Nakon drugačijeg rasporeda posmatrano s lijeva na desno gdje se na poziciji
broj 1 nalazio K. M., na poziciji broj 2. K. V. na poziciji broj 3. S.Z. i na
pozicji broj 4. Đ. J. oštećeni su nakon dobrog razgledanja sa nesumnjivom
sigurnošću pokazali na poziciju broj 1.
Iz izvoda iz KE UP Ispostava Cetinje br. 20-02-245/07-3616/2 od 11.09.2007.
godine za okrivljenog K. M. proizilazi da nije osudjivan.
Iz izvoda iz KE UP Ispostava Cetinje br. 20-02-245/07-3617/2 od 11.09.2007.
godine za okrivljenog M. M. od R. i majke M. rođene M. rođen 21.03.19..
proizilazi da osuđivan i to presudom Osnovnog suda u Cetinju, K. Br. 70/04 od
04.10.2004. godine, zbog krivičnog djela ugrožavanje opasnim oruđem pri tuči i
svađi iz člana 154 Krivičnog zakonika, na kaznu zatvora u trajanju od dva
mjeseca, uslovno na jednu godinu, presudom Osnovnog suda u Cetinju, K. Br.
1/03 od 03.03.2006. godine, zbog krivičnog djela uvreda iz člana 195. stav 2.
u vezi stava 1. Krivičnog zakonika, na kaznu zatvora u trajanju od šest
mjeseci, uslovno na jednu godinu i presudom Osnovnog suda u Cetinju, K. br.
266/05 od 13.02.2005. godine, zbog krivičnog djela nasilničko ponašanje iz
člana 399 stav 2. u vezi stava 1. Krivičnog zakonika, na kaznu zatvora u
trajanju od 45 dana
Analizirajući rezultate dokaznog postupka te na osnovu savjesne i brižljive
ocjene svih provedenih dokaza pojedinačno i u svojoj ukupnosti sud je
nesumnjivo utvrdio da su okr. K. M. i M. M. kao saizvršioci počinili krivično
djelo sprječavanje službenog lica u vršenju službene radnje iz čl. 375. st. 3.
u vezi st. 1 ,a u vezi čl.23.st.2.Krivičnog zakonika u vremenu, mjestu i na
način bliže opisan dispozitivom ove presude.
Utvrđujući činjenice radi pravilnog materijalnopravnog odnosa u ovoj
krivičnopravnoj stvari sud je nesumnjivo utvrdio da je optuženi Dana 12.
avgusta 2007. godine, oko 01,15 časova , ispred kafe bara »Iris«, u Njegoševoj
ulici u Cetinju, svjesno i voljno silom spriječili oštećene policijske
službenike Uprave policije Ispostave Cetinje – M. J. i R. V. u vršenju
službene radnje lišenja slobode lica zatečenog u izvršenju krivičnog djela K.
K. koju radnju su preduzimali u okviru svojih ovlašćenja, na način što su
zajedno fizički napali oštećene policijske službenike u trenutku kada su isti
pokušali da liše slobode K. K. iz Cetinja, zbog prethodno počinjenog krivičnog
djela, na način što su oštećene gurali, povlačili ih za ruke i djelove
službenih uniformi, onemogućivši ih pri tom da izvrše započetu službenu
radnju, što je iskoristio K. K. i bjekstvom napustio lice mjesta.
Naime, u ovakvim se radnjama okrivljenih koje se sastoje u spriječavanju silom
ovl.policijskih službenika u vršenju službene radnje – lišenje slobode lica
koje je zatečeno u izvršenju krivičnog djela, a koju su radnju preduzimali u
okviru svojih ovlašćenja i koje svojstvo im je predviđeno odredbama čl. 142.
KZ-a, te kod činjenice da je djelo svršeno, obzirom da su službena lica bila
spriječena da izvrše službenu radnju, stiču se sva subjektivna i objektivna
obilježja krivičnog djela koje im se stavlja na teret, pri čemu je sud
određujući subjektivni odnos okrivljenih prema učinjenom krivičnom djelu
utvrdio da su okrivljeni bili svjesni svog djela i njegovih obilježja ,tj.da
su htjeli njegovo izvršenje -postupali su sa umišljajem.
Kako su okrivljeni uzeli neposredno i istovremeno učešće u samoj radnji
izvršenja krivičnog djela u pitanju, postupajući pri tom umišljajno, da se
zaključiti da su okrivljeni djelovali kao saizvršioci.
Sud je, nakon detaljne analize iskaza oštećenih policijskih službenika M. J. i
R. V. koji su djelovali u okviru svoj službenih ovlašćenja,kao i kroz iskaze
ostalih sudionika ovog dogadjaja,te pisanih dokaza, kako pojedinačno ,te
dovodeći ih u međusobnu vezu i u poređenju sa analiziranom odbranom
okrivljenih, iste prihvatio kao logične, ubjedljive i objektivne, budući da su
isti međusobno saglasni u svim ključnim okolnostima, pa je nesumnjivo utvrdio
da su okrivljeni K. M. i M. M. kao saizvršioci počinili krivično djelo
sprječavanje službenog lica u vršenju službene radnje iz čl.375.st.3.u vezi
st.1. a u vezi člana 23. stav 2. Krivičnog zakonika u vremenu, mjestu i na
način bliže opisan dispozitivom ove presude.
Kod ovakvog činjeničnog utvrđenja, sud je, nakon detaljne analize odbrane
okrivljenih, a imajući u vidu sve sprovedene dokaze došao do zaključka da
odbrana okrivljenih ne predstavlja vjeran prikaz dešavanja tokom kritične
situacije. Naime, u konkretnom slučaju, iz iskaza okrivljenih proizilazi da
isti ne poriču izvjesno učešće u konkretnom događaju, ali ne na način kako je
to predstavljeno optužbom. Sud je ovakvu odbranu cijenio kao nelogičnu,
paušalnu i neobjektivnu i u tom smislu sračunatu na pokušaj izbjegavanja ili
makar ublažavanja sopstvene krivice za počinjeno krivično djelo. Do ovakvog
zaključka sud je prije svega došao nakon svestrane i detaljne analize iskaza
oštećenih, koji su opisali koja su lica učestvovala u izvršenju krivičnog
djela i koje su radnje tom prilikom preduzeli onemogućavajući ih pritom da
preduzimaju službene dužnosti. Dakle, odbrana okrivljenih nije uvjerljiva i
objektivna, već naprotiv samo i isključivo sračunata na izbjegavanje
krivičnopravne odgovornosti, u kojoj funkciji je i njihov pokušaj da iskaze
oštećenih predstave kao iskaze koji su motivisani potrebom da im namjeste
nešto što oni nijesu uradili, samim tim što to nije potvrđeno tokom dokaznog
postupka.
Sud je pri ocjeni pravno relevantih dokaza u predmetnoj krivično-pravnoj
stvari, punu vjeru poklonio iskazu oštećenih nalazeći da su ovi iskazi
uvjerljivi, logički skladani i isitiniti, pa ih je kao takve, cijenio kao
dokaz od presudne važnosti za razjašnjenje predmetne krivično pravne stvari .
Poseban osvrt zalužuje iskaz svjedoka K. K. koji je bio neposredni
očevidac.Isti u svom iskazu opisuje radnje opt. M. M. preduzete prema
ovl.policijskim službenicima .Medjutim,ovaj svjedok ne predstavlja na
vjerodostojan način i radnje opt. K. M. štaviše njegov iskaz je i
kontradiktoran sa iskazom samog K. M. ,poprimajući obilježja pristrasnosti
usred srodničkog odnosa sa opt.K.om.
Cjeneći iskaz svjedoka P. Z. sud je našao da nije od uticaja na svestrano
razjašnjenje date krivičnopravne stvari jer isti nema saznanja o toku
konkretnog dogadjaja.
Prilikom utvrdjivanja vrste i visine kazne koju će izreći okrivljenom M. M.
cijenjene su okolnosti iz čl. 42. KZ -a, pa je Sud od olakšavajućih okolnosti
na strani okrivljenog našao,da se radi o porodičnom čovjeku,ocu maloljetnog
djeteta, da se oštećeni nijesu pridružili krivičnom gonjenju i da nijesu
postavili imovinskopravni zahtjev, kao i same okolnosti pod kojima je izvršeno
predmetno krivično djelo, te protek vremena od izvršenja djela,dok je od
otežavajućih okolnosti van bitnih obilježja krivičnog djela u pitanju našao
raniju osuđivanost.
Sud je smatrajući ove olakšavajuće okolnosti kao naročito olakšavajuće,a
posebno pritom cjeneći da se okrivljeni sam brine o svojoj porodici,tako da bi
kazna zatvora u efektivnom trajanju negativno uticala na čitavu porodicu,
primijenio institut ublažavanja kazne propisan čl. 45 st.1. tačka 3. KZ-a i 46
st.1. tačka 5. KZ-a i istom izrekao kaznu zatvora u trajanju od 30 dana ispod
zakonskog minimuma od šest mjeseci.
Dakle, Sud je uvjerenja da će se u konkretnom slučaju i sa ovako ublaženom
kaznom kao u izreci presude postići svrha kažnjavanja predvidjena čl. 32. KZ
-a.
Shodno čl.51.KZ-a okrivljenom M. M. se u izrečenu kaznu ima uračunati vrijeme
lišenje slobode dana 12.08.2007.godine od 02,30 časova do 13.08.2007.godine
dok preostali dio kazne ima izdržati po pravosnažnosti ove presude.
Prilikom utvrdjivanja vrste i visine kazne koju će izreći okrivljenom K. M.
cijenjene su okolnosti iz čl. 42. KZ -a, pa je Sud od olakšavajućih okolnosti
na strani okrivljenog našao, da se oštećeni nijesu pridružili krivičnom
gonjenju i da nijesu postavili imovinskopravni zahtjev, njegovu raniju
neosuđivanost, kao i same okolnosti pod kojima je izvršeno predmetno krivično
djelo,protek vremena od izvršenja predmetnog krivičnog djela, dok otežavajućih
okolnosti van bitnih obilježja krivičnog djela u pitanju nije bilo.
Sud je smatrajući ove olakšavajuće okolnosti kao naročito olakšavajuće
primijenio institut ublažavanja kazne propisan čl. 45 st.1. tačka 3. KZ-a i 46
st.1. tačka 5. KZ-a i istom imajući u vidu svrhu kažnjavanja utvrdio kaznu
zatvora u trajanju od po 30 dana, odmjerivši kaznu u ispod zakonom propisanim
granicama za predmetno krivično djelo i istovremeno našao da su ispunjeni
uslovi za izricanje uslovne osude propisani čl.54 KZ-a, određujući da se
navedena kazna neće izvršiti ukoliko okrivljeni u vremenskom periodu od godine
dana od dana pravosnažnosti presude ne počini novo krivično djelo, uz
uvjerenje suda da će se u konkretnom slučaju, a uzimajući u obzir okolnosti
pod kojima je djelo izvršeno kao i raniji život okrivljenog K. M. odn. da
izvršeno djelo prije predstavlja slučajnu epizodu u njegovom životu,nego što
je pak rezultat njegovog ponašanja,smatrao da se i sa tako utvrđenom kaznom
postići svrha njenog izricanja predviđena čl.52. KZ-a.
Troškova krivičnog postupka nije bilo, a okrivljeni su dužni da na ime paušala
na blagajni ovog Suda uplate iznos od po 30,00 € u roku od 15 dana po
pravosnažnosti presude pod prijetnjom prinudnog izvršenja,u korist budžeta
Crne Gore koji iznos je sud odredio imajući u vidu konkretan slučaj,trajanje
postupka i imovne prilike okrivljenih .
Na temelju izloženog shodno čl. 374. ZKP-a valjalo je odlučiti kao u izreci.
OSNOVNI SUD U CETINJU
Dana, 04.03.2013. godine
Zapisničar, S u d i j a,
Martinović Aleksandra Marija Ćupić
PRAVNA POUKA:
Protiv ove presude može se izjaviti žalba u
roku od 8 dana od dana prijema Višem sudu
u Podgorici, a preko ovog Suda.