Posl.br.K. 24/07
U I M E C R N E G O R E
OSNOVNI SUD U CETINJU, kao prvostepeni, po sudiji pojedincu Goranu Vrbici, uz
sudjelovanje namještenika suda Vjere Jovićević, kao zapisničara, u krivičnom
predmetu okr. M.M.iz Cetinja, zbog krivičnog djela krađa iz čl.239.st.1., u
sticaju sa krivičnim djelom skidanje i povreda službenog pečata i znaka iz
čl.381.st.1. KZ-a, a u vezi čl.48.st.1. KZ-a, po Optužnom prijedlogu Osnovnog
Državnog Tužilaštva u Cetinju, Kt.br.65/06 od 31.01.2007.godine, po službenoj
dužnosti, donio je dana 23.02.2012.godine i javno objavio, ovu
P R E S U D U
Protiv:
Okr. M.M., od oca V., rođenog .......godine u Cetinju, posljednjeg poznatog
pebivališta , naselje "S. g." b.b.
na osnovu čl.372 tač.3. ZKP-a
O D B I J A S E O P T U Ž B A
Da je:
1. U neutvrđenom vremenskom periodu, pa sve do 09.02.2006.godine, u stanu,
lociranom u naselju "Stankova gomila" br.66. u Cetinju, u namjeri da sebi
pribavi protivpravnu imovinsku korist, protivpravno oduzeo i prisvojio
električnu energiju, vlasništvo oštećene "E. C. G." AD N. - E. C. u količini
od 61251 KWh, ukupne novčane vrijednosti od 2125,90 eura, na način što je
provlačenjem igle u postavljenom električnom brojilu marke "Iskra" br.
7243631, onemogućio okretanje diska, tako utrošena električna energija nije
mogla pravilno registrovati na navedenom električnom brojilu, a što je
ustanovljeno dana 09.02.2006.godine, prilikom izvršene kontrole tog mjernog
mjesta od strane radnika E. Cetinje.
2. U vremenu i mjestu kao pod tačkom 1. Optužnog prijedloga, prilikom
protivpravnog oduzimanja i prisvajanja električne energije, povrijedio
službeni znak - elektrodistributivnu plombu oznake ED br.8., koja je
postavljena od strane ovlašćenih radnika "E. C. G." AD N.- E.C., radi
osiguravanja tačnosti i ispravnosti mjerenja utrošene električne energije na
električnom brojilu marke "Iskra" br. 7243631, a što je ustanovljeno dana
09.02.2006.godine, prilikom izvršene kontrole tog mjernog mjesta od strane
radnika E.C.
-čime bi izvršio krivično djelo skidanje i povreda službenog pečata i znaka iz čl.381.st.1. KZ-a,
Troškovi krivičnog postupka padaju na teret budžetskih sredstava suda.
O b r a z l o ž e nj e
Osnovno državno tužilaštvo u Cetinju podnijelo je ovom sudu Optužni prijedlog
Kt.br.65/06 od 31.01.2007.godine protiv okr. M.M.iz Cetinja, zbog krivičnog
djela krađa iz čl.239.st.1., u sticaju sa krivičnim djelom skidanje i povreda
službenog pečata i znaka iz čl.381.st.1. KZ-a, a u vezi čl.48.st.1. KZ-a.
Članom 124. st.1. tač.6. KZ-a propisano da se krivično gonjenje ne može
preduzeti kad proteknu tri godine od izvršenja krivičnog djela za koje se po
zakonu može izreći kazna zatvora preko jedne godine, a kako je za konkretno
krivično djelo propisana kazna zatvora u trajanju do tri godine, to je u ovom
slučaju, dana 09.02.2012.godine, nastupila zastara krivičnog gonjenja, jer je
proteklo dvostruko vrijeme koje se po zakonu traži za konkretno krivično djelo
- šest godina, obzirom da je djelo počinjeno " u neutvrđenom vremenskom
periodu , pa sve do 09.02.2006.godine", a što predstavlja zakonski osnov
(čl.125.st.7. KZ-a) za donošenje presude kojom se optužba odbija shodno članu
372. tačka 3. ZKP-a.
Shodno čl.230.st.1. ZKP-a, odlučeno je da troškovi krivičnog postupka padaju
na teret budžetskih sredstava suda.
Sa izloženog odlučeno je kao u izreci presude.
OSNOVNI SUD U CETINJU
Dana 23.02.2012.godine
Zapisničar, Sudija
Vjera Jovićević, Goran Vrbica
Pravna pouka:
Protiv ove presude može se izjaviti žalba
Višem sudu u Podgorici, u roku od 8 dana
od dana prijema, a preko ovog suda.