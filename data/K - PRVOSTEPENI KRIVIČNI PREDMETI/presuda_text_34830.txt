K.br. 114/13
U IME CRNE GORE
Osnovni sud u Pljevljima, kao prvostepeni krivični sud po sudiji Branku
Pejoiću uz sudjelovanje zapisničara Djondović Milenke u krivičnom predmetu
protiv okrivljenog O. A. iz P., zbog krivičnog djela laka tjelesna povreda iz
čl. 152 st. 2 u vezi st. 1 Krivičnog zakonika CG, po optužnom predlogu ODT
Pljevlja Kt.br.267/13 od 12.08.2013.godine, nakon održanog glavnog i javnog
pretresa dana 17.12.2013.godine u prisustvu zamjenika ODT Djurović Veljka i
okrivljenog, a u osutnosti oštećenog C. O. donio je i javno objavio
P R E S U D U
Okrivljeni O. A. JMBG ..... od oca A. i majke K. rodjene R., rodjen ....godine
u P. gdje i živi ul. B. J. bb, državljanin CG, učenik srednje stručne škole
III razred, ne oženjen, bez djece, izrečena mu ranije vaspitna mjera
K r i v j e
Što je:
dana 18.07.2013.godine oko 15 časova u ulici T. u P. lako tjelesno povrijedio
oštećenog C. O., na način što je mermernom pločicom, sredstvom podobnim da
tijelo teško povrijedi i zdravlje teško naruši, koju pločicu je stavio u
plastičnu kesu, zamahnuo i udario oštećenog u predjelu lijeve podlaktice,
nanijevši oštećenom C. O.  laku tjelesnu povredu, razderotinsku ranu na
lijevoj podlaktici,
-čime je izvršio krivično djelo laka tjelesna povreda iz čl. 152. st 2 u vezi st. 1 Krivičnog zakonika CG.
-pa mu sud na osnovu već citiranog zakonskog propisa a primjenom čl. 4,5,13,15, 32, 33,36,42,53 i 54 Krivičnog zakonika CG te čl. 226 i 229 ZKP-u CG i z r i č e
USLOVNU OSUDU
S tim da mu utvrdjuje kaznu zatvora u trajanju od 2 mjeseca( dva mjeseca), i
istovremeno odredjuje da se ista neće izvršiti ako okrivljeni u roku od godinu
dana ne izvrši novo krivično djelo.
Okrivljeni se obavezuje da na ime troškova vodjenja krivičnog postupka plati
budžetu RCG iznos od 60,50 €, a na ime paušala iznos od 27,50 €.
Troškove krivičnog postupka i paušal okrivljeni će platiti u roku od 15 dana
po pravosnažnosti presude, pod prijetnjom prinudnog izvršenja.
O b r a z l o ž e n j e
Osnovno državno tužilaštvo u Pljevljima optužnim predlogom Kt.br. 267/13 od
12.08.2013.godine optužilo je okrivljenog O. A. iz P.  zbog krivičnog djela
laka tjelesna povreda iz čl. 152 st. 2 u vezi st. 1 Krivičnog zakonika CG
navodeći da je okrivljeni krivično djelo izvršio na način mjesto i vrijeme
kako je to bliže opisano u izvreci ove pressude.
U završnoj riječi zamjenik ODT je istakao da u cjelosti ostaje pri podnesenom
optužnom predlogu pa je predložio da sud okrivljenog oglasi krivim i osudi po
zakonu.
Okrivljeni O.A. na glavnomm pretresu je istakao da je tačna činjenica da je on
dana 18.07.2013.godine oko 15 časova u ulici tršovoj u Pljevljima udario
oštećenog C. O. jednom mermernom pločicom i time mu nanio povrede. Dalje
ističe da je prethodno pločicu stavio u plastičnu kesu i zamahnuo istom i
oštećenog udario u predjelu lijeve podlaktice. Dalje ističe da nije vidio da
je nanio povredu oštećenom ali pretpostavlja da jeste pošto ga je tom pločicom
udario koju je prethodno stavio u plastičnu kesu. Ističe takodje da se drugu
veče u gradu sreo sa oštećenim i lijepo su razgovarali. Posebno ističe da se
mnogo kaje što je ovo uradio i izvinjava se i obećava da se više ništa ni
slično desiti. Ovako je reagovao prema oštećenom jer je oštećeni prethodno sa
svojim društvom ga sačekao ispred kuće pa su ga tu istukli. Sada je u
potpunosti regulisao odnose sa oštećenim i nisu više u zavadjenim odnosima.
U završnoj riječi je istakao da se osjeća krivim i da priznaje krivicu pa na
kraju svoju odgovrnost ostavlja sudu na slobodnu procjenu.
U dokaznom postpku sud je pročitao nalaz i mišljenje vještaka Dr.P. M. dat na
zapisnik ODT Pljevja od dana 5.8.2013.godine, pročitao izvješaj ljekara iz
jedinice za HMP P. od 18.7.2013.godine o povredi za oštećenog C. O. i pročitao
izvještaj iz KE za okrivljenog izdat od strane UP CB Pljevlja br.
03-245/13-4863/2 od 1.08.2013.godine.
Nakon provedenog dokaznog postupka i nakon ocjene izvedenih dokaza, a imajući
u vidu i potpuno priznanje okrivljenog sud je utvrdio da je okrivljeni O. A.
iz P.izvršio krivično djelo koje mu je optužnim predlogom ODT stavljeno na
teret. Ovakvu svoju odkuku sud je zasnovao na potpunom priznanju okrivljenog
kao i na nalazu i mišljenju vještaka hirurga Dr.P. M.
Vještak hirurg Dr.P. M. je u svom nalazu i mišljenju na zapisniku ODT Pljevlja
od dana 5.08.2013.godine istakao da uvidom u medecinsku dokumentaciju a to je
izvještaj ljekara iz jedinice za HMP u Pljevljima od 18.7.2013.godine na ime
C. O. stoji:"dolazi u pratnji patrole policije, navodi povrede sa tupim
predmetom. Objektivni nalaz: spolja na koži lijeve podlaktice posjekotina kože
sa malo krvi od 3,0 cm," u dijagnozi na latinskom jeziku kada se prevede na
naš jezik stoji:razderotinska rana na lijevoj podlaktici. Na kraju vještak
daje mišljenje da se radi o lakoj tjelesnoj povredi, a ista je najvjerovatnije
nanešena jednim udarcem, tupim tvrdim predmetom po lijevoj podlaktici. Kako
navodi oštećeni oguće je da je taj tupo tvrdi predmet bio u neoj kesi i da je
zamahnutom kesom u kojoj je bio tajj predmet nanešena ova povreda. Na kraju
vještak ostavlja mogućnost da je ova povreda mogla nastati padom i udarom u
tvrd predmet, ali je to sasvim mala mogućnost.
Sud je u cjelosti prihvatio nalaz i mišljenje ovog vještaka koji je po
mišljenju suda dat stručno i objektivno u skladu sa strukom i naukom a inače
radi se o stalnom sudskom vještaku, a njegov nalaz je u potpunosti u
saglasnosti sa priznanjem okrivljenog.
Iz izvještaja J. za HMP od dana 18.7.2013.godine se zaključuje da je kritičnog
dana oštećeni C. O. pregledan od strane ljekara iz HMP te da mu je
konstatovana povreda koja je opisana u izvještaju.
Iz izvještaja iz KE za okrivljenog utvrdjuje se da je okrivljeni ranije
oglašen krivim te da mu je izrečena vaspitna mjera pojačan nadzor organa
starateljstva.
Kod ovako činjeničnog stanja na osnovu svih izvedenih dokaza a imajući u vidu
i potpuno priznanje okrivljenog sud je utvrdio da je okrivljeni izvršio
krivično djelo koje mu se stavlja na teret a na način mjesto i vrijeme kako je
to bliže opisano u izreci ove presude.
Sud je procijenio da u konkretnom predmetu nije bilo neophodno saslušati
svjedoka ošećenog C. O.  kao i svjedoka S. V. koji se nalaze u stranoj državi
na studijama i koji nisu mogli pristupiti na glavni pretres iako su u više
navrata pozivani, a ovo iz razloga što je okrivljeni u potpunosti priznao
izvršenje krivičnog djela a njegovo priznanje je potvrdjeno nalazom i
mipšljenjem vještaka hirurga Dr.P. M.
Prilikom odredjivanja vrste kazne i prilikom odmjeravanja njene visine sud je
u okrivu opšte svrhe krivičnih sankcija cijenio i svrhu uslovne osude, pa je
sud mišljenja da radi krivično pravne zaštite protiv okrivljenog nije bilo
neophodno izricati drugu vrstu krivične sankcije osim uslovne osude jer je sud
mišljenja da će i uslovna osuda prema okrivljenom imati smisla i da će se
istom postići kako specijalna tako i generalna prevencija, i da će se prema
okrivljenom istom sankcijom postići svrha kažnjavanja koja je propisana u čl.
32 krivičnog zakonika CG. Pri tome sud je cijenio činjenicu da je okrivljeni
pošteno priznao izvršenje krivičnog djela da je izazio žaljenje i kajanje te
da se radi o veoma mladom čovjeku, pa mu je te okolnosti sud uzeo kao
olakšavajuće.
U sislu čl. 226. i 229 ZKP CG sud je obavezao okrivljenog da na ime troškova
vodjenja krivičnog postupka plati budžetu RCG iznos od 60,50 € a isti iznos
predstavlja naknadu i nagradu vještaku za izvršeno vještačenje, a iznos
paušala od 27,50 € sud je odredio imajući u vidu dužinu trajanja i složenost
krivičnog postupka kao i imovno stanje okrivljenog.
Sa iznijetih razloga odlučeno je kao u izreci ove presude.
OSNOVNI SUD U PLJEVLJIMA
Dana 17.12.2013.godine.
Zaisničar, S u d i j a ,
Milenka Djondović s.r. Pejović Branko s.r.
PRAVNA POUKA:Protiv ove presude dozvoljena je žalba u roku od 8 dana po
prijemu iste, Višem sudu u Bijelo Polje a preko ovog suda.
DOSTAVLJENO:
1 x ODT Pljevlja
1 x okrivljenom
4 x u predmet