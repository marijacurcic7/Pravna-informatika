K.br.148/13
U IME CRNE GORE
Osnovni sud u Pljevljima, kao prvostepeni krivični sud po sudiji Branku
Pejoviću uz sudjelovanje zapisničara Djondović Milenke u krivičnom predmetu
protiv okrivljene G. J. iz sela V. opština P. zbog krivičnog djela
krijumčarenje iz čl.265.st.1. Krivičnog zakonika CG po optužnopm predlogu ODT
Pljevlja Kt.br.352/13 od 01.11.2013. godine nakon održanog glavnog i javnog
pretresa u prisustvu zamjenika ODT Pljevlja a u odsutnosti uredno pozvane
okrivljene, dana 05.12.2013. godine, donio je i javno objavio
P R E S U D U
Okrivljena G. J., JMBG .... od oca D. i majke B. rodjena T., rodjena ....
godine u P., živi u selu V. opština P., državljanka CG, govori srpskim
jezikom, razumije crnogorski jezik, ne zaposlena, pismena završila srednju
stručnu školu za tekstilnog tehničara, udata majka dvoje maloljetno djece,
srednjeg imovnog stanja, ranije ne osudjivana
K r i v a j e
Što je:
dana 25.10.2013. godine oko 18,45 časova bavila se prenošenjem robe preko
carinske linije iz Republike Srbije u Republiku Crnu Goru, izbjegavajući mjere
carinskog nadzora, na način što je u mjestu J. Republika Srbija u PMV marke
"Golf 2" reg.br. PV ... utovarila 15 komada plinskih boca i to: 5 komada sa
oznakama "Boca DMS" 630x220/521, 5 komada sa oznakom "DMS" 600x200/431 i 5
komada sa oznakom 630x220/521, burici FI 6 -200 komada, 50 komada crijeva FI
16, 50 m bakarne cijevi FI 6x09 - 2 komada, 50 komada poklopaca punjača, 1
komad buksne ženske, 2 komada zvučnika AC-2, 5 komada multi ventila Mimgas
RO1H22O, 2 komada plastičnih vezica - male i 2 komada prekidača za sekvent AC,
te vozilo povezla zaobilaznim makadamskim putem i u mjestu "Ranče polje" ušla
u Crnu Goru
zaobilazeći Carinski punkt "R.", kada je zaustavljena i kontrolisana od strane
OPS IGP PJ Pljevlja, kojom prilikom je od okrivljene za privremeno oduzeta
naznačena roba,
čime je izvršila krivično djelo krijumčarenje iz čl.265.st.1. Krivičnog
zakonika CG,
pa joj sud na osnovu već citiranog zakonskog propisa, a primjenom članova 4,
5, 13, 15, 32, 33, 36, 42, 53. i 54. Krivičnog zakonika CG i z r i č e
USLOVNU OSUDU
S tim da joj utvrdjuje kaznu zatvora u trajanju od 6 mjeseci (šest mjeseci) i
istovremeno odredjuje da se ista neće izvršiti ukoliko okrivljena u roku od
godinu dana ne izvrši novo krivično djelo.
Takoje, sud okrivljenu primjenom članova 4,5, 13, 15, 32, 33, 39, 42, 45. i
46. Krivičnog zakonika CG
O S U D J U J E
Na novčanu kaznu u iznosu od 400,00 eura (četiristotine eura) koju će
okrivljena platiti ovom sudu u roku od 6 mjeseci po pravnosnažnosti presude u
šest jednakih mjesečnih rata.
Ako okrivljene u odredjenom roku ne plati novčanu kaznu sud će istu kaznu
zamijeniti kaznom zatvora tako što će se za svakih započetih 25,00 novčane
kazne odrediti po jedan dan kazne zatvora.
Okrivljena se obavezuje da na ime paušala plati ovom sudu iznos od 27,50 eura,
a ovo u roku od 15 dana po pravnosnažnosti presude pod prijetnjom prinudnog
izvršenja.
Shodno članu 265.st.4. Krivičnog zakonika CG od okrivljene se oduzima roba
koja je bila predmet izvršenja ovog krivičnog djela i to: 15 komada plinskih
boca, od toga 5 komada sa oznakama "Boca DMS" 630x220/521, 5 komada sa oznakom
"DMS" 600x200/431 i 5 komada sa oznakom 630x220/521, burici FI 6 -200 komada,
50 komada crijeva FI 16, 50 m bakarne cijevi FI 6x09 - 2 komada, 50 komada
poklopaca punjača, 1 komad buksne ženske, 2 komada zvučnika AC-2, 5 komada
multi ventila Mimgas RO1H22O, 2 komada plastičnih vezica - male i 2 komada
prekidača za sekvent AC.
O b r a z l o ž e n j e
Osnovno državno tužilaštvo u Pljevljima optužnim prdlogom Kt.br.352/13 od
01.11.2013. godine optužilo je okrivljenu G. J. iz sela V. opština P. zbog
krivičnog djela krijumčarenje iz čl.265. st.1. Krivičnog zakonika CG, navodeći
da je okrivljena krivično djelo izvršila na način mjesto i vrijeme kako je to
bliže opisano u izreci ove presude.
U završnoj riječi zamjenik ODT-a je ostao u cjelosti pri podnesenom optužnom
predlogu i predložio da sud okrivljenu oglasi krivom i osudi po zakonu.
Današnji glavni pretres je održan u odsutnosti uredno pozvane okrivljene.
Okrivljena G. J. u svoju odbranu na zapisniku ODT Pljevlja od dana 01.11.2013.
godine je istkla da priznaje izvršenje krivičnog djela koje joj se stavlja na
teret i krivicu za isto. Dalje dodaje da živi u mjestu V. opština P. i da je
dana 25.10.2013. godine u poslijepodnevnim časovima kod nje kući došao njen
poznanik M. iz P., a istom nezna prezime, ali zna da se bavi ugradnjom plina u
putnička vozila. Sjeća se da je žurio jer je imao nekih poslova pa ju je
zamolio da ona svojim PMV podje u mjesto J. i od jednog njegovog prijatelja
preuzme brzu poštu - robu za ugradnju plina. Dalje dodaje da je ona svojim PMV
marke "Golf 2" reg.br. PV .... mimo graničnog prelaza "R." makadamskim putem
preko "R...." prešla u Republiku Srbiju i u mjestu "J." našla se sa tim
čovjekom koji joj je predao robu kao i račun za istu. Naznačene plinske boce i
ostali materijal za ugradnju istih utovarila je u svoje auto i istim putem
kojim je došla tj. makadamskim putem zaobilazeći granični prelaz "R." ušla u
Crnu Goru. Kada se kretala makadamskim putem prema kući u mjestu V. zaustavila
ju je granična policija izvršila kontrolu i graničnoj policiji je rekla sve
što je rekla i prilikom saslušanja. Nakon toga policija ju je povela na punkt
gdje je izvršena kontrola slikavanja robe i ista roba joj je oduzeta uz izdatu
potvrdu o oduzimanju. Posebno ističe da je njena kuća u mjetu Vijenac udaljena
od granice sa Republikom Srbijom oko 700 m i ona zna da roba koja ulazi u Crnu
Goru treba da ulazi preko graničnog prelaza "R.", ali toga dana nju je zamolio
M. zbog hotnosti pošto je žurio za P. da mu naznačenu robu iz mjesta Jabuka
preveze do svoje kuće te je ona više zbog lakomislenosti i da bi učinila
uslugu M., a ne da se bavi krijumčarenjem ili kakvim drugim krivičnim djelima,
to prihvatila i robu dovezla. Tek je sada svjesna svojih postupaka te izražava
kajanje za isto i tvrdi da u buduće neće ponoviti istu grešku.
U dokaznom postupku sud je saslušao svjedoka V.  M., pročitao službenu
zabilješku UP Stanice SGP Pljevlja br. 05/13-2747 od 25.10.2013. godine,
pročitao potvrdu UP CB Pljevlja br. 03-240/13-10694/1 od 25.10.2013. godine o
privremenom oduzimanju predmeta od okrivljene, pročitao zapisnik UP CB
Pljevlja od 28.10.2013. godine o primopredaji akcizne robe, izvršio uvid u
račun radnje "E." P.od 24.10.2013. godine, izvršio uvid u fotoelaborat UP CB
Pljevlja br. 555/13 od 25.10.2013. godine i pročitao izvještaj iz KE za
okrivljenu izdat od strane UP CB Pljevlja br. 03-245/13-10849/2 od 31.10.2013.
godine.
Nakon provedenog dokaznog postupka i nakon ocjene svih izvedenih dokaza kako
pojedinačno tako i skupa i u njihovoj medjusobnoj povezanosti jednog sa
drugim, a imajući u vidu i potpuno priznanje okrivljene sud je utvrdio da je
okrivljena izvršila krivično djelo koje joj je optužnim predlogom ODT-a
stavljeno na teret, a na način mjesto i vrijeme kako je to bliže opisano u
izreci ove presude. Ovakvu svoju odluku sud je zasnovao na činjenicama koje
slijede iz dokaza izvedenih na glavnom pretresu.
Naime, svjedok V. M. je istakao da živi u Ž., a da je zaposlen u Graničnoj
policiji Pljevlja kao komandir. Dana 25.10.2013. godine oko 18,45 časova iz P.
je službenim vozilom pošao prema Graničnom prelazu R. da obidje okolne patrole
pošto je to u redovnoj nadležnosti komandira. Prilazeći graničnom prelazu R.,
a krećući se preko R. polja primijetio je jedno PMV sa upaljenim faromiva, a
bio je prvi sumrak da se kreće iz pravca Republike Srbije i da prelazi u
Republiku Crnu Goru mimo graničnog prelaza, a to mjesto je udaljeno od
graničnog prelaza R. nekih stotinak metara. Pošao je u tom pravcu i vidio da
se radi o vozilo marke "Golf 2" kojim je urpavlja okrivljena. Zautavio je to
vozilo i utvrdio da istim upravlja okrivljena G. J., a sa njom u vozilu je bio
i njen maloljetni sin starosti oko 14 godina. Pitao je okrivljenu odakle
dolazi i šta prevozi u vozilu pa mu je ista odmah priznala da dolazi iz
Republike Srbije i da mimo graničnog prelaza u Crnu Goru prevozi nekakav
materijal koji se nalazi u vozilu prekriven jednim šatorskim krilom. Tu mu je
ispričala da je preuzela pošiljku na teritoriji Republike Srbije koja je stgla
brzom pošto od nepoznato lica te da je tu robu dogovorila da preveze u
Republiku Crnu Goru i da istu preda izvjesnom M. iz P. koji se bavi ugradnjom
plinskih uredjaja u vozila, pa mu je tada rekla da joj taj M. plaća po jednoj
plinskoj flaši 5 eura kao naknadu što ona tu robu prevozi iz Republike Srbije.
Dalje ističe da se on na licu mjesta uvjerio da se stvarno radi o plisnkim
bocama kao i još nekakvom materijalu koji se koristi za te uredjaje, a vidio
je da tu stoje i crijeva kao bakarne cijevi i još nekakve robe. Pošto je već
bio mrak naredio je okrivljenoj da doveze vozilo na Granični prelaz "R." pošto
je tu osvijetljeno, pa je nakon toga obavijestio kriminalističku policiju da
preuzmu dalje radnje, pa je nakon toga došao inspektor kriminalističke
policije koji je dalje radnje postupanja preuzeo prema okrivljenoj.
Sud je u cjelosti prihvatio iskaz ovog svjedoka koji je po mišljenju suda
objektivno svjedočio, a i sama okrivljena u svojoj odbrani je u potpunosti
priznala sve okolnosti koje navodi i ovaj svjedok.
Iz službene zabilješke UP IGP Pljevlja od 25.10.2013. godine se zaključuje da
je OSL granične policije sačinilo službenu zabilješku prilikom zaustavljanja
okrivljene sa robom.
Iz potvrde UP CB Pljevlja br. 03-240/13-10694/1 od 25.10.2013. godine se
zaključuje da je od okrivljene privremeno oduzeta pronadjena roba.
Iz zapisnika UP CB Pljevlja od 28.10.2013. godine se zaključuje da je izvršena
primopredaja predmetne robe Carinskom terminalu Pljevlja.
Uvidom u račun radnje "E." P. od 24.10.2013. godine se zaključuje da je
predmetna roba kupljena u prodavnici "E." P. dan ranije od zaustvljanja
okrivljene.
Uvidom u fotoelaborat se zaključuje da su OSL UP CB Pljevlja sačinili
fotoelaborat na kome se vide detalji pronadjene robe.
Iz izvještaja iz KE za okrivljenu izdat od strane UP CB Pljevlja dana
31.10.2013. godine se zaključuje da okrivljena ranije nije osudjivana.
Kod ovakvog činjeničnog stanja na osnovu svih izvedenih dokaza, kao i na
osnovu potpunog priznanja okrivljene sud je utvrdio da je okrivljena kritičnog
dana se bavila prenošenjem robe preko carinske linije iz Republike Srbije u
Crnu Goru izbjegavajući mjere carinskog nadzora jer je utvrdjeno da je
okrivljena robu utovarila u mjestu J. na teritoriji Republike Srbije i istu
svojim vozilom povezla zaobilaznim makadamskim putem preko R. polja mimo
graničnog prelaza R. izbjegavajući mjere carinskog nadzora. Na taj način su se
stekli svi bitni elementi za postojanje krivičnog djela koje se okrivljenoj
stavlja na teret.
Prilikom odredjivanja vrste kazne i prilikom odmjeravanje njene visine sud je
okviru opšte svrke krivičnih sankcija cijenio i svrhu uslovne osude pa sud
mišljenja da je imalo mjesta u konkretnom slučaju okrivljenoj umjesto kazne
zatvora izreći uslovnu osudu jer za to postoji nekoliko razloga, a to su da je
okrivljena porodična žena, da je nezaposlena da ranije nije osudjivana te da
je priznala izvršenje krivičnog djela u potpunosti pa je sud mišljenja da će
se i sa uslovnom osudom prema okrivljenoj postići kako generalna tako i
specijalna prevencija, a takodje da ista sankcija predstavlja onu mjeru koja
je neophodna da bi se postigla svrha kažnjavanja propisana u članu 32.
Krivičnog zakonika CG. Pored iste krivične sankcije sud je kumlativno
okrivljenoj izrekao i novčanu kaznu koju je ublažio smatrajući da je imalo
mjesta istu
ublažiti jer okrivljena nije zaposlena, a takodje ranije nije osudjivana pa je
sud mišljenja da će se i sa ublaženom novčanom kaznom prema okrivljenoj u
cjelosti ostvariti svrha kažnjavanja.
U smislu člana 226. i 229. ZKP CG sud je obavezao okrivljenu da na ime paušala
plati ovom sudu iznos od 27,50 eura, a isti iznos sud je odredio imajući u
vidu dužinu trajanja i složenost krivičnog postupka kao i imovno stanje
okrivljene.
Shodno članu 265.st.4. Krivičnog zakonika CG sud je od okrivljene oduzeo robu
koja je bila predmet izvršenja ovog krivičnog djela.
Sa iznijetih razloga odlučeno je kao u izreci presude.
OSNOVNI SUD U PLJEVLJIMA
dana 05.12.2013. godine
Zapisničar,S u d i j a,
Djondović MilenkaBranko Pejović
PRAVNA POUKA: protiv ove presude dozvoljena je žalba u roku od 8 dana po
prijemu iste Višem sudu u Bijelom Polju, a preko ovog suda.
DOSTAVLJENO:
1x ODT Pljevlja
1x okrivljenoj
4x u predmet