K.br.157/13
U IME CRNE GORE
Osnovni sud u Pljevljima, kao prvostepni krivični sud po sudiji Branku
Pejoviću uz sudjelovanje zapisničara Djondović Milenke u krivičnom predmetu
protiv okrivljenog K. A. iz P. zbog krivičnog djela ugrožavanje sigurnosti iz
čl.168.st.1. Krivičnog zakonika, po optužnom predlogu ODT Pljevlja Kt.br.63/13
od 26.04.2013. godine, nakon održanog glavnog i javnog pretresa u prisustvu
zamjenika ODT Pljevlja Djurović Veljka i okrivljenog, dana 10.12.2013. godine,
donio je i javno objavio
P R E S U D U
Okrivljeni K. A., JMBG .... od oca Ž. i majke Z. rodjena V., rodjen ....
godine u P. gdje i živi ul. 1. D. br. 2/6, državljanin CG, pismen, završio
gimnaziju, ne zaposlen, ne oženjen, bez djece, izdržavaju ga roditelji, ranije
osudjivan presudom ovog Suda K.br.125/08 od 26.08.2008. godine zbog krivičnog
djela iz čl.348.st.1. u vezi člana 339. st.1. Krivičnog zakonika CG, izrečena
mu uslovna osuda i presudom Osnovnog suda Bijelo Polje K.br.25/2012 od
09.03.2012. godine, zbog krivičnog djela iz čl.376.st.3. u vezi st. 1. KZ CG,
izrečena mu kazna zatvora u trajanju od 30 dana, kaznu izdržao.
K r i v j e
Što je:
dana 08.03.2013. godine oko 23,10 časova u službenim prostorijama Uprave
policije PJ Pljevlja ugrozio sigurnost policijskom službeniku - oštećenom
Mandić Nikoli, prijetnjom da će
napasti na život i tijelo oštećenog, na način što je oštećenom uputio riječi
prijetnje "skini unformu, izadji da se nadjemo i da ovo riješimo, naćiću ja
tebe, ako ne u Pljevljima, onda nedje drugo", koja prijetnja je kod oštećenog
izazvala osjećaj straha,
čime je izvršio krivično djelo ugrožavanje sigurnosti iz čl.168.st.1.
Krivičnog zakonika,
pa mu sud na osnovu već citiranog zakonskog propisa, a primjenom članova 4, 5,
13, 15, 32, 33, 36, 42, 53. i 54. Krivičnog zakonika CG, te članova 226. i
229. ZKP CG i z r i č e
USLOVNU OSUDU
S tim da mu utvrdjuje kaznu zatvora u trajanju od 2 mjesca (dva mjeseca) i
istovremeno odredjuje da se ista neće izvršiti ukoliko okrivljeni u roku od
godinu dana ne izvrši novo krivično djelo.
Okrivljeni se obavezuje da na ime paušala plati ovom sudu iznos od 27,50 eura,
a ovo u roku od 15 dana po pravnosnažnosti presude, pod prijetnjom prinudnog
izvršenja.
Imovinsko-pravnog zahtjeva nije bilo.
O b r a z l o ž e n j e
Osnovno državno tužilaštvo u Pljevljima optužnim predlogom Kt.br.63/13 od
26.04.2013. godine optužilo je okrivljenog K. A. iz P. zbog krivičnog djela
ugrožavanje sigurnosti iz čl.168.st.1. Krivičnog zakonika navodeći da je
okrivljeni krivičnod jelo izvršio na način mjesto i vrijeme kako je to bliže
opisano u izreci ove presude.
U završnoj riječi zamjenik ODT-a je ostao pri podnesenom optužnom prelogu i
predložio da sud okrivljenog oglasi krivim i osudi po zakonu.
Svjedok - oštećeni u završnoj riječi je istakao da se pridružuje krivičnom
gonjenju protiv okrivljenog i ne ističe imovinksko-pravni zahtjev.
Okrivljeni K. A. u svoju odbranu na zapisniku ODT Pljevlja je istakao da je
dana 08.03.2013. godine bio u šetnji sa svojim drugom M. D. i negdje oko 19,00
časova kada su se nalazili kod crkve sa službenim vozilom je prošao okrivljeni
sa policajcem C. I., a oštećeni je bio u uniformi dok C. nije. Gledali su u
njegovom pravcu, okrenuli se na raskrsnici i vratili niz ulicu Tršovu. Dalje
dodaje da je ustao sa pozide i otišao kući, pa je kasnije opet izašao u grad
sa svojim drugovima T. N. i M. D. Negdje oko 23,00 časa bili su na pješačkom
prelazu u blizini M. B. kada je na prking prostoru primijetio oštećenog koji
je stajao ispred službenog policijskog vozila sa policajcem M. B. Obojica su
bili u uniformama. Prošetali su on i drugovi do Sporskog centra "A." i došli
do u blizini kafića "T. b.", a u kafić nije ulazio jer isti nije ni radio. Dok
se nalazio na trotoraru sa svojim drugovima pored njih je prošlo vozilo
interventne jednice. Nakon par minuta ugledao je oštećenog i M. ispred M.B.
Oštećeni je izašao tako reći izletio iz policijskog vozila "Defender", a pored
njega je vio i policajca M. M. kao i policajca R. Ž. i B. V. i svi su bili u
službeim uniformama. Oštećeni je izašao iz auta i povišenim tonom mu se
obratio riječima "K. daj mi ličnu kartu", a on mu je rekao da ličnu kartu nema
nakon čega mu se on unio u lice i još jačim tonom rekao "vadi iz džepa šta
imaš" našta mu je okrivljeni rekao "evo pretresi me" i podigao je ruke.
Oštećeni ga nije pretresao već je rekao da udje u vozilo intervetne jednice
govoreći "sjedni nemoj da praviš probleme". Kada je pitao oštećenog zašta ga
privodi, a on mu je rekao zbog ne posjedovanja ličnih dokumenata. Okrivljeni
napominje da misli da od M. i T. oštećeni nije tražio dokumenta. U policijskoj
stanici oštećeni nije prisustvovao kada su od njega prikupljena obaveštenja
jer su to odradili policajci P. M. i C. H. Zadržan je u prostorijama za
zadržavanje od 23,00 časa do 07,00 časova ujutru kada je priveden u Sud za
prekšaje i u prekršajnom postupku je kažnjen novčanom kaznom. Napominje
takodje danijednog momenta saslušanju nije prisustvovao oštećeni već je izašao
iz kancelarije, kada je počelo njegovo saslušanje. Posebno napominje da nije
uputio riječi prijetnje oštećenom, da mu ništa nije rekao jer nije imao
razloga da mu išta kaže niti da mu prijeti. Sa oštećenim nikada nije bio ni u
kakavom konfliktu, dok je njegovo društvo imalo nekakvih problema sa bratom
oštećenog. Napominje da dok je bio u prostorijama za zadržavanje da su mu
policajci iz intervetne jednice koji su kritične večeri bili sa oštećnim rekli
da je oštećeni ušao u njihovo vozilo i rekao im "idemo u park".
Na glavnom pretresu od dana 10.12.2013. godine je istakao da nije imao nikakv
motiv niti potrebu da uputi riječi prijetnje oštećenom niti je to uradio, a
medjutim oštećeni je svojim ponašanjem se privi obratio okrivljenom. Takodje,
ističe da nije tačna činjenica da je on pred OSL P. M. i C. H. rekao oštećenom
"pičko jedna". Još jedanput ističe na pretresu da nije oštećenom uptio nijednu
jedinu prijeteću riječ.
U završenoj riječi je istako da se ne osjeća krivim da ne priznaje krivicu pa
je na kraju predložio da ga sud oslobodi od krivične odgovornosti.
U dokaznom postupku sud je saslušao svjedoka - oštećenog M. N., kao i svjedoke
P. M., C. H., i M. D., pročitao iskaz svjedoka T. N.sa zapisnika ODT Pljevlja
od dana 22.04.2013. godine i pročitao izvještaj iz kaznene evidencije za
okrivljenog izdat od strane UP PJ Pljevlja br. 03-245/13-3646/2 od 19.03.2013.
godine.
Nakon provedenog dokaznog postupka i nakon ocjene izvedenih dokaza sud je
utvrdio da je okrivljeni izvršio krivično djelo koje mu je optužnim predlogom
ODT-a stavljeno na teret, a na način mjesto i vrijeme kako je to bliže opisano
u izreci ove presude. Ovakvu svoju odluku sud je zasnovao na činjenicama koje
slijede iz dokaza izvedenih na glavnom pretresu.
Naime, svjedok- oštećeni M. N. je na zapisniku ODT Pljevlja istakao da je
zaposlen u UP PJ Pljevlja na radnom mjestu starijeg policijskog komesara za
javni red i mir i poslove dežurne službe, te da je kritičnog dana sa kolegama
iz intervenog voda obilazio uži dio grada pa su ispred kafića "T. b." vidjeli
3 nepoznata lica koje je legitimisao. Medju njima je prepoznao okrivljenog kao
i M. dok treće lice nije poznavao. Prvo je od okrivljenog tažio ličnu kartu,
pa onda od ostale dvojice. Okrivljeni mu je povišenim tonom rekao "ko si ti da
ti dajem dokumenta, ja ih ne nosim, mene svak poznaje u ovom gradu", pa je
nakon toga pošto okrivljeni nije htio da izvadi sadržaj iz džepova naredio da
okrivljeni sjeti u intervetno vozilo koji je ušao bez problema ne pružajući
nikakv otpor. Pošto ni T. ni M. nisu imali lična dokumetna naredio im je da
sami dodju u prostorije policije. Okrivljenog je priveo zato što se drsko
ponašao i što nije imao dokumenta. Kada je došao u stanicu pozvao je sektoraša
P. M., pa mu je rekao da privede okrivljenog, a on je sa okrivljenim ušao u
kancelariju za sektoraše. Sjeli su jedan naspram drugoga na udaljenosti oko 2
m i započeli priču u vezi toga zbog čega on ne nosi lična dokumenta sa sobom.
Za to vrijeme su bili sami u kancelariji. U jednom momentu okrivljeni mu se
obratio riječima "skini uniformu, izadji da se nadjemo i da ovo riješimo,
naćiću ja tebe, ako ne u Pljevljima, onda nedje drugo", u tom momentu u
kancelariju su ušli policajci P. M. i C. H. Misli da oni nijesu čuli riječi
koje mu je okrivljeni uputio jer misli da su vrata od kancelarije bila
zatvorena. Na ove riječi okrivljenog ništa nije odgovorio, a jednog momenta
pred P. i C. okrivljeni mu je rekao "da je pička" pa je on njima dvojici rekao
"čuli ste momci, vi preduzmite dalje službene radnje". Više sa okrivljenim
nije ništa pričao. Od riječi koje mu je okrivljeni uputio osjetio je strah i
osjetio se ugroženim, a najviše zbog toga što misli da okrivljeni može da
ostvari svoje prijetnje jer je od ranije poznat da prijeti policajcima. Nikada
ranije sa okrivljenim nije imao nikakav konflikt ni službeno ni privatno. T. i
M. nije priveo kritičene večri zato što su bili korektnog ponašanja. Takodje,
objašnjava da je krtičnog dana, a prije ovog dogadjaja bio u vozilu sa C. I.,
a kasnije i sa policajcem M. B. koji je komandir saobraćajne policije. Još
jedanput napominje da sa okrivljenim nikada nije imaonikakv konflikt, a sve
radnje koje je obavio bile su službene radnje isključivo u okviru njegovih
ovlašćenja, a poznato mu je da je okrivljeni ranije imao konflikt sa
policajcem C. I. Na glavnom pretresu je posebno istakao da je okrivljeni imao
nekakav verbalni duel sa inspektorom C. i zna nešto da su se zvali telefonom i
misli da je okrivljeni zvao C. telefonom, ali je sasvim siguran da okrivljeni
nikoga nikada u Pljevljima od policije koliko je njemu poznato nije fizički
napao.
Na glavnom pretresu od dana 10.12.2013. godine ističe da je kod sudije za
prekršaje kada je saslušavan u prekršajnom postupku nije govorio ništa oko
prijetnji okrivljenog prema njemu, a ovo iz razloga što ga sudija o tome ništa
nije ni pitao, a znao je da će se voditi i krivični postupak. Posebno ističe
da u momentu kada je okrivljeni njemu izgovorio prijeteće riječi da su bili
sami u kancelariji da su vrata bila zatvorena, a možda malo oškrinuta, ali je
siguran da to niko nije mogao čuti od priustnih u stanici policije.
Svjedok T. N. je na zapisniku ODT Pljevlja istakao da je kritične večeri bio
sa okrivljenim i svjedokom Mrdakom te da je dok su bili ispred kafića "T. b."
oštećeni izašao iz vozila i odmah krenuo prema okrivljenom govoreći mu "K. daj
ličnu kartu" upućujući ove riječi povišenim tonom, ponašajući se bahato. Na to
mu je okrivljeni rekao da nema ličnu kartu, odigao ruke i rekao oštećenom da
ga pretrese ako hoće, pa su nakon toga priveli okrivljenog. Ističe da nije
prisutvovao saslušanju okrivljenog u stanici policije.
Svjedok M. D. je na zapisniku ODT Pljevlja istakao da je kritične večeri bio
sa okrivljenim i svjedokom T. N. ispred kafića "T. b." te da je oštećeni
izletio iz vozila intervetne policije i povišenim tonom se obratio okrivljenom
"K. daj ličnu kartu", pa mu je okrivljeni rekao da nema ličnu kartu, podigao
ruke i rekao da oštećeni pretrese okrivljenog. Nakon toga je policija privela
okrivljenog , a on nije prisustvovao saslušanju okrivljenog.
Sud je samo djelimično prihvatio iskaze svjedoka T. N. i M. D., jer su isti
svjedočili samo o prethodnom šta se desilo prije saslušanja okrivljenog u
kancelariji policije. Uglavnom oba su jednoglasno istakli da se oštećeni
bahato ponašao prema okrivljenom.
Sud je u cjelosti prihvatio iskaz svjedoka - oštećenog M. N.smatrajući da je
oštećeni istinito svjedočio te da je njemu okrivljeni uputio riječi prijetnje
koje je naveo, i da se on od tih riječi uplašio i osjetio ugroženim, a ističe
da mu je poznato da je okrivljeni i ranije prijetio policajcima.
Svjedoci C. H. i P. M. su jednoglasno istakli da su zaposleni u UP CB Pljevlja
kao vodje bezbedonosnog sektora te da su kritičnog dana radili nešto po gradu
službeno, a onda ih je oštećeni kao dežurni starješina pozvao da dodju u
stanicu policije i da zaduže jedan predmet. Prilikom dolaska u stanicu ušli su
u kancelariju gdje oni rade i zatekli su u kancelariji okrivljenog i oštećenog
koji sjedi jedan naspram drugog na udaljenosti nekih 2 m. Dalje ističu da
neznaju šta su razgovarali prethodno, ali su čuli da je jednog momenta
okrivljeni rekao oštećenom "pičko". Na te riječi je njima oštećeni rekao
sledeće "jesteli čuli gospodo šta mi je rekao", a nakon toga oštećeni je odmah
izašao iz kancelarije pa su oni dalje nastavili da postupaju po predmetu i da
ispituju okrivljenog pošto je bio prijavljen za nenenošenje lične karte i za
omalaovažavanje starješine policije pri vršenju službene dužnosti. Nikakve
druge riječi izmedju okrivljenog i oštećenog nisu čuli.
Sud je u cjelosti prihvatio iskaze oba ova saslušana svjedoka smatrajući da su
svjedoci objektivno svjedočili te da nisu čuli nikave prijeteće riječi koje je
prethodno izgovorio okrivljeni oštećenom, ali su samo čuli da je okrivljeni
rekao oštećenom uvredljivu riječ "pičko". Sve to upućuje na činjenicu da je
pored uvredljivih riječi, okrivljeni oštećenom uputio i navedene prijeteće
riječi.
Kod ovakvog činjeničnog stanja na osnovu svih izvedenih dokaza, a prevashodno
na osnovu iskaza svjedoka - oštećenog, čiji je iskaz sud u potpunosti
prihvatio sud je utvrdio da je okrivljeni oštećenom kritične prilike uputio
sledeće prijeteće riječi "skini uniformu, izadji da se nadjemo i da ovo
riješimo, naćiću ja tebe, ako ne u Pljevljima onda nedje drugo", a te
prijetnje su kod oštećenog izazvale osjećaj straha nesigurnosti i
uznemirenosti jer oštećeni ističe da je okrivljeni poznat od ranije da je
sklon prijetnjama policiji, te da svoje prijetnje može i da ostvari.
Prilikom odredjivanja vrste kazne i prilikom odmjeravanja njene visine sud je
u okviru opšte svrhe krivičnih sankcija cijenio i svrhu uslovne osude, pa je
sud mišljenja da radi krivično pravne zaštite protiv okrivljenog nije
neophodno izricati drugu vrstu krivične sankcije osim uslovne osude jer je sud
ubijedjen da će i sama uslovna osuda dovoljno uticati na okrivljenog da u
buduće ne vrši krivična djela te da će se istom osudom postići kako specijalna
tako i generalna prevencija i svrha kažnjavanja propisana u članu 32.
Krivičnog zakonika. Kao olakšavajuće okolnosti sud je okrivljenom uzeo u obzir
činjenicu da je okrivljeni bio izazvan ponašanjem oštećenog, jer i sami
svjedoci T. i M. u svojim iskazima ističu da je oštećeni prema okrivljenom
imao bahato ponašanje.
Što se tiče dosadašnjih osuda okrivljenom sud cijeni da je presuda K.br.125/08
pravnosnažna dana 26.08.2008. godine, trebala po službenoj dužnosti od strane
ovog Suda biti izbrisana jer su se stekli uslovi za brisanje ove osude dana
26.08.2011. godine, pošto je potrebno da nakon pravnosnažnosti presude
protekne vrijeme provjeravanja konkretno od 2 godine, i tome se dodaje još
godina dana, što znači da je sud bio dužan da nakon ispunjenja uslova, odmah
izbriše osudu okrivljenom, tako da u tom slučaju okrivljeni se može smatrati
neosudjivanim za krivično djelo iz čl.348.st.1. u vezi čl.339. st.1. Krivčnog
zakonika Crne Gore. Na kraju sud je mišljenja da je u konkretnom slučaju
imajući sve navedeno u vidu, imalo mjesta okrivljenom izreći uslovnu osudu,
jer je ista po mišljenju suda adekvatna i primjerena stepenu društvene
opasnosti, težini učinjenog djela, kao i nastalim posledicama.
U smislu člana 226. i 229. ZKP CG sud je obavezao okrivljenog da na ime
paušala plati ovom sudu iznos od 27,50 eura, a isti iznos sud je odredio
imajući u vidu dužinu trajanja i složenosti krivičnog postupka kao i imovno
stanje okrivljenog.
Sa iznijetih razloga odlučeno je kao u izreci presude.
OSNOVNI SUD U PLJEVLJIMA
dana 10.12.2013. godine
Zapisničar,S u d i j a,
Djondović Milenka s.r.Branko Pejović s.r.
PRAVNA POUKA: protiv ove presude dozvoljena je žalba u roku od 8 dana po
prijemu iste
Višem sudu u Bijelom Polju, a preko ovog suda.
DOSTAVLJENO:
1x ODT Pljevlja
1x okrivljenom
4x u predmet