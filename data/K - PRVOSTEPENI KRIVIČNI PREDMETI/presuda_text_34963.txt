HYPERLINK
"http://upload.wikimedia.org/wikipedia/commons/2/23/Coat_of_arms_of_Montenegro.svg"
K.br.32/13
U IME CRNE GORE
Osnovni sud u Pljevljima, kao prvostepeni krivični sud, po sudiji Ljiljani
Popović, uz sudjelovanje zapisničara Leković Zore, u krivičnom predmetu protiv
optuženog P.M. iz P., koga brani G.M., advokat iz P., zbog krivičnog djela
izazivanje opšte opasnosti iz čl.327 st.3 u vezi st.1 Krivičnog zakonika i
krivičnog djela nedozvoljeno držanje oružja i eksplozivnih materija iz čl.403
st.1 Krivičnog zakonika, po optužnici ODT Pljevlja Kt.br.244/12 od
09.10.2012.godine, nakon održanog glavnog i javnog pretresa, u prisustvu
zamjenika ODT Pljevlja Gačević Božidarke,oštećenih T.I. i T. M., optuženog P.
M.i njegovog branioca advokata G.M., dana 19.06.2013. godine, donio je i javno
objavio
P R E S U D U
Optuženi P. M., JMBG ...., od oca M. i majke R. rodjene Dj., rodjen u P. dana
.....godine, sa prebivalištem u P. Ul.P. L., državljnin CG, neoženjen, bez
djece, pismen, završio fakultet za menadžera, nezaposlen, govori crnogorskim
jezikom izdržavaju ga roditelji, osudjivan.
Na osnovu čl.373 st.1 tačka 2 Zakonika o krivičnom postupku
OSLOBADJA SE OD OPTUŽBE
Da je :
A) Dana 15.09.2012.godine oko 04,30 časova u Ul.V.K.u P., u noćnom klubu "M.S"
u kome je bio okupljen veći broj ljudi-ošećenih i to Dj. S., Aj.J., G.E., T.
I. i T.M., opšteopasnim sredstvom-vatrenim oružjem, pištoljem nepoznate marke,
izazvao opasnost za život i tijelo oštećenih na način što je došao u pomenuti
lokal sa T. I. i T.Mi. i kada je sa njima naišao pored stola koji se nalazio u
blizini drugog šanka lokala za kojim su sjedjeli Dj. S., A. J. i G. E.,
okrivljeni je povikao "dje su" nakon čega je izvadio pištolj nepoznate marke i
ispalio jedan hitac u pod lokala pa nakon što su oštećeni Dj., A. i G.
pokušali da ga smire i udalje iz lokala gurajući ga prema izlaznim vrtima
okrivljeni je držeći pištolj u ruci ispalio još jedan hitac u pod u blizini
prvog šanka lokala,
čime bi izvršio krivično djelo izazivanje opšte opasnosti iz čl.327 st.3 u
vezi st.1 Krivičnog Zakonika,
B) Dana 15.09.2012.godine oko 04,30 časova u noćnom klubu "M.S" koji se nalazi
u Ul.V. K. u P. neovlašćeno nosio vatreno oružje-pištolj nepoznate marke
suprotno odredbi čl.10a Zakona o izmjenama i dopunama Zakona o oružju (Sl.list
CG broj 20/11),
čime bi izvršio krivično djelo nedozvoljeno držanje oružja i eksplozivnih
materija iz čl.403 st.1 Krivičnog zakonika,
Jer u postupku nije dokazano da je optuženi izvršio krivična djela koja su mu
stavljena na teret.
Troškovi krivičnog postupka padaju na teret budžetskih sredstava.
Imovinsko pravnog zahtjeva nije bilo.
O b r a z l o ž e nj e
Osnovno državno tužilaštvo iz Pljevalja optužnicom Kt.br.244/12 od 09.10.2012.
godine koju je Krivično vijeće Osnovnog suda u Pljevljima rješenjem
Kv.br.119/12 od 18.10.2012. godine potvrdilo u postupku kontrole optužnice
optužilo je P. M. iz P. da je izvršio krivično djelo izazivanje opšte
opasnosti iz čl.327 st.3 u vezi st.1 Krivičnog Zakonika i krivično djelo
nedozvoljeno držanje oružja i eksplozivnih materija iz čl.403 st.1 Krivičnog
zakonika a na način, mjesto i vrijeme bliže opisano izrekom ove presude i u
završnoj riječi zamjenik ODT Pljevlja je ostajući u cjelosti pri podnijetoj
optužnici protiv optuženog P. M. zbog izvršenih krivičnih djela izazivanje
opšte opasnosti iz čl.327 st.3 u vezi st.1 Kz i nedozvoljeno držanje oružja i
eksplozivnih materija iz čl.403 st.1 Kz predložio da sud optuženog oglasi
krivim i osudi po zakonu jer je izvedenim dokazima ne nesumnjin način
utvrdjeno da je okrivljeni počinio navedena krivična djela a prije svega
imajući u vidu i cijeneći nalaze vještaka elektrostruke i balistike kao i
izjave svjedoka J., K. i G. a posebno izjavu svjedoka-oštećenog Dj.koji je
istinito i objektivno svjedočio, bio ubjedljiv i kazao kako se kritični
dogadjaj desio dok su izjave ostalih svjedoka-oštećenih neprihvatljive i
sračunate na izbjegavanje krivične odgovornosti okrivljenog te da se prilikom
donošenja odluke cijeni i odbrana okrivljenog data u tužilaštvu i na glavnom
pretresu te da se dogadjaj desio dana 15.09.2012.godine i da dogadjaj prisutni
u "M."i osoblje "M."nijesu odmah prijavili već ukrili tragove koji su ostali
prilikom ispaljenja projektila i zbog toga je tužilac kasnio sa izlaskom na
lice mjesta i vršio uvidjaj 4 dana nakon dogadjaja pa nije našao tragove a sve
to su zabilježile kamere koje su se nalazile u lokalu a koje je vještak
elektrostruke video snimak prenio na CD koji je dostavljen sudu.Ostajući pri
završnoj riječi sa glavnog pretresa održanog dana 27.12.2012.godine predlažio
je da sud optuženog oglasi krivim i osudi po zakonu za krivična djela koja su
mu javnom optužbom stavljena na teret.
Oštećeni T. I. i T. M. su istakli da se ne pridružuju krivičnom gonjenju niti
postavljaju imovinsko pravni zahtjev.
Oštećeni G. E. iako uredno pozvan nije pristupio na glavni pretres niti se
pismenim podneskom izjasnio da li se pridružuje krivičnom gonjenju protiv
optuženog a na ranijem glavnom pretresu je istakao da ne postavljaju imovinsko
pravni zahtjev.
Oštećeni A. J. i Dj. S. iako su uredno pozvani nijesu pristupili na glavni
pretres a na ranijem glavnom pretresu su istakli da se ne pridružuje krivičnom
gonjenju protiv optuženog niti postavljaju imovinsko pravni zahtjev.
Optuženi P. M. u svojoj odbrani datoj tužilaštvu navodi da se dana
15.09.2012.godine nalazio u kafiću "D. P." u P. sa drugom T. I., tu su bilo do
kasno i pili pivo a nakon toga otišli u noćni klub "M." gdje su sjedjeli nekih
oko dva sata i svo vrijeme pili sve dok se nije desila neka frka u lokalu.
Nezna ko je akter te frke, tad aje otišao iz lokala, bio je totalno pijan tako
da je I. pozvao svog brata M. da dodje po njih sa kolima i otišli su kući.
Bila je neka frka u "M." te noći pa zbog toga i napustili kako nebi došlo do
nekog problema i dodao da je u "M." do prošle godine radio na poslovima
obezbjedjenja te da smatra da je to njegova kuća. Sa S. Dj. je u dobrim
odnosima, smatra ga kao dobrog prijatelja koji ga je mnogo naučio dok su rdili
zajedno. U vezi dogadjaja koji se desio u "M." on nema niskim ništa. Kazao je
da je inspektor G. V.pozao njegovog druga T. I. da da izjavu u policiji i
pitao ga za njega pošto je navodno policija prethodnu noć dolazila kući i
nikog nije bilo a on i porodica su bili kući i niko iz policije nije dolazio
da ga traži a inspektor G. ga je preko druga T. I. pozvao da dodje u policiju
i da izjavu. Kazao je da je K.M. možda vidio te noći u "M." ali nije K. udario
flašom u predjelu glave i nakon što je sa Igorom otišao kući više se nije
vraćao u "M." posle prvog odlaska niti je kritične noći posjedovao pištolj
niti ga uopšte ima niti je čuo da je neko pucao u "M." a sjeća se da su
kritične večeri u "M." bili Dj. S. i A. J. a bilo je još dosta gostiju. Na
glavnom pretresu ne priznajući izvršenje krivičnog djela ni svoju krivicu i
ostajući pri odbrani datoj u tužilaštvu dodao je da nikada nije imao bojevi
pištolj ali da je tačno da ima takozvani svadbarski pištolj i tačno je da je
kritične večeri imao svadbarski pištolj iz koga je pucao u "M." i to misli
jedanput. Nije mu bila namjera da bilo koga ugrozi, prvo bi ugrozio svoj život
pošto je pucao pored svoje noge i nebi mogao niti mu je bila namjera da ugrozi
ljude sa kojima se druži deceniju a to su T. M. i I., sa Dj. je radio i u
korektnim su odnosima dok A. J. i G. E. zna samo izvidjenja. Dalje je kazao da
nezna koje je marke svadbarski pištolj koji posjeduje niti zna koji kalibar
koristi, zna da se za taj pištolj koriste patroni a ne metci. Nije služio
vojsku. Nakon kritične večeri taj pištolj je ostavio u garaži i posle tog
dogadjaja ga je uzimao i to u ljutnji što ga je koristio kritične prilike i
pištolj se i sada nalazi kod njega kući. Drži kafić pa je iz tih razloga
nabavio taj pištolj a te noći je dva puta ulazio u "M." a iz svadbarskog
pištolja je pucao kad je drugi put došao. Kazao je da nakon što su on i T.I.
izašli iz "M." posle te frke u koju su ih uvukli pozvali su I. brata M. da
dodje pa je on došao, tu su razgovarali i tada je iz latice svog auta uzeo
ovaj pištolj a I.i M. nekakve letve - palice i vraćaju se u "M." i to po
njegovoj procjeni petnaestak minuta posle njegovog i I. izlaska. Kad su ponovo
ušli vidio je da nije bilo momaka sa kojim se zakačio, ustali su neki njemu
nepoznati momci i S.-S. Dj. sa namjerom da ga izguraju i on je tada iz
pištolja koji j držao u ruci kad je ušao u lokal pucao i to je uradio da bi
zaplašio te momke koji su krenuli prema njemu i opalio pored svoje noge. Nezna
da li je tu bio A. J. jer ga zna izvidjenja ali ga nije primijetio. Nezna ni u
kom dijelu lokala se nalazio kad je pucao pored svoje noge. Pištolj koji je
kritične večeri imao kod sebe izgleda kao pravi, nema nikakve razlike izmedju
njega i pravog pištolja na izgled, i oblik i zvuk su kao kod pravog pištolja,
misli da je čak i jačina zvuka ista i zbog toga se i zove svadbarski. Nije mu
poznato da je zabranjeno nositi svadbarski pištolj a on je taj pištolj prije
par godina kupio legalno u prodavnici. Nakon dogadjaja odlazi svojoj kući,
nije sjutradan čuo da je neko povrijedjen a posle 6 do 7 dana od dogadjaja je
saznao kada ga je pozvao inspektor G. iz MUP-a. U momentu kada je opalio iz
pištolja u njegovoj blizini su bili T.I.i M. i S., to je što je on vidio a
nezna da li je bilo još ljudi u lokalu koji je inače veliki lokal. Optuženi je
dalje u svoju odbranu kazao da tužilaštvu nije rekao da je pucao iz
svadbarskog pištolja već je rekao da nije pucao i to je kazao iz straha da ga
ne pošalju u pritvor u B.P. a pošto su ga poslali u pritvor gdje je proveo 18
ili 20 dana riješio je da na sudu kaže kako je bilo. Misli da njegov otac ima
pištolj pod dozvolom i zna da je policija posle dogadjaja dok je on bio u
pritvoru dolazila njegovoj kući a nezna šta su tražili i jesu li šta uzeli
pošto je njegov otac ljut zbog ovog dogadjaja i nijesu u govoru. Objasnio je
da je boja tog svadbarskog pištolja crna te da G.E. ne poznaje, možda ga zna
izvidjenja, možda bi znao ko je kad bi ga vidio dok Dj.S. poznaje dobro,
zajedno su radili oko dvije godine i u odličnim su odnosima, S. ga je naučio
poslu i ponašanju na poslu i nikada nijesu imali bilo kakav medjusobni problem
i nevjeruje da bi S. koga on zove S. bilo šta izmislio na njegovu štetu.
Branilac optuženog u završnoj riječi na glavnom pretresu dana
27.12.2012.godine predložio je da sud okrivljenog P.M. oslobodi od krivične
odgovornosti jer nema dokaza da je počinio krivična djela koja mu se stavljaju
na teret, te da je u toku dokaznog postupka sasvim sigurno utvrdjeno da
okrivljeni kritične prilike nije imao kod sebe bojevi pištolj niti je iz njeg
ispalio projektile a iz nalaza i mišljenja vještaka balističara sasvim je
jasno da prilikom uvidjaja od strane policije i tužioca nijesu nadjeni
materijalni tragovi čaure od isplajenih projektila niti košuljice od zrna od
ispaljenih projektila niti pak oštećeno zrno a uvidjaj je izvršen peti dan od
kritičnog dogadjaja tako da zapisnik o uvidjaju sačinjen od strane tužioca ne
sadrži ni jedan materijalni dokaz nadjen na licu mejsta a sasvim je sigurno
što je i okrivljeni potvrdio da je kritične prilike ispalio metke iz gasnog-
startnog pištolja koji nijesu mogli sotviti tragove oštećenja ni u lokalu ni
na zidovima odnosno plafonu lokala kao što je sasvim sigurno da okrivljeni
nikad anije posjedovao niti posjeduje bojevi pištolj niti ga je kritične
priliek imao kod sebe već samo gasni pištolj što je i priznao i iz ovih
razloga predložio je da sud optuženog oslobodi od optužbe jer nije dokazano da
je počinio krivična djela za koja je optužen kao i da se optuženom naknade
troškovi krivičnog postupka prema AT-u po pravosnažnosti presude. U ponovnom
postupku ostajući pri završnoj riječi sa glavnog pretresa od 27.12.2012.godine
predložio je da sud optuženog oslobodi od optužbe jer u postupku nije dokazano
da je optuženi izvršio krivična djela koja su mu stavljena na teret te da se
optuženom naknade troškovi krivičnog postupka po pravosnažnosti presude ako ga
budu pripadali.
Optuženi P.M. u završnoj riječi je usvojio odbranu svog branioca u cjelosti.
U dokaznom postupku sud je saslušao svjedoke-oštećene Dj. S., A. J., T.I., T.
M., pročitao iskaz svjedoka-oštećenog G.E., saslušao svjedoke K.V.,G.B., T. R.
i J.N., saslušao vještake elektrostruke Ć.B. i balistike B. B., izvršio uvid u
28 fotografija izvučenih iz sistema videonadzora "M.S" na dan
15.09.2012.godine, izvršio uvid u tri DVD za dan 15.09.2012.godine u periodu
od 02,00 do 06,00 časova, pročitao zapisnik o uvidjaju ODT Pljevlja
Kt.br.244/12 od 19.09.2012.godine, pročitao akt UP PJ Pljevlja broj
03-240/13-4674/2 od 11.04.2013. godine,izvršio uvid u fotoelaborat UP PJ
Pljevlja broj 447/12 od 19.09.2012.godine, pročitao zapisnik o pretresanju
stana i drugih prostorija UP PJ Pljevlja od 20.09.2012.godine i pročitao izvod
iz KE za optuženog.
Nakon provedenog dokaznog postupka i ocjene izvedenih dokaza a pri tom
cijeneći odbranu optuženog P.M. sud nije mogao na pouzdan način utvrditi da je
optuženi izvršio krivično djelo izazivanje opšte opasnosti iz čl.327 st.3 u
vezi st.1 Krivičnog zakonika i krivično djelo nedozvoljeno držanje oružja i
eksplozivnih materija iz čl.403 st.1 Krivičnog zakonika kako mu se to javnom
optužbom i stavlja na teret pa ga je sud usled nedostatka dokaza a primjenom
čl.373 st.1 tačka 2 Zkp-a oslobodio od optužbe kako je to bliže opisano
izrekom ove presude.
Ovakvu svoju odluku sud temelji na činjenicama koje proizilaze iz izvedenih
dokaza.
Naime, javna optužba stavlja na teret optuženom P. da je izvršio krivično
djelo izazivanje opšte opasnosti iz čl.327 st.3 u vezi st.1 Krivičnog zakonika
tako što je dana 15.09.2012.godine oko 04,30 časova u noćnom klubu "M. S" u
Pljevljima u kome je bio okupljen veći dio ljudi-oštećenih i to Dj. S., G.E.,
A.J.,T.I. i M. opšte opasnim sredstvom-vatrenim oružjem-pištoljem nepoznate
marke izazvao opasnost za život i tijelo oštećenih tako što je došao u lokal
sa oštećenim T. I. i M. i kada je naišao pored stola za kojim su sjedjeli
oštećeni G., A. i Dj. iz pištolja nepoznate marke ispalio jedan hitac u pod
lokala a nakon što su oštećeni pokušali da ga smire i udalje iz lokala
okrivljeni je ispalio još jedan hitac u pod kao i da je izvršio krivično djelo
nedozvoljeno držanje oružja i eksplozivnih materija iz čl.403 st.1 Kz tako što
je kritične prilike neovlašćeno nosio oružje-pištolj nepoznate marke.
Optuženi P. M. negira izvršenje krivičnih djela i krivicu navodeći da je tačno
da je kritične dva puta dolazio u lokal "M.", kada je prvi put došao sa T.I.
nakon kako kaže frke u koju je bio uvučen izašao je sa I. iz lokala, pozvali
su I. brata M. koji je došao i onda on iz latice svog auta uzima takozvani
svadbarski pištolj koji posjeduje već nekoliko godina a T. uzimaju drvene
palice, sva trojica ulaze u lokal "M.", vidi da u lokalu nema momaka sa kojima
se zakačio, ustaju njemu nepoznati momci i S. Dj. sa namjerom da ga izguraju i
on tada iz pištolja koji je držao u ruci kad je ušao u lokal puca pored svoje
noge. Nezna u kom dijelu lokala se nalazio kad je pucao. Misli da je samo
jedanput pucao i nije mu bila namjera da bilo kome ugrozi život. Svadbarski
pištolj koji je imao kritične prilike je prije nekoliko godina kupio legalno u
prodavnicu, crne je boje, na izgled nema nikakve razlike izmedju njega i
pravog pištolja, oblik i zvuk su kao i kod pravog pištolja i nije mu poznato
da je zabranjeno nositi svdbarski pištolj.
Radi utvrdjivanja osnovanosti javne optužbe kao i radi provjere odbrane
optuženog P. M.sud je izveo navedene dokaze.
Svjedok- oštećeni Dj. S. je kazao da je dana 14.09.2012.godine oko 23,30
časova došao u noćni klub "M.", bio u društvu sa konobarima i osobljem lokala,
zatim je za njegov sto sjeo M.D. i tu su popili piće a poslije nekih sat ipo
vremena pridružio im se i sjeo za sto G.E.a A. J. došao mnogo kasnije. Oko
04,00 časova bio je fajront i muzika je završila sviranje i lokal se skoro
ispraznio, ostala su možda još dva stola sa gostima i njegov sto. U jednom
momentu začula se neka galama pa su on,E. i J. ustali i pošli da više šta se
dešava i vidio je pored prvog šanka koji se nalazi na ulazu u lokal da jedan
momak u bijeloj majici leži na podu potrbuške. Tu je bilo još par momaka koji
su se gurali a drugi su razvadjali i vidio je P.M. koji je galamio i vikao i
po tome je zaključio da je P. došao u sukob sa tim licem. Da nebi došlo do
ponovne tuče on i G. su izgurali P. u pravcu vrata kao i da je on molio P.
koga je od ranije poznavao da izadje i napusti lokal. Izgurali su P.i
ispratili povrijedjenog i njegove drugove i ponovo se vratili za sto i
sjedjeli on, G. i A. pošto je D. već bio otišao. Oštećeni Dj. je dalje kazao
da se nakon dvadesetak minuta čula neka galama i vika i u tom momnetu iz
pravca prvog šanka prema njima ide P.M. a za njim braća T. koji su nosili
bezbol palice i P. dok je prolazio pored njegovog stola i govori "dje su"
izvadio je pištolj i pucao u pod pored stola. Oni ustaju iza stola i prilaze
mu, gurali su P. i T. u pravcu izlaznih vrat ai dolaskom do prvog šanka P.
koji je i dalje držao pištolj u ruci vikao i galamio ponovo okreće pištolj u
pravcu poda i ispaljuje jedan metak nakon čega su izgurali P. i T. iz
lokala.Oštećeni Dj. je kazao da nije osjetio nikakvu ugroženost za svoj život
kritične večeri jer da jeste nebi pokušavao da smiri optuženog i ubijedi ga da
izadje iz lokala. Kazao je da je optuženi te noći u rukama imao crni pištolj,
nezna koje marke, izgledao mu je kao pravi, nikad nije vidio svadbarski
pištolj tako da nezna kako izgleda, da kritične večri nije vidio čaure u
lokalu te da nemože da tvrdi da li je optuženi imao pravi ili startni pištolj
niti da li su oštećenja na podu i šanku od te noći ili ranije. Svjedok-
oštećeni A.J.je kazao da je dana 15.09.2012.godine negdje oko 04,00 časova
došao u lokal "M." i prišao za sto za kojim je u društvu sa G.E. sjedio Dj.S.,
u lokalu se nalazilo još dosta gostiju i u jednom momentu se začula galama i
vika u pravcu prvog šanka koji se nalazi u blizini ulaznih vrata lokala dok su
on, G. i Dj. sjedjeli blizu drugog šanka. Kazao je da je bio u dosta pijanom
stnaju i koliko se sjeća G. i S.su otišli put prvog šanka gdje se dešavala ta
gužva a on ostao da stoji na sredini lokala i tad au toj gužvi primijetio P.
M. koga je od ranije poznavao i shvatio da je on učesnik te svadje i tuče. G.
i Dj. su smirivali situaciju tako da su svi gosti počeli da napuštaju lokal a
lokal je napustio i P.. Kazao je da nije vidio da li je neko bio povrijedjen
ali je kasnije u blizini prvog šanka vidio na podu krv. Oštećeni A. dalje
navodi da se on, Dj. i G.vraćaju za sto i nastavljaju da piju, u lokalu je
ostalo još vrlo malo gostiju i osoblje lokala a nakon dvadesetak minuta u
lokal ulaze optuženi P. i braća T., T.su u rukama nosili misli bezbol palice a
P. je psovao i galamio, on, G. i Dj. ustaju od stola i pokušavaju da smire P..
Oštećeni je kazao da od muzike nije čuo da li je neko pucao ili nije, on to
nije vidio a bio je u pripitom stanju i nesjeća se. Nije siguran da li je
optuženi u rukama kritične večeri imao pištolj ili nešto drugo, imao je
predmet koji mu je ličio ma mobilni telefon. Nesjeća se da je P.ispalio dva
hica iz pištolja. Poslije toga je nastavio da pije sa G. i Dj., pili su do
09,00 časova stim što su iz "M." otišli u njegov lokal. Kritične prilike
toliko je bio popio da nije osjećao ni noge ni ruke a kamo li kakvu opasnost.
Svjedok-oštećeni G. E. je kazao da je kritične večeri negdje oko 02,30 časova
došao u noćni klub "M." gdje se našao sa Dj. S., zajedno su sjeli za sto i te
večeri je bio u dosta pripitom stanju. Nastavio je da pije sa Dj. i nakon
izvjesnog vremena začula se naka vika i galama put šanka koji se nalazio kod
izlaznih vrata pa je ustao i pogledao i vidio da je bilo neko guranje izmedju
njemu nepoznatih lica, sve se to dešavalo oko pet sekundi i ta lica su izašla
iz lokala. Kazao je da je on sjeo na mjesto i nije se pomejrao sve do 07,30
časova toga juta a nesjeća se da li je S. odlazio do te grupe momaka koji su
se te noći gurali samo se sjeća da je S. s njim sjedio do 07,30 časova, i A.J.
je bio sa njima u društvu i sjedio sa njima do kasno ujutru. Muzika u lokalu
je bila glasna tako da nezna šta se dešavalo a bio je i dosta popio. Nepoznaje
P.M., T.I. i T. M., kritične večeri nije ni vidio ni čuo pucanj, moguće da je
sa Dj. i A. izguravao iz lokala P. i T. ali se on toga ne sjeća. Nesjeća se ni
da je on lično sa poda podizao nekog momka. A. i Dj. su konzumirali alkohol i
oni su bili pijani. Po njemu kritične večeri nije se dešavalo ništa mimo
uobičajnih dešavanja, ništa neobično nije čuo ni zapazio da se sjeća, nesjeća
se ni da je optuženog vidio kritične večeri. Svjedok-oštećeni T.M. je izjavio
da se kritične prilike nalazio u svom lokalu "D. P.",te noći su u lokalu bili
i njegov brat I.i P.M. a onda su I. i M. oko 02,30 časova izašli iz lokala i
nije mu poznato gdje su otišli da bi ga negdje oko 04,15 časova na mobilni
telefon pozvao brat I. da dodje autom po njega i M. i da se nalaze u "M.".
Otišao je kolima do "M.", ušao u nutra i M. i I. našao kod prvog šanka koji se
nalazi u blizini vrata i odmah su izašli i vozilom otišli kući. Nije se vraćao
u "M." i nije vidio da je M. kritične večeri kod sebe imao pištolj. Na glavnom
pretresu ovaj oštećeni je kazao da u tužilaštvu nije rekao te da je tačno da
kad je došao pošto su ga M. i I. pozvali ušao je sa njima u "M.", on i brat su
imali i to Igor jednu letvu a on slomljeni nasad od kranpe oboje dužine oko
metar i nijesu nikog udarali ni letvom ni nasadom od kranpe a tužilaštvu nije
rekao da su on i brat imali letvu odnosno nasad u rukama bojeći se da ne odu u
pritvor. U lokal je ušao sa bratom i M. jer su mu oni rekli da su ih izbacili
i dok su prolazili pored prvog šanka prema njima su krenuli Dj. S. i A. J. i
treći momak koga ne poznaje. Nije vidio da M. ima nešto u rukama niti čuo da
je neko pucao, misli da je u lokalu bila muzika ali nije siguran. Tada su ih
svu trojicu izgurali iz lokala. Zna da M.ima svadbarski pištolj koji koristi
patrone koje su kao plastični metci ali nezna gdje je M.taj pištolj kupio. Zna
i da M. nema pravi pištolj. Kritične noći nije čuo pucanj niti je on
povrijedjen niti je čuo da je bilo ko povrijedjen, u lokalu osim njih trojice,
A., Dj. i njemu nepoznatog momka misli da nije više bio niko, nije vidio ni
nekog od osoblja lokala. Svjedok-oštećeni T. I.je kazao da se kritične prilike
sve do ispred 04,00 časova nalazio sa svojim drugom P. M. u lokalu "D. P." i
tada odlaze u "M." gdje su se zadržali oko sat do dva vremena, svo vrijeme su
konzumirali alkohol i bili u pijanom stanju. Bili su sami za stolom koji se
nalazio pored prvog šanka i sjeća se da je tada bilo nekakve gužve ali nije
obraćao pažnju jer je to uobičajno za "M.", skoro svakog petka tu se dešava
neka gužva. Otišli su oko 05,00 časova. Kad su napustili lokal pozvao je svog
brata M. da dodje po njih kolima što je M. i učinio i otišli su kući. Kazao je
da on nije učestvovao ni u kakvoj svadji ni tuči te da nisu ponovo dolazili u
lokal niti je vidio da je M. posjedovao pištolj niti je čuo dok su bili u
lokalu da je neko pucao. Na glavnom pretresu je kazao da se jeste te noći
vraćao u "M." i to sa letvom i to nije rekao u tužilaštvu bojeći se da se
protiv njega ne pokrene postupak. U "M." su se vratili desetak minuta nakon
što su izašli te da nije vidio da je M. imao pištolj niti čuo pucanj a tačno
je da su on i njegov brat M. imali palice u rukama i u lokal se vratio ljut
što je izguran iz lokala a ničim to nije zaslužio i zato što je bio pijan. Sa
optuženim se on i njegov brat intezivno druže već desetak godina i izuzetno su
bliski a zajedno drže i kafić i poznato mu je da optuženi već par godina
posjeduje svadbarski pištolj i zna da ga nosi u večernjim časovima kad ostaju
duže u kafiću. Optuženi nikad nije imao pravi bojevi pištolj jer da jeste on
bi to sigurno znao. M.svadbarski pištolj izgleda potpuno kao pravi, to je
replika pravog pištolja i na prvi pogled nema nikakve razlike sa pravim.
Uprkos letvama koje su imali on i brat izgurani su kritične večeri iz lokala.
Cijeneći iskaze svjedoka-oštećenih Dj. S., Aj.J. i G.E. sud je iskaze ovih
oštećenih u cjelosti prihvatio kao istinite, jasne i detaljne kao i
nepristrasne. Medjutim,iskaze svjedoka oštećenih T.M. i I. sud nije mogao
prihvatiti kao objektivne i istinite već naprotiv kao smišljene kako bi svojim
iskazom pomogli optuženom. Ovo iz razloga što sam optuženi priznaje da je
kritične prilike imao u rukama crni pištolj, da se radi o startnom pištolju iz
koga je kako optuženi tvrdi ispalio jedan hitac. Oštećeni T. su bili u
neposrednoj blizini optuženog, tvrde da nijesu vidjeli da je optuženi imao
pištolj niti čuli da je ispalio hitac što upućuje na zaključak da nijesu bili
istiniti u svom kazivanju.
Svjedok K.V.  je izjavio da je dana 14.09.2012.godine oko 21,00 čas došao na
posao u noćni klub "M." gdje radi kao konobar za prvim šankom koji je bliži
ulaznim vratima . Negdje oko 04,05 časova prestala je muzika i on je popisao
svoj šank a zatim sišao u diskoteku koja se nalazi u prizmelju lokla da se
razduži gdje se našao sa J. N.. Dok se nalazio u diskoteci neko je sišao sa
sprata i rekao da je na spratu bila tuča i kad se on popeo na sprat gužva je
već bila prema izlaznim vratima tako da nije vidio ko je učestvovao u toj tuči
a kasnije je čuo da su u tuči učestvovali P. M. i K. M. a u blizini svog šanka
vidio je krv koju je obrisao salvetama. Nakon dvadesetak minuta sa J.je krenuo
u pekaru i pošto je zaboravio trenerku vratio se ispred ulaznih vrata do šanka
i tada su pored njega prošli T.I.i M. koji su u rukama nosili neke drvene
palice i P. M. i kad su njih trojica prošli pored šanka i uputili se u pravcu
gornjeg šanka koji se nalazi u vrhu sale i kad su bili pored nekih gostiju
začuo se pucanj iz pištolja i on silazi stepenicama koje su blizu njegovog
šanka u prizemni dio lokala a Nenad je već bio sišao u prizemlje. Tu su se
zadržali par minuta i krenuli kući i kada je krenuo prema požarnom izlazu gdje
mu se tu nalazilo auto vidio je da se ta lica udaljavaju ka izlaznim vratima i
kad su bili pored odnosno u blizini prvog šanka začuo se još jedan pucanj ali
u tom momentu nije znao ko puca ni zbog čega. U tom momentu bilo je više lica
koja su pokušavala da P. i njegovo društvo izguraju van lokala.Oba puta od
mjesta gdje se čuo pucanj bio je udaljen oko 40 m, pucanj se čuo ali on nezna
da li je to pucanj iz pištolja jer nije vidio da neko ima pištolj niti je
vidio nekog da puca.Zna da postoji gasni pištolj koga neko zove i svadbarski
ali on nikad nije vidio taj pištolj niti bio prisutan kad se iz njega pucalo
tako da ne može da tvrdi da su ova dva pucnja bila niti iz bojevog niti iz
gasnog pištolja. Nakon dogadjaja čistačice su očistile lokal jer uvijek kad
lokal radi izjutra se očisti i misli da lokal nije radio od dogadjaja do
uvidjaja. Niti je gledao niti zna da li je bilo kakvih oštećenja na plafonu a
nije prisustvovao uvidjaju. Svjedok J.N. je izjavio da je 14.09.2012.godine
oko 21,00 čas došao u noćni klub "M." gdje radi na održavanju objekta i u
lokalu bio sve do 05,00 časova i negdje oko sat vremena prije nego se desila
tuča na gornjem spratu sišao je u diskoteku u prizemlju lokala i bio za svojim
pultom i radio a u jednom momentu začula se neka galama i vika pa je pošao na
sprat da vidi o čemu se radi i kad se popeo vidio gužvu-guranje i čupanje koja
je već izlazila prema vratima lokala. U toj gužvi nije nikog prepoznao ali je
kod prvog šanka koji se nalazi u blizini ulaznihv rata vidio krv po podu i
prisutni su mu rekli da je došlo do tuče izmedju P.M. i K.M. i da je P.K.
udario flašom. Nakon te tuče od gostiju u lokalu je ostao Dj. S., A. J. i još
jedan momak koji je sjedio zajedno sa njima a od osoblja lokala on,K.V., G.B.,
Š.A.i dvije šankerice. Nakon 15 do 20 minuta spremao se da krene kući i čekao
da K. V. popiše šank i u tom trenutku u lokal su došli P.M. i dvojica momaka
koje ne poznaje, ta dvojica momaka su nosili drvene palice dok kod M.nije
vidio ništa u rukama. Ta dva mladića i M.su faktički trčeći prošli kroz lokal
i krenuli u pravcu gornjeg šanka gdje je u neposrednoj blizini sjedio Dj. sa
svojim društvom. Dalje je kazao da prilikom nailaska pored Dj. S. i njegovog
društva začuo se pucanj iz pištolja nakon čega su S.i njegovo društvo
poskakali i čula se prepirka i galama a on u tim momentima sa K. silazi u
donji dio diskoteke, bježi. Dok se nalazio u donjem dijelu diskoteke začuo je
još jedan pucanj a i dalje se čula galama. Nemože da se izjasni jer nije vidio
ko je kritične večeri pucao u lokalu. I ovaj svjedok je kazao da je čuo da
postoji svadbarski pištolj ali nije nikad čuo pucanj iz tog pištolja.Svjedok
J. je kazao da je i tada i sada radnik u "M."i da je od kritičnog dogadjaja do
uvidjaja lokal svo vrijeme radio a nije primijetio niti čuo od kolega da je
kritične prilike bilo oštećenja na plafonu.Nemože da tvrdi da su oštećenja na
podu i šanku nastala kritične večeri i pošto je bio prisutan uvidjaju zna da
je krim.tehničar fotografisao pod a nezna da li je fotografisao plafon.Nije
obraćao pažnju niti zna kad su nastala ta oštećenja a inspektori su sami,
valjda nakon pregledanog snimka fotografisali i našli ta oštećenja, niko od
radnika im nije pokazivao oštećenja.Svako jutro kad lokal radi radnice na
održavanju higijene čiste lokal po kome ima još sličnih oštećenja. Svjedok
G.B.  je kazao da u noćnom klubu "M." radi kao konobar i da je dana
14.09.2012.godine došao na psao oko 21,00 čas i zadržao se do 06,00 časova, da
je radio za drugim šankom a neka tuča se desila oko 04,00 časova ispred prvog
šanka koji se nalazi bliže izlaznim vratima. Tuču nije mogao vidjeti od
stubova koji se nalaze ispred šanka za kojim radi a nakon što je tuča završena
pošao je put ulaznih vrata i vidio da je bilo krvi po podu i jednog momka koji
leži na podu i kolko mu se čini taj momak je ustao i otišao put izlaznih
vrata. Otišao je za svoj šank i nastavio sa poslom, nije pitao ko se tukao a
sjutradan saznao da momak koji je ležao na podu se zvao K.. Dalje je kazao da
poslije tuče, u blizini šanka za kojim je on radio ostaju da sjede Dj.S., A.J.
i jedan njemu nepoznat momak a on i drugi konobar Š.A. su ostali da popišu
šank kao i konobarice S. i J.. Dj.S.i njegovo društvo sjedjeli su na
udaljenosti od tri do četiri metra od šanka i nakon nekih pola sata a možda i
više, dok su vršili popis iza njegovih ledja se začuo pucanj pa se okrenuo i
vidio P. M. i T.M. i I. pored stola gdje je sjedio Dj.sa društvom,u tom
momentu Dj. i njegovo društvo su ustali pokušavajući da smire situaciju i da
te momke izguraju iz lokala gurajući ih prema prvom šanku to jeste prema
izlazu iz lokala. Svi konobari i šankerice osim njega su pobjegli posle prvog
pucnja. Dok su izgurivali P. i njegovo društvo prema izlaznim vratima začuo je
još jedan pucanj. Nije mu poznato ko je pucao ni iz čega je pucao. Objasnio je
da izmedju prvog i drugog šanka rastojanje je oko 20 m i kad je čuo prvi
pucanj okrenuo se i vidio P.i T. ali nije vidio da iko od njih trojice ima
pištolj u rukama, neko od njih je imao palice ali nezna tačno ko. Ti pucnji
koje je čuo može biti da su iz pištolja a može biti da je to bio i pucanj
petarde, pucanj je bio jak ali on svaki dan ne sluša pucanj da bi mogao
uporedjivati, čim nezna jeli iz pištolja ili iz petarde.
Cijeneći iskaze svjedoka K.,J. i G. sud je stekao ubjedjenje da su ovi
svjedoci istinito i nepristrasno posvjedočili sve što im je poznato odnosno
sve što su kritične večeri čuli i vidjeli i bez namjere da se stavljaju na
stranu optuženog P.. Iskaze svjedoka K., J. i G.sud u cjelosti prihvata a u
prilog ovakvog zaključka idu i navodi optuženog da je kritične prilike
jedanput pucao iz takozvanog svadbarskog pištolja a da se nesjeća da je drugi
put pucao.
Javna optužba stavlja na teret optuženom da je kritične prilike nosio
neovlašćeno vatreno oružje-pištolj nepoznate marke iz kog pištolja je dva puta
ispalio hitac u pod lokala. Optuženi navodi u odbrani da je kritične prilike
imao tzv. svadbarski pištolj koji koristi patrone i da je ispalio iz ovog
pištolja jedan hitac u pod pored svoje noge a nesjeća se da je pucao dva puta.
Uvidjaj lica mjesta je izvršen dana 19.09.2012.godine u 13,30 časova a
kritični dogadjaj se desio dana 15.09.2012.godine oko 04,30 časova,
konstatovana su oštećenja na podu u vidu udubljenja i oštećenja jedne drvene
ukrasne ploče u gornjem dijelu sale a u donjem dijelu takodje oštećenje na
podu u vidu udubljenja.
Radi utvrdjivanja činjenice da li je kritične večeri optuženi ispalio dva hica
iz vatrenog oružja - pištolja ili iz takozvanog svadbarskog pištolja i radi
utvrdjivanja činjenice od čega su oštećenja a ovo obzirom na činjenicu da nije
nadjeno oružje iz koga su ispaljeni projektili sud je odredio vještačenje po
vještaku balističaru B. B. koji je nakon što mu je sud dostavio pištolj crne
boje za koji je optuženi tvrdio da je tzv. svadbarski pištolj iz koga je
kritične večeri ispalio jedan hitac, u svom pisanom nalazu i mišljenju istakao
da je na ispitivanje dostavljen gasni-startni pištolj marke "E.J. D." kalibra
9mm P.A.K. fabričkog broja SEJ-1030098 koji se proizvodi u fabrici "E.T." u T.
i vizuelno je kopija bojevog pištolja italijanskog proizvodjača "B." model 92
FS kalibar 9mm-D i spada u poluautomatske pištolje, kapacitet šanžera je 15
metaka kalibra 9mm P.A.K. Iz gasnog pištolja može se ispaljivati gasna i
startna municija odgovarajućeg kalibra a gasni i startni metak se razliku po
punjenju čaure, gasni metak unutar čaure sadrži gas koji služi za kratkotrajno
onesposobljavnaje lica u čijem pravcu je ispaljen gas sa bliskog rastojanja
dok startni metak unutar čaure sadrži barut koji služi da prilikom ispaljenja
proizvede prasak - detonaciju koja je nešto slabijeg inteziteta nego prilikom
ispaljivanja bojeve municije. Zbog vrelih gasova, oslobodjenih sagorijevanjem
barutnog punjenja metak se nesmije ispaljivati sa malog rastojanja direktno u
osobu odnosno njene nezaštićene dijelove tijela jer usled oslobadjanja
toplotne i kinetičke energije na manjim rastojanjima može izazvati manje
opekotine i razderotine na nezaštićenim dijelovima tijela. Detonacija-prasak
nemože izazvati oštećenja ako je metak ispaljen u zatvorenom prostoru a
startni i gasni metak se razlikuju i vizuelno po boji plastike kojom je
zatvorena čaura sa gornje strane, kod startnog metka vrh čaure je zelene boje
a kod gasnog žute, ni gasni ni startni metak nemaju projektil. Pod vatrenim
oružjem se podrazumijevaju sprave- naprave koje pod pritiskom barutnih gasova
iz cijevi izbacuju projektil. Gasni pištolj marke "E. J.D." kalibra 9 mm kao
što je predmetni nespada u vatreno oružje. Tri metka koja su dostavljena su sa
gornje strane zalivena plastikom zelene boje, kalibra su 9 mm i ovi metci su
startni. Vještak B.je dalje kazao da u koliko je u zatvorenom prostoru
ispaljen bojevi metak moralo bi postojati oštećenje ili više njih od
ispaljenog projektila a u zavisnosti na kakvu prepreku nailazi i pod kojim
upadnim uglom zavisi i balistička putanja ispaljenog projektila u zatvorenom
prostoru. Prilikom svakog kontakta projektila sa nekom površinom dolazi do
promjene pravca balističke putanje (tvz. rikošet) kao i gubitka dijela
kinetičke energije i brzine sve do njenog zaustavljanja. Opisana oštećenja
zapisnikom o uvidjaju ODT Pljevlja nijesu mogla nastati ako se kritičnom
prilikom pucalo iz gasnog-startnog pištolja kakav je predmetni. Na glavnom
pretresu je istakao da municija za gasne-startne pištolje ne sadrži projektil
i u koliko se iz gasnog - startnog pištolja ispaljuje adekvatna municija onda
se ispaljenjem startne municije oslobadjaju sagoreli barutni gasovi i čuje se
prasak - detonacija, isplajenjem gasne municije oslobadja se gas koji se
nalazi unutar čaure i ni ispaljenjem gasne ni ispaljenjem startne municije na
mehaničkim preprekama kao što je pod nebi nastupilo mehaničko oštećenje.
Prilikom ispaljenja projektila iz vatrenog oružja u zatvorenom prostoru
projektil nailaskom na neku čvrstu prepreku gubi dio kinetičke energije i
brzine koju posjeduje i u zavisnosti od vrste prepreke i ugla pod kojim je taj
projektil ispaljen u odnosu na prepreku nastavlja da se kreće i to je
takozvani rikošet. Svaki kontakt projektila sa preprekom izaziva gubitak
dijela kinetičke energije i brzine te u koliko je projektil ispaljen direktno
u pod na podu bi ostalo oštećenje od projektila u zavisnosti koliko je taj
projektil izgubio kinetičke energije i brzine zavisi i stepen odnosno veličina
oštećenja na narednoj prepreci tako da se može desiti da prilikom kontakta sa
zadnjom preprekom na koju nailazi prije zaustavljanja na toj prepreci nebude
mehaničkih oštećenja. Prilikom ispaljenja projektila iz bojevog pištolja kod
ispravnog pištolja čaura ispada neposredno pored stajne tačke lica koje puca,
daljina izbacivanja čaure iz pištolja zavisi od vrste i modela pištolja. U
koliko nakon ispaljenja projektila čaura ostane u ležištu pištolja da bi se
ispalio naredni projektil potrebno je dodatnim povlačenjem navlake ili na neki
drugi način izbaciti čauru iz ležišta da bi se mogao ispaliti naredni
projektil. Vještak je dalje kazao da prilikom udara projektila u čvrstu
prepreku, zavisno od vrste prepreke odnosno njene tvrdoće i ugla pod kojim je
taj projektil ispaljen u donosno na prepreku dolazi do njegovog rasprskavanja
na više sekundarnih dijelova projektila čije su balističke putanje nakon
rasprskavanja nepredvidljive, a u koliko je taj projektil ispaljen u
zatvorenom prostoru unutar prostora bi se morali naći dijelovi rasprsnutog
projektila ili jedinstveni projektil u koliko se nije rasprsnuo. Svaka
promjena pravca projektila ili dijela projektila je rikošet. Projektil ide
pravolinijski sve dok ne naidje na prepreku a kad naidje na prepreku mijenja
pravac i to je takozvani rikošet. Da bi se utvrdilo kada su nastala neka
oštećenja na mehaničkim preprekama kao što su pod, pločice i tako dalje
neophodno je da se izvrši uvid ne samo u nastalo oštećenje nego i pojave koje
se javljaju usled dejstva projektila neposredno nakon nastanka oštećenja kao
što su prisustvo rasprsnutih dijelova projektila, eventualni tragovi materije
u koju je projektil udario. Vještak B. je kazao da upravo iz ovih razloga i na
osnovu fotoelaborata nemože da se izjasni koliko su stari tragovi prikazani na
fotoelaboratu. Na osnovu fotoelaborata nemože se izjasniti da li su oštećenja
na podu i šanku nastala od projektila kao ni o vremenu njihovog nastanka te i
sada da izadje na lice mjesta nebi se mogao izjasniti kada i od čega su
nastala oštećenja na podu i šanku a ovo iz razloga što nema odredjenih
pratećih pojava nastalih prilikom ispaljenja projektila. Sama detonacija
odnosno prasak nakon ispaljenja projektila iz vatrenog oružja je neznatno
jačeg inteziteta nego prasak nastao ispaljenjem startnog metka iz startnog
pištolja a kako neko čuje detonaciju je individualna stvar a u svakom slučaju
detonacija-prasak se jače čuje u zatvorenom nego na otvorenom prostoru i to
važi kako za projektil iz vatrenog oružja tako i za ispaljenu municiju iz
startnog oružja. Vještak Bakić je dalje kazao da po njegovom mišljenju
detonacija iz vatrenog oružja i startnog oružja u zatvorenom prostoru se teško
može razlikovati. Nemože se izjasniti da li je prašina sa tavanice mogla
padati usled detonacije - praska izazvane ispaljenjem projektila, udarom
dijela projektila ili projektila koji je izgubio veću količinu kinetičke
energije i brzine može doći do padanja čestica, prašine sa plafona. Na osnovu
videosnimka nemože da tvrdi da su čestice prikazane na snimku nastale od
projektila ili dijela projektila te da, da su te čestice farbe koje padaju sa
plafona nastale od udara projektila ili dijela projektila u taj dio plafona
onda bi tu moralo postojati mehaničko oštećenje plafona čega nema u uvidjajnoj
dokumentaciji. U koliko sa nekog dijela plafona "padaju čestice odvaljene
farbe" na tom mjestu bi morali ostati tragovi od udara projektila što u
uvidjajnoj dokumentaciji nije konstatovano. U ponovnom postupku vještak B. je
kazao da je upoznat sa sadržajem CD-a kao i fotoelaboratom vještaka
elektrostruke Ć. te da je uočio nepoznate čestice svijetle boje koje su
konstatovane u nalazu i mišljenju vještaka Ć. te da je vidio u fotoelaboratu
Ć. da osoba drži pištolj u ruci a što se tiče čestica sviejtle boje koje
padaju sa tavanice naniže nemože se izjasniti ni sada kao ni na ranijem
glavnom pretresu od čega su nastale te čestice koje padaju sa tavanice. Navodi
da, u koliko su te čestice od udara projektila onda bi na mjestu udara morao
ostati trag na podlozi gdje je taj projektil udario a u zapisniku o uvidjaju
nema konstatovanih tragova na plafonu od udara projektila. I da je projektil
prethodno udario o neku tvrdu prepreku i došlo do njegove promjene pravca
balističke putanje na mjestu narednog kontakta odnosno udara sa tvrdom
površinm ostao bi trag od udara projektila. Količina i intezitet padanja ovih
čestica nedvosmisleno ukazuju da bi na mjestu udara projektila ako je padanje
posledica udara morao ostati trag od udara projektila na mjestu udara. Na
osnovu videozapisa, fotografija vještaka Ć. nemože se izjasniti o kakvoj vrsti
pištolja se radi kod muške osobe koja na fotografijama drži pištolj u ruci.
Ovo sa razloga što je konstruktivna izvedba gasnih i startnih pištolja
vizuelno skoro identična bojevim pištoljima, čak postoji gasni i startnih
pitolja koje su vjerne kopije bojevih, samo je razlika u municiji koju koriste
i obliku cijevi što se ne može vidjeti na fotografijama. Pištolj koji je bio
predmet vještačenja je konstruktivno veoma sličan bojevom i na osnovu
videosnimka i fotografija nemože se izjasniti o kakvom pištolju se radi, čak
da je ovaj pištolj vidio na rastojanju od metar dva nebi mogao reći o kakvom
se pištolju radi dok ga nebi pregledao, vidio oblik cijevi i ostale
konstruktivne karakteristike na osnovu kojih bi mogao zaključiti o kojoj vrsti
pištolja se radi. Vještak B.je u ponovnom postupku kazao da, da je kritične
prilike projektil udario u tavanicu lokala i to bilo direktno ili nakon
rikošeta na mjestu udara projektila morao bi ostati trag a intezitet
deformacija na mjestu kontakta zavisi od toga da li je projektil prije udarao
u neku tvrdu površinu, pod kojim uglom ili je pak udario direktno. Da je
projektil udario negdje u plafon na tom mjestu moralo bi biti oštećenja od
udara tako da čestice koje padaju sa plafona nijesu nastale nakon udara
projektila jer nije konstatovano da na plafonu postoji bilo kakvo oštećenje.
Da je projektil udario u plafon i da je konstatovano oštećenje na plafonu onda
bi moralo doći do padanja materije sa plafona - mjesta udara projektila i
morao bi ostati trag na plafonu.
Cijeneći nalaz i mišljenje vještaka balističara B. B. sud je isti prihvatio u
cjelosti smatrajući da je vještak svoj nalaz i mišljenje dao krajnje
objektivno i po pravilima struke i nauke, na osnovu vida u fotodokumetaciju UP
PJ Pljevlja, videozapisa odnosno fotodokumentacije i pištolja koji je sa
patronama dostavio optuženi.
Vještak elektro struke Ć.B. je u svom pisanom nalazu i mišljenju a na osnovu
analize videozapisa iz lokala "M.S" prikazao sled dogadjaja i vrijeme u koje
su se ti dogadjaji dešavali i u 04:07:33 videozapisnom je konstatovano da tri
osobe guranjem tjeraju osobu B kroz hol prema izlazu a da osoba A ustaje sa
tla u 04:08:05. Dalje je u svom nalazu i mišljenju vještak Ćalasan na osnovu
videosnimka konstatovao da u 04:30:25 u lokal kroz ulazni hol ulaze osobe B,C
i D, da osoba B ima prazne ruke, osoba C palicu u desnoj ruci a osoba D palicu
u lijevoj ruci, da u 04:30:35 osobe B,C i D idu prema šanku gdje stižu u
04:30:43, osoba D prebacuje palicu u desnu ruku i počinje guranje sa četiri
prisutne osobe i u 04:30:44 osobe B,C i D bivaju potisnute guranjem od strane
četiri osobe nazad prema ulazu u prostoriju, u 04:31:12 osobe B,C i D ulaze u
polje kamere K2, ulazni dio prostorije i bivaju potisnuti od strane tri
prisutne osobe, u 04:31:41 konstatovano je da guranje i odgurivanje traje,
osoba D opet prebacuje palicu u lijevu ruku, desnu ruku stavlja u džep jakne i
pruža je prema naprijed a au 04:32:01 osobe B,C i D izlaze iz polja kamere K2
krećući se prema ulaznom holu da bi u 04:32:07 sukob se prenio u ulazni hol a
učesnici sukoba su osobe B,C,D i još trojica sa druge strane, guranje je bez
udaranja. U 04:32:19 ruka sa pištoljem osobe B do tada uperena u tlo biva
podignuta petnaestak stepeni u vis i malo isturena prema naprijed u pravcu
pored lijeve cipele protivnika, u 04:32:20 jasno se vide svijetli komadići
koji padaju naniže, vjerovatno čestice farbe sa stropa odvaljene udarcem
rikošetiranog zrna a u 04:33:14 osobe B,C i D napuštaju ulazni hol i izlaze
napolje. Sled dogadjaja prate fotografije. Na glavnom pretresu vještaka je
kazao da su na fotografijama osobe označene sa A,B,C i D iz razloga što nije
znao imena tih osoba jer ih nepoznaje. U ponovnom postupku ostajući pri datom
nalazu i mišljenju vještak Ć. je istakao da u nalazu nije eksplicitno tvrdio
da je vidio plamen na ustima cijevi što bi bio siguran znak opaljenja a i
rekorder je bio podešen na 12 snimaka u sekundi pa je zapis malo isprekidan.
Da je vidio na videozapisu da je došlo do opaljenja iz tog pištolja onda bi to
i naveo u nalazu i mišljenju. Ni u pisanom nalazu i mišljenju ni sada nemože
da tvrdi da su svijetli komadići koji se vide na videozapisu kako padaju iz
pravca tavanice naniže čestice farbe sa plafona odvaljene udarcem
rikošetiranog zrna te da nemože da tvrdi ni da su to čestice farbe niti se
može izjasniti šta su te svijetle čestice koje padaju a u pisanom nalazu i
mišljenju naveo ih je kao vjerovatnoću. Da li su ove čestice od rikošetiranog
zrna može se izjasniti i izjasnio se vještak balističke struke na osnovu svoje
struke. Vještak Ć. je kazao da je u potpunosti saglasan sa nalazom i
mišljenjem vještaka balističara te da na osnovu videozapisa nema vještaka koji
bi se mogao izjasniti od čega su svjetleće čestice koje padaju iz pravca
plafona ka naniže, da on netvrdi da su od metka ali tvrdi da se na videozapisu
vide i da videozapis nije mijenjan prije njegovog nalaza i mišljenja.
Cijeneći nalaz i mišljenje vještaka elektro struke Ć. B. dat o vremenu
dogadjaja i učesnicima dogadjaja sud prihvata iz razloga što je vještak te
činjenice utvrdio na osnovu videozapisa lokala "Municipijum".
Iz akta UP PJ Pljevlja broj 03-240/13-4679/2 od 11.04.2013.godine utvrdjuje se
da prilikom uvidjaja u lokalu "M.S" dana 19.09.2012.godine nijesu pronadjeni
tragovi koji su izuzeti sa lica mjesta već je lice mjesta samo fotografisano.
Da prilikom uvidjaja dana 19.09.2012.godine nijesu pronadjeni nikakvi tragovi
i da nijesu izuzimani naveo je i zamjenik ODT Pljevlja koji je vršio uvidjaj
na glavnom pretresu dana 11.12.2012.godine kada je kazao da prilikom uvidjaja
nije bilo nikakvih tragova koji su izuzeti već samo oštećenja koja su opisana
u zapisniku.
Na činjenicu da li je prilikom uvidjaja bilo pronadjenih tragova i da li su
ako su pronadjeni vještačeni a što je bio nalog Višeg suda da se utvrdi pored
navoda zamjenika ODT Pljevlja i akta UP PJ Pljevlja od 11.04.2013.godine sud
je saslušao u svojstvu svjedoka krim. tehničara UP PJ Pljevlja T.R. koji je
kao krim.tehničar prisustvovao uvidjaju u lokalu "M." dana 19.09.2012.godine.
Svjedok T.R. je kazao da je bio član uvidjajne ekipe u ovom lokalu te da je
pored fotografisanja lica mjesta zadatak krim.tehničara i kriminalističko
tehnički pregled lica mjesta, eventualni pronalazak tragova bitnih za
dogadjaj, pravilno izuzimanje nadjenih tragova i njihovo pakovanje i cijela
uvidjajna ekipa radi te poslove. Za ovaj dogadjaj nijesu našli nikakve tragove
pa samim tim nijesu ni izuzimali tragove već je samo vršeno fotografisanje.
Sjeća se da su našli dva ili tri traga oštećenja i to oštećenja na podu i čelu
šanka i to sve u mizičkoj sali. Oštećenja na plafonu nije bilo. Kazao je da je
fotografisao šire lice mjesta i navedena oštećenja i o svemu sačinio
fotoelaborat. Prilikom vršenja uvidjaja na licu mjesta nijesu pronašli ni
otpale dijelove od poda ni od šanka, ni čaure, ni projektile, ni fragmente
projektila (zrno i košuljica) jer da jesu sve bi to izuzeli i dali na
vještačenje. Pošto je muzička sala veličine oko 400 m2 i njen pod je izgradjen
od strukture cigle sve šupljine na podu nijesu uzimate u obzir jer ih ima na
milione.
Cijeneći iskaz svjedoka T. R. sud njegov iskaz u cjelosti prihvata kao jasan,
nedvosmislen i istinit smatrajući da je ovaj svjedok i istinito i detaljno
opisao sve što mu je poznato obzirom da je kao krim.tehničar prisustvovao
uvidjaju u lokalu "M." dana 19.09.2012.godine. Iz ovih razloga sud iskaz
svjedoka Tošića koji nije u suprotnosti sa navodima zamjenika ODT Pljevlja
koji je prisustvovao uvidjaju i akta UP PJ Pljevlja od 11.04.2013.godine u
cjelosti prihvata.
Dakle, u postupku je nesumnjivo utvrdjeno da je optuženi P. M. dana
15.09.2012.godine oko 04,30 časova došao drugi put u lokal "M." kao i da je
došao sa oštećenim T.I. i T. M. te da su T. u rukama imali drvene palice.Ova
činjenica je utvrdjena kako iz odbrane optuženog P. tako i iz iskaza svjedoka
oštećenih T.I. i M. i Dj. S. te iskaza svjedoka J. N. i K.V.. Dalje je iz
iskaza svjedoka-oštećenog Dj. utvrdjeno da je optuženi P. kritične prilike
imao u rukama crni pištolj iz koga je dva puta ispalio po jedan hitac u pod a
da je optuženi ispalio dva hica odnosno da su se čula dva pucnja posvjedočili
su i svjedoci K.V.,G.B. i J.N.stim što je svjedok K.kazao da nezna da li su to
bili pucnji iz pištolja jer nije vidio da neko ima pištolj niti nekog da puca
a svjedok G. da su ti pucnji koje je čuo mogli biti iz pištolja kao i da je to
mogao biti pucanj petarde.Kritični dogadjaj se desio 15.09.2012. godine oko
04,30 časova a ODT Pljevlja je izvršio uvidjaj lica mjesta dana
19.09.2012.godine u 13,30 časova što je utvrdjeno iz zapisnika o uvidjaju ODT
Pljevlja Kt.br.244/12.Prilikom uvidjaja nijesu nadjeni tragovi da su kritične
večeri metci ispaljeni iz vatrenog oružja- pištolja kao što su čaura, zrno
niti je pak pronadjeno oružje iz koga su ispaljeni metci.Optuženi je tvrdio da
je kritične prilike imao kod sebe takozvani svadbarski pištolj crne boje koji
je po obliku i jačini zvuka isti kao pravi bojevi pištolj.Svjedok-oštećeni Dj.
koji je jedini od oštećenih odnosno saslušanih svjedoka potvrdio da je u
rukama optuženog vidio pištolj rekao je da je optuženi u rukama imao pištolj
crne boje te da on nemože da tvrdi da li je to bio pravi pištolj ili nije jer
nikada nije vidio svadbarski pištolj. Sud ove navode oštećenog Dj. a naime da
se nemože izjasniti da li je u pitanju bojevi pištolj ili takozvani svadbarski
pištolj prihvata kao iskrene i istinite a ovo prije svega imajući u vidu nalaz
i mišljenje vješaka balističara B. koji je kazao da je gasni- startni pištolj
koji je bio predmet vještačenja veoma sličan bojevom, pa čak i da je ovaj
pištolj vidio na rastojanju od metar dva nebi dok ga nebi pogledao mogao reći
o kakvom se pištolju radi.Dakle, ako to nemože vještak balističar kome je to
struka onda je sasvim logično da ni svjedok-oštećeni Dj. se nemože izjasniti o
kojoj vrsti se pištolja radi.Svjedok G.je kazao da je pucanj bio jak a vještak
B. je istakao da je detonacija odnosno prasak nakon ispaljenja projektila iz
vatrenog oružja neznatno jačeg inteziteta nego prasak nastao ispaljenjem
startnog metka iz startnog pištolja kao i da se u zatvorenom prostoru
detonacija-prasak jače čuje nego na otvorenom te da se teško može razlikovati
detonacija iz vatrenog oružja i startnog oružja u zatvorenom prostoru kao i da
je startni pištolj za koji je optuženi tvrdio da ga je kritične prilike
posjedovao vizuelno kopija bojevog pištolja marke "B.". Za oštećenja
konstatovana u zapisniku o uvidjaju ODT Pljevlja i fotodokumentaciji UP PJ
Pljevlja vještak B. je kazao da se na osnovu fotoelaborata nemože izjasniti da
li su oštećenja na podu i šanku nastala od projektila kao ni o vremenu
njihovog nastanka te da se nebi o tome mogao izjasniti ni izlaskom na lice
mjesta a sve iz razloga što nema odredjenih pratećih pojava prilikom
ispaljenja projektila. Da bi čestice farbe sa plafona koje padaju nastale od
udara projektila morali bi ostati tragovi od udara projektila dok ispaljenjem
iz gasnog i iz startnog pištolja na mehaničkim preprekama nebi nastupilo
mehaničko oštećenje.U postupku je nesumnjivo utvrdjeno da prilikom uvidjaja
nijesu pronadjeni tragovi oštećenja na plafonu lokala što upućuje na zaključak
da "svijetle čestice" ne potiču o udara projektila u plafon. Vještak .e kazao
da ne tvrdi niti može tvrditi da su ove svijetle čestice koje je u nalazu i
mišljenju naveo da su vjerovatno od udara projektila zaista od udara
projektila, da je to struka balističara i da je saglasan sa nalazom i
mišljenjem vještaka balističara B..
Ovako utvrdjene činjenice ne pružaju dovoljno osnova da bi se na nesumnjiv
način utvrdilo da je optuženi P.M. kritične prilike nosio vatreno oružje-
pištolj a ovo pogotovo imajući u vidu da nije nadjeno vatreno oružje niti su
na licu mjesta nadjeni tragovi koji bi ukazivali da su dva hica koja je
kritične prilike ispalio optuženi kao što su projektil ili dijelovi projektila
hici ispaljeni iz vatrenog oružja. U zatvorenom prostoru detonacija-prasak iz
vatrenog oružja- pištolja i startnog pištolja a optuženi tvrdi da je kritične
prilike ispalio hice iz startnog pištolja je teško razlikovati. Vještak
balističar B. kome je to inače struka je kazao da kada bi pištolj koji je bio
na vještačenju (pištolj koji je optuženi predao) vidio na rastojanju od metar
dva nebi se mogao izjasniti da li se radi o bojevom pištolju ili o takozvanom
svadbarskom pištolju. Oštećenja koja su konstatovana fotodokumentacijom su
oštećenja konstatovana peti dan nakon dogadjaja,lice mjesta je lokal koji je
radio i koji je nakon kritične večeri očišćen što su potvrdili svjedoci G., J.
i K., radnici lokala, tako da se nemože utvrditi kada i od čega su ta
oštećenja nastala a i sam vještak balističar je kazao da se ne može izjasniti
ni o starosti oštećenja ni o načinu njihovog nastanka. Činjenica da li je neko
oštećenje svježe ili svježije ili se radi o ranijem oštećenju je subjektivno
zapažanje svakog pojedinca a kako u konkretnom slučaju nema objektivnog
podatka o vremenu nastanka ovih oštećenja onda se ne može prihvatiti
konstatacija iz zapisnika o uvidjaju da se radi o svježim oštećenjima. Da je u
pitanju bio projektil iz vatrenog oružja odnosno njegov rikošet onda bi a ovo
da bi padali dijelovi farbe plafona po vještaku B.a sa čijim mišljenjem se
slaže i vještak Ć., na plafonu moralo postojati mehaničko oštećenje čega u
konkretnom slučaju nema.Ovakvo utvrdjene činjenice ne pružaju osnova za
utvrdjivanje da je optuženi kritične prilike nosio vatreno oružje-pištolj
nepoznate marke te dakle nema dokaza da je izvršio krivično djelo nedozvoljeno
držanje oružja i eksplozivnih materija iz čl.403st.1 Kz jer se startni pištolj
nemože smatrati oružjem u smislu čl.10a Zakona o izmjenama i dopunama Zakona o
oružju ( Sl.list CG broj 20/11).Optuženi P. tvrdi da je kritične prilike imao
svadbarski pištolj i ispalio koliko se sjeća jedan hitac dok je u postupku
iskazima oštećenog Dj. i svjedoka G., J. i K. utvrdjeno da su se čula dva
pucnja dakle, ispaljena su dva hica a ne jedan kako tvrdi optuženi.U postupku
se nije moglo utvrditi da je optuženi posjedovao kritične prilike vatreno
oružje-pištolj nepoznate marke.Krivično djelo izazivanje opšte opasnosti iz
čl.327 st.3 u vezi st.1 Kz može se izvršiti samo sa umišljajem odnosno da je
izvršilac djela svjestan da preduzima opšte opasnu radnju kojom može ugroziti
odnosno stvoriti konkretnu opasnost za život i tijelo ljudi ili za imovinu
većeg obima a taj umišljaj izvršioca mora obuhvatati i njegovu svijest o
postojanju konkretne opasnosti.U postupku se nije moglo na pouzdan način
utvrditi da je optuženi P. M. bio svjestan da se startnim pištoljem odnosno
ispaljivanjem municije iz startnog pištolja može stvoriti konkretna opasnost
za lica koja su bila prisutna u lokalu niti da se upotrebom ovog pištolja može
izazvati opasnost za imovinu čija vrijednost prelazi iznos od 20.000,00 € što
su bitni elementi bića krivičnog djela izazivanje opšte opasnosti iz čl.327
st.3 u vezi st.1 Kz koje djelo se stavlja na teret optuženom a pri svemu tome
startni pištolj nije vatreno oružje. Dakle u postupku se nije moglo utvrditi
da je optuženi P. M. izvršio krivično djelo izazivanje opšte opasnosti iz
čl.327 st.3 u vezi st.1 Kz kako mu se to javnom optužbom stavlja na teret. Iz
navedenih razloga,usled nedostatka dokaza a primjenom čl.373 st.1 tačka 2
ZKP-a sud je optuženog P.M. oslobodio od optužbe da je izvršio krivično djelo
izazivanje opšte opasnosti iz čl.327 st.3 u vezi st.1 Kz i krivično djelo
nedozvoljeno držanje oružja i eksplozivnih materija iz čl.403 st.1 Kz kako je
to bliže opisano izrekom ove presude.
Kako je sud optuženog P. M. oslobodio od optužbe to je u smislu čl.230 ZKP-a
odlučio da troškovi krivičnog postupka padaju na teret budžetskih sredstava o
kojima će shodno čl.227 ZKP-a biti odlučeno posebnim rješenjem.
Imovinsko pravnog zahtjeva nije bilo.
OSNOVNI SUD U PLJEVLJIMA , dana 19.06.2013.godine .
Zapisničar, S u d i j a,
Leković Zora Ljiljana Popović
PRAVNA POUKA :
Protiv ove presude dozvoljena je žalba u roku od 15.dana po prijemu
iste Višem sudu B. Polje a preko ovog suda.
DOSTAVITI:
1 x ODT Pljevlja
5 x Oštećenim
1 x Optuženom
1 x Braniocu optuženog