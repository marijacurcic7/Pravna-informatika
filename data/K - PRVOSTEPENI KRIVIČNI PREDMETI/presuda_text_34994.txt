K.br.154/13
U IME CRNE GORE
Osnovni sud u Pljevljima, kao prvostepeni krivični sud, po sudiji Ljiljani
Popović, uz sudjelovanje zapisničara Zore Leković u krivičnom predmetu protiv
optuženog M.M. iz P., koga brani K. R. advokat iz P., zbog krivičnog djela
gradjenje objekta bez gradjevinske dozvole iz čl.326 a Krivičnog zakonika Crne
Gore a po optužnom predlogu ODT Pljevlja Kt.br.364/13 od 14.11.2013.godine,
nakon održanog glavnog i javnog pretresa u prisustvu zamjenika ODT Pljevlja
Tomčić Milivoja, optuženog M. M. i njegovog branioca advokata K.R.,dana
13.12.2013. godine, donio je i javno objavio
P R E S U D U
Optuženi M.M., JMBG ...., od oca S. i majke B.rodjene C., rodjen u P. dana
.....godine, sa prebivalištem u P., Ul.O., državljanin CG, oženjen, otac dvoje
djece, zaposlen u Rudnik uglja Pljevlja, pismen, završio III stepen
saobraćajne škole, govori crnogorskim jezikom, srednjeg imovnog stanja,
neosudjivan.
K R I V J E
Što je :
sredinom aprila mjeseca 2013.godine u P. u Ul.O. protivno čl.69 Zakona o
uredjenju prostora i izgradnji objekata (Sl.list CG broj 51/08) kao investitor
uz svoju porodičnu kuću od giter blokova izgradio objekat dimenzija 2x6m sa
ugradjenom unutrašnjom pregradom i prekrio limom, bez prethodno pribavljene
gradjevinske dozvole,
čime je izvršio krivično djelo gradjenje objekta bez gradjevinske dozvole iz
čl.326 a Krivičnog zakonika Crne Gore,
pa mu sud na osnovu već citiranog zakonskog propisa te primjenom članova
4,5,13,15,32,33,36,42,52,53 i 54 Krivičnog zakonika te čl. 226,229 i 374 ZKP-a
i z r i č e
2.-
USLOVNU OSUDU
Sa kojom se optuženom M.M. utvrdjuje kazna zatvora u trajanju od 6 /šest/
mjeseci i istovremeno odredjuje da se ista neće izvršiti ako optuženi u roku
od jedne godine dana ne izvrši novo krivično djelo.
Optuženi je dužan platiti Budžetu Crne Gore na ime paušala iznos od 27,50
eura,
a ovo u roku od 15.dana po pravosnažnosti presude pod prijetnjom prinudnog
izvršenja.
O b r a z l o ž e nj e
Osnovno državno tužilaštvo u Pljevljima optužnim predlogom Kt.br.364/13 od
14.11.2013.godine optužilo je M. M. iz P. da je izvršio krivično djelo
gradjenje objekta bez gradjevinske dozvole iz čl.326a Kz-a a na način, mjesto
i vrijeme bliže opisano izrekom ove presude. U završnoj riječi zamjenik ODT
Pljevlja ostajući pri podnijetom optužnom predlogu predložio je da sud
optuženog oglasi krivim i osudi po zakonu jer je izvedenim dokazima i
priznanjem optuženog utvrdjeno da je počinio krivično djelo koje mu je
stavljeno na teret.
Optuženi M.M. u odbrani na glavnom pretresu priznajući izvršenje krivičnog
djela kazao je da se nesmatra krivim jer je zaštitio svoj objekat i naveo da
živi u porodičnoj kući staroj četrdesetak godina u Ul.O. a uz njegovu kuću je
davno ozidan podrum pod pločom i obzirom da zimi ima problema zbog snijega
koji pada i sa njegove i sa komšijske kuće na ploču podruma je aprila mjeseca
2013.godine nadogradio objekat dimenzija 2x6m od giter blokova, unutra ima
jedna manja pregrada i objekat je prekrio limom, stavio oluke i snjegobran. To
je morao da uradi kako bi zaštitio i svoju kuću i kuću komšije. Kazao je da
nije znao da mu je potrebna gradjevinska dozvola da ovo prigradi a kad je sve
završio došao je inspektor Č.Z. i sačinila zapisnik. Pošto u dijelu grada gdje
je njegova kuća još nije prošao DUP čim bude izradjen DUP ući će u postupak
legalizacije ovog prigradjenog objekta a podnio je zahtjev da se dogradjeni
objekat ucrta kod nadležnog organa opštine Pljevlja.
Branilac optuženog u završnoj riječi predložio je da sud optuženog oslobodi od
optužbe jer nije izvršio krivično djelo koje mu je stavljeno na teret i naveo
da u slučaju da sud nadje da je optuženi kriv moli sud da optuženom izrekne
što blažu kaznu smatrajući da i uslovnom osudom će se ostvariti svrha
kažnjavanja obzirom na dosadašnji život optuženog i pobude iz kojih je
dogradio predmetni objekat.
Optuženi je u završnoj riječi u cjelosti usvojio odbranu svog branioca.
U dokaznom postupku sud je saslušao svjedoka Č.Z., izvršio uvid u fotoelaborat
UP CB Pljevlja br.576/13 od 06.11.2013.godine,pročitao zapisnike o
inspekcijskoj kontroli broj 04-01/10-68/13 od 24.05.2013.godine i broj
04-01/10-244/13 od 26.08.2013.godine, izvršio uvid u uvjerenje Sekretarijata
za uredjenje prostora Opštine Pljevlja broj 05-351-218 od 19.06.2013.godine i
pročitao izvod iz KE za optuženog.
3.-
Nakon provedenog dokaznog postupka i ocjene izvedenih dokaza a pri tom
cijeneći odbranu optuženog ovaj sud je utvrdio činjenično stanje bliže opisano
izrekom ove presude.
Naime, javna optužba stavlja na teret optuženom M. da je izvršio krivično
djelo gradjenje objekta bez gradjevinske dozvole iz čl.326a Krivičnog zakonika
tako što je bez gradjevinske dozvole kao investitor od giter blokova izgradio
objekat dimenzija 2x6m, sa ugradjenom unutrašnjom pregradom i prekrio objekat
limom što je inspektor zaštite prostora Č.inspekcijskim nadzorom dana
24.05.2013.godine utvrdila.Optuženi priznaje izvršenje krivičnog djela
navodeći da je tačno da je izgradio ovaj objekat na ploči podruma i da nije
imao gradjevinsku dozvolu, da se nesmatra krivim jer je štitio i svoj i
porodični objekat komšije te da nije znao da mu je potrebna gradjevinska
dozvola obzirom da DUP nije prošao u naselju u kome ima porodičnu kuću.
Svjedok Č. Z., inspektor zaštite prostora za opštinu P. i Ž. je izjavila da je
na incijativu C. M. iz Ul.O. dana 24.05.2013.godine izvršila inspekcijski
nadzor kod M. M.. U momentu inspekccijskog nadzora radovi nijesu izvodjeni ali
je utvrdila da je M.M. na kotlarnici koja je dozidana uz postojeći porodični
objekat podigao objekat dimenzija 6x2 m od giter blokova, da je u
unutrašnjosti izgradjena pregrada i da je objekat pokriven. M.nije imao
gradjevinsku dozvolu za izgradnju ovog ovjekta. Objasnila je da za područje
B.b. gdje se nalazi objekat postoji DUP kao i da je u toku izmjena i dopuna
DUP-a te da bez obzira na DUP prema zakonu nigdje se u Crnoj Gori ne može
graditi bez gradjevinske dozvole. Objekat optuženog nije bio u potpunosti
završen u vrijeme inspekcijskog nadzora. O svom postupanju je sačinila
zapisnik.
Cijeneći iskaz svjedoka Č.Z. i dovodeći ga u vezu sa navodima odbrane
optuženog o vremenu i dimenzijama izgradjenog objekta sud u cjelosti prihvata
kao istinit i objektivan iskaz svjedokinje Č. koja je posvjedočila samo ono
što joj je poznato u okviru vršenja njenih redovnih radnih zadataka odnosno
nadležnosti kao inspektora zaštite prostora. Iskaz svjedokinje Č.potvrduju i
njeni zapisnici o inspekcijskom pregledu od 24.05.2013.godine kao i
fotoelaborat UP CB Pljevlja broj 576/13 od 06.11.2013.godine.
Dakle, u postupku je na osnovu navoda optuženog M. kao i ostalim izvedenim
dokazima utvrdjeno da je optuženi M.M. izvršio krivično djelo gradjenje
objekta bez gradjevinske dozvole iz čl.326a Krivičnog zakonika Crne Gore tako
što je na ranije izgradjenom podrumu bez gradjevinske dozvole izgradio objekat
od giter blokova dimenzija 2x6 m, da je u objektu izradjena unutrašnja
pregrada kao i da je objekat prekrio limom te da je optuženi djelo izvršio sa
umišljajem jer je znao i morao znati da za gradnju objekta mora imati
odobrenje nadležnog organa-gradjevinsku dozvolu ali je uprkos toj činjenici
izgradio objekat, dakle djelovao je sa direktnim umišljajem i u ovim radnjama
optuženog stoje svi bitni elementi bića krivičnog djela gradjenje objekta bez
gradjevinske dozvole iz čl.326 a Krivičnog zakonika Crne Gore pa ga je sud kao
umišljajnog učinioca oglasio krivim i osudio po zakonu. Prilikom donošenja
ovakve odluke sud je cijenio navode odbrane optuženog da nije znao da mu je
potrebna gradjevinska dozvola i da naselje gdje je objekat izgradio nije
obuhvaćeno DUP-om ali je ove navode optuženog sud cijenio kao smišljene u
cilju olakšanja položaja pred sudom i nije ih mogao prihvatiti a ovo iz
razloga što je opšte poznata činjenica koju je morao znati i optuženi da se
nemože graditi bez gradjevinske dozvole a iskazom svjedoka Č. utvrdjeno je da
za područje B. b. gdje se nalazi izgradjeni objekat postoji DUP čija izmjena i
dopuna je u toku.
4.-
Kako je dakle sud utvrdio da je optuženi počinio krivično djelo koje mu je
stavljeno na teret javnom optužbom to ga je oglasio krivim i osudio po zakonu
a prilikom odlučivanja o vrsti i visini kazne sud je cijenio sve okolnosti
predvidjene čl.42 Krivičnog zakonika Crne Gore kao i svrhu uslovne osude u
smislu čl.52 Krivičnog zakonika Crne Gore. Optuženi M. je priznao izvršenje
krivičnog djela. Porodičan je čovjek, otac dvoje djece. Do sada nije osudjivan
a što je utvrdjeno iz izvoda iz KE što upućuje na zaključak da se na radi o
osobi sklonoj vršenju krivičnih djela.Sve ove okolnosti optuženom su uzete kao
olakšavajuće okolnosti koje po mišljenju suda opravdavaju izricanje uslovne
osude jer je sud mišljenja da će se i samim upozorenjem uz prijetnju kaznom
dovoljno uticati na ovog optuženog da više ne vrši krivična djela i na taj
način se u cjelosti postići svrha kažnjavanja zakonom predvidjena pa je
optuženom utvrdjena kazna zatvora u trajanju od 6 mjeseci što predstavlja
zakonski minimum za ovo krivično djelo s tim što je njeno izvršenje odloženo
na period od godinu dana ukoliko optuženi ne izvrši novo krivično djelo jer će
se po mišljenju suda i ovom krivičnom sankcijom u potpunosti ostvariti svrha
kažnjavanja.
Odluka suda da optuženi Budžetu Crne Gore plati na ime paušala iznos od 27,50
eura koji iznos je odmjeren obzirom na dužinu trajanja i složenost krivičnog
postupka te imovno stanje optuženog zasniva se na čl.226 i 229 ZKP-a.
OSNOVNI SUD U PLJEVLJIMA, dana 13.12.2013.godine.
Zapisničar,  S u d i j a,
Zora Leković  Ljiljana Popović
PRAVNA POUKA:
Protiv ove presude dozvoljena je žalba u roku od 8.dana po prijemu
iste Višem sudu B. Polje, a preko ovog suda.
DOSTAVITI:
1 x ODT Pljevlja
1 x Optuženom
1 x Braniocu optuženog