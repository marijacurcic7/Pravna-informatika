K.br.173/13
U IME CRNE GORE
Osnovni sud u Pljevljima, kao prvostepeni krivični sud, po sudiji Ljiljani
Popović, uz sudjelovanje zapisničara Zore Leković, u krivičnom predmetu protiv
optuženog L. N. iz P. zbog krivičnog djela uništenje i oštećenje tudje stvari
iz čl.253 st.1 Krivičnog zakonika Crne Gore po privatnoj tužbi tužioca D. M.
iz P. od 24.12.2013.godine, nakon održanog glavnog i javnog pretresa u
prisustvu privatnog tužioca D. M. i optuženog L. N., dana 30.12.2013. godine
donio je i javno objavio
P R E S U D U
Optuženi  L.N., JMBG ...., od oca Z. i majke J. rodjene K., rodjen u P.dana
....godine sa prebivalištem u P., naselje K., državljanin CG, neženjen, bez
djece,nezaposlen, pismen, završio srednju PTT školu, govori crnogorskim
jezikom, izdržavaju ga roditelji, neosudjivan.
K R I V J E
Što je :
U noći 20/21.10.2013.godine u kasnim večernjim časovima u mjestu K., opština
P. oštetio zadnju lijevu gumu na vozilu marke "G.", vlasništvo privatnog
tužioca D.M., na način što je zadnju lijevu gumu jedanput udario nožem i tako
je isjekao-probušio,
čime je izvršio krivično djelo uništenje i oštećenje tudje stvari iz čl.253
st.1 Krivičnog zakonika Crne Gore,
pa mu sud na osnovu već citiranog zakonskog propisa te primjenom
čl.4,5,13,15,32,39,42,52,53 i 54 Krivičnog zakonika Crne Gore te čl.226,
229,239 i 374 ZKP-a i z r i č e
USLOVNU OSUDU
Sa kojom se optuženom L.N. utvrdjuje kazna zatvora u trajanju od 2 /dva/
mjeseca i istovremeno odredjuje da se ista neće izvršiti ako optuženi u roku
od jedne godine dana ne izvrši novo krivično djelo.
2.-
Optuženi je dužan platiti ovom Budžetu Crne Gore na ime paušala iznos od 27,
€.
Obavezuje se optuženi da privatnom tužiocu D.M. naknadi troškove krivičnog
postupka u iznosu od 50,00 €,
a ovo u roku od 15.dana po pravosnažnosti presude.
Imovinsko pravnog zahtjeva nije bilo.
O b r a z l o ž e nj e
Privatni tužilac D.M.privatnom tužbom od 24.12.2013.godine optužio je L.N. iz
P. da je izvršio krivično djelo uništenje i oštećenje tudje stvari iz čl.253
st.1 Krivičnog zakonika Crne Gore a na način, mjesto i vrijeme bliže opisano
izrekom ove presude i u završnoj riječi ostajući pri podnijetoj tužbi
predložio je da sud optuženog oglasi krivim i osudi po zakonu navodeći da
netraži naknadu štete.Troškove postupka je tražio.
Optuženi L. N. u odbrani na glavnom pretresu priznajući izvršenje krivičnog
djela i krivicu kazao je da je tačno da je u noći 20/21.10.2013.godine nožem
probio koliko se sjeća zadnju lijevu gumu na vozilu marke "G." vlasništvo svog
komšije D. M. a to je uradio zato što već duže vremena ima probleme sa D.M.
koji mu prijeti, nesmije ni da ga pogleda a prije nekolke godine mu je
prijetio i htio da ga gadja flašom i kada ga je majka pokušala da zaštiti M.je
vulgarno vrijedjao njegovu majku. Privatni tužilac javno priča da su on i
njegov brat lopovi. Te noći kada je izbušio gumu na vozilu privatnog tužioca
nije se povrijedio prilikom bušenja gume već je prethodno imao povredu desne
ruke. Spreman je da privatnom tužiocu nadoknadi štetu koju mu je nanio
bušenjem gume, kaje se zbog ovoga i izvinjava privatnom tužiocu koga
istovremeno moli da njegovo ime ne objavljuje na svom fejzbuk profilu kao i da
nepriča da su on i brat lopovi. U završnoj riječi odluku o krivici i kazni
ostavio je na ocjenu sudu navodeći da se izvinjava privatnom tužiocu.
U dokaznom postupku sud je saslušao u svojstvu svjedoka privatnog tužioca D.
M.,pročitao službenu zabilješku UP CB Pljevlja broj 03-224/13-10951/3 od
25.10.2013.godine, izvršio uvid u fotoelaborat UP CB Pljevlja 543/2013 od
21.10.2013. godine, pročitao izvještaj o DNK vještačenju Forenzičkog cenra
Danilovgrad broj 3485/13 od 29.11.2013.godine i pročitao izvod iz KE za
optuženog.
Dakle, privatni tužilac D. M. optužio je L.N. da je na njegovu štetu izvršio
krivično djelo uništenje i oštećenje tudje stvari iz čl.253 st.1 Krivičnog
zakonika Crne Gore kako je to bliže opisano izrekom ove presude. Optuženi L.
priznaje da je u toku noći 20/21.10.2013.godine u večernjim časovima u selu K.
nožem isjekao gumu na "G." vlasništvo privatnog tužioca. To je uradio zato što
duže vremena nije u dobrim odnosima sa privatnim tužiocem sa kojim je
komšija.Ističe da se smatra krivim.
Priznanje optuženog je jasno, potpuno i nedvosmisleno a kao takvo je
potvrdjeno i ostalim dokazima izvedenim u postupku kao i iskazom privatnog
tužioca D. koji je potvrdio da nije u dobrim odnosima sa komšijom-optuženim
kao i da je kritične prilike svoje vozilo marke "G." parkirao pored kuće gdje
ga obično parkira a da je u jutarnjim časovima komšija mu rekao da mu je
izduvala guma pa je pogledao i vidio
3.-
da je zadnja lijeva guma probušena nožem ili britvom a na obudu gume je bila
krv. Prethodni dan je zamijenio sve četiri gume novim gumama. Prijavio je
slučaj policiji koja je izvršila uvidjaj, uzela uzorak krvi sa gume a decembra
mjeseca tužilaštvo ga je obavijestilo da nije nadležno za taj slučaj kao i da
je nalazom Forenzičkog centra najvjerovatnije gumu izbušio Lacman Nemanja.
Popravio je gumu, popravka je koštala oko 10,00 € i netraži da mu optuženi
nadoknadi štetu.
Cijeneći iskaz svjedoka - privatnog tužioca D. M.i dovodeći ga u vezu sa
priznanjem optuženog i izvješajem forenzičkog centra D. broj 3485/13 kao i
službenom zabilješkom UP CB Pljevlja od 21.10.2013.godine sud je u cjelosti
prihvatio iskaz privatnog tužioca kao istinit i nepristrasan a i sam optuženi
ne spori činjenicu da je kritične večeri izbušio nožem gumu na vozilu
vlasništvo privatnog tužioca D. i tako probušio gumu. Iz nalaza i mišljenja
Forenzičkog cenra Danilovgrad broj 3485/13 nakon DNK analize nadjenih tragova
krvi utvrdjeno je da dobijeni rezltat daje ekstremno jaku podršku hipotezi da
se na brisu nalazi krv L.N..Nalaz i mišljenje Forenzičkog centra sud je u
cjelosti prihvatio kao objektivan i dat po pravilima struke a na osnovu
nadjenog uzorka krvi na zadnjoj lijevoj gumi vozila privatnog tužioca.
Optuženi L. je kazao da se nije povrijedio prilikom bušenja gume na vozilu
privatnog tužioca već da je prethodno imao povredu desne ruke.
Dakle, na osnovu jasnog i potpunog priznanja optuženog L.N.te iskazom
privatnog tužioca D. M., službene zabilješke UP CB Pljevlja i izvještaja
Forenzičkog centra Danilovgrad na nesumnjiv način je utvrdjeno da je optuženi
L.N. u noći 20/21.10.2013.godine u večernjim časovima u selu K., opština P.
oštetio zadnju lijevu gumu na vozilu marke "G." vlasništvo privatnog tužioca
D.M.i to na način što je jedanput udario nožem u gumu nakon čega je ista
izdušila i na taj način oštetio gumu na vozilu vlasništvo privatnog tužioca.
Optuženi je po sopstvenom priznanju bio svjestan da će udarcem nožem oštetiti
gumu na vozilu privatnog tužioca ali je uprkos tome takodje po sopstvenom
priznanju namjerno udario nožem po gumi, dakle bio svjestan svoga djela i htio
njegovo izvršenje, djelovao sa direktnim umišljajem i u ovim njegovim radnjama
stoje svi bitni elementi bića krivičnog djela uništenje i oštećenje tudje
stvari iz čl.253 st.1 Krivičnog zakonika Crne Gore pa ga je sud kao
umišljajnog učinioca oglasio krivim i osudio po zakonu.
Prilikom odlučivanja o vrsti i visini kazne sud je cijenio sve okolnosti u
smislu čl.42 Krivičnog zakonika Crne Gore koje utiču kako na vrstu tako i na
visinu kazne. Optuženi je mlad čovjek, star 20.godina, nezaposlen, priznao je
izvršenje djela i izrazio svoje kajanje.Izvinuo se oštećenom. Do sada nije
osudjivan što je utvrdjeno iz izvoda iz KE. Ove okolnosti sud je uzeo kao
olakšavajuće okolnosti na strani optuženog i mišljenja je da u konkretnom
slučaju nije nužno izricati kaznu zatvora u efektivnom trajanju već da se i
samim upozorenjem uz prijetnju kaznom može dovoljno uticati na optuženog da
više ne vrši krivična djela pa je sud optuženom utvrdio kaznu zatvora u
trajanju od 2 (dva) mjeseca i u smislu čl.52 Krivičnog zakonika Crne Gore
istovremeno odredio da se ista neće izvršiti ako optuženi u roku od jedne
godine ne izvrši novo krivično djelo te da će se i na ovaj način odnosno
mjerom upozorenja dovoljno uticati na optuženog da više ne vrši krivična djela
i tako postići svrha kažnjavnaja zakonom predvidjena.
U smislu čl. 226 i 229 ZKP-a sud je obavezao optuženog da privatnom tužiocu
naknadi troškove krivičnog postupka u iznosu od 50,00 € koji čine taksa na
tužbu i odluku suda u iznosu od po 25,00 € a Budžetu Crne Gore na ime paušala
plati iznos od 27.50 € koji iznos je odmjeren obzirom na dužinu trajanja i
složenost krivičnog postupka te imovno stanje okrivljenog.
4.-
Imovinsko pravnog zahtjeva nije bilo.
OSNOVNI SUD U PLJEVLJIMA , dana 30.12.2013.godine.
Zapisničar,  S u d i j a,
Zora Leković Ljiljana Popović
PRAVNA POUKA:
Protiv ove presude dozvoljena je žalba u roku od 8 dana po prijemu iste  više
sudu Bijelo Polje a preko ovog suda.
DOSTAVITI :
1 x Privatnom tužiocu
1 x Optuženom