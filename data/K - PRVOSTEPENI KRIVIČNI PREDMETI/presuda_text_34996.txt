K.br.158/13
Osnovni sud u Pljevljima , kao prvostepeni krivični sud, po sudiji Ljiljani
Popović, uz sudjelovanje zapisničara Zore Leković, u krivičnom predmetu protiv
optuženog K.Ž. iz P. , zbog krivičnog djela uništenje i oštećenje javnih
uredjaja iz čl.328 st.2 u vezi st.1 i 4 Krivičnog zakonika Crne Gore a po
optužnom predlogu ODT Pljevlja Kt.br.357/13 od 20.11.2013.godine, nakon
održanog glavnog i javnog pretresa, u prisustvu zamjenika ODT Pljevlja Tomčić
Milivoja, punomoćnika oštećenog G. I. i optuženog K.Ž., dana 12.12.2013.
godine, donio je
R J E Š E NJ E
Optuženom K. Ž., JMBG ...., od oca S. i majke K. rodjene Ć., rodjen u P. dana
....godine, sa prebivalištem u P. Ul.S.K., državljanin CG, neoženjen, bez
djece, pismen, završio srednju školu, po zanimanju vozač, zaposlen u Salon
namještaja "K.", govori srpskim jezikom, razumije crnogorski jezik, lošeg
imovnog stanja, neosudjivan.
Zbog toga što je :
Dana 10.10.2013.godine oko 19,00 časova u Ul.O. u P. oštetio javni uredjaj za
električnu energiju-niskonaponski drveni stub na način što je upravljajući sa
TMV marke "M.S." reg.br.PV .... tovarnim sandukom zakačio niskonaponsku mrežu
usled čega se polomio drveni stub i pokidala niskonaponska mreža iako je bio
svjestan da svojom radnjom može učiniti djelo ali je olako držao da do toga
neće doći ili da će to moći spriječiti pa je usled toga nastao znatan
poremećaj u snabdijevanju električnom energijom u više domaćinstava u Ul.O. u
P.,
čime je izvršio krivično djelo uništenje i oštećenje javnih uredjaja iz čl.328
st.2 u vezi st.1 i 4 Krivičnog zakonika Crne Gore.
Na osnovu čl.65 Krivičnog Zakonika Crne Gore te čl.226,229 i 239 ZKP-a
i z r i č e s e
SUDSKA OPOMENA
Optuženi je dužan platiti Budžetu Crne Gore na ime paušala iznos od 27,50
eura,
a ovo u roku od 15.dana po pravnosnažnosti rješenja, a pod prijetnjom
prinudnog izvršenja.
Oštećena E. P. radi ostvarivanja imovinsko pravnog zahtjeva upućuje se na
parnicu.
O b r a z l o ž e nj e
Osnovno državno tužilaštvo u Pljevljima , optužnim predlogom Kt.br.357/13 od
20.11.2013.godine, optužio je K.Ž., da je izvršio krivično djelo uništenje i
oštećenje javnih uredjaja iz čl.328 st.2 u vezi st.1 i 4 Krivičnog zakonika
Crne Gore, a na način, mjesto i vrijeme bliže opisano u izreci ovog rješenja .
U završnoj riječi zamjenik ODT Pljevlja predložio je da sud optuženog oglasi
krivim i osudi po zakonu.
Oštećena E. P. u riječi svog punomoćnika pridružila se krivičnom gonjenju i
postavila imovinsko pravni zahtjev u iznosu od 404,00 €.
Optuženi K. Ž.priznajući izvršenje krivičnog djela i krivicu u svojoj odbrani
je naveo da je zaposlen u Salonu namještaja "K." i da je dana 10.10.2013.
godine u popodnevnim časovima sa vozilom marke "M. S. h." reg.oznake PV ...
povezao namještaj nekom čovjeku na G. i negdje oko 18,35 časova se vratio,
kretao se Ul.O., sa njim u vozilu je bio Č. Z.. Više puta je ulicom O.
prolazio i vozio namještaj sa ovim vozilom i primijetio je da je bila jedna
žica malo spuštena i uvijek je zaobilazio da je nebi zakačio sa sandukom od
vozila pošto je vozilo visoko oko 3,5m. Kritične večeri je bio mrak i nije
primijetio kada je zakačio tu žicu koju je stalno obilazio i nakon što je
prošao oko 50 i više metara od kritičnog stuba koji se tom prilikom polomio
primijetio je jednu žicu da visi sa stuba, od nje nije mogao da prodje pa je
Č. izašao i podigao je tako da je prošao. Čuo je nekoga da govori Č. "šta to
uradi". Kazao je da je vjerovatno te večeri zakačio tu jednu žicu i polomio
stub od struje. Gradjanima kojima je napravio štetu na krovu i konzolama štetu
je nadoknadio odmah ujutru a tačno je da više gradjana nije imalo struje do
ujutru dok D.a nije postavila novi stub.Spreman je da nadoknadi štetu. U
završnoj riječi odluku o krivici i kazni ostavio je na ocjenu sudu.
U dokaznom postupku sud je saslušao svjedoke L. D.,K.D., Č. R. i K.S., izvršio
uvid u fotoelaborate UP CB Pljevlja broj 523/13 i 524/13 oba od
10.10.2013.godine i pročitao izvod iz KE za optuženog.
Nakon provedenog dokaznog postupka i ocjene izvedenih dokaza a pri tom
cijeneći priznanje optuženog , ovaj sud je utvrdio da je optuženi K.Ž. izvršio
krivično djelo koje mu se javnom optužbom i stavljeno na teret. Naime,
optuženi K. priznaje izvršenje krivičnog djela i krivicu navodeći da je dana
10.10.2013.godine sa TMV vozilom prevozio namještaj, da se kretao ulicom O. i
da nije vidio kada je zakačio žicu ali zna da u toj ulici ima jedna žica koja
je malo spuštena i uvijek je obilazio, tom prilikom je polomljen i stub.
Gradjanima koji su imali štetu i koji nijesu imali struje do ujutru nadoknadio
je štetu a spreman je da nadoknadi štetu i ED Pljevlja.
Priznanje optuženog K. je jasno, potpuno i nedvosmisleno a kao takvo je
potvrdjeno i iskazima svjedoka L. D., Č. R., K.S. i K.D. koji su posvjedočili
da žive u Ul.O. kao i u sporednoj ulici te da je kritične prilike negdje oko
19,00 časova nestalo struje u kućama kao i da je pao stub na kome se nalaze
kabla od stuje, telefona, kablovske televizije, da se radi o stubu koji je
star više godina, i preko 30 godina koji je bio satruo. Kabla na tom stubu su
bila nisko postavljena. Ovi svjedoci su kazali i to da nijesu vidjeli ko je
zakačio žicu i izvalio stub. Struje nijesu imali do sjutradan sve dok ED P.
nije zamijenila stub. Nijesu pretrpljeli štetu.
Sud je u cjelosti prihvatio iskaz svjedoka L., K.,K. i Č. smatrajući da su svi
ovi svjedoci istinito posvjedočili sve što im je poznato a njihovi iskazi
nijesu u suprotnosti sa navodima optuženog. Priznanje optuženog potvrdjuju i
fotoelaborati UP CB Pljevlja broj 523/13 i 524/13 oba od 10.10.2013.godine.
Dakle, priznanjem optuženog kao i ostalim izvedenim dokazima je utvrdjeno da
je optuženi K. Ž. dana 10.10.2013.godine oko 19,00 časova upravljajući TMV
marke "M.S." reg.br.PV ... i krećući se ulicom O. ošetio javni uredjaj za
električnu energiju-niskonaponski drveni stub tako što je tovarnim sandukom
vozila kojim je upravljao zakačio niskonaponsku mrežu usled čega je polomio
drveni stub a niskonaponska mreža se pokidala i obzirom da je često prolazio
ulicom O. i znao da je mreža nisko postavljena i zaobilazio žicu koja je bila
spuštena dakle bio svjestan da svojom radnjom može učiniti djelo ali je olako
držao da do toga neće doći i da će to moći spriječiti usled čega je nastao
znatan poremećaj u snabdijevanju električnom energijom više domaćinstava u
ulici O. obzirom da nijesu imali električnu energiju do sjutradan, dakle
optuženi je djelovao iz nehata i u ovim njegovim radnjama stoje svi bitni
elementi bića krivičnog djela uništenje i oštećenje javnih uredjaja iz čl.328
st.2 u vezi st.1 i 4 Krivičnog zakonika Crne Gore pa ga je sud oglasio krivim
i osudio po zakonu.
Prilikom odlučivanja o vrsti i visini kazne a u okviru opšte svrhe krivičnih
sankcija sud je cijenio i svrhu sudske opomene . Optuženi K. je priznao
izvršenje krivičnog djela i krivicu, nadoknadio štetu koju je pričinio na
privatnim kućama u ulici Oslobodjenja a izrazio spremnost da naknadi štetu
oštećenoj ED P.. Radi se o mladom čovjeku koji nikada nije dolazio u sukob sa
zakonom što se utvrdjuje iz izvoda iz KE. Djelo je izvršio iz nehata.Sve ove
okolnosti su optuženom uzete kao olakšavajuće okolnosti. Imajući u vidu
dosadašnji život optuženog i njegovog držanja pred sudom zaključuje da se ne
radi o licu koje je sklono vršenju krivičnih djela. Sud je zaključio da je
krivično djelo izvršeno pod takvim olakšavajućim okolnostima koje ga čine
osobito lakim, zbog čega je optuženom izrekao sudsku opomenu shodno čl.65 st.1
i 2 Krivičnog zakonika Crne Gore smatrajući da će se i samom opomenom dovoljno
uticati na optuženog da više ne vrši krivična djela i tako postići svrha
kažnjavanja zakonom predvidjena.
Shodno čl. 226 i 229 ZKP-a sud je obavezao optuženog da na ime paušala plati
Budžetu Crne Gore iznos od 27,50 eura a koji iznos je odmjren obzirom na
dužinu trajanja i složenog krivičnog postupka te imovno stanje optužene .
Oštećena ED P. je postavila imovinsko pravni zahtjev u iznosu od 404,00 €.
Medjutim, sud u krivičnom postupku nije utvrdjivao visinu stvarne štete pa je
obzirom na to a shodno čl.239 ZKP-a oštećenog radi ostvarivanja imovinsko
pravnog zahtjeva uputio na parnicu.
OSNOVNI SUD U PLJEVLJIMA , dana 12.12.2013.godine.
Zapisničar, S u d i j a,
Zora Leković  Ljiljana Popović
PRAVNA POUKA:
Protiv ovog rješenja može se izjaviti žalba u roku od 8.dana po
prijemu istog Višem sudu B.Polje, a preko ovog suda.
DOSTAVITI:
1 x ODT Pljevlja
1 x Optuženom