K.br.143/13
U IME CRNE GORE
Osnovni sud u Beranama, po sudiji pojedincu Dašić Draganu, uz učešće
namještenika suda Čukić Mirjane, kao zapisničara, u krivičnom predmetu protiv
okrivljenog O. Lj., iz B., zbog krivičnog djela nedozvoljeno držanje oružja i
eksplozivnih materija iz čl.403. st.1. Krivičnog zakonika Crne Gore, po
optužnom predlogu Osnovnog državnog tužilaštva u Beranama Kt.br.163/2013 od
27. avgusta 2013. godine, nakon održanog glavnog i javnog pretresa, u
prisustvu zastupnika javne optužbe Savjetnika Osnovnog državnog tužilaštva u
Beranama Bojović Marka, branioca okrivljenog advokata L. D., iz B., i
okrivljenog, donio je i javno objavio dana 25.09.2013. godine,
P R E S U D U
Okrivljeni O. Lj. /jmbg .../, od oca V. i majke D., rođene N., rođen ... .
godine u B., sa prebivalištem u ul.”.... ...”, opština B., državljanin Crne
Gore, nezaposlen, razveden, pismen, sa završenom SSS, siromašnog imovnog
stanja, neosuđivan.
K R I V J E
Što je:
Dana 19.07.2013. godine, u B., ul “D. V.”, u restoranu “S. V.”, neovlašćeno
nosio vatreno oružje – pištolj marke “...-...-...”, fab.br...., kal....,... i
okvir sa 4 metka kal....,... mm, čije je nošenje na javnom mjestu, shodno
čl.11. Zakona o oružju, zabranjeno.
- čime je izvršio krivično djelo nedozvoljeno držanje oružja i eksplozivnih
materija iz čl.403. st.1. Krivičnog zakonika Crne Gore.
- pa mu sud za izvršeno krivično djelo na osnovu navedenog zakonskog propisa,
te čl.4. st.2, čl.32, čl.36, čl.42, čl.52, čl.53, čl.54 i čl.75. st.1.
Krivičnog Zakonika Crne Gore /KZ CG/, kao i primjenom čl.226. st.2. tač.9. i
čl.374. Zakonika o krivičnom postupku /ZKP-a/,
I z r i č e :
USLOVNU OSUDU
Kojom mu utvrđuje kaznu zatvora u trajanju od 3 /tri/ mjeseca i istovremeno
određuje da se ista neće izvršiti ukoliko okrivljeni za vrijeme od 1 /jedne/
godine od dana pravosnažnosti presude ne učini novo krivično djelo.
Troškova krivičnog postupka nije bilo, a okrivljeni se obavezuje da na ime
troškova krivičnog postupka plati iznos od ...,00 € /trideseteura/ u korist
budžeta C. G., na žiro račun broj ...-...-..., a sve u roku od 15 dana od dana
pravosnažnosti presude, pod prijetnjom prinudnog izvršenja.
Okrivljenom se izriče mjera bezbjednosti oduzimanja predmeta: pištolja marke
“...-...-...”, fab.br...., kal....,... i okvira sa 4 metka kal....,... mm, kao
predmeta izvršenja krivičnog djela.
Imovinskopravnog zahtjeva za naknadu štete nije bilo.
O b r a z l o ž e nj e
Optužnim predlogom Osnovnog državnog tužilaštva u Beranama Kt.br.163/2013 od
27. avgusta 2013. godine, stavljeno je na teret okrivljenom O. Lj., iz B.,
krivično djelo nedozvoljeno držanje oružja i eksplozivnih materija iz čl.403.
st.1. KZ CG.
Na glavnom pretresu od 25.09.2013. godine, zastupnik javne optužbe Savjetnik
Osnovnog državnog tužilaštva u Beranama Bojović Marko, u završnoj riječi,
ostao je pri podnesenom optužnom predlogu, jer je dokazima izvedenim na
glavnom pretresu u potpunosti utvrđena odgovornost okrivljenog za krivično
djelo stavljeno mu na teret. S toga, predložio je sudu da okrivljenog O. Lj.
oglasi krivim za navedeno krivično djelo i da mu izrekne uslovnu osudu kojom
će mu utvrditi kaznu zatvora u trajanju od 3 /tri/ mjeseca i istovremeno
odrediti da se ista neće izvršiti ukoliko okrivljeni za vrijeme od jedne
godine od dana pravosnažnosti presude ne izvrši drugo krivično djelo. Takođe,
predložio je sudu da okrivljenom izrekne mjeru bezbjednosti oduzimanja
predmeta: pištolja marke “...-...-...”, fab.br...., kal....,... i okvira sa 4
metka kal....,.... mm, kao predmeta koji su upotrijebljeni za izvršenje
krivičnog djela.
Izjašnjavajući se o optužnom predlogu, okrivljeni O. Lj., u svojoj odbrani,
priznao je da je izvršio krivično djelo za koje je optužen. Da se dana
19.07.2013. godine, nalazio u restoranu “S. V.”, u B. i da je nosio pištolj
marke “...-...-...”, fab.br...., kal....,... i okvir sa 4 metka kal....,...
mm, u lijevom unutrašnjem džepu jakne. Naveo je da je toga dana bio u selu B.,
zaseok J., gdje posjeduje porodičnu kuću, iz koje je predmetni pištolj uzeo da
bi ga prenio u svoju kuću u B., a iz razloga da isti ne bi pronašla djeca
njegovog brata. Nakon toga, prije odlaska kući, svratio je u restoran, gdje je
pištolj pronađen kod njega i oduzet od strane policije. Naveo je i da je
predmetni pištolj bio u vlasništvu njegovog pokojnog oca i da je isti uspomena
na njega. Istakao je da mu je žao zbog izvršenog krivičnog djela. U završnoj
riječi, prihvatio je završnu riječ svog branioca advokata L. D..
U završnoj riječi, branilac okrivljenog O. Lj., advokat L. D., u završnoj
riječi, naveo je kako je okrivljeni priznao izvršenje krivičnog djela i
izrazio kajanje zbog njega, prilikom odmjeravanja vrste i visine krivične
sankcije, sud treba da uzme u obzir ove okolnosti. Predložio je da se
okrivljenom ne izrekne zaštitna mjera oduzimanja predmetnog pištolja, jer on
nije sklon vršenju protivzakonitih radnji, a da je pištolj bio u vlasništvu
njegovog pokojnog oca, što za njega predstavlja poseban emotivni razlog.
Radi pravilnog i zakonitog presuđenja predmetne krivične stvari sud je na
glavnom pretresu, u dokaznom postupku, izveo sledeće dokaze:
pročitao potvrdu o privremeno oduzetim predmetima Uprave policije – CB B.,
br....-...-... od ... . godine; izvršio uvid u oružani list na ime O. V., od
... . godine; i pročitao izvod iz kaznene evidencije za okrivljenog O. Lj..
Nakon sprovedenog dokaznog postupka, cijeneći navode optužbe, odbranu
okrivljenog, te izvedene pobrojane dokaze, cijeneći ih u smislu čl.16. i 370.
ZKP-a, dovodeći ih u vezu jedne sa drugim, sud je stao na stanovište da su
činjenice iz činjeničnog opisa izreke presude u svemu dokazane i da je
okrivljeni O. Lj. izvršio krivično djelo nedozvoljeno držanje oružja i
eksplozivnih materija iz čl.403. st.1. KZ CG, koje mu je optužnim predlogom
Osnovnog državnog tužilaštva u Beranama Kt.br.163/2013 od 27. avgusta 2013.
godine, stavljeno na teret, pa ga je oglasio krivim i krivičnopravno
odgovornim, jer nije bilo osnova koji bi isključivali postojanje krivičnog
djela i krivičnopravne odgovornosti okrivljenog. Pri tome, sud je najprije
cijenio odbranu okrivljenog O. Lj., koji je u potpunosti priznao izvršenje
predmetnog krivičnog djela, za koje je našao da je potpuno, istinito i jasno.
Naime, okrivljeni je u svojoj odbrani priznao da je predmetnog dana, u
ugostiteljskom objektu - restoranu “S. V.”, u B., neovlašćeno nosio predmetno
vatreno oružje – pištolj sa fabričkim brojem i kalibrom navedenim u
činjeničnom opisu izreke presude, a da se radilo o pištolju koji je bio u
vlasništvu njegovog pokojnog oca, za koji on nije imao nikakvu dozvolu,
odnosno odobrenje. Imajući u vidu da takvo, potpuno i jasno, priznanje
okrivljenog, ničim u toku postupka nije dovedeno u sumnju, sud u isto nije
imao razloga da sumnja. S toga, cijeneći priznanje okrivljenog O. Lj. kao
dokaz, nesporno je utvrđeno da se isti  kritične prilike nije pridržavao
odredbi čl.11. Zakona o oružju, odnosno da je, iako je bio svjestan da je
zabranjeno nositi oružje na javnom mjestu, nosio predmetni pištolj. Navedeno
je potvrđeno i izvedenim dokazima tokom postupka - potvrdom o privremeno
oduzetim predmetima Uprave policije – CB B. i oružanim listom na ime O. V.,
oca okrivljenog.
Iz potvrde o privremeno oduzetim predmetima Uprave policije – CB B.,
br....-...-... od ... . godine, vidi se da je ovlašćeni policijski službenik,
dana ... . godine, od okrivljenog O. Lj., privremeno oduzeo pištolj marke
“...-...-...”, fab.br...., kal....,... i okvir sa 4 metka, kal....,... mm.
Uvidom u oružani list na ime O. V., od .... . godine, vidi se da je pištolj
marke “...-...-...”, fab.br....., kal.... ,... upisan u navedenom oruženom
listu, broj evidencije ..., na ime O. V..
Sud je cijenio navedene pisane dokaze i iste u potpunosti prihvatio kao
dokaze, jer iste potiču od nadležnog organa i snabdjeveni su potpisima i
službenim pečatom. Na osnovu njih, utvrđeno je da je okrivljeni O. Lj., dana
.... . godine, u restoranu „S. V.“, u B., nosio vatreno oružje – pištolj marke
“...-...-...”, fab.br...., kal....,... i okvir sa 4 metka kal....,... mm, koji
su od njega od strane ovlašćenog policijskog službenika oduzeti, a što je u
skladu sa odbranom okrivljenog, koji navedeno nije sporio. Takođe, utvrđeno je
da je predmetni pištolj upisan u navedenom oružanom listu na ime O. V., oca
okrivljenog, što je, takođe, okrivljenom bilo poznato, kao i činjenica da za
nošenje oružja mora imati odobrenje nadležnog državnog organa, odnosno
odgovarajuću ispravu o oružju, koju on nije posjedovao.
Pravnom analizom naprijed utvrđenog činjeničnog stanja sud je našao da su se u
opisanim radnjama okrivljenog O. Lj. stekla sva bitna obeležja bića krivičnog
djela nedozvoljeno držanje oružja i eksplozivnih materija iz čl.403. st.1. KZ
CG. Naime, svim izvedenim dokazima tokom postupka utvrđeno je da je okrivljeni
dana 19.07.2013. godine, u B., ul “D. V.”, u restoranu “S. V.”, neovlašćeno
nosio vatreno oružje – pištolj marke “...-...-...”, fab.br...., kal....,... i
okvir sa 4 metka kal....,... mm, čije je nošenje na javnom mjestu, shodno
čl.11. Zakona o oružju, zabranjeno. Naime, sud je na osnovu priznanja
okrivljenog O. Lj., kao i svih izvedenih dokaza, utvrdio da je kritične
prilike okrivljeni na javnom mjestu - u restoranu “S. V.”, u B., neovlašćeno
nosio predmetno vatreno oružje. A, kako je predmetno krivično djelo stavljeno
na teret okrivljenom krivično djelo sa blanketnom dispozicijom, to se
okrivljeni u kritičnoj situaciji nije pridržavao odredbi Zakona o oružju
/“Sl.list RCG”, br.49/04 od 22.07.2004. godine i “Sl.list CG”, br.49/08 od
15.08.2008, br.73/10 od 10.12.2010, br.20/11 od 15.04.2011 i br.40/11 od
08.08.2011. godine/, i to čl.11. ovog Zakona, prema kome je zabranjeno nošenje
oružja na javnom mjestu, kao i to koja se mjesta smatraju javnim mjestom, kao
što je ugostiteljski objekat, u predmetnom slučaju restoran “S. V.”, u B.. Na
osnovu jasnog i nedvosmislenog priznanja okrivljenog O. Lj., te i ostalih
izvedenih dokaza tokom postupka, utvrđeno je da je ovlašćeno službeno lice
Uprave policije CB B. kod okrivljenog predmetnog dana, u navedenom restoranu,
pronašao predmetno oružje, koje je od okrivljenog tom prilikom i oduzeto.
Dalje, utvrđeno je da je okrivljeni, po sopstvenom priznanju, znao da na
javnom mjestu nosi predmetni pištolj koji je u vlasništvu njegovog oca, a za
koji nema odobrenje nadležnog organa, odnosno odgovarajuću ispravu o oružju.
Pa, dakle, kao što je već navedeno, kako je mjesto kritičnog događaja
ugostiteljski objekat - restoran “S. V.”, u B., u pitanju je javno mjesto, pa
je nesporno da je okrivljeni postupajući suprotno čl.11. Zakona o oružju,
ostvario sve bitne elemente krivičnog djela stavljenog mu na teret. Takođe,
sud nalazi da je okrivljeni O. Lj. kritične prilike postupao sa direktnim
umišljajem, jer je bio svjestan svog djela i htio njegovo izvršenje, odnosno
bio je svjestan da nosi oružje – navedeni pištolj, neovlašćeno i na javnom
mjestu, čime su pored objektivnih ostvareni i subjektivni elementi bića
krivičnog djela stavljeno mu na teret.
Prilikom odlučivanja o izboru, vrste i visine krivične sankcije koju u
konkretnom slučaju treba primijeniti prema okrivljenom O. Lj. za naprijed
navedeno krivično djelo sud je imao u vidu sve okolnosti u smislu čl.42. KZ
CG. Tako je od olakšavajućih okolnosti na strani okrivljenog sud cijenio i
uzeo u obzir njegovo da se radi o nezaposlenom licu, siromašnog imovnog
stanja, koji se korektno držao pred sudom, koji do sada nije osuđivan kao
počinilac krivičnih djela, a što je utvrđeno iz izvoda iz kaznene evidencije
na ime okrivljenog, dok sud otežavajućih okolnosti na strani okrivljenog nije
bilo. S toga, sud je okrivljenom, na osnovu čl.53. i 54. KZ CG, utvrdio kaznu
zatvora u trajanju od 3 /tri/ mjeseca i istovremeno odredio da se ista neće
izvršiti ukoliko za vrijeme od 1 /jedne/ godine, od dana pravosnažnosti
presude ne učini novo krivično djelo. Imajući posebno u vidu činjenicu da bi
izricanje efektivne zatvorske kazne negativno uticalo na život okrivljenog,
sud je uvjerenja da će se uslovnom osudom kao mjerom upozorenja, u okviru
opšte svrhe izricanja krivičnih sankcija predviđenih čl.4. st.2. KZ CG,
postići svrhe uslovne osude iz čl.52. istog Zakonika, jer se osnovano može
očekivati da će i uslovna osuda kao mjera upozorenja uz prijetnju kaznom,
dovoljno uticati na okrivljenog da više ne čini krivična djela.
Troškova krivičnog postupka nije bilo, dok je paušalni iznos odmjeren s
obzirom na složenost i trajanje krivičnog postupka, te imovnog stanja
okrivljenog, shodno čl.226. ZKP-a.
Okrivljenom O. Lj. izriče se mjera bezbjednosti oduzimanja predmeta: pištolja
marke “...-...-...”, fab.br...., kal....,... i okvir sa 4 metka kal....,...
mm, kao predmeta izvršenja krivičnog djela, shodno čl.75. st.1. KZ CG.
Imovinskopravnog zahtjeva za naknadu štete nije bilo.
S iznijetih razloga odlučeno je kao u izreci presude.
OSNOVNI SUD U BERANAMA,
Dana, 25.09.2013. godine.
Zapisničar S U D I J A
Mirjana Čukić Dragan Dašić
PRAVNA POUKA:
Protiv ove presude može se izjaviti žalba
Višem sudu u Bijelom Polju, u roku od
8 /osam/ dana od dana prijema pismenog
otpravka, preko ovog suda u dva primjerka.