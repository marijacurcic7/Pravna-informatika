K.br.69/13
U IME CRNE GORE
Osnovni sud u Beranama, po sudiji pojedincu Dašić Draganu, uz učešće
namještenika suda Čukić Mirjane, kao zapisničara, u krivičnom predmetu protiv
okrivljene M. M., iz B., zbog krivičnog djela krađa iz čl.239. st.1. Krivičnog
zakonika Crne Gore, po optužnom predlogu Osnovnog državnog tužilaštva u
Beranama Kt.br.54/2013 od 05. aprila 2013. godine, nakon održanog glavnog i
javnog pretresa, u prisustvu zastupnika javne optužbe Zamjenika Osnovnog
državnog tužioca u Beranama Sujković Amre i okrivljene, a u odsustvu uredno
pozvanog predstavnika oštećene E. C. G. AD N., E. B., donio je i javno objavio
dana 19.09.2013. godine
P R E S U D U
Okrivljena M. M. jmbg ..., od oca M. i majke M., rođene Đ., rođena ... .
godine u selu T., Opština M., sa prebivalištem u naselju R. bb, opština B.,
državljanka C. G., majka jednog djeteta, pismena, sa završenom osnovnom
školom, siromašnog imovnog stanja, neosuđivana.
K R I V A J E
Što je:
U periodu od ... . do ... . godine, u baraci u kojoj stanuje, a koja se nalazi
u naselju R. bb, u B., neovlašćeno vršila potrošnju električne energije u svom
objektu, vlasništvo oštećene E. AD N. E. B., na način što je skinula jedan
naponski most, sa električnog brojila marke "I.", fabrički broj ... , ta da
utrošena električna energija nije registrovana preko brojila, te je na taj
način od oštećene oduzela električne energije u vrijednosti od ...,... eura, u
namjeri da njenim prisvajanjem sebi pribavi protivpravnu imovinsku korist u
navedenom iznosu.
- čime je izvršila krivično djelo krađa iz čl.239. st.1. Krivičnog zakonika
Crne Gore.
- pa joj sud za izvršeno krivično djelo na osnovu navedenog Zakonskog
propisa, te primjenom čl.4. st.2, čl.32, čl.36, čl.42, čl.52, čl.53 i čl.54.
Krivičnog Zakonika Crne Gore /KZ CG/, kao i primjenom čl.226. st.2. tač.1. i
9, čl.229. st.1, čl.239. st.2. i čl.374. Zakonika o krivičnom postuku /ZKP-a/
I z r i č e :
U S L O V N U O S U D U
Kojom joj utvrđuje kaznu zatvora u trajanju od 3 /tri/ mjeseca i istovremeno
određuje da se ista neće izvršiti ukoliko za vrijeme od 1 /jedne/ godine od
dana pravosnažnosti presude ne učini novo krivično djelo.
Okrivljena se obavezuje da na ime troškova krivičnog postupka plati iznos od
...,00 € /.../ i da na ime paušala plati iznos od ...,00 € /.../, u korist
budžeta C. G. na žiro račun broj ...-...-..., a sve u roku od 15 dana od dana
pravosnažnosti presude, pod prijetnjom prinudnog izvršenja.
Okrivljena se obavezuje da oštećenoj E. C. G. AD N., E. B., na ime oduzete
električne energije, plati novčani iznos od ...,... /.../ u roku od 15 dana od
dana pravosnažnosti presude.
Oštećena E. C. G. AD N., E. B., za preostali novčani iznos na ime oduzete
električne energije, upućuje se na parnicu.
O b r a z l o ž e nj e
Osnovno državno tužilaštvo u Beranama optužnim predlogom Kt.br.54/2013 od 05.
aprila 2013. godine, M. M., iz B., optužilo je da je izvršio krivično djelo
krađa iz čl.239. st.1. KZ CG.
Na glavnom pretresu od 19.09.2013. godine, zastupnik javne optužbe Zamjenik
Osnovnog državnog tužioca u Beranama Sujković Amra, u završnoj riječi, ostala
je pri podnesenom optužnom predlogu, jer je na osnovu izvedenih dokaza
nesporno utvrđeno da je okrivljena izvršila krivično djelo za koje je
optužena. S toga, predložila je sudu da okrivljenu M. M. oglasi krivom i da
joj izrekne uslovnu osudu kojom će joj utvrditi kaznu zatvora u trajanju od
tri mjeseca i istovremeno odrediti da se ista neće izvršiti ukoliko okrivljena
za vrijeme od jedne godine od dana pravosnažnosti presude ne učini novo
krivično djelo.
Na glavnom pretresu od 19.09.2013. godine, nije pristupio punomoćnik oštećene
E. C. G. AD N., E. B., iako je uredno pozvan, pa je sud glavni pretres održao
i zaključio u njegovom odsustvu.
Izjašnjavajući se o optužnom predlogu Osnovnog državnog tužilaštva u Beranama,
okrivljena M. M. navela je da nije počinila krivično djelo koje joj je
stavljeno na teret. Da je baraku u naselju R. dobila od Centra za socijalni
rad opštine B., kao samohrana majka. Nije skidala naponski most na brojilu, ne
zna ko je to uradio, ali da je ta baraka obijena i da su iz nje nestale razne
stvari, što ona nije prijavljivala policiji. Nije bila prisutna u vrijeme kada
je vršena kontrola električnog brojila marke “I.” tip ... broj ...,
pretplatničkog broja ..., a u baraci se tada nalazio njen sin P.J., koji je
potpisao zapisnik o kontroli mjernog mjesta. Istakla je da je za neovlašćenu
potrošnju električne energije spremna da snosi odgovornost, jer je ona vlasnik
barake. U završnoj riječi, navela je da joj je žao zbog ovog događaja.
Radi pravilnog i zakonitog presuđenja predmetne krivične stvari sud je na
glavnom pretresu, u dokaznom postupku, izveo sledeće dokaze:
saslušao svjedoke P. J. i B. M.; pročitao iskaz svjedoka M. R., datog pred
Osnovnim državnim tužilaštvom u Beranama na zapisniku u predmetu Kt.br.54/2013
od 27.03.2013. godine; pročitao zapisnik E. B. o kontroli mjernog mjesta
br....  od ... . godine; pročitao obračun br..../.../... o neovlašćeno
preuzetoj električnoj energiji; izvršio uviđaj na licu mjesta dana ... .
godine; pročitao nalaz i mišljenje vještaka elektro struke A. R. – R. od ... .
godine; i pročitao izvještaj iz kaznene evidencije za okrivljenu M. M..
Nakon sprovedenog dokaznog postupka, cijeneći navode optužbe, odbranu
okrivljene, te izvedene pobrojane dokaze, u smislu čl.16. i 370. ZKP-a,
dovodeći ih u vezu jedne sa drugim, sud je stao na stanovište da su činjenice
iz činjeničnog opisa izreke presude u svemu dokazane i da je okrivljena M. M.,
izvršila krivično djelo krađa iz čl.239. st.1. KZ CG, koje joj je optužnim
predlogom Osnovnog državnog tužilaštva u Beranama Kt.br.54/2013 od 05. aprila
2013. godine stavljeno na teret, pa ju je oglasio krivom i krivičnopravno
odgovornom jer nije bilo osnova koji bi isključivali postojanje krivičnog
djela i krivičnopravne odgovornosti okrivljene. Sud je cijenio odbranu
okrivljene M. M. koja je negirala izvršenje krivičnog djela stavljenog joj na
teret, navodeći da ona jeste vlasnica barake u naselju R., ali da nije skinula
naponski most na električnom brojilu i ne zna ko je to uradio. Međutim, takva
njena odbrana nema uporišta u dokazima izvedenim tokom postupka, odnosno ista
je u suprotnosti sa iskazima saslušanih svjedoka B. M. i M. R., kontrolora E.
B., koje je sud u potpunosti prihvatio, a iz kojih je utvrđeno da je na
električnom brojilu u baraci okrivljene, u vrijeme kontrole, bio skinut
naponski most, tako da utrošak električne energije nije mogao biti mjeren
preko istog. Dakle, navedeni svjedoci jasno su i sa potpunom sigurnošću
potvrdili navode optužbe da je u baraci okrivljene M.M. vršena neovlašćena
potrošnja električne energije, što je okrivljenoj kao vlasnici barake moralo
biti poznato. Navedeno, potvrđuje i iskaz svjedoka P. J. – sina okrivljene,
koji je prisustvovao kontroli brojila i potvrdio zatečeno stanje od strane
kontrolora, potpisavši zapisnik o kontroli mjernog mjesta bez primjedbi. Iz
navedenih razloga, sud je odbranu okrivljene M. M. cijenio kao krajnje
nelogičnu i protivurječnu ostalim izvedenim dokazima, jer je nesporno da u
njenim radnjama postoje svi bitni elementi predmetnog krivičnog djela
stavljenog joj na teret, a time i njene krivičnopravne odgovornosti.
Iz iskaza svjedoka B. M., vidi se da je kao ovlašćeni radnik E. AD N. E. B.,
sa kolegom M. R., dana ... . godine, vršio kontrolu objekata i provjeravao da
li se vrši neovlašćena potrošnja električne energije. Da su u baraci u mjestu
R., u domaćinstvu M. M., utvrdili su da su sa brojila marke “I.” fab.br.... ,
skinuti distributivna plomba i naponski most, tako da utrošak električne
energije nije mjeren preko brojila. Isključili su struju sa elektro mreže i
blokirali brojilo elektrodistributivnom plombom br.... . U vrijeme kontrole, u
objektu okrivljene bio je njen sin P. J., koji je potpisao zapisnik o kontroli
mjernog mjesta bez primjedbi.
Iz iskaza svjedoka M. R., datog pred Osnovnim državnim tužilaštvom u Beranama
na zapisniku u predmetu Kt.br.54/2013 od 27.03.2013. godine, vidi se da je sa
kolegom B. M., kao ovlašćeni radnik E. B., dana ... . godine, vršio kontrolu u
mjestu R., u objektu M. M.. Prilikom kontrole utvrdili su da je brojilo marke
“I.”, tip ..., broj brojila ..., bez elektrodistributivne plombe, da je most
na brojilu podvrnut, a šaraf skinut, tako da brojilo nije moglo da registruje
utrošak električne energije. Prilikom kontrole, u objektu je zatečen P. J.,
koji je potpisao zapisnik o kontroli mjernog mjesta bez primjedbi.
Iz zapisnika E. B. o kontroli mjernog mjesta br.... od .... godine, vidi se da
je izvršena kontrola u kući M. M., iz naselja R., kod koje je brojilo zatečeno
bez ED plombe, a da je most sa brojila skinut, tako da isto nije moglo da
registruje utrošak električne energije. Da je potrošač isključen na brojilu i
plombiran plombom br..... Zapisnik je potpisan od strane kontrolora B. M. i M.
R. i predstavnika potošača P. J., bez primjedbi.
Iskaze navedenih svjedoka kontrolora E. B. sud je cijenio kao jasne i
istinite, kao i navedeni zapisnik o kontroli mjernog mjesta. Najprije,
saslušani svjedoci su, po mišljenju suda, veoma detaljno, jasno i objektivno
opisali zatečeno stanje u baraci okrivljene M. M., u naselju R., što su
zapisnički i konstatovali. Ovi iskazi potiču od strane ovlašćenih službenih
lica, koja su kritične prilike postupala u skladu sa svojim ovlašćenjima,
međusobno su saglasni, kao i sa iskazom svjedoka P. J., koji je bio prisutan
prilikom te kontrole. Na osnovu istih, utvrđeno je da u baraci u vlasništvu
okrivljene M. M., u vrijeme kontrole, sa brojila marke “I.” fab.br...., bio
skinut naponski most, a zbog čega utrošak električne energije nije mjeren
preko brojila. O zatečenom stanju navedeni kontrolori sačinili su zapisnik o
kontroli mjernog mjesta, koji je u ime potrošača potpisao sin okrivljene P.
J., bez primjedbi.
Iz iskaza svjedoka P. J., vidi se da je bio prisutan kada su dana ... .
godine, ovlašćeni radnici E. B. vršili kontrolu u baraci, u naselju R., koju
je njegova majka M. M. dobila od opštine. Da su nakon izvršene kontrole
radnici E. ustanovili da je sa brojila skinuta elektrodistributivna plomba i
jedan naponski most, tako da utrošak električne energije nije mjeren preko
brojila. Isključili su struju i stavili distributivnu plombu br...., a on je
zapisnik o kontroli mjernog mjesta potpisao bez primjedbi.
Sud je cijenio iskaz navedenog svjedoka i našao da isti u svemu saglasan sa
iskazima svjedoka B. M. i M. R., kontrolora E. B.. Ovaj svjedok potvrđuje da
je prilikom kontrole postojanja neovlašćenje potrošnje električne energije, u
baraci koja je vlasništvo okrivljene M. M., u naselju R., ustanovljeno da je
sa elekričnog brojila skinut naponski most, usljed čega utrošak električne
energije nije mjeren preko brojila. A, takođe, utvrđeno je da ovaj svjedok,
kao sin okrivljene, potpisao zapisnik o kontroli mjernog mjesta, bez
primjedbi.
Uviđajem suda na licu mjesta dana ... . godine i iz nalaza i mišljenja
vještaka elektro struke A. R. – R. od ... . godine, vidi se da je neovlašćeno
preuzimanje električne energije u baraci okrivljene tehnički bilo moguće na
način kako su to zatekli i kako opisuju ovlašćeni radnici E. B.. Da je brojilo
u kući okrivljene jednofazno, br...., ... ... , ...-..., “I.” tip ..., sa
registrovanim stanjem potrošnje ... KWh, a da se napaja sa niskonaponske
distributivne mreže provodnicima 2 x 2,5 mm. Da ukoliko je potrošač -
okrivljena preuzimala električnu energiju mimo mjernog uređaja, operator
distribucije može je isključiti sa mreže i naplatiti neovlašćeno preuzetu
električnu energiju u periodu od ...  do ... godine, ukoliko se ne može tačno
utvrditi početak neovlašćene potrošnje. Da kada se električna energija
preuzima na niskom naponu, mimo brojila napojenog kablom 2 x 2,5 mm2, moguće
je preuzeti električnu energiju u iznosu od ... KWh, odnosno ...,... eura.
Nalaz i mišljenje navedenog vještaka sud je cijenio i isti prihvatio, nalazeći
da je dat stručno i savjesno, od strane lica kompetentnog za davanje
kvalitetnog nalaza i mišljenja. Iz istog je, najprije, nesporno utvrđeno da je
neovlašćeno preuzimanje električne energije u baraci okrivljene tehnički bilo
moguće na način kako su to zatekli i kako opisuju ovlašćeni radnici E. B. -B.
M. i M. R.. Takođe, utvrđeno je da se električno brojilo u kući okrivljene
napaja sa niskonaponske distributivne mreže provodnicima 2 x 2,5 mm, te da je,
usljed toga, neovlašćena potrošnja električne energije, mimo brojila, u
navedenom periodu, bila moguća u iznosu od ... KWh, odnosno ...,... eura, a ne
kako je to navedeno u obračunu o neovlašćeno preuzetoj električnoj energiji
...,... eura.
Iz obračuna br..../.../... o neovlašćenoj preuzetoj električnoj energiji, na
osnovu zapisnika o kontroli mjernog mjesta br.... od ... . godine, vidi se da
je vrijednost neovlašćeno preuzete električne energije sa brojila broj ..., za
period od tri mjeseca unazad, iznosi ...,... eura.
Sud je cijenio navedeni obračun o neovlašćeno preuzetoj električnoj energiji,
ali isti nije mogao prihvatiti kao dokaz jer je u potpunosti obezvrijeđen
nalazom i mišljenjem vještaka elektro struke A. R.. Navedenom nalazu i
mišljenju sud je poklonio punu vjeru, nalazeći da je angažovani vještak na
objektivan i stručan način prikazao sudu činjenice koje su bitne za
utvrđivanje vrijednosti neovlaćeno preuzete električne energije u kući
okrivljene u navedenom periodu. Dakle, kako se električno brojilo u kući
okrivljene M. M. napaja sa niskonaponske distributivne mreže provodnicima 2 x
2,5 mm, neovlašćena potrošnja električne energije, mimo brojila, u navednom
periodu, iznosi ... KWh, odnosno ...,... eura.
Pravnom analizom naprijed utvrđenog činjeničnog stanja sud je našao da su se u
opisanim radnjama okrivljene M. M., stekla sva bitna obilježja bića krivičnog
djela krađa iz čl.239. st.1. KZ CG. Naime, svim izvedenim dokazima tokom
postupka, utvrđeno je da je okrivljena u periodu od ... . do ... . godine, u
baraci u kojoj stanuje, a koja se nalazi u naselju R. bb, u B., neovlašćeno
vršila potrošnju električne energije u svom objektu, vlasništvo oštećene E. AD
N. E. B., na način što je skinula jedan naponski most, sa električnog brojila
marke "I.", fabrički broj ..., ta da utrošena električna energija nije
registrovana preko brojila, te je na taj način od oštećene oduzela električne
energije u vrijednosti od ...,... eura, u namjeri da njenim prisvajanjem sebi
pribavi protivpravnu imovinsku korist u navedenom iznosu. Sud je svoju odluku
zasnovao na činjenicama koje slijede iz izvedenih dokaza tokom postupka, a
kojim je nesporno potvrđeno da je okrivljena M. M. izvršila krivično djelo za
koje je optužena, na opisani način, mjesto i vrijeme. Pa tako, najprije, sud
je za odbranu okrivljene koja navodi da nije izvršila predmetno krivično
djelo, odnosno da nije skinula naponski most sa električnog brojila i da ne
zna ko je to uradio, našao da je neprihvatljiva. Ista je obezvrijeđena
iskazima saslušanih svjedoka B. M. i M. R., kontrolora E. B., koji su prilikom
kontrole u kući okrivljene zatekli neovlašćenu potrošnju električne energije,
jer ista nije mjerena preko električnog brojila sa kojeg je skinut naponski
most. Iste je sud u potpunosti prihvatio, jer je našao da su jasni, logični,
zasnovani na ličnim zapažanjima, a samim tim i uvjerljivi, pri tome posebno
cijenivši da potiču od svjedoka koji je kritične prilike vršili službenu
dužnost. Takođe, navedeno potvrđuje i svjedok P. J., sin okrivljene, koji je
bio prisutan prilikom kontrole i koji je, bez primjedbi, potpisao zapisnik o
kontroli mjernog mjesta, a koji je sud u potpunosti prihvatio, kao i nalaz i
mišljenje vještaka elektro struke A. R.. Na osnovu nesporno utvrđenog
činjeničnog stanja na glavnom pretresu sud je izvršio činjenično preciziranje
kojim nije povrijeđen identitet optužbe. Vrijednost utrošene preuzete
električne energije u navedenom periodu, sud je opredijelio na ...,... eura.
Do ovakvog zaključka sud je došao poklonivši punu vjeru nalazu i mišljenju
vještaka elektro stuke, koji je na objektivan i stručan način prikazao sudu
činjenice koje su bitne za za utvrđivanje vrijednosti neovlaćeno preuzete
električne energije u kući okrivljene u navedenom periodu. S toga, sud je u
cjelosti prihvatio sve izvedene dokaze, osim obračuna utroška električne
energije izvršenog od strane oštećene, jer isti nije imao podlogu u pomenutom
nalazu i mišljenju vještaka. S toga, u radnjama okrivljene M. M., koje se
sastoje u oduzimanju tuđe pokretne stvari – električne energije u navedenoj
vrijednosti i nastupjelim posljedicama, to jest jasnom namjerom da oduzimanjem
električne energije, kao potrošač iste, pribavi sebi protivpravnu korist. Sud
je utvrđujući subjektivni odnos okrivljene prema izvršenom krivičnom djelu
utvrdio direktan umišljaj, jer je bila svjesna ne samo činjenice da je
električna energija koju neovlašćeno troši u svojoj baraci tuđa stvar, već i
da njenim oduzimanjem čini krivično djelo, pa je i pored toga htjela njegovo
izvršenje.
Prilikom odlučivanja o izboru, vrsti i visini krivične sankcije koju u
konkretnom slučaju treba primijeniti prema okrivljenoj M. M. za naprijed
navedeno krivično djelo sud je imao u vidu sve okolnosti u smislu čl.42. KZ
CG. Tako je od olakšavajućih okolnosti na strani okrivljene sud cijenio i uzeo
u obzir da je majka jednog djeteta, da je siromašnog imovnog stanja i da do
sada nije osuđivana kao počinilac krivičnih djela, dok otežavajućih okolnosti
na strani okrivljene nije bilo. Sud je okrivljenoj, na osnovu čl.53. i 54. KZ
CG, utvrdio kaznu zatvora u trajanju od 3 /tri/ mjeseca i istovremeno odredio
da se ista neće izvršiti ako okrivljena za vrijeme od 1 /jedne/ godine, od
dana pravosnažnosti presude ne učini novo krivično djelo. Imajući posebno u
vidu činjenicu da bi izricanje efektivne zatvorske kazne negativno uticalo na
njen život, sud je uvjerenja da će se uslovnom osudom kao mjerom upozorenja u
okviru opšte svrhe izricanja krivičnih sankcija predvidjenih čl.4. st.2. KZ
CG, postići svrhe uslovne osude iz čl.52. istog Zakonika, jer se osnovano može
očekivati da će i uslovna osuda, kao mjera upozorenja uz prijetnju kaznom,
dovoljno uticati na okrivljenu, da više ne čini krivična djela.
Odluka o troškovima krivičnog postupka u iznosu od ...,00 € /.../, zasnovana
je na odredbi čl.229. st.1. ZKP-a i predstavlja izdatke koje je sud imao kao
naknadu i nagradu angažovanom vještaku elektro struke A. R., kao i izdatke
koje je sud imao za izlazak na lice mjesta, dok je paušalni iznos odmjeren s
obzirom na trajanje i složenost krivičnog postupka, te imovnog stanja
okrivljene.
Sud je obavezao okrivljenu da, na ime oduzete električne energije, oštećenoj
E. C. G. AD N., E. B., plati novčani iznos od ...,... /.../ u roku od 15 dana
od dana pravosnažnosti presude, shodno čl.239. st.2. ZKP-a.
Oštećena E. C. G. AD N., E. B., za preostali novčani iznos na ime oduzete
električne energije, upućuje se na parnicu, shodno čl. 239.st.2. ZKP-a.
S iznijetih razloga odlučeno je kao u izreci presude.
OSNOVNI SUD U BERANAMA,
Dana, 19.09.2013. godine.
Zapisničar S U D I J A
Čukić Mirjana  Dašić Dragan
PRAVNA POUKA:
Protiv ove presude može se izjaviti žalba
Višem sudu u Bijelom Polju, u roku od 8
/osam/ dana od dana prijema pismenog
otpravka, preko ovog suda u dva primjerka.