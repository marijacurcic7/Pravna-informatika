K.br.114/2013
U IME CRNE GORE
Osnovni sud u Beranama, po sudiji pojedincu Milovanu Spasoviću, uz učešće
namještenika suda Momirke Fatić, kao zapisničara, u krivičnom predmetu protiv
okrivljenog B. V., iz B., zbog krivičnog djela nedozvoljeno držanje oružja i
eksplozivnih materija iz čl. 403. st.1. Krivičnog zakonika, po optužnom
predlogu Osnovnog državnog tužilaštva u Beranama Kt. br. 126/2013 od 13. juna.
2013. godine, nakon održanog, glavnog i javnog pretresa u prisustvu Zamjenika
ODT-a u Beranama Amre Sujković, okrivljenog i njegovog branioca adv. D. L.,
donio je i javno objavio dana 09.10.2013. godine,
P R E S U D U
Okrivljeni B. V., od oca L. i majke J., rođene B., rođen ... . godine u selu
G. B., opština B., sa prebivalištem u mjestu rođenja, državljanin C. G.,
penzioner, oženjen, otac četvoro djece, pismen, srednjeg imovnog stanja,
neosuđivan.
.
K r i v j e
Što je:
Dana ... .godine, u pomoćnom objektu dorišta porodične kuće, vlasništvo
okrivljenog, koja se nalazi u selu G. B., opština B., suprotno čl.10a st.2.
Zakona o oružju, neovlašćeno držao oružje – pištolj marke „R. i G.“, model
..., kal. ... mm, fab.broj ..., iako je znao da za isto nema izdatu
odgovarajuću ispravu – oružni list na svoje ime, što je propisano čl.27 istog
zakona.
-Čime je izvršio krivično djelo nedozvoljeno držanje oružja i eksplozivnih materija iz čl. 403. st.1. Krivičnog zakonika Crne Gore.
-Pa mu sud za izvršeno krivično djelo na osnovu navedenog zakonskog propisa, te primjenom čl.32, 36, 42, 52, 53, 54 i čl.75. st.1. Krivičnog Zakonika Crne Gore, kao i primjenom i čl.374. Zakonika o krivičnom postupku,
I z r i č e:
USLOVNU OSUDU
Kojom mu utvrđuje kaznu zatvora u trajanju od 3 /tri/ mjeseca i istovremeno
određuje da se ista neće izvršiti ako okrivljeni za vrijeme od 1 /jedne/
godine od dana pravosnažnosti presude ne učini novo krivično djelo.
Troškova krivičnog postupka nije bilo, a okrivljeni se obavezuje da na ime
paušala plati iznos od ... /.../ eura, u korist budžeta C. G. na žiro račun
broj ...-...-..., a sve u roku od 15 dana od dana pravosnažnosti presude, pod
prijetnjom prinudnog izvršenja.
Prema okrivljenom se shodno čl. 75. st.1. KZ-a, izriče mjera bezbjednosti
oduzimanje predmeta i to: pištolja marke „R. i G.“ model ... kal. ...mm
fabrički broj ... .
O b r a z l o ž e n j e
Osnovno državno tužilaštvo iz Berana, je optužnim predlogom Kt. br.126/2013 od
13.juna 2013. godine, optužio B. V. , iz B., zbog krivičnog djela nedozvoljeno
držanje oružja i eksplozivnih materija iz čl. 403. st.1. KZ CG.
Na glavnom pretresu od 09.10.2013. godine, Zamjenik ODT-a u Beranama Amra
Sujković, u završnoj riječi je u svemu ostala pri podnijetom optužnom
predlogu, jer je dokazima izvedenim na glavnom pretresu, kao i na osnovu
priznanja okrivljenog, nesporno utvrđeno da je izvršio krivično djelo, koje mu
je optužnim aktom stavljeno na teret. Pa je predložila da su dokrivljenog
oglasi krivim za krivično djelo stavljeno mu na teret i da mu izrekne uslovnu
osudu kojom će mu utvrditi kaznu zatvora u trajanju od 3 mjeseca i istovremeno
odredi da se ista neće izvršiti ako okrivljeni za vrijeme od jedne godine od
dana pravosnažnosti presude ne učini novo krivično djelo. Te i
da mu u smislu čl.75 KZ-a izrekne mjeru bezbjednosti oduzimanja predmeta, kao
sredstva izvršenja krivičnog djela.
Izjašnjavajući se o navodima iz optužnog predloga ODT-a u Beranama, okrivljeni
B. V., je na glavnom pretresu od 09.10.2013.godine istakao da je tačno da je
izvršio krivično djelo koje mu je stavljeno na teret optužnim predlogom ODT-a
u Beranama, tj. da je posjedovao pištolj marke „ R. i G.“, model ..., kalibar
...mm, fabrički broj ... za koji nije imao izdatu odgovarajuću ispravu-
oružani list. Naveo je da je to bio pištolj od njegovog đeda, koji je bio
nosilac zlatne Obilića medalje i da je taj pištolj njegov pokojni otac zadržao
za sebe, a on kasnije i da isti nikada nije upotrijebljen, ali je ispravan. U
završnoj riječi je izjavio, da priznaje da je izvršio krivično djelo koje mu
je stavljeno na teret i u potpunosti prihvatio završnu riječ svog branioca
adv. D. L..
Branilac okrivljenog B. V., adv. D. L. u završnoj riječi je istakao da je
revolver marke „R. i G.“ trofejno oružje, što se vidi iz oznake istog, te da
je za isti prema važećem Zakonu nemoguće pribaviti dozvolu. Osim toga, pištolj
je nasleđe od pokojnog djeda, te je duži vremenski period neupotrebljavan i
služio je okrivljenom kao uspomena na svoje pretke. Bez obzira na tu činjenicu
i saznanje da je okrivljeni eventualno mogao podnijeti zahtjev za legalizaciju
trofejnog oružja, isti je priznao izvršenje djela. Predložio je sudu da
okrivljenom izrekne uslovnu osudu, a u vezi predloga zaštitne mjere
oduzimanja, molio je sud da ukoliko postoji zakonska mogućnost, zbog svega
prethodno navedenog, uvaži predlog odbrane i ne izrekne mjeru oduzimanja, kako
bi okrivljeni eventualno u novom postupku podnio zahtjev za legalizaciju
trofejnog oružja.
Radi pravilnog i zakonitog presuđenja ove krivično pravne stvari, sud je na
glavnom pretresu, u dokaznom postupku, izveo sledeće dokaze: pročitao potvrdu
Uprave policije PJ B. o privremeno oduzetim predmetima od B. P.broj .../... od
... .godine, pročitao izvještaj o „... analizi“ Forenzičkog centra Uprave
policije C. G. broj .../... od ... . godine i pročitao izvod iz KE za
okrivljenog.
Nakon sprovednog dokaznog postupka cijeneći navode optužbe, izvedene pobrojane
dokaze, cijeneći ih u smislu čl.16. i 370. ZKP-a, kao i priznanje okrivljenog
da je izvršio krivično djelo stavljeno mu na teret, a dovodeći ih u vezu jedne
sa drugim, sud je stao na stanovište da su činjenice iz činjeničnog opisa
izreke presude u svemu dokazane, da je okrivljeni izvršio krivično djelo koje
mu je stavljeno na teret, pa ga je oglasio krivim i krivično odgovornim, jer
nije bilo osnova koji bi isključivali postojanje krivičnog djela i krivice
okrivljenog. Pri tom sud je cijenio odbranu okrivljenog da je posjedovao
predmetni pištolj i da za isti nije imao odgovarajuću ispravu-oružani list
kako na svoje ime, niti na bilo koje drugo lice.
Iz potvrde Uprave policije PJ B. o privremeno oduzetim predmetima od B. P.
broj .../... od ... .godine, je utvrđeno, da su dana ... .godine, službenici
Uprave policije CB B. od istog privremeno oduzeli revolver marke „ G.“ kal.
...,... mm, f.br. ...-..., sa pištoljskom čaurom oznake ... – ..., ...,... mm
u burencetu revolvera, i da je istog dana predmetnim revolverom u selu B.,
opština B., došlo do samoranjavanja B. P., a iz izvještaja o „... analizi“
Forenzičkog centra Uprave policije C. G. broj .../... od ... . godine, se vidi
da prisutvo karakterističnih ... čestica na šakama B. P., ukazuje na to da je
pouzdano povezan sa procesom opaljenja iz vatrenog oružja.
Sud je u potpunosti prihvatio pisane dokaze, jer potiču od nadležnih organa i
snadbjeveni su pečatima istih, kao i potpisom ovlašćenih službenih lica, a i
nijesu osporeni ostalim izvedenim dokazima tokom postupka prvenstveno sa
odbranom okrivljenog.
Pravnom analizom naprijed utvrđenog činjeničnog stanja, sud je našao da su se
u opisanim radanjama okrivljenog B. V. stekla sva bitna obilježja bića
krivičnog djela, nedozvoljeno držanje oružja i eksplozivnih materija iz
čl.403. st.1. KZ CG. Naime, tokom postupka nesumnjivo utvrđeno da je
okrivljeni dana 19.04.2013.godine, u pomoćnom objektu dvorišta porodične kuće,
u svom vlasništvu, koja se nalazi u selu G. B., opština B., suprotno čl.10a
st.2. Zakona o oružju, neovlašćeno držao oružje – pištolj marke „R. i G.“,
model ..., kal.... mm, fab.broj ..., iako je znao da za isto nema izdatu
odgovarajuću ispravu – oružni list na svoje ime, što je propisano čl.27 istog
zakona, a što je utvđenoi kako iz potvrde Uprave policije PJ B. o privremeno
oduzetim predmetima broj .../... od ... .godine, tako i iz izvještaja o „...
analizi“ Forenzičkog centra Uprave policije C. G. broj .../... od ... .
godine, kojim potvrdama je utvrđeno da su službenici Uprave policije od B.P.,
sina okrivljenog privremeno oduzeli predmetni revolver, kojim je istog dana
došlo do samoranjavanja, što okrivljeni u svojoj odbrani tokom postupka nije
ni sporio. Djelujući na opisani način okrivljeni je postupao sa umišljajem
svjestan da u svojoj kući neovlašćeno drži predmetni pištolj, čije držanje,
nabavljanje i nošenje nije dozvoljeno bez odgovarajuće isprave o oružju, pa je
i pored takve svijesti htio postizanje zabranjene posledice.
Prilikom odlučivanja o izboru vrste i visine krivične sankcije koju u
konkretnom slučaju treba primijeniti prema okrivljenom za naprijed navedeno
krivično djelo, sud je imao u vidu sve okolnosti u smislu čl. 42 KZ CG. Tako
je od olakšavajićih okolnosti na strani okrivljenog sud cijenio i uzeo u obzir
da do sada nije osuđivan, a što je utvrđeno uvidom u izvod iz kaznene
evidencije, da se radi o licu koje ima ... godina, dok otežavajućih okolnosti
na strani okrivljenog nije bilo pa mu je sud na osnovu čl. 52, 53 i 54. KZ CG,
utvrdio kaznu u trajanju od 3 /tri/ mjeseca i istovremeno odredio da se ista
neće izvršiti ako okrivljeni za vrijeme od 1 /jedne / godine od dana
pravosnažnosti presude ne učini novo krivično djelo. Sud je uvjerenja da je
utvrđena kazna srazmjerna težini izvršenog krivičnog djela i stepenu krivične
odgovornosti okrivljenog, te da će se ovom vrstom i visinom kazne u okviru
opšte svrhe izricanja krivičnih sankcija predviđenih čl.4. st.2. KZ CG postići
svrha izricanja uslovne osude iz čl. 52. istog Zakona, jer se osnovano može
očekivati da će i uslovna osuda kao mjera upozorenja uz prijetnju kaznom
dovoljno uticati na okrivljenog da više ne vrši krivična djela.
Troškova krivičnog postupka nije bilo, dok je paušalni iznos odmjeren s
obzirom na složenost i trajanje krivičnog postupka, te imovno stanje
okrivljenog shodno čl.226. ZKP-a.
Okrivljenom B. V. izriče se mjera bezbjednosti oduzimanja predmeta- pištolja
marke „R. i G.“ model ..., kal. ... mm fabrički broj ..., kao predmeta
izvršenja krivičnog djela, shodno čl. 75. st.1.KZ CG.
Iz iznijetih razloga odlučeno je kao u izreci presude.
OSNOVNI SUD U BERANAMA
Dana, 09.10.2013.godine
Zapisničar S U D I J A,
Momirka Fatić Milovan Spasović
PRAVNA POUKA:
Protiv ove presude nezadovoljna stranka
ima pravo žalbe u roku od 8 (osam) dana
od dana prijema iste preko ovog suda
Višem sudu u Bijelom Polju.