OSNOVNI SUD U BERANAMA
K. br. 125/13
U IME CRNE GORE
Osnovni sud u Beranama, po sudiji pojedincu Milovanu Spasoviću, uz učešće
namještenika suda Momirke Fatić, kao zapisničara, u krivičnom predmetu protiv
okrivljenog Z. N., iz B., zbog krivičnog djela nedozvoljeno držanje oružja i
eksplozivnih materija iz čl. 403. st.1. Krivičnog zakonika, po optužnom
predlogu Osnovnog državnog tužilaštva u Beranama Kt. br. 128/2013 od 04. jula.
2013. godine, nakon održanog, glavnog i javnog pretresa u prisustvu Zamjenika
ODT-a u Beranama Vladana Đalovića, okrivljenog i njegovog branioca adv. D. L.,
donio je i javno objavio u prisustvu stranaka, dana 23. 09. 2013. godine,
P R E S U D U
Okrivljeni Z. N., od oca M. i majke D., rođene G., rođen ... . godine u P., sa
prebivalištem u B., selo V., državljanin C. G., pismen, neoženjen, privatnik,
srednjeg imovnog stanja,neosuđivan.
K r i v j e
Što je:
Dana ... .godine, u svojoj kući u selu V., Opština B., suprotno odredbama
čl.10a Zakona o oružju, neovlašćeno držao pištolj nepoznate marke fab.broja
...  i ... metaka kal....,....mm
-Čime je izvršio krivično djelo nedozvoljeno držanje oružja i eksplozivnih materija iz čl. 403. st.1. Krivičnog zakonika.
-Pa mu sud za izvršeno krivično djelo na osnovu navedenog zakonskog propisa, te primjenom čl.32, 36, 42, 52, 53 i 54. Čl.75. st.1. KZ, kao i primjenom čl. 374. ZKP-a, 
I z r i č e:
USLOVNU OSUDU
Kojom mu utvrđuje kaznu zatvora u trajanju od 3 /tri/ mjeseca i istovremeno
određuje da se ista neće izvršiti ako okrivljeni za vrijeme od 1 /jedne/
godine od dana pravosnažnosti presude ne učini novo krivično djelo.
Okrivljeni se obavezuje da u korist budžeta C. G. na žiro račun broj
...-...-... plati troškove krivičnog postupka-paušal u iznosu od ...,00 /.../
eura, u roku od 15 dana po pravosnažnosti presude pod prijetnjom prinudnog
izvršenja.
Prema okrivljenom se shodno čl. 75. st.1. KZ-a, izriče mjera bezbjednosti
oduzimanje predmeta i to: pištolja nepoznate marke fab.broja ... i ... metaka
kal. ...,... mm.
O b r a z l o ž e n j e
Osnovno državno tužilaštvo iz Berana, je optužnim predlogom Kt. br.128/2013 od
04. jula 2013. godine, optužio Z. N., iz B., zbog krivičnog djela nedozvoljeno
držanje oružja i eksplozivnih materija iz čl. 403. st.1. KZ-a.
Na glavnom pretresu od 23.09.2013. godine, Zamjenik ODT-a u Beranama Vladan
Đalović, u završnoj riječi je izjavio, da ostaje pri podnijetom optužnom
predlogu, jer je dokazima izvedenim tokom postupka utvrđeno da je okrivljeni
učinio krivično djelo koje mu je stavljeno na teret, a što proizilazi iz
zapisnika o pretresanju Uprave policije CB B., potvrde o privremeno oduzetim
predmetima i iskaza svjedoka službenika Uprave policije N. M.. Imajući u vidu
sve to, kao i sve okolnosti koje utiču na odmjeravanje kazne, te na visinu
propisane kazne za predmetno krivično djelo, predložio je sudu da okrivljenog
Z. N. oglasi krivim i osudi na kaznu zatvora u trajanju od 30 dana i da se
shodno čl.75. Krivičnog zakonika Crne Gore izrekne mjera bezbjednosti
oduzimanja predmeta koji su predmet izvršenja krivičnog djela.
Izjašnjavajući se o navodima iz optužnog predloga ODT-a u Beranama, okrivljeni
Z. N., je tokom postupka u svojoj odbrani istakao da nije izvršio krivično
djelo koje mu se stavlja na teret i da ne priznaje krivicu. Te da je tačno da
je prije otprilike dvije godine, tokom boravka u R., upoznao dva momka,
starosti oko 20 godina, od kojih se jedan zvao I., da je ta dva momka vidio u
B., u kafe baru „E.“, sedam dana prije predmetnog događaja i koji su mu istog
dana ponudili na prodaju jedan pištolj, nepoznate marke u dosta lošem stanju i
određenu količinu municije, ne zna tačan broj, za iznos od ...,00 eura.
Obzirom na to da je pištolj bio u lošem stanju i da nije bio zainteresovan za
kupovinu, odbio je da ga kupi. Dana ... .godine, negdje između 01,00 i 02,00
časa, kod njegove kuće u selu V., došla su ta dva momka, koji su u tom momentu
bili dosta čudnog ponašanja, po njegovoj procjeni zbog alkoholisanosti ili
konzumiranja opojnih droga. Sa sobom su nosili jednu platnenu torbu zelene
boje. Prilikom boravka u njegovoj kući su mu ponovo ponudili da kupi predmetni
pištolj, kao i neke trenerke i patike koje su imali sa sobom. Kada je odbio da
kupi stvari koje su nudili, zatražili su da im pozajmi ...,00 eura, što nije
učinio. Zajedno sa njima je sjedio u svojoj kući do pred zoru, nakon čega su
zaspali, prvo oni, pa on. Istakao je da je spavao do negdje oko 09,00 časova,
te da je oko 10,00 časova otišao put G. p., gdje svakodnevno trči, a da su oni
ostali da spavaju u njegovoj kući. Prilikom odlaska je zaključao vrata od
kuće. Kada se vratio negdje oko 11,30 časova, prozor sa zadnje strane od kuće
je bio otvoren, a ta dva momka nijesu bili u kući. Tada je od čobana , koji su
bili u blizini saznao da je dolazila policija. Pola sata nakon toga kod njega
kući su došli službenici policije i objasnili mu da je potrebno da pretresu
njegovu kuću. Dalje je naveo da prilikom pretresa unutar kuće nijesu pronašli
ništa od predmeta koje bi trebalo oduzeti, a sa zadnje strane njegovog
dvorišta su pronašli platnenu torbu zelene boje u kojoj se nalazio pištolj
nepoznate marke i neodređena količina municije. Nakon što mu je policija
pokazala pištolj koji je pronađen pored njegove kuće, prepoznao je da se radi
o pištolju koji su mu nudili na prodaju momci iz R., koji su prethodne večeri
dolazili kod njega. Istakao je da se torba u kojoj su bili pištolj i municija
nalazila na udaljenosti od oko 4 metra od zadnjeg zida kuće u momentu kad ju
je pronašla policija i da ista nije bila ničim pokrivena, već je bila vidno na
zemlji. U završnoj riječi je u potpunosti prihvatio završnu riječ svog
branioca adv. D. L..
Branilac okrivljenog N. Z., adv. D. L. u završnoj riječi je istakao da je sami
splet okolnosti doveo do toga da se okrivljeni u pogrešno vrijeme i na
pogrešnom mjestu nađe sa licima koja su mu kako se to pretpostavlja mogla
napraviti neprijatnosti u smislu krivične odgovonosti. Naveo je da je iskaz
okrivljenog pred ODT-om prije svega iskren, jer predmetni pištolj i municija
nijesu pronađeni u kući okrivljenog, već u njegovom dvorištu. Samo
pretpostavka da je iste predmete okrivljeni izbacio kroz prozor prilikom
pretresa nije dovoljna da bi se okrivljeni oglasio krivim i kaznio. Što se
tiče potvrde o privremeno oduzetim predmetima, istu je okrivljeni potpisao jer
mu je rečeno da su predmeti koji su tog dana nađeni u torbi, nađeni u njegovom
dvorištu, te je u obavezi potpisati potvrdu, da mu pri tom nije predočeno da
potpisivanjem te potvrde praktično preuzima na sebe odgovornost da je
predmetni pištolj njegovo vlasništvo. Sve to je istakao iz razloga jer iz
iskaza svjedoka i potpisivanjem potvrde o oduzimanju predmeta praktično
proističe priznanje za krivično djelo koje okrivljeni nije počinio. Na kraju
je predložio da se okrivljeni oslobodi od optužbe, te u slučaju da sud zauzme
stanovište suprotno stanovištu odbrane, moli sud da prilikom odmjeravanja
vrste i visine kazne cijeni okolnosti da isti nije osuđivan, da je lice koje
ima ... godina, te da je slabog imovnog stanja.
Radi pravilnog i zakonitog presuđenja ove krivično pravne stvari, sud je na
glavnom pretresu, u dokaznom postupku, izveo sledeće dokaze: pročitao zapisnik
Uprave policije Centra bezbjednosti B. br....-...-... od ... .godine, pročitao
potvrdu o privremeno oduzetim predmetima Uprave policije Centra bezbjednosti
B. br....-...-.../... od ... .godine, na salgasan predlog svih učesnika u
postupku pročitao iskaz svjedoka N. M. sa zapisnika sastavljenog kod ODT-a u
Beranama Kt.br.128/13 od 04. jula 2013.godine i pročitao izvod iz KE za
okrivljenog dostavljen od MUP-a Sektora za analitiku Repubilike S. od ... .
godine i pročitao izvod iz KE Uprave policije PJ B..
Nakon sprovednog dokaznog postupka cijeneći navode optužbe, odbranu
okrivljenog, te izvedene pobrojane dokaze, cijeneći ih u smislu čl.16. i 370.
ZKP-a, a dovodeći ih u vezu jedne sa drugim, sud je stao na stanovište da su
činjenice iz činjeničnog opisa presude u svemu dokazane i da je okrivljeni Z.
N. izvršio krivično djelo nedozvoljeno držanje oružja i eksplozivnih materija
iz čl.403. st. 1. KZ-a, pa ga je oglasio krivim i krivično odgovornim, jer
nije bilo osnova koji bi isključivali postojanje krivičnog djela i krivice
okrivljenog.
Iz zapisnika o pretresanju Uprave policije Centra bezbjednosti B. br.
...-...-... od ... .godine i iz potvrde o privremeno oduzetim predmetima
Uprave policije Centra bezbjednosti B. br. ...-...-.../... od ... .godine, se
vidi da su dana ... .godine službenici Uprave policije Centra bezbjednosti
B...  izvršili pretres u kući Z.N., koja se nalazi u selu V. i da su tom
prilikom privremeno oduzeti pištolj nepoznate marke i ... komada metaka
kal....,... mm.
Iz iskaza svjedoka N. M. sa zapisnika sastavljenog kod ODT-a Berane
Kt.br.128/2013 od 4.jula 2013.godine, a čiji iskaz je sud pročitao na glavnom
pretresu, je utvrđeno, da je isti kao službenik interventne jedinice Uprave
policije-CB B. dana ... .godine, prisustvovao pretresu kuće Z. N. u selu V..
Kada su došli do njegove kuće, radi pretresa, vrata su bila zaključana, pa su
radi obezbjeđenja drugih otvora na kući, ostali ispred kuće. Dalje je naveo da
je u jednom momentu primijetio da Z. N. kroz otvoren prozor izbacuje zelenu
putnu torbu, a zatim pokušava da izađe kroz prozor i pošto ga je primijetio, s
obzirom na to da je bio u uniformi, izdao mu je naredbu da se vrati unutra i
otvori ulazna vrata, radi omogućavanja ulaska službenika i vršenja pretresa,
što je okrivljeni i uradio. Torba koju je izbacio kroz prozor je kasnije
pronađena i u istoj su se nalazili pištolj i municija.
Pravnom analizom naprijed utvrđenog činjeničnog stanja, sud je našao da su se
u opisanim radnjama okrivljenog Z. N.  stekla sva bitna obilježja bića
krivičnog djela, nedozvoljeno držanje oružja i eksplozivnih materija iz
čl.403. st.1. KZ-a. Naime, kako je tokom postupka nesumnjivo utvrđeno
okrivljeni je dana ... . godine, u svojoj kući, koja se nalazi u selu V.,
Opština B., suprotno odredbi čl.10a Zakona o oružju, neovlašćeno držao pištolj
nepoznate marke fab.broja ... i ... metaka kal....,... mm,čije držanje
građanima nije dozvoljeno, kada mu je ovaj pištolj i municija istog dana
oduzeta od strane ovlašćenih policijskih službenika Uprave policije – Centra
bezbjednosti B., a što je utvrđeno kako iz potvrde o preteresanju stana
br....-...-... od ... .godine tako i iz potvrde o privremeno oduzetim
predmetima br....-...-.../... od istog dana, izdate od strane UP – Centra
bezbjednosti B., koje dokaze je sud u potpunosti prihvatio jer potiču od
nadležnog organa i snadbjeveni su pečatima istih, kao i potpisom ovlašćeih
službenih lica. Isti dokazi su u skladu sa iskazom svjedoka N. M., datog na
zapisniku sastavljenim pred ODT-om u Beranama Kt.br.128/13 od 04.jula
2013.godine iz kojeg je utvrđeno da je okrivljeni prilikom pretresanja kuće
kroz prozor iste izbacio u dvorište zelenu putnu torbu koja je pronađena i u
kojij su se nalazili predmetni pištolj i municija. Sud je u potpunosti
prihvatio iskaz N. M., kao istinit i jasan i u skladu sa drugim dokazima, tj.
sa potvrdom o preteresanju stana br....-...-... od ... .godine i potvrdom o
privremeno oduzetim predmetima br....-...-.../...od istog dana. Sud nije
prihvatio odbranu okrivljenog da su službenici policije došli kod njegove kuće
da bi izvršili pretres, tek po njegovom povratku sa trčanja, kao i da je
naknadno po izvršenom pretresu prepoznao da je pištolj koji je pronađen u
njegovom dvorištu isti onaj koji su mu momci iz R., koji su boravili u
njegovoj kući prethodne večeri, nudili na prodaju i čiju je kupovinu odbio,
jer je po mišljenju suda iskaz okrivljenog sračunat radi izbjegavanja krivice
i krivične odgovornosti okrivljenog, a isti nije u skladu ni sa ostalim
dokazima izvedenim tokom postupka, prvenstveno sa iskazom svjedoka N. M. iz
kojeg je utvrđeno da ga je isti, kao službenik Uprave policije Centra
bezbjednosti B., prilikom vršenja pretresa njegove kuće vidio kako kroz
otvoren prozor izbacuje predmetnu torbu, a zatim pokušava da izađe kroz isti
prozor. Djelujući na opisani način okrivljeni je postupao sa umišljajem
svjestan da u svojoj kući neovlašćeno drži pištolj i municiju čije držanje
nije dozvoljeno pa je i pored takve svijesti htio postizanje zabranjene
posledice.
Prilikom odlučivanja o izboru vrste i visine krivične sankcije koju u
konkretnom slučaju treba primijeniti prema okrivljenom Z. N., za naprijed
navedeno krivično djelo, sud je imao u vidu sve okolnosti u smislu čl. 42
KZ-a. Tako je od olakšavajićih okolnosti na strani okrivljenog sud cijenio i
uzeo u obzir da do sada nije osuđivan, a što je utvrđeno iz izvoda iz kaznene
evidencije Ministarstva unutrašnjih poslova Republike S., Uprave za analitiku
br..../... i izvoda iz kaznene evidencije Uprave policije PJ B. br..../... od
... .godine i siromašnog je imovnog stanja, dok otežavajućih okolnosti na
strani okrivljenog nije bilo, pa mu je sud na osnovu čl. 53 i 54. KZ CG,
utvrdio kaznu u trajanju od 3 /tri/ mjeseca i istovremeno odredio da se ista
neće izvršiti ako okrivljeni za vrijeme od 1 /jedne / godine od dana
pravosnažnosti presude ne učini novo krivično djelo. Imajući u vidu činjenicu
da bi izricanje efektivne zatvorske kazne negativno uticalo na njegov život.
Sud je uvjerenja da će se uslovnom osudom kao mjerom upozorenja u okviru opšte
svrhe izricanja krivičnih sankcija predviđenih čl.4. st.2. KZ postići svrha
uslovne osude iz čl. 52. istog Zakona, jer se osnovano može očekivati da će
uslovna osuda kao mjera upozorenja uz prijetnju kaznom dovoljno uticati na
okrivljenog da više ne vrši krivična djela.
Odluka o troškovima krivičnog postupka-paušala u iznosu od ...,00 (...) eura,
odmjerena je s obzirom na trajanje i složenost krivičnog postupka, te imovnog
stanje okrivljenog na osnovu čl. 226. st.3. ZKP-a.
Odluku o izricanju mjere bezbjednosti oduzimanja predmeta zasnovana je na
odredbi čl. 75. st.1.KZ.
Iz iznijetih razloga odlučeno je kao u izreci presude.
OSNOVNI SUD U BERANAMA
Dana, 23.09.2013.godine
Zapisničar S U D I J A
Momirka Fatić Milovan Spasović
PRAVNA POUKA:
Protiv ove presude nezadovoljna stranka
ima pravo žalbe u roku od 8 (osam) dana
od dana prijema iste preko ovog suda
Višem sudu u Bijelom Polju.