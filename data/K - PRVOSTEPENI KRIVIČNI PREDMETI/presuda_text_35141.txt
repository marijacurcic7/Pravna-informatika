Posl.br.K.104/12/12
U IME CRNE GORE !
OSNOVNI SUD U KOTORU, kao nadležni prvostepni krivični sud po sudiji Momirki
Marović, uz učešće zapisničara Ana Marije Petković, u krivičnom predmetu
protiv okrivljene L V V iz R, kojoj se sudi u odsustvu po rješenju ovog suda
Kv br. 436/12 od 04.01.2013 godine, zbog krivičnog djela građenje objekta bez
građevinske dozvole iz čl.326 a Krivičnog zakona, koji se vodi po optužnom
predlogu ODT-a Kotor, Kt.br. 753/11-2 od 02.03.2012 godine, nakon održanog
glavnog i javnog pretresa dana 25.02.2013 godine, u prisustvu zastupnika tužbe
Danke Živković, zamjenice ODT-a Kotor i branioca okrivljene advokata DP iz K,
donio je i javno objavio istog dana sledeću
P R E S U D U
Okrivljena L V V rodjena 10.08.1971 godine iz T, R, Str. G 46/1-97, majka
dvoje maloljetne djece, državljanka R, sa privremenim boravkom u B, P D br.4,
pasoš br. 62 No 0419312
K r i v a j e
Što je
Tokom decembra 2008 godine na kat.parc. KO R I u P D , Opština B, protivno
propisima o izgradnji objekta, planiranju i uredjenju prostora-čl.69 Zakona o
uredjenju prostora i izgradnji objekta, bez prethodno pribavljene gradjevinske
dozvole, započela izvodjenje radova na rekonatrukciji postojećeg objekta, na
način što je porušila postojeću krovnu konstrukciju i terasu, te unutrašnje
zidove, potom sagradila nove, promjenila podlogu i instalacije, betoniranjem
ojačala postojeće zidove, dogradila postojeći objekat gradnjom dva stuba na
udaljenosti od 1,5 m od objekta, postavila grede izmedju navedenih stubova i
grede uz objekat dužine 6 m, potom izbetonirala stepenište i krovnu kosu
ploču, pokrila krov crijepom i stavila hidroizoliaciju, te izbetonirala terasu
dimenzije 5 m x 1,40 m, pri čemu je bila uračinljiva i svjesna svog djela i
njegove zabranjenosti, a čije izvršenje je htjela
- čime je učinila krivično djelo gradjenja objekta bez gradjevinske dozvole
iz čl. 326. a Krivičnog zakonika,
Pa joj sud na osnovu naprijed navedene krivično pravne odredbe te čl. 3, 5, 8,
13, 15, 36, 42, 45, 46, 52, 53 i 54. KZ, i čl. 368 i 374 ZKP-a , izriče
USLOVNU OSUDU
Kojom utvrdjuje kaznu zatvora u trajanju od 3 (tri) mjeseca, i istovremeno
odredjuje da se ista neće izvršiti ukoliko okrivljenai za vrijeme od jedne
godine od dana pravosnažnosti presude ne učini novo krivično djelo.
Okrivljena je dužna da na ime sudskog paušala uplati iznos od 50,00 eura, u
roku od 30 dana od dana pravosnažnosti presude, na žiro račun br.832-16-52 u
korist budžeta Crne Gore, pod prijetnjom prinudnog izvršenja, a dokaz o uplati
dostaviti ovom sudu s pozivom na broj K.104/12.
O b r a z l o ž e n j e
ODT iz Kotora, podnio je ovom sudu optužni predlog protiv okrivljene L V V
zbog krivičnog djela građenje objekta bez građevinske dozvole iz čl.326 a
Krivičnog zakona.
Okrivljena u toku postupka nije pružala odrbranu pa kako je nedostupna sudu i
državnim organima Crne Gore rješenjem krivičnog vanraspravnog vijeća ovog suda
Kv. 436/12 od 04.01.2013 godine odredjeno joj je sudjenje u odsustvu.
U dokaznom postupku koji je proveden radi rasvetljavanja činjeničnog staja,
sud je proveo sledeće dokaze: na saglasan predlog stranaka pročitani su iskazi
svjedoka N B sa zapisnika pred ODT Kotor od 23.12.2011 godine i svjedoka K T
sa zapisnika pred ODT Kotor od 29.12.2011 godine, izvršio uvid u zapisnik o
inspekcijskoj kontroli inspekcije zaštite prostora i tadanšnjem Ministarstvu
za ekonomski razvoj br. 1210 od 23.12. 2008 godine i uvid u fotografije
sačinjene od strane inspekcije, u rješenje inspektora zaštite prostora pri
tadašnjem Ministarstvu za ekonomski razvoj br. 1210-365/08 od
25.12.2008.tgodine, u rješenje ministarstva za ekonomski razvoj br. 1810-67/09
od 23.3.2009.godine, u UT uslove Sekretarijata za planiranje i uredjenje
prostora opštine Budva br. 06-8506/2 od 10.2.2009.godine, u list nepokretnosti
br. 234 K.O. R I, u akt inspekcije zaštite prostora br. 1303/2-8 /2 od
13.1.2012. godine i zapisnik istog inspektora br. 11003-51/11 od
18.11.2011.godine, u žalbu izjavljenu protiv rješenja Ministarstva za
ekonomski razvoj, inspekcije zaštite prostora od 25.12.2008.g., u uvjerenje
Uprave za nekretnien PJ Budva od 10.11.2009.godine iz kojeg prizilazi da taj
objekat postoji još iz 1966. zatim u ugovor o kupoprodaji nepokretnosti na
osnvou kojeg se utvrdjuje da je okrivljena isti objekat kupila dana
15.10.2007.godine, sa prilozimam te zahtjev za izdavanje gradjevinske dozvole
sa prilozima od 10.6.2009.godine.
Svjedok N B je izjavila da je zajedno sa T K, vršila kontrolu u P D dana
23.12.2008 godine, da je njena koleginica K sačinila zapisnik broj 1210 i
donijela rješenje o rušenju i nastavila dalje sa tim postupkom tako da ne zna
šta je dalje bilo. Prilikom kontrole 23.12 konstatovali su prisustvo radnika
koji su izvodili radove koje su okarakterisale kao rekonstrukciju koja
podrazumjeva posjedovanje gradjevinske dozvole. Radilo se o ojačavanju zidova
i dogradnji tj. povećanju gabarita, kao i kompletnoj promjeni krovne
konstrukcije i krova, izgradjeno je stepenište i sve je to izvedeno od betona.
Dalje je objasnila da ne zna kad je okrivljena podnijela žalbu, da Rješenje u
rušenju kad se uruči na način da se ostavi na objektu postaje izvršno 15 dana
nakon ostavljanja a ukoliko se uruči investitoru, postaje izvršno odmah, s tim
što se uzme u obzir rok koji je ostavljen investitoru da izvrši rušenje sam.
Nije se mogla izjasniti da li je investitor nakon donošenja rješenja o rušenju
nastavila sa izvodjenjem radova, jer je postupak nastavila da vodi njena
koleginica K.
Svjedok K T je izjavila daje vršila kontrolu objekta čiji je investitor
okrivljena, da je njen identitet utvrdila predko dva radnika koje je zatekla
na gradilištu te da je u zapisniku od 23.12.2008 godine konstatovala koji se
radovi izvode. Objasnila je da su radovi koji su konstatovani u zapisniku bili
svježe izvedeni a što se vidjelo po malteru, izlivena tearsa je takodje bila
svježa što se vidjelo po betonu, a bile su postavljene i skele. Izvršili su
kontrolu i unutar objekta i konstatovali da su unutrašnji zidovi bili srušeni
i ponovo ozidani a radjena je i nova izolacija tako da se radi kompletnoj
rekonstrukciji. Dalje je navela da je na zapisniku naloženo investitoru da se
javi u prostorije inspekcije ali to nije uslijedilo. Donijela je Rješenje o
rušenju koje je odmah dostavila Ministarstvu i nakon toga nije preduzimala
službene radnje u tom predmetu jer je isti proslijedjen Ministarstvu pa se
nije mogla izjasniti da li su radovi nastavljeni nakon donošenja rješenja o
rušenju.
Iz LN br. KO R I proizilazi da je okrivljena upisana kao vlasnik prodične
stambene zgrade izgradjene na kat.parc. , koja se sastoji od prizmelja
površine 30 m2 i prvog sprata površine 30 m2.
Iz zapisnika o inspekcijskoj kontroli Ministarstva za ekonomski razvoj od
23.12.2008 godine proizilazi da je prilikom kontrole objekta investitora L V
utvrdjeno da investitor vrši rekonsrukciju postojećeg objekta u naselju P D,
Opština B. U zapisniku su konstatovani izvedeni radovi, te navedeno da je
porušena postojeća krovna konstrukcija i terasa, unutrašnji zidovi, podloge i
instalacije, izbetonirani stubovi za jačanje postojećih zidova i to dva stuba
na udaljenosti metar od 1,5 m od objekta, postavljene grede izmedju navedenih
stubova i grede uz objekat dužine 6 m, potom izbetonirano stepenište i krovna
kosu ploču, pokriven krov crijepom i staviljena hidroizoliaciju, te
izbetonirana terasu dimenzije 5 m x 1,40 m. U zapisniku je dalje konstatovano
da je isti ostavljen na licu mjesta.
Iz Rješenja Ministarstva za ekonomski razvoj broj 1010-365/08 od 25.12.2008
godine proizilazi da je istim naredjeno okrivljenoj da u roku od jednog dana
poruši objekat i to krvonu ploču, stubove, stepenice, terasu, čija je
rekonstrukcija u toku u naselju P D.
Iz Rješenja Ministarstva za ekonomski razvoj broj 1810-67/09 od 23.03.2009
godine proizilazi da je odbijena žalba koju je na napred navedeno rješenje o
rušenju izjavila okrivljena preko svog zastupnika I P.
Iz urbanističko-tehničkih uslova koje je izdala Opština B, Sekretarijat za
planiranje i uredjenje prostora broj 06-8506/2 od 10.02.2009 godine proizilazi
da su isti izdati za rekonstrukciju krovne konstrukcije postojećeg stambenog
objekta na kat.parc. KO R I.
Iz zapisnika o insekcijskom pregledu od 18.11.2011 godine proizilazi da je
prilikom kontrole objekta investitora L V, na kat.parc. KO R konstatovano da
je objekta u potpunosti završen i useljen, da se ne izvode nikakvi
gradjevinski radovi te da se dalji postupak obustavlja.
Iz priložene žalbe i priloga uz istu proizilazi da je okrivljena kao
investitor predmetnog objekta podnijela žalbu na rješenje o rušenju od
25.12.2008 godine u kojoj je navela da je krajem 2007 godine kupila predmetnu
nepokretnost, vikend kuću, upisanu u LN br KO R I, da je krov bio dotrajao pa
je započela sanaciju krova, da je proširila postojeću terasu, da je izgradila
stepenice te da nije znala da je za navedene radove potrebno odobrenje za
gradjenje. U žalbi je dalje navedeno da je odmah nakon tog saznanja podnijela
Opštni B zahtjev za izdavanje urbanističko-tehničkih uslova. Iz priloga uz
žalbu proizilazi da je okrivljena predmetnu nepokretnost kupila 12.10.2007
godine od K M iz Beograda, da je još 1966 na katastarskim planovima postojao
objekat na kat.parc. KO R te da je okrivljena podnijela zahtjev za izdavanje
urbanistzičko tehničkih uslova za predmetni objekat i pribavila potrebna
dokumenta.
Cijeneći sve dokaze pojedinačno i u uzajamnoj povezanosti, sud je utvrdio
činjenično stanje opisano u izreci odluke. Krivično pravno ocjenjujući ovako
utvrdjeno činjenično stanje sud je našao da je okrivljena L V V  učinila
krivično djelo građenje objekta bez građevinske dozvole iz čl.326 a Krivičnog
zakonika.
Činjenično stanje sud je utvrdio iz priloženih pismenih dokaza, zapisnika
nadležne insepkcije i izjave svjedoka N B i K T, koje su kao službena lica
vršile inspekcijsku kontrolu predmetnog objekta. Iz izjava navedenih svjedoka,
a koje izjave je sud prihvatio jer su iste saglasne medjusobno i sa pismenim
dokazima, kao i priloženog zapisnika od 23.12.2008 godine, je utvrdjeno da je
okrivljena kao investitor započela rekonstrukciju-sanaciju objekta na
kat.parc. KO T, da za navedeno nije imala potrebnu gradjevinsku dozvolu zbog
čega je donijeto rješenje u rušenju. Iz zapisnika od 23.12.2008 godine su
utvrdjeni radovi koje je okrivljena izvela na navedenom objektu, a koji su
navedeni u izreci odluke.
Naime nije sporno da se radi o rekonstrukciji-sanaciji postojećeg objekta i da
je okrivljena u medjuvemenu podnijela zahtjev nadležnoj Opštini za dobijanja
saglasnosti za iste, medjutim to je bez uticaja na krivicu okrivljene po
mišljenju ovog suda, jer u vrijeme navedeno u izreci okrivljena prilikom
izvodjenja radova, iste je izvodila bez prethodno pribavljene gradjevinske
dozvole a što je u suprotnosti sa čl. 69 Zakona o uredjenju prostora i
izgradnji objekta.
Članom 69 Zakona o uređenju prostora i izgradnji objekata propisano je da se
objekat može graditi na osnovu građevinske dozvole i tehničke dokumentacije,
pa kako optužena nije posjedovala građevinsku dozvolu u vrijeme izvođenja
radova na rekonstrukciji postojećeg objekta, time je postupila protivno članu
69 navedenog zakona.
Sud je našao da je okrivljena djelovao umišljajno, jer je bila svjesna da u
vrijeme kada su radovi izvodjeni nije imala gradjevinsku dozvolu, što
predstavlja krivično djelo, čije izvršenje je htjela.
Odlučujući o vrsti i visini krivične sankcije koju okrivljenoj treba izreći
sud je imao u vidu da je za ovo krivično djelo u zakoniku propisana kazna
zatvora u trajanju od šest mjeseci do pet godina. U konkretnom slučaju sud je
okrivljenoj izrekao uslovnu osudu, smatrajući da će se i prijetnjom kaznom
zatvora u trajanju od 3 mjeseca, pri čemu su primijenjene odredbe o
ublažavanju iz čl.45 i 46 KZ, za vrijeme provjeravanja u trajanju od jedne
godine od dana pravosnažnosti presude, ostvariti svrha izricanja, a to znači
da će i ona dovoljno uticati na okrivljenu da ubuduće ne čini ovakva i slična
krivična djela. Kao olakšavajuće okolnosti na strani okrivljene, sud je
cijenio da se radi o porodičnoj osobi, majci dvoje maloljetne djece, a kao
naročito olakšavajuću okolnost sud je cijenio nakon kontrole i utvrdjenih
nepravilnosti podnijela potrebne zahjeve i da je dobila potrebu saglasnot.
Otežavajućih okolnosti na strani okrivljene nije bilo.
Imajući u vidu naprijed navedeno te primjenom čl3, 5, 8, 13, 15, 36, 42, 45,
46, 52, 53 i 54 KZ, te čl. 368 i 374. ZKP-a, odlučeno je kao u izreci.
Sud je obavezao okrivljenog na plaćanje sudskog paušala u iznosu od 50,00 eura
odmjernog shodno čl.226. i 229. ZKP-a, a to imajući u vidu imovinske prilike
okrivljene, te složenost i trajanje postupka.
Na prednjim razlozima sud je zasnovao svoju odluku.
OSNOVNI SUD U KOTORU
Dana, 25.02.2013 godine.
Zapisničar, S U D I J A,
Ana Marija Petković, s.r. Momirka Marović, s.r.
PRAVNA POUKA: Protiv ove presude ima se pravo žalbe u roku od 8 dana od dana
prijema iste, Višem sudu u Podgorici, a preko ovog suda.