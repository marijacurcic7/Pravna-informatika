Posl. br. K. 108/13/13
U IME CRNE GORE!
Osnovni sud u Kotoru kao nadležni prvostepeni krivični sud, po sudiji Sanji
Čakanović, uz učešće zapisničara krivokapić Mirjane, u krivičnom predmetu
protiv okrivljenog P Ž , zbog krivičnog djela nasilja u porodici ili
porodičnoj zajednici iz čl. 220. stav 1.Krivičnog zakonika koji se vodi po
optužnom predlogu ODT Kotor Kt.br. 675/12 od 20.03.2012..godine, nakon glavnog
i javnog pretresa održanog dana 22.04.2013 godine, u prisustvu savjetnika ODT
Jelene Stanišić, oštećene P S i okrivljenog P Ž, donio je i istog dana javno
objavio sljedeću
P R E S U D U
Okrivljeni P Ž JMBG , od oca R i majke Z rodjene D, rodjen .g u P, stalno
nastanjen u B, G I P S/47, državljanin CG, sa završenom SSS, neoženjen, lošeg
imovnog stanja, neosudjivan, protiv kojeg se ne vodi postupak za neko drugo
krivično djelo
K r i v j e
što je dana 13.10.2012.g oko 13,oo časova u porodičnoj kući u B, primjenom
grubog nasilja narušio tjelesni i duševni integritet svoje sestre P S, pri
čemu je bio uračunljiv i svjestan svoga djela i njegove zabranjenosti a čije
izvršenje je htio, na način što je negirao da je uzeo njen novac potom prišao
istoj i posuo je šoljom tople kafe po licu i tijelu, a zatim je zatvorenom
šakom udario u predjelu glave od kojeg udarca je pala na krevet, da bi nakon
izvjesnog vremena ponovo počeo svadju sa njom i tri puta je udario zatvorenom
šakom u predjelu glave, kojom prilikom je ista zadobila otok u desnom
jagodičnom predjelu
-čime je izvršio krivično djelo nasilja u porodici ili porodičnoj zajednici iz čl. 22o. stav 1. Krivičnog Zakonika 
Pa mu sud primjenom navedene krivičnopravne odredbe te odredbi čl.
2,3,4,5,13,14,15,32,33,36,42,52,53 i 54 KZ-a CG te čl. 226,229,368 i 374 ZKP-a
izriče
USLOVNU OSUDU
Kojom mu utvrđuje kaznu zatvora u trajanju od 2 (dva) mjeseca i istovremeno
određuje da se ista neće izvršiti ako okrivljeni za vrijeme od 1 (jedne)
godine po pravosnažnosti presude ne učini novo krivično djelo.
Dužan je okrivljeni da na ime sudskog paušala plati iznos od 30,00 E kao i
iznos od 49,50 eura na ime troškova krivičnog postupka a sve u roku od 15
(petnaest) dana od dana pravosnažnosti presude a sve u korist Budžeta Crne
Gore na žiro račun br. 832-16-52, te dokaz o uplati dostavi ovom sudu s
pozivom na br. K. 108/13.
O b r a z l o ž e nj e
ODT iz Kotora podnio je ovom sudu optužni predlog Kt.br. 675/12 od
20.03.2012.g., protiv okrivljenog P Ž zbog krivičnog djela nasilja u porodici
ili porodičnoj zajednici iz čl.220. stav 1. Krivičnog zakonika.
Sud je zakazao i održao glavni pretres u prisustvu savjetnika ODT-a Kotor,
Jelene Stanišić, oštećene i okrivljenog dana 22.04.2013.g. na kojem je
pretresu savjetnik ODT-a Kotor ostao pri podnijetom optužnom predlogu
precizirajući činjenični opis istog na način što je iza riječi "godine" u
prvom redu dodala "oko 13,oo časova"a u ostalom dijelu je ostala pri
podnijetom optužnom aktu ističući u završnoj riječi da smatra da je u toku
postupka dokazano da je okrivljeni počinio djelo koje mu se optužbom stavlja
na teret pa traži da se za isto oglasi krivim u granicama kazne propisane
Zakonom.
U svojoj odbrani na glavnom pretresu okrivljeni je ostao pri svemu što je
izjavio na zapisniku pred ODT Kotor, odnosno isti je priznao djelo koje mu se
stavlja na teret, tj. da je dana 13.10.2012.g. u njihovoj porodičnoj kući u B,
prvo polio toplom kafom svoju sestru P S, po licu, a potom je dva ili tri puta
udario otvorenom šakom u predjelu lica i glave a da je kako je naveo povod za
njegovo takvo ponašanje bilo to što ga je S napala da joj je uzeo 2 eura, koja
i jeste uzeo, a što nije htio da prizna, te što ga je optužila da je iz kuće
oduzeo i prodao njihov zajednički lap top a što nije učinio pa je revoltiran
tim njenim ponašanjem kako navodi učinio navedeno a naveo je da nakon tog
dogadjaja izmedju njih nije bilo spornih situacija i da su trenutno u dobrim
odnosima, a da je jedno vrijeme uzimao opojnu drogu marihuanu, ali da to nije
učinio tog dana niti dan ranije i da je bio potpuno svjstan navedenog i da mu
je žao zbog dogadjaja kojim je povrijedio sestru. Naveo je da se to više neće
ponoviti.
U dokaznom postupku koji je proveden radi rasvjetljenja činjeničnog stanja i
krivice okrivljenog sud je proveo sljedeće dokaze: saslušao oštećenu-svjedoka
P S, te je pročitana službena zabilješka UP PJ Budva Ku.500/12 od
13.10.2012.g, izvještaj ljekara za hitne med.pomoći Doma zdravlja B br.12582
od 13.10.2012.g. a pročitan je i nalaz i mišljenje vještaka medicinske struke
Dr K N od 22.11.2012 godine, kao i izvod iz kaznene evidencije MUP-a B od
02.04.2013.g.
Oštećena - svjedok P S na glavnom pretresu ostala je pri svom iskazu koji je
dala pred ODT Kotor kojom prilikom je navela da je dana 13.10.2012.g. u
njihovom porodičnom stanu primijetila da joj je brat P Ž uzeo iz novčanika
novac u iznosu od 2 eura, te da ga je pitala zašto je to uradio, a s obzirom
da se to već ranije dešavalo i da je on negirao svo vrijeme da je uzimao novac
da bi u jednom trenutku uzeo šolju u kojoj se nalazila kafa i prosuo je po
licu i tijelu a potom je zatvorenom šakom udario u predjelu glave od kojeg
udaca je pala na krevet, te da se on potom spustio u sobu niže i nakon
izvjesnog vremena ponovo vratio pa je počela da se svadja sa njim, a on ju je
tri puta ponovo udario zatvorenom šakom u predjelu glave nakon ćega je pozvala
policiju. Dalje je navela da je isti dan bila u Dom Zdravlja B jer je osjećala
jake bolove u predjelu glave, lica i jer joj ej bila natečena jagodica,a da je
nakon tog dogadjaja njen brat napustio porodičnu kuću nekih desetak dana da bi
na insistiranje majke ponovo došao da živi sa njima, ali da je više nije
fizički napadao, niti nju niti bilo kojeg člana porodice, i da se ne
pridružuje krivičnom gonjenju istog niti postavlja imovinsko pravni zahtjev.
Napomenula je da je njen brat dugogodišnji uživalac narkotika i da je bio
spreman da ode na liječenje i da bi to bilo najpravičnije.
Na osnovu službene zabilješke Uprave Policije PJ Budva od 13.10.2012.g
utvrdjuje se da se toj Upravi obratila oštećena P S, zbog fizičkog napada
njenog brata na nju a koji fizički napad je kako je prijavila toj PJ usledio
nakon verbalne svadje izmedju nje i brata dana 13.10.2012.g oko 13,oo časova
kojom prilikom joj je isti a nakon što ju je polio kafom udario više puta
zatvorenom šakom desne ruke.
Iz izvještaja ljekara hitne medicinske pomoći Doma zdravlja B br.12582 od
13.10.2012.g.utvrdjuje se da se oštećena P S obratila u navedenu ustanovu zbog
bolne osjetljivosti jagodične regije sa desne strane kojom prilikom je navela
da je zadobila više udaraca šakom i pesnicom u predjelu glave.
Iz nalaza I mišljenja vještaka medicinske struke Dr K N od 22.11.2012 godine
utvrdjeno je da je kod oštećene dijagnostikovan otok u desnom jagodičnom
predjelu u jedinici za HMP u B dana 13.102012.g u 13,3o časova a koji otok sam
za sebe ne predstavlja tjelesnu povredu.
Iz izvoda iz kaznene evidencije utvrdjeno je da je okrivljeni neosudjivano
lice.
Na osnovu svih izvedenih dokaza cijeneći ih pojedinačno i u uzajamnoj
povezanosti, a u odnosu na odbranu okrivljenog sud je utvrdio činjenično
stanje navedeno u izreci presude.
Naime, okrivljeni je u svojoj odbrani priznao krivično djelo koje mu se
stavlja na teret optužbom, a njegovoj odbrani sud je poklonio vjeru, jer je
ista u potpunosti bila saglasna sa iskazom saslušanog svjedoka-oštećene P S.
Na osnovu ostalih a naprijed navedenih provedenih dokaza - službene zabilješke
UP PJ Budva Ku.500/12 od 13.10.2012.g., izvještaja ljekara za HMP B od
13.10.2012.g. te nalaza i mišljenja sudskog vještaka medicinske struke od
22.11.2o12.g. takođe se potvrđuju navodi odbrane okrivljenog te iskaz svjedoka
oštećene P S, tj da je ista kritičnog dana zbog kritičnog događaja prijavila
svoga brata u Upravi policije PJ B te potražila pomoć u HMP B kojom prilikom
nije zadobila povredu ali jeste otok u jagodičnom predjelu.
Cijeneći psihički odnos okrivljenog prema izvršenom krivičnom djelu sud je
našao da je okrivljeni bio uračunljiv, svjestan da njegove radnje
predstavljaju krivično djelo tj. da je isti postupao sa umišljajem svjestan
svog djela i njegove zabranjenosti a čije je izvršenje htio.
S obzirom na sve naprijed navedeno sud je našao da su se u radnjama
okrivljenog ostvarila bitna obilježja krivičnog djela nasilja u porodici ili u
porodičnoj zajednici iz čl. 22o. stav 1. Krivičnog Zakonika jer je okrivljeni
primjenom grubog nasilja narušio tjelesni ili duševni integritet člana svoje
porodice sestre P S a koje djelo je optužnim aktom ODT-a Kotor istom stavljeno
na teret te je za navedeno djelo oglašen krivim.
Prilikom odluke o vrsti i visini krivične sankcije koju okrivljenom treba
izreći sud je shodno čl. 42 KZ-a cijenio sve okolnosti koje utiču na vrstu i
visinu krivične sankcije, odnosno sve okolnosti koje utiču da kazna bude veća
ili manja, pa je kao olakšavajuće okolnosti na strani okrivljenog sud cijenio
da je okrivljeni nekažnjavano lice, da se korektno držao na glavnom pretresu i
uredno odazvao pozivu suda te da je priznao krivično djelo stavljeno mu na
teret kao i okolnost da se radi o mladjem licu, dok otežavajućih okolnosti
nije bilo pa se cijeneći navedene okolnosti okrivljenom sud odlučio izreći
kaznu zatvora u trajanju od dva mjeseca istovremeno odredivši da se ista neće
izvršiti ukoliko isti u roku od jedne godine od dana pravosnažnosti presude ne
počini krivično djelo, dakle sud se opredjelio da okrivljenom izrekne uslovnu
osudu a ne efektivnu kaznu zatvora smatrajući da bi efektivna kazna zatvora u
konkretnom bila prestroga a s obzirom na sve navedene olakšavajuće okolnosti.
Sud je mišljenja da će se uslovnom osudom ostvariti svrha kažnjavanja tj. da
će se istom dovoljno uticati na okirivljenog da ubuduće ne vrši krivična
djela, kao i ostvariti ciljevi generalne prevencije.
Sud je na osnovu naprijed navedene krivično pravne odredbe i čl. 2, 4, 5, 8,
13, 15, 32, 33, 36, 42, 48, 52, 53 i 54 Krivičnog zakonika i čl. 226,229, 368
i 374 ZKP-a, riješio kao u izreci.
Sud je obavezao okrivljenog da na ime troškova krivičnog postupka uplati iznos
od 49,50 eura, koji se odnose na troškove vještaka medicinske struke, kao i na
plaćanje sudskog paušala u iznosu od 30,00 eura, sve u roku od 30 dana od dana
pravosnažnosti presude u korist Budžeta Crne Gore na žiro račun broj
832-16-52.
Na napred navedenim razlozima sud je zasnovao svoju odluku.
OSNOVNI SUD U KOTORU
Dana, 22.04.2013 godine
Zapisničar, Sudija, Mirjana Krivokapić, s.r. Sanja Čakanović, s. r.
PRAVNA POUKA: Protiv ove presude dozvoljena je žalba Višem sudu u Podgorici u
roku od 8 dana, od dana prijema, a preko ovog suda.