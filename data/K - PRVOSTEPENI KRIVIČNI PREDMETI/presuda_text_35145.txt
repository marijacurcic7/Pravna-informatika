OSNOVNI SUD U ROŽAJAMA
K.br. 90/12 (spojen mu 92/12)
U IME CRNE GORE
Sudija Osnovnog suda u Rožajama Milosav Zekić, uz učešće zapisničara Aide
Luboder , rješavajući po optužnim predlozima Osnovnog državnog tužilaštva iz
Rožaja, Kt.br. 2/12 od 13.06.2012.g., podnijet protiv okrivljenih Fahrudina
Nokića zbog krivičnog djela zloupotreba položaja u privrednom poslovanju iz
čl. 272. st. 1. Krivičnog zakonika, u sticaju sa krivičnim djelom
falsifikovanje isprave iz čl. 412. st. 1. Krivičnog zakonika i Hidajeta
Mukovića iz Rožaja, zbog krivičnog djela falsifikovanje isprave iz čl. 412.
st. 1. Krivičnog zakonika i Kt. 24/12 od 13.06.2012.g. podnijet protiv
okrivljenog Fahrudina Nokića, zbog krivičnog djela zloupotreba položaja u
privrednom poslovanju iz čl. 272. st. 1. Krivičnog zakonika,u sticaju sa
krivičnim djelom falsifikovanje isprave iz čl. 412. st. 1. Krivičnog zakonika,
nakon održanog glavnog i javnog pretresa dana 05.02.2013.g. u prisustvu
Zamjenika Osnovnog državnog tužioca Aldina Kalača, okrivljenog Hidajeta
Mukovića,branioca okrivljenog Fahrudina Nokića, adv. Nuša Kalača, a u odsustvu
uredno pozvanog okrivljenog Fahrudina Nokića, predstavnika uredno pozvanog
oštećenog MFI "Monte Credit" Berane, uredno pozvanih oštećenih Bajrama
Škrijelja i Muzafere Nokić, donio je i dana 06.02.2013.godine javno objavio
P R E S U D U
I
Okrivljeni FAHRUDIN NOKIĆ, JMB 2805968272018, od oca Hasana i majke Begije,
rođene Škrijelj, rođenog 28.05.1968.godine, u Rožajama gdje i živi -naselje
Suho Polje, državljanin Crne Gore, razumije crnogorski jezik koji je i njegov
jezik, po zanimanju izvršni direktor "Nokić Company"- firma je u stečaju,
oženjen - otac troje maloletne djece, pismen, završio SSS, siromašnog imovnog
stanja, neosuđivan.
OSLOBAĐA SE OD OPTUŽBE
Da je,
u toku decembra mjeseca 2008.godine, kao odgovorno lice – izvršni direktor u
privrednom društvu “Nokić Company” DOO Rožaje, zloupotrebom svog položaja u
pogledu raspolaganja tuđom imovinom – imovinom žiranata za koje je prikazivao
kao da su zaposleni u njegovom privrednom društvu i nevršenjem svoje dužnosti
pribavio Hidajetu Mukoviću protivpravnu imovinsku korist a MFI “Agroinvest”
DOO Podgorica – Filijali Berane, prouzrokovao imovinsku štetu, na način što
nije obezbijedio i zaštitio pečat i štambilj svog privrednog društva usljed
čega je neovlašćeno lice u njegovom privrednom društvu (njegov brat Fadil
Nokić) napravio lažne isprave, administrativnu zabranu žiranta i izjavu
žiranta Bajrama Škrijelja, bez njegovog znanja, koje su popunje svim potrebnim
podacima, a zatim ih je isto lice i potpisalo u ime direktora i šefa
računovodstva i opečatilo pečatom i štambiljem DOO “Nokić Company” Rožaje,
koje je Hidajet iskoristio za dobijanje kredita, na svoje ime, kod MFI
"Agroinvest" DOO Podgorica, Filijala Berane po Ugovoru LD 0835900120 od
10.12.2008.g.u iznosu od 6.000,00 eura.
U toku decembra mjeseca 2008. godine, kao odgovorno lice – izvršni direktor u
privrednom društvu “Nokić Company” DOO Rožaje, zloupotrebom svog položaja u
pogledu raspolaganja tuđom imovinom – imovinom žiranata za koje je prikazivao
kao da su zaposleni u njegovom privrednom društvu i nevršenjem svoje dužnosti
pribavio sebi protivpravnu imovinsku korist a MFI “Agroinvest” DOO Podgorica –
Filijali Berane, prouzrokovao imovinsku štetu, na način što nije obezbijedio i
zaštitio pečat i štambilj svog privrednog društva usljed čega je neovlašćeno
lice u njegovom privrednom društvu (njegov brat Fadil Nokić) napravio lažne
isprave, administrativnu zabranu žiranta i izjavu žiranta Bajrama Škrijelja,
bez njegovog znanja, koje su popunje svim potrebnim podacima, a zatim ih je
isto lice i potpisalo u ime direktora i šefa računovodstva i opečatilo pečatom
i štambiljem DOO “Nokić Company” Rožaje, koje je Fahrudin iskoristio za
dobijanje kredita, na ime Muzafere Nokić, kod MFI "Agroinvest" DOO Podgorica,
Filijala Rožaje po ugovoru br. LD 0835900121 od 10.12.2008.godine u iznosu od
8.000,00 Eura,
- čime bi izvršio produženo krivčno djelo zloupotreba položaja u privrednom
poslovanju iz čl. 272. st.1. u vezi čl. 49. Krivičnog zakonika,
pošto nije dokazano da je učinio krivično djelo za koje je optužen.
Oštećena MFI "Monte Credit" DOO Podgorica, Filijala Berane kao pravni
sledbenik MFI "Agroinvest" DOO Podgorica, Filijala Berane se radi ostvarivanja
imovinsko-pravnog zahtjev aupućuje na građansku parnicu, dok oštećeni Bajram
Škrijelj i Muzafera Nokić nijesu postavili imovinsko-pravni zahtjev.
II
Prema okrivljenim,
FAHRUDINU NOKIĆU I
HIDAJETU MUKOVIĆU , JMB 1006964272028 od oca Rašida i majke Maliće, rodj.
Kalač, rodjen 10.06.1964.g. u selu Biševo, živi u Selu Grahovo, Opština
Rožaje, drž. CG, razumije crnogorski jezik koji je i njegov jezik, pismen,
završio VŠS, nezaposlen, oženjen - otac petoro djece, siromašnog imovnog
stanja, osudjen presudom Osnovnog suda u Rožajama K.br. 201/12 od
20.12.2012.g., zbog krivičnog djela protivpravno zauzimanje zemljišta iz čl.
254. st. 1. KZ, na novčanu kaznu u iznosu od 600,00 eura.
OPTUŽBA SE ODBIJA
Da su:
Fahrudin Nokić,
u toku decembra mjeseca 2008.g. omogućio da Hidajet Muković upotrijebi lažne
javne isprave, administrativnu zabranu žiranta i izjavu žiranta Bajrama
Škrijelja, koje je neovlašćeno napravio Fadil Nokić bez njegovog znanja, koje
su popunjene svim potrebnim podacima, a zatim ih je isto lice i potpisalo u
ime direktora i šefa računovodstva i opečatilo pečatom i štambiljem DOO “Nokić
Company” Rožaje, za dobijanje kredita, na svoje ime, kod MFI “Agroinvest” DOO
Podgorica – Filijale Berane, po ugovoru br. LD 0835900120 od 10.12.2008.godine
u iznosu od 6.000,00 Eura, prikazujući time kao da je žirant Bajram Škrijelj
zapošljen u privrednom društvu “Nokić Company” DOO Rožaje,
u toku decembra mjeseca 2008.g. upotrijebio lažne javne isprave,
administrativnu zabranu žiranta i izjavu žiranta Bajrama Škrijelja, koje je
neovlašćeno napravio Fadil Nokić bez njegovog znanja, koje su popunjene svim
potrebnim podacima, a zatim ih isto lice i potpisalo u ime direktora i šefa
računovodstva i opečatilo pečatom i štambiljem DOO “Nokić Company” Rožaje, za
dobijanje kredita, na ime Muzafere Nokić, kod MFI “Agroinvest” DOO Podgorica –
Filijale Berane, po ugovoru br. LD 0835900121 od 10.12.2008.godine u iznosu od
8.000,00 Eura, prikazujući time kao da je žirant Bajram Škrijelj zapošljen u
privrednom društvu “Nokić Company” DOO Rožaje,
- čime bi izvršio produženo krivično djelo falsifikovanje isprave iz čl. 412.
st. 1. u vezi čl. 49.Krivičnog zakonika.
Hidajet Muković,
dana 10.12.2008.godine, u Beranama, upotrijebio kao prave lažne isprave i to
administrativnu zabranu i izjavu žiranta Bajrama Škrijelja br. 363/08 od
22.12.2008.godine, za dobijanje kredita na svoje ime kod MFI Agroinvest DOO
Podgorica – Filijala Berane, po ugovoru br. LD0835900120 od 10.12.2008.
godine, u iznosu od 6.000,00 Eura, u kojim ispravama su upisani svi potrebni
podaci za žiranta Bajrama Škrijelja i njegov svojeručni potpis, a u rubrikama
“šef računovodstva” i “direktor”, neovlašćeno potpisana imena odgovornih lica
i ovjerena pečatom i štambiljem DOO “Nokić Company” Rožaje, kao da je žirant
zapošljen u toj firmi”, a isti nije bio žirant
- čime bi izvršio krivično djelo falsifikovanje isprave iz čl. 412. st. 1.
Krivičnog zakonika.
jer se krivično gonjenje ne može preduzeti zbog zastarelosti
Oštećena MFI "Monte Credit" DOO Podgorica, Filijala Berane kao pravni
sledbenik MFI "Agroinvest" DOO Podgorica, Filijala Berane se radi ostvarivanja
imovinsko-pravnog zahtjeva upućuje na građansku parnicu, dok oštećeni Bajram
Škrijelj i Muzafera Nokić nijesu postavili imovinsko-pravni zahtjev.
Troškovi krivičnog postupka padaju na teret posebnog razdjela budžeta za rad
sudova i to: za vještačenje u iznosu od 511,50 eura, a o visini ostalih
troškova, sud će odlučiti posebnim rješenjem.
O b r a z l o ž e nj e
Osnovno državno tužilaštvo iz Rožaja, podnijelo je ovome sudu optužni predlog
Kt.br. 2/12 od 13.06.2012.g., podnijet protiv okrivljenih Fahrudina Nokića
zbog krivičnog djela zloupotreba položaja u privrednom poslovanju iz čl. 272.
st. 1. Krivičnog zakonika (KZ), u sticaju sa krivičnim djelom falsifikovanje
isprave iz čl. 412. st. 1. KZ i Hidajeta Mukovića iz Rožaja, zbog krivičnog
djela falsifikovanje isprave iz čl. 412. st. 1. KZ i optužni predlog Kt. 24/12
od 13.06.2012.g. podnijet protiv okrivljenog Fahrudina Nokića, zbog krivičnog
djela zloupotreba položaja u privrednom poslovanju iz čl. 272. st. 1. KZ, u
sticaju sa krivičnim djelom falsifikovanje isprave iz čl. 412. st. 1. KZ.
Na osnovu čl. 31. st. 6. Zakonika o krivičnom postupku (ZKP),sud je izvršio
spajanje postupaka u predmetima K.br. 90/12 po optužnom predlogu ODT-a Kt.br.
2/12 od 13.06.2012.g. okrivljenog Fahrudina Nokića i okrivljenog Hidajeta
Mukovića i K. br.92/12 po optužnom predlogu ODT-a Kt. br. 24/12 od
13.06.2012.g. okrivljenog Fahrudina Nokića, zbog navedenih krivičnih djela, te
je odlučio da se sprovede jedinstven postupak i donese jedna odluka.
Na glavnom pretresu Zamjenik ODT Aldin Kalač je precizirao činjenični opis
dispozitiva optužnog predloga Kt.2/12 pod stavom 1. u odnosu na okrivljenog
Fahrudina Nokića, tako što je u trećem redu iza riječi "položaja" dodao riječi
"u pogledu raspolaganja tuđom imovinom - imovinom žiranata za koje je
prikazivao kao da su zaposleni u njegovom privrednom društvu". Pod stavom 2.
dispozitiva optužnog predloga u odnosu na okrivljenog Hidajeta Mukovića
izmijenio je činjenični opis djela, kao u dispozitivu ove presude. Takođe je
precizirao činjenični opis dispozitiva optužnog predloga Kt.br. 24/12, u
odnosu na okrivljenog Fahrudina Nokića, tako što je u drugom redu iza riječi
"položaja" dodao riječi " u pogledu raspolaganja tuđom imovinom - imovinom
žiranata za koje je prikazivao kao da su zaposleni u njegovom privrednom
društvu". Izmijenio je i pravnu kvalifikaciju djela u odnosu na okrivljenog
Fahrudina Nokića, tako što mu je stavio na teret produženo krivično djelo
zloupotreba položaja u privrednom poslovanju iz čl. 272. st. 1. u vezi čl. 49.
KZ u sticaju sa produženim krivičnim djelom falsifikovanje isprave iz čl. 412.
st. 1. u vezi čl. 49. KZ, dok je pravna kvalifikacija u odnosu na okrivljenog
Hidajeta Mukovića ostala ne izmijenjena.
Na glavnom pretresu nije pristupio predstavnik uredno pozvane oštećene MFI
"Monte credit" kao pravni sledbenik MFI "Agroinvest" DOO Podgorica, Filijala
Berane, a dostavio je pismeni podnesak u kojem je naveo da se pridružuje
krivičnom gonjenju ODT-a u odnosu na okrivljene, a zadržava pravo da imovinsko
pravnih zahtjev ostvari u parnici, pa je sud pretres održao u njegovom
odustvu.
Na glavnom pretresu nijesu pristupili ni uredno pozvani oštećeni Bajram
Škrijelj i Muzafera Nokić, pa je sud pretres održao u njihovom odsustvu. Na
ranijem pretresu oštećeni Bajram i Muzafera su istakli da se ne pridružuju
krivičnom gonjenju ODT-a, niti postavljaju imovinsko -pravni zahtjev.
Branilac okrivljenog Fahrudina Nokića adv. Nušo Kalač je u završnoj riječi
predložio da sud njegovog branjenika oslobodi od optužbe, jer isti nije
počinio krivična djela koja su mu stavljena na teret. Troškove je tražio po
AT.
Na glavnom pretresu održanom dana 25.02.2013.g. nije pristupio uredno pozvani
okrivljeni Fahrudin Nokić, koji je saslušan na ranijem pretresu, a sud je
našao da njegovo prisustvo na ovom pretresu nije nužno, pa je pretres održao u
njegovom odsustvu, u smislu čl. 457. ZKP.
Okrivljeni Fahrudin Nokić je u svojoj odbrani istakao, da je u toku 2008.g.
radio kao izvršni direktor u privrednom društvu "Nokic Company" u Rožajama. U
vezi kredita koji je Hidajet Muković uzeo kod MFI "Agroinvest" Berane, kao i u
vezi kredita koji glasi na ime Muzafere Nokić ništa mu nije poznato. Poznato
mu je da je Bajram Škrijelj obavljao pripravnički staž u njegovoj firmi.
Hidajetu nije omogućio da podigne kredit na svoje ime, niti mu je ovjerio
izjave žiranata i administrativne zabrane na ime Bajrama Škrijelja, niti
drugih lica, niti je potpisao iste. Njegov brat Fadil nije zaposlen u njegovu
firmu i nije mu poznato da je isti pečatio i potpisivao bilo kakvu
dokumentaciju za kredit, pa ni izjave žiranata i administrativne zabrane, niti
je bio ovlašćen da to čini. Inače pečati firme se nijesu nalazili kod njeg,
već kod drugog radnika - arhivara.
Okrivljeni Hidajet Muković je u svojoj odbrani istakao, da je u toku 2008.g.
uzeo kredit kod MFI "Agroinvest" Berane u iznosu do 6.000,00 eura i da je
obezbijedio dva žiranta i to Raifa Đozovića i Branku Koraća koji su potpisali
administrativne zabrane, a trećeg žiranta - Bajrama Škrijelja nije
obezbijedio, jer su mu u banci rekli da će njemu dati kredit sa dva žiranta, i
ako je bilo potrebno obezbijediti tri žiranta za kredit koji je tražio.
Dokumentaciju je predao kreditnom službeniku Slobodanu Miloševiću, nakon čega
mu je odobren kredit. Novac za ovaj kredit je uzeo. Kada je potpisao ugovor
nije obraćao pažnju na žirante, tako da mu nije poznato odakle je Bajram
Škrijelj njemu bio žirant po ovom kreditu, jer ga on nije angažovao. Misli da
je dokumentaciju za Bajrama pribavio Slobodan Milošević, da bi mu odobrili
kredit od 6.000,00 eura. Predložio je da ga sud oslobodi od optužbe , jer nije
izvršio djelo koje mu je stavljeno na teret.
Po ovoj krivičnopravnoj stvari sud je izveo dokaze: saslušao svedoka -
oštećenog Bajrama Škrijelja, svedoke Slobodana Miloševića, Raifa Đozovića,
Sašu Brakočevića, Senihu Nurković, pročitao nalaz i mišljenje vještaka
grafologa Janković Zdravka od 15.05.2012.g.,ugovor o zajmu LD0835900120 od
10.12.2008.g., administrativnu zabranu za žiranta Bajrama Škrijelja br. 363/08
od 22.12.2008.g., izjavu žiranta Bajrama Škrijelja br. 363/08 od
22.12.2008.g., administrativnu zabranu za žiranta Raifa Đozovića br. 887 od
18.11.2008.g., izjavu žiranta Raifa Đozovića br. 887 od 18.11.2008.g., dopis
Fonda PIO - PJ Berane br. 01-6867 od 21.12.2011.g., nalog za isplatu CKP
Filijala Berane od 24.12.2008.g., Ugovor o zajmu 0835900121 od 10.12.2008.g.,
administrativnu zabranu za žiranta Bajrama Škrijelja br. 366/08 od
22.12.2008.g., izjavu žiranta Bajrama Škrijelja br. 366/08 od 22.12.2008.g.,
nalog za isplatu CKB banke od 24.12.2008.g., sistematizaciju radnih mjesta sa
analitičkom procenom br. 56/10 od 31.10.2006.g. i izvod iz sistematizacije sa
opisom poslova i radnih zadataka DOO "Nokić Company" br. Sl./013 od
01.02.2013.g., izvršio uvid u spise predmeta Osnovnog suda u Rožajama K.br.
175/11 odnosno optužni predlog ODT-a Rožaje Kt.br. 129/11 od 06.10.2011.g.,
presudu Osnovnog suda u Rožajama K.br. 201/12 od 20.12.2012.g. i izvode iz
kaznenih evidencija na ime okrivljenih, dok nije saslušao svedoka - oštećenu
Muzaferu Nokić koja je oslobođena od dužnosti svedočenja i izjavila da ne želi
da svedoči.
Svedok - oštećeni Bajram Škrijelj je izjavio, da nije bio žirant Hidajetu
Mukoviću u toku 2008.godine za dobijanje zajma kod MFI "Agroinvest" Berane na
njegovo ime u iznosu od 6.000,00 eura, niti je bio žirant Fahrudinu Nokiću za
dobijanje zajma kod navedene mikro finansijske institucije, a na ime Muzafere
Nokić u iznosu od 8.000,00 eura. Nikakve administrativne zabrane i izjave
žiranata nije potpisivao za dobijanje ovih kredita. U "Nokić Company" je radio
dva mjeseca u toku 2008.godine, te nije ni mogao biti žirant, jer nije bio u
stalnom radnom odnosu.
Svedok Slobodan Milošević je izjavio, da je u toku 2008. godine radio u MFI
"Agroinvest" Filijala Berane kao kreditni službenik za teritoriju Opštine
Rožaje, a Hidajet Muković je radio kao seoski saradnik za područje Biševa.
Hidajet se interesovao za dobijanje kredita u iznosu od oko 6.000,00 eura za
koje je trebalo obezbijediti jednog žiranta sa budžeta i dva žiranta iz neke
privatne firme koji su manje solventni. Nakon toga Hidajet je dostavio
dokumentaciju i odobren mu je zajam po ugovoru LD 0835900120 od 10.12.2008.g.,
koji je on uredno otplatio. Ne sjeća se ko su mu bili žiranti i gdje su
overene administrativne zabrane i izjave žiranata za ovaj zajam. Sjeća se da
su Fadil i Fahrudin Nokić uzimali zajam na svoje ime i na ime svoje rodbine.
Na ime Muzafere Nokić uzeli su zajam krajem 2008.g. u iznosu od 8.000,00 eura
po ugovoru LD 0835900121 od 10.12.2008.g.. Dokumentaciju su mu predali Fadil
ili Fahrudin, a obojica su došli kod njega sa dokumentacijom koju je jedan od
njih izvadio iz akt tašnje, a novac je on podigao i predao ga Fahrudinu.
Svedok Saša Brakočević je istakao, da je imenovan za šefa MFI "Agroinvest"
Berane aprila mjeseca 2010.g.. Okrivljeni Fahrudin Nokić i njegov brat Fadil
su više puta dolazili kod njega i tražili da povuče krivične prijave protiv
njih, zbog zajma koji su uzeli na ime svoje rodbine i radnika koji su radili u
njihovoj firmi "Nokić Company" uz obećanje da će oni uplatiti odmah jednu
trećinu duga, pa ih je uputio kod njegovog predpostavljenog u Podgorici da se
snjim dogovore, ali pošto nijesu ispunili obećanje nijesu povukli prijavu.
Navedeni zajmovi se odnose na period prije njegovog imenovanja i istim se duže
Fahrudin i Fadil odnosno u spisku je naveden naziv njihovog preduzeća "Nokić
Company" i oni kao vlasnici ovog preduzeća, a jednim zajmom je zadužen i
Hidajet Muković.
Svedok Raif Đozović je istakao, da je bio žirant Hidajetu Mukoviću krajem
2008.g. za zajam u iznosu od 6.000,00 eura. Hidajetu je dao kopiju lične karte
i kada je on došao u OŠ "M. Pećanin" Rožaje da ovjeri dokumentaciju tj. izjavu
žiranta i administrativnu zabranu, telefonom ga je kontaktirao računovodstveni
radnik Seniha Nurković, kojoj je rekao da je saglasan da bude Hidajetu žirant
i da ona završi sve što treba, tako da se saglasio da bude žirant po ovom
zajmu. Poznato mu je da je Hidajet uzeo novac po ovom zajmu i da je isti
otplatio.
Svedok Seniha Nurković je izjavila, Radim u OŠ "Mustafa Pećanin" u Rožajama na
radno mjesto šef računovodstva. U ovoj Osnovnoj školi u toku 2008.g. radio je
Raif Đozović kao nastavnik. Raif je uzimao više kredita kod raznih banaka i
bio je više puta žirant..Da je ona kao šef računovodstva potpisivala izjave
žiranta i administrativne zabrane na mjestu šefa računovodstva, a iste je
ovjeravao sekretar, tako da je sva dokumentacija uredno zavedena i potpisana.
Dešavalo se da nekad Raif nebi došao lično da potpiše izjavu već bi je nazvao
telefonom i ona bi prihvatila da ovjeri i potpiše ovu dokumentaciju uz
prezentiranje lične karte.
Iz ugovora o zajmu LD0835900120 od 10.12.2008.g., administrativne zabrane za
žiranta br. 363/08 od 22.12.2008.g. i izjave žiranta Bajrama Škrijelja br.
363/08 od 22.12.2008.g.,administrativne zabrane za žiranta br. 887 od
18.11.2008.g. i izjave žiranta Raifa Đozovića br. 887 od 18.11.2008.g.,vidi se
da je ugovor o zajmu LD0835900120 od 10.12.2008.g. zaključen između Hidajeta
Mukovića i "Agroinvest" MFI Berane, na iznos od 6.000,00 eura i da su žiranti
Bajram Škrijelj, Branka Korać i Raif Đozović, dok se iz administrativnih
zabrana i izjava žiranata, vidi da su administrativna zabrana i izjava žiranta
br. 363/08 potpisane u rublici "direktor" potpisom Fahrudina Nokića i ovjerene
pečatom "Nokic Company", a administrativna zabrana i izjava žiranta br. 887 je
potpisana je potpisana od strane direktora nečitkim potpisom i ovjerena
pečatom Osnovne škole "Mustafa Pećanin" Rožaje.
Iz dopisa Fonda PIO - PJ Berane br. 01-6867 od 21.12.2011.g., vidi se da je
Bajram Škrijelj bio osiguran od 01.02.1988.g. do 23.08.2004.g. kod MP
"Famodmontebus" Rožaje, a od 24.08.2004.g. nalazi se na evidenciji Zavoda za
zapošljavanje Crne Gore Filijala Rožaje.
Iz naloga za isplatu CKP Filijala Berane od 24.12.2008.g., vidi se da je
Hidajetu Mukoviću od strane MFI "Agroinvest" Berane, isplaćen iznos na ime
dugoročnog kredita 5.880,00 eura
Iz Ugovora o zajmu 0835900121 od 10.12.2008.g., administrativne zabrane br.
366/08 od 22.12.2008.g.i izjave žiranta Bajrama Škrijelja br. 366/08 od
22.12.2008.g., vidi se da je ugovor zaključen između MFI "Agroinvest" Berane i
Muzafere Nokić na iznos od 8.000,00 eura, te da su žiranti po ovom ugovoru
Rifat Hasović, Amil Nokić i Bajram Škrijelj i da je na administrativnoj
zabrani i izjavi žiranta stavljen potpis na mjestu ovlašćeno lice - direktor
Fahrudina Nokića i iste su ovjerene pečatom "Nokić Company" Rožaje.
Iz nalog za isplatu CKB banke od 24.12.2008.g. na ime Hidajeta Mukovića, vidi
se da je Muzaferi Nokić od strane MFI "Agroinvest " Berane isplaćen iznos od
7.840,00 eura na ime dugoročnog kredita.
Iz nalaza i mišljenja vještaka grafologa Janković Zdravka od 15.05.2012.g.,
vidi se da je sporne administrativne zabrane i izjave žiranata na ime Bajrama
Škrijelja svojeručno potpisao Fadil Nokić, a ne okrivljeni Fahrudin Nokić
Iz sistematizacije radnih mjesta sa analitičkom procenom br. 56/10 od
31.10.2006.g. i izvoda iz sistematizacije sa opisom poslova i radnih zadataka
DOO "Nokić Company" br. Sl./013 od 01.02.2013.g., vidi se da je arhivar
zadužen da vodi računa o upotrebi pečata i njegovom čuvanju i isti uvodi u
delovodnik br. dokumenata i lice koje prima i stavlja zavodni pečat u koji se
upisuje broj iz delovodnika i datum prijama i opreme pošte, a posao izvršnog
direktora je regulisan čl. 73. Zakona o privrednim društvina i čl. 23. Statua
preduzeća.
Iz spisa predmeta Osnovnog suda u Rožajama K.br. 175/11 odnosno optužnog
predloga ODT-a Rožaje Kt.br. 129/11 od 06.10.2011.g., vidi se da je protiv
okrivljenih Fahrudina Nokića, Hidajeta Mukovića i dr. podnijet optužni predlog
zbog osnovanje sumnje da je okrivljeni Fahrudin Nokić u periodu od neutvrđenog
dana, oktobra mjeseca 2008.g., pa do 17.02.2009.g. izvršio krivično djelo
produženo krivično djelo zloupotreba položaja u privrednom poslovanju iz čl.
272. st. 1. u vezi čl. 49. KZ, u sticaju sa produženim krivičnim djelom
falsifikovanje isprave iz čl. 412. st. 1. u vezi čl. 49. KZ i zbog osnovanje
sumnje da je okrivljeni Hidajet Muković dana 16.09.2008.g. i neutvrđenog dana
mjeseca decembra 2008.g. izvršio krivično djelo produženo krivično djelo
zloupotreba položaja u privrednom poslovanju iz čl. 272. st. 1. u vezi čl. 49.
KZ, u sticaju sa produženim krivičnim djelom falsifikovanje isprave iz čl.
412. st. 1. u vezi čl. 49. KZ.
Iz izvoda iz kaznenih evidencija na ime okrivljenih od 19.06.2012.g., vidi se
da okrivljeni Fahrudin Nokić i Hidajet Muković ne prolaze kroz kaznenu
evidenciju Ispostave Rožaje.
Iz presude Osnovnog suda u Rožajama K.br. 201/12 od 20.12.2012.g., vidi se da
je okrivljeni Hidajet Muković osuđen navedenom presudom koja je postala
pravosnažna 23.01.2013.g.,zbog krivičnog djela protivpravno zauzimanje
zemljišta iz čl. 254. st. 1. KZ, na novčanu kaznu u iznosu od 600,00 eura
Cijeneći odbrane okrivljenih i sve izvedene dokaze kako pojedinačno tako i u
međusobnoj vezi u smislu čl. 370. st. 3. ZKP, sud je našao da nije dokazano da
je okrivljeni Fahrudin Nokić izvršio produženo krivično djelo zloupotreba
položaja u privrednom poslovanju iz čl. 272. st. 1. u vezi čl. 49. KZ, pa je
istog oslobodio od optužbe za ovo djelo, te da se krivično gonjenje protiv
okrivljenih Fahrudina Nokića zbog produženog krivičnog djela falsifikovanje
isprave iz čl. 412. st. 1. u vezi čl. 49. KZ i Hidajeta Mukovića zbog
krivičnog djela falsifikovanje isprave iz čl. 412. st. 1. KZ, ne može
preduzeti zbog zastarelosti, pa je prema istima optužbu odbio zbog ovih
krivičnih djela.
Naime iz iskaza svedoka Bajrama Škrijelja proizilazi da nije bio žirant
Hidajetu Mukoviću i Fahrudinu Nokiću za dobijanje zajma kod MFI "Agroinvest"
Berane, na ime Hidajeta Mukovića na iznos od 6.000,00 eura i Muzafere Nokić na
iznos od 8.000,00 eura, niti je potpisivao administrativne zabrane i izjave
žiranta u toku 2008.g. Iskaz ovog svedoka, sud je prihvatio istinit,
objektivan i potkrijepljen ostalim izvedenim dokazima.
Iz iskaza svedoka Slobodana Miloševića proizilazi da je Hidajet Muković u toku
2008.g. uzeo zajam kod MFI "Agroinvest" Berane po ugovoru LD 0835900120 od
10.12.2008.g. i da je on dostavio dokumentaciju a nesjeća se ko su mu bili
žiranti, te da je zajam vratio. Fadil i Fahrudin Nokić su uzimali zajam u toku
2008.g. kod ove mikrofinasijske institucije po ugovoru LD0835900121 od
10.12.2008.g.ni ime Muzafere Nokić a dokumentaciju su predali ili Fadil ili
Fahrudin ne sjeća se tačno. Iskaz ovog svjedoka, u dijelu u kojem ističe da je
Hidajet uzeo zajam u toku 2008.g. po navedenom ugovoru i da je Fadil uzeo
zajam iste godine kod MFI "Agroinvest" Berane, sud je ocijenio kao objektivan
jer isti nalazi oslonca u dokazima izvedenim u postupku. Međutim, iskaz ovog
svedoka u ostalom dijelu koji se odnosi na učešće okrivljenog Fahrudina u
uzimanju ovog zajma, sud je ocijenio kao nepouzdan, jer navodi da su obojica
tj. Fadil i Fahrudin uzeli zajam, a ne sjeća se koji mu je predao
dokumentaciju. Osim toga njegov iskaz ne nalazi oslonca u iskazu okrivljenog
Fahrudina iz kojeg se vidi da on nije uzeo zajam na ime Muzafere Nokić, ni
drugih lica, niti je ovjerio izjave žiranta i administrativne zabrane na ime
Bajrama Škrijelja i drugih lica i nalazu i mišljenju vještaka grafologa iz
kojeg proizilazi da je navedenu dokumentaciju potpisao Fadil, a ne Fahrudin,a
dovodeći to u vezu sa iskazom svedoka Saše Brakočevića i Bajrama Škrijelja,
zaista nema sigurnih dokaza da je okrivljeni Fahrudin navedenu dokumentaciju
za zajam pribavio i predao kreditnom službeniku i da je omogućio Fadilu da
ovjeri administrativne zabrane i izjave žiranta na ime Bajrama Škrijelja i da
je uzeo kredit na ime Muzafere Nokić te da je omogućio Muzaferu da uzme kredit
na svoje ime.
Iz iskaza svedoka Saše Brakočevića, proizilazi da su se okrivljeni Fahrudin
Nokić i njegov brat Fadil interesovali kod njega u vezi otplate više kredita
tj. zajmova koji se odnose na period prije njegovog imenovanja za šefa MFI
"Agroinvest" Berane, aprila mejseca 2010.g., i da se ovim kreditom duži po
spisku preduzeća "Nokić Company" čiji su oni vlasnici. Iskaz ovog svedoka, sud
je prihvatio kao uvjerljiv i objektivan. Međutim, ovim dokazom, kao i
predhodni, ne dokazuje se teza optužbe da je okrivljeni Fahrudin omogućio
Fadilu da ovjeri administrativne zabrane i izjave žiranta na ime Bajrama
Škrijelja i da je isti uzeo kredit na ime Muzafere Nokić te da je omogućio
Muzaferu da uzme kredit na svoje ime.
Iz ugovora o zajmu LD0835900120 od 10.12.2008.g., administrativne zabrane za
žiranta br. 363/08 od 22.12.2008.g. i izjave žiranta Bajrama Škrijelja br.
363/08 od 22.12.2008.g.,administrativne zabrane za žiranta br. 887 od
18.11.2008.g. i izjave žiranta Raifa Đozovića br. 887 od 18.11.2008.g.,vidi se
da je ugovor o zajmu LD0835900120 od 10.12.2008.g. zaključen između Hidajeta
Mukovića i "Agroinvest" MFI Berane, na iznos od 6.000,00 eura i da su žiranti
Bajram Škrijelj, Branka Korać i Raif Đozović, dok se iz administrativnih
zabrana i izjava žiranata, vidi da su administrativna zabrana i izjava žiranta
br. 363/08 potpisane u rublici "direktor" potpisom Fahrudina Nokića i ovjerene
pečatom "Nokic Company", a administrativna zabrana i izjava žiranta br. 887 je
potpisana je potpisana od strane direktora nečitkim potpisom i ovjerena
pečatom Osnovne škole "Mustafa Pećanin" Rožaje, dok se iz dopisa dopisa Fonda
PIO - PJ Berane br. 01-6867 od 21.12.2011.g., proizilazi da je Bajram Škrijelj
bio osiguran od 01.02.1988.g. do 23.08.2004.g. kod MP "Famodmontebus" Rožaje,
a od 24.08.2004.g. nalazi se na evidenciji Zavoda za zapošljavanje Crne Gore
Filijala Rožaje, a iz naloga za isplatu CKP Filijala Berane od 24.12.2008.g.,
proizilazi da je Hidajetu Mukoviću od strane MFI "Agroinvest" Berane, isplaćen
iznos na ime dugoročnog kredita 5.880,00 eura. Ove dokaze sud je prihvatio kao
jasne i određene, a dovodeći iste u vezu sa nalazom i mišljenjem vještaka
grafologa Zdravka Jankovića i navodima iz sistematizacije radnih mjesta sa
opisom poslova i radnih zadataka u DOO "Nokić Company", utvrđuje se da su
navedene administrativne zabrane i izjave žiranata potpisane od strane Fadila
Nokića, a ne okrivljenog Fahrudina i da iste okrivljeni Fahrudin nije ovjerio
pečatom DOO "Nokic Company" Rožaje.
Iz Ugovora o zajmu 0835900121 od 10.12.2008.g., administrativne zabrane br.
366/08 od 22.12.2008.g.i izjave žiranta Bajrama Škrijelja br. 366/08 od
22.12.2008.g., proizilazi da je ugovor zaključen između MFI "Agroinvest"
Berane i Muzafere Nokić na iznos od 8.000,00 eura, te da su žiranti po ovom
ugovoru Rifat Hasović, Amil Nokić i Bajram Škrijelj i da je na
administrativnoj zabrani i izjavi žiranta stavljen potpis na mjestu ovlašćeno
lice - direktor Fahrudina Nokića i iste su ovjerene pečatom "Nokić Company"
Rožaje, dok iz nalog za isplatu CKB banke od 24.12.2008.g. na ime Hidajeta
Mukovića, proizilazi da je Muzaferi Nokić od strane MFI "Agroinvest " Berane
isplaćen iznos od 7.840,00 eura na ime dugoročnog kredita. Ove dokaze, sud je
prihvatio ka jasne i određene, a dovodeći iste u vezu sa nalazom i mišljenjem
vještaka grafologa Zdravka Jankovića i navodima iz sistematizacije radnih
mjesta sa opisom poslova i radnih zadataka u DOO "Nokić Company", utvrđuje se
da su navedene administrativne zabrane i izjave žiranata potpisane od strane
Fadila Nokića, a ne okrivljenog Fahrudina i da iste okrivljeni Fahrudin nije
ovjerio pečatom DOO "Nokic Company" Rožaje.
Iz nalaza i mišljenja vještaka grafologa Janković Zdravka od 15.05.2012.g.,
proizilazi da je sporne administrativne zabrane i izjave žiranata na ime
Bajrama Škrijelja svojeručno potpisao Fadil Nokić, a ne okrivljeni Fahrudin
Nokić. Nalaz i mišljenje ovog vještaka, sud je prihvatio kao objektivan,
uvjerljiv, stručan , jer je zasnovan na pravilima nauke i potkrijepljen
navodima iz sistematizacije radnih mjesta sa opisom poslova i radnih zadataka
u DOO "Nokić Company".
Iz sistematizacije radnih mjesta sa analitičkom procenom br. 56/10 od
31.10.2006.g. i izvoda iz sistematizacije sa opisom poslova i radnih zadataka
DOO "Nokić Company" br. Sl./013 od 01.02.2013.g., proizilazi da okrivljeni
Fahrudin Nokić kao direktor nije bio zadužen da čuva pečate, već je arhivar
zadužan da vodi računa o upotrebi pečata i njegovom čuvanju. Ovaj dokaz, sud
je prihvatio kao jasan i određen, a dovodeći isti u vezu sa iskazom
okrivljenog Fahrudina i nalazom i mišljenjem vještaka grafologa zaključuje se
da okrivljeni Fahrudin nije bio zadužen za čuvanje pečata i nije ovjerio i
potpisao sporne administrativne zabrane i izjave žiranta, niti je omogućio
njegovom bratu Fadilu da to učini.
Iz spisa predmeta Osnovnog suda u Rožajama K.br. 175/11 odnosno optužnog
predloga ODT-a Rožaje Kt.br. 129/11 od 06.10.2011.g., utvrđeno je da je protiv
okrivljenih Fahrudina Nokića, Hidajeta Mukovića i dr. podnijet optužni predlog
zbog osnovanje sumnje da je okrivljeni Fahrudin Nokić u periodu od neutvrđenog
dana, oktobra mjeseca 2008.g., pa do 17.02.2009.g. izvršio krivično djelo
produženo krivično djelo zloupotreba položaja u privrednom poslovanju iz čl.
272. st. 1. u vezi čl. 49. KZ, u sticaju sa produženim krivičnim djelom
falsifikovanje isprave iz čl. 412. st. 1. u vezi čl. 49. KZ i zbog osnovanje
sumnje da je okrivljeni Hidajet Muković dana 16.09.2008.g. i neutvrđenog dana
mjeseca decembra 2008.g. izvršio krivično djelo produženo krivično djelo
zloupotreba položaja u privrednom poslovanju iz čl. 272. st. 1. u vezi čl. 49.
KZ, u sticaju sa produženim krivičnim djelom falsifikovanje isprave iz čl.
412. st. 1. u vezi čl. 49. KZ. Ovaj dokaz sud je prihvatio kao jasan i
određen, jer je zasnovan na činjenicama iz navedene optužbe koje nijesu
osporene u postupku.
Sud je cijenio iskaze svedoka Raifa Đozovića i Senihe Nurković, pa je iste
ocijenio kao objektivne i uvjerljive. Međutim, iskazi ovih svedoka su u
konkretnom slučaju, nakon izmene optužbe od strane Zamjenika ODT-a,
irelevantni za odlučivanje po ovoj pravnoj stvari, jer se isti ne odnose na
odlučne činjenice iz izmijenjene optužbe.
Takođe, sud je cijenio i navode iz izvoda iz kaznene evidencije na ime
okrivljenih i presude K.br. 201/12 od 20.12.2012.g. na ime okrivljenog
Hidajeta, pa je našao da isti nemaju uticaja na drugačiji zaključak, jer se
odnose na raniju osudu okrivljenih.
Iz ovakvog iznijetog i utvrđenog činjeničnog stanja nesumnjivo proizilazi da
nema dokaza koje bi sa sigurnošću upućivali na zaključak da je okrivljeni
Fahrudin izvršio produženo krivično djelo zloupotreba položaja u privrednom
poslovanju iz čl. 272. st. 1. u vezi čl. 49. KZ, na način kako je to navedeno
u činjeničnom opisu javne optužbe.
Naime, iz iskaza okrivljenog Fahrudina proizilazi da je u kritičnom periodu
obavljao dužnost izvršnog direktora u DOO "Nokić Company" u Rožajama, te da on
nije obezbeđivao pečat i štambilj svog preduzeća, već je istim bio zadužen
arhivar, a što proizilazi i iz sistematizacije radnih mjesta i opisom poslova
i radnih zadata "Nokic Company",. Iz iskaza okrivljenog Fahrudina takođe
proizilazi da on nije ovjeravao i potpisivao sporne administrativne zabrane i
izjave žiranta, niti je iste iskoristio za dobijanje zajma, a što se da
zaključiti i iz navedene sistematizacije radnih mjesta sa opisom poslova i
radnih zadataka i nalaza i mišljenja vještaka grafologa Zdravka Jankovića.
Dovodeći to u vezu sa ostalim izvedenim dokazima, zaista se nesumnjivo
zaključuje da nije dokazano da je okrivljeni Fahrudin zloupotrijebio svoj
položaj u privrednom društvu na način kako je to navedeno u optužbi. Nasuprot
tome utvrđeno je da je drugo lice - arhivar, a ne okrivljeni Fahrudin čuvao
pečate i štambilj preduzeća, da je Fadil Nokić, a ne okrivljeni Fahrudin
napravio navedene lažne isprave-administrativne zabrane i izjave žiranta, i da
okrivljeni Fahrudin nije iskoristio ove isprave za dobijanje zajma za sebe,
niti mu je bilo poznato da su iste iskorišćene za dobijanje zajma na ime
Hidajeta Mukovića i Muzafere Nokić. Imajući u vidu da okrivljeni Fahrudin nije
ništa potpisivao u navedenim ispravama, niti mu je bilo poznato da su iste
falsifikovane, to isti nije ni mogao imati svijest u pogledu radnji i
posledica djela tj. u pogledu raspolaganja tuđom imovinom na način kako je to
predstavljeno u optužbi.
Pošto nije dokazano da je okrivljeni Fahrudin zloupotrijebio službeni položaj
u svom privrednom društvu "Nokić Company" DOO Rožaje, na način kako je to
navedeno u činjeničnom opisu javne optužbe, to nije dokazano ni da je izvršio
produženo krivično djelo zloupotreba položaja u privrednom poslovanju iz čl.
272. st. 1. u vezi čl. 49. KZ za koje je optužen.
Pošto nije dokazano da je okrivljeni Fahrudin izvršio navedeno krivično djelo,
to je sud istog oslobodio od optužbe primenom čl. 373. st. 1. tač. 2. ZKP.
Oštećena MFI "Monte Credit" DOO Podgorica, Filijala Berane kao pravni
sledbenik MFI "Agroinvest" DOO Podgorica, Filijala Berane se radi ostvarivanja
imovinsko-pravnog zahtjev aupućuje na građansku parnicu, na osnovu čl. 239.
st. 2. ZKP, dok oštećeni Bajram Škrijelj i Muzafera Nokić nijesu postavili
imovinsko-pravni zahtjev.
Sa izloženog odlučeno je kao u dispozitivu ove presude pod I.
U odnosu na krivična djela falsifikovanja isprave, koja su okrivljenim
Fahrudinu Nokiću i Hidajetu Mukoviću stavljena na teret optužbom, sud je u
postupku utvrdio, da je okrivljeni Fahrudin Nokić, prema činjeničnom opisu
djela iz ove optužbe, izvršio dva krivična djela u toku decembra mjeseca
2008.g. koja su kvalifikovana kao jedno produženo krivično djelo
falsifikovanje isprave iz čl. 412. st. 1. u vezi čl. 49. KZ. ODT je u ovom
predmetu preuzeo prvu procesnu radnju saslušanjem svedoka Bajrama Škrijelja
21.02.2012.g.,nakon čega je saslušao ostale svedoke i okrivljenog Fahrudina. U
međuvremenu okrivljeni Fahrudin je optužen drugim optužnim predlogom ODT
Rožaje Kt.br. 129/11 od 06.10.2011.g., da je u periodu od neutvrđenog dana,
oktobra mjeseca 2008.g., pa do 17.02.2009.g. izvršio drugo krivično djelo, za
koje je postupak u toku.
Takođe je u postupku utvrđeno, da je okrivljeni Hidajet Muković, prema
činjeničnom opisu djela iz ove optužbe dana 10.12.2008.g. izvršio krivično
djelo falsifikovanje isprave iz čl. 412. st. 1. KZ, a ODT je u ovom predmetu
preuzeo prvu procesnu radnju saslušanjem okrivljenog i svedoka dana
21.02.2012.g. U međuvremenu okrivljeni Hidajet je optužen drugim optužnim
predlogom ODT Rožaje Kt.br. 129/11 od 06.10.2011.g., da je u periodu od
neutvrđenog dana, oktobra mjeseca 2008.g., pa do 17.02.2009.g. izvršio drugo
krivično djelo, za koje je postupak u toku.
Za krivično djelo falsifikovanje isprave iz čl. 412. st. 1. propisana je kazna
zatvora do tri godine. Prema čl. 124. st.1. tač. 6. KZ krivično gonjenje za
ovo djelo nemože se preduzeti kad protekne tri godine od izvršenja djela, a
prema čl. 125. st.4. 5.i 6. KZ zastarijavanje se prekida svakom procesnom
radnjom koja se preuzima radi otkrivanja krivičnog djela ili otkrivanja i
gonjenja učinioca kao i kada učinilac u vrijeme dok teče zastarjelost učini
isto tako teško ili teže krivično djelo, te da svakim prekidom zastarijavanje
počinje ponovo da teče.
Obzirom da se u konkretnom slučaju okrivljenom Fahrudinu stavlja na teret da
je prvo djelo izvršio decembra mjeseca 2008.g. a okrivljenom Hidajetu da je
prvo djelo izvršio 10.12.2008.g. i da su drugo djelo izvršili neutvrđenog dana
oktobra mjeseca 2008.g. do 17.02.2009.g., to je izvršenjem ovog drugog djela
prekinuta zastarjelost za prvo djelo i ista je počela ponovo da teče od
17.02.2009.g. Pošto je od tada tj. od 17.02.2009.g. do dana 21.02.2012.g. kada
je preuduzeta prva procesna radnja protiv okrivljenih proteklo više od tri
godine, to je u konkretnom slučaju nastupila relativna zastarjelost krivičnog
gonjenja za krivična djeloa izvršenoa decembra mjeseca 2008.g., te se zbog
toga krivično gonjenje nemože preduzeti protiv okrivljenih za ova krivična
djela.
Pošto su krivična djela koja su optužbom stavljena na teret okrivljenom
Fahrudinu Nokiću obuhvaćena jedinstvenim činjeničnim opisom, a sud je našao da
istog treba osloboditi od optužbe zbog produženog krivičnog djela zloupotreba
položaja u privrednom poslovanju iz čl. 272. st. 1. u vezi čl. 49. KZ, a
optužbu odbiti protiv njega zbog produženog krivičnog djela falsifikovanje
isprave iz čl. 412. st. 1. u vezi čl. 49. KZ, to je sud u dispozitivu presude
posebno činjenično opisao navedena krivična djela sa manjim izmenama radi
prilagođavanja posebnom opisu, ubijeđen da time nije povrijeđen identitet
optužbe i presude.
Sa navedenih razloga sud je odbio optužbu ODT-a u odnosu na okrivljene
Fahrudina Nokića, zbog produženog krivičnog djela falsifikovanje isprave iz
čl. 412. st. 1. u vezi čl. 49. KZ i Hidajeta Mukovića, zbog krivičnog djela
falsifikovanje isprave iz čl. 412. st. 1. KZ, na osnovu čl. 372. st. 1. tač.
3. ZKP, jer se krivično gonjenje ne može preduzeti zbog zastarelosti.
Oštećena MFI "Monte Credit" DOO Podgorica, Filijala Berane kao pravni
sledbenik MFI "Agroinvest" DOO Podgorica, Filijala Berane se radi ostvarivanja
imovinsko-pravnog zahtjeva upućuje na građansku parnicu, na osnovu čl. 239.
st. 3. ZKP, dok oštećeni Bajram Škrijelj i Muzafera Nokić nijesu postavili
imovinsko-pravni zahtjev.
Na osnovu čl. 230. ZKP, troškovi krivičnog postupka padaju na teret posebnog
razdjela budžeta za rad sudova i to: za vještačenje u iznosu od 511,50 eura, a
o visini ostalih troškova, sud će odlučiti posebnim rješenjem.
Sa navedenih razloga odlučeno je kao u dispozitivu ove presude pod II.
OSNOVNI SUD U ROŽAJAMA, dana 06.02. 2013.g.
Zapisničar, S U D I J A,
Aida Luboder s.r. Milosav Zekić s.r.
PRAVNA POUKA: Protiv ove presude može se izjaviti žalba u roku od 8 dana od
dana prijema iste i to Višem sudu u Bijelom Polju, a preko ovog suda.