OSNOVNI SUD U ROŽAJAMA
K.br. 139/12 ( spojen mu 140/12)
U IME CRNE GORE
Sudija Osnovnog suda u Rožajama Milosav Zekić, uz učešće zapisničara Aide
Luboder , rješavajući po optužnIm predlozima Osnovnog državnog tužilaštva iz
Rožaja Kt.br. 142/12 od 29.08.2012.g. podnijet protiv okrivljenog Izeta
Mujevića zbog dva krivična djela teška tjelesna povreda iz čl. 151. st. 1.
Krivičnog zakonika i Kt.br. 127/12 od 29.08.2012.g. podnijet protiv
okrivljenih Isaha Kalača, kao saizvršioca, zbog dva krivična djela teška
tjelesna povreda iz čl.151.st. 1. u vezi čl. 23. st. 2. Krivičnog zakonika i
krivičnog djela nasilničko ponašanje iz čl. 399. Krivičnog zakonika, Semira
Kalača, kao saizvršioca, zbog dva krivična djela teška tjelesna povreda iz
čl.151.st. 1. u vezi čl. 23. st. 2. Krivičnog zakonika i krivičnog djela
nasilničko ponašanje iz čl. 399. Krivičnog zakonika u sticaju sa krivičnim
djelom teška tjelesna povreda iz čl. 151. st. 1. Krivičnog zakonika i Senada
Kalača iz Rožaja, kao saizvršioca, zbog dva krivična djela teška tjelesna
povreda iz čl.151.st. 1. u vezi čl. 23. st. 2. Krivičnog zakonika i krivičnog
djela nasilničko ponašanje iz čl. 399. Krivičnog zakonika,nakon održanog
glavnog i javnog pretresa dana 19.04.2013.g. u prisustvu Zamjenika Osnovnog
državnog tužioca Armina Selmanovića, punomoćnika oštećenih Rešada Babića,
Rašida Babića i Remza Zejnelagića adv. Velije Murića, okrivljenih i njihovog
branioca adv. Atifa Adrovića, donio je i dana 26.04.2013. javno objavio
P R E S U D U
Okrivljeni:
IZET MUJEVIĆ, JMB 3103980272103, od oca Isljama i majke Ismete, rođene
Rizvanović, rođen 31.03.1980.godine, u Rožajama, gdje i živi naselje Bndžovo
brdo, državljanin CG, razumije crnogorski jezik koji je i njegov jezik,
privremeno radi u Njemačkoj, ostvaruje mjesečnu zaradu u iznosu od 700,00
eura, oženjen, bez djece, pismen, sa završenom osnovnom školom, srednjeg
imovnog stanja, osuđivan presudom Osnovnog suda Rožaje K.br. 209/2000 od
07.12.2000.g. zbog krivičnog djela krađa iz čl. 144. st. 1. KZ RCG na kaznu
zatvora u trajanju od 3 mjeseca, uslovno za jednu godinu .
ISAH KALAČ, JMB 1908967272065, od oca Avdula i majke Šemside rođene Adrović,
rođen 19.08.1967.godine u selu Gusnice, Opština Rožaje, sa prebivalištem u
mjestu rođenja, državljanina Crne Gore, razumije crnogorski jezik koji je i
njegov jezik, po zanimanju privatni preduzetnik, ostvaruje mjesečnu zaradu u
iznosu od 250,00 eura, oženjen otac troje djece od kojih jedno maloletno,
pismen, završio osnovnu školu, siromašnog imovnog stanja, osuđivan presudom
Osnovnog suda Berane K.br. 223/93 od 08.12.1992.g. zbog krivičnog djela iz čl.
143. st. 1. KZN na novčanu kaznu u iznosu od 200.000,00 dinara, presudom
Osnovnog suda Berane K.br. 370/90 od 20.04.1993.g. od 08.12.1992.g. zbog
krivičnog djela iz čl. 143. st. 1. KZN na 30 dana zatvora uslovno za 1 godinu,
presudom Osnovnog suda Rožaje K.br. 459/93 i K.br. 307/93 od 07.04.1995.g.
zbog krivičnog djela iz čl. 136. st. 3. KZRCG na kaznu zatvira u trjanju od 90
dana, presudom Osnovnog suda Rožaje K.br. 114/95 od 15.08.1996.g. zbog
krivičnog djela iz čl. 207. st. 3. u vezi čl. 1. i čl. 131. st. 3. KZRCG na
kaznu zatvora u trajanju od 6 mjeseci, uslovno za dvije godine, presudom
Osnovnog suda Rožaje K.br. 2/09 od 19.02.2009.g. zbog krivičnog djela iz čl.
367. st. 3 KZCG na kaznu zatvora u trajanju od 3 mjeseci,
SEMIR KALAČ, JMB 2009991272016, od oca Isaha i majke Remzije, rođene Bralić,
rođen 20.09.1991.godine, u Rožajama, gdje i živi u selu Gusnice, državljanin
Crne Gore, razumije crnogorski jezik koji je i njegov jezik, nezapošljen,
neoženjen, pismen, završio osnovnu školu, siromašnog imovnog stanja,
neosuđivan.
SENAD KALAČ,JMB 0502994273995, od oca Isaha i majke Remzije, rođene Bralić,
rođen 05.02.1994.godine, u Rožajama, gdje i živi selo Gusnice, Opština Rožaje,
državljanin CG, razumije crnogorski jezik koji je i njegov jezik, nezapošljen,
neoženjen, pismen, sa završenom osnovnom školom, siromašnog imovnog stanja,
osuđivan presudom Osnovnog suda u Rožajama K.br. 161/12 od 24.10.2012.g., zbog
krivičnog djela napad na službeno lice u vršenju službene dužnosti iz čl. 376.
st. 3. u vezi st. 1 i 2 KZ, na kaznu zatvora u trajanju od 3 mjeseca.
K R I V I SU
Što su:
Izet Mujević, Isah Kalač, Semir Kalač i Senad Kalač, dana 07.07.2012.godine,
oko 21,00 h, na raskrsnici ulica " Jaha Kurtagića" i “Raduna Đukića” u blizini
OŠ “Mustafa Pećanin” u Rožajama, zajednički, teško tjelesno povrijedili Rešada
Babića, na način što su ga više puta stisnutim pesnicama udarali po glavi, a
Izet Mujević i metalnim pajserom za montiranje guma po licu-nosu, nanoseći mu
tom prilikom tešku tjelesnu povredu u vidu preloma nosnih kostiju sa pomakom
koštanih odlomaka i lake tjelesne povrede u vidu rane prskotine grebena nosa,
otoka nosa i četiri krvna podliva u čeono slepoočnom predjelu
- čime su kao saizvršioci izvršili krivično djelo teška tjelesna povreda iz
čl. 151. st. 1. u vezi čl. 23. st. 2. Krivičnog zakonika.
Izet Mujević, Isah Kalač, Semir Kalač i Senad Kalač, dana 07.07.2012.godine,
oko 21,00 h, na raskrsnici ulica " Jaha Kurtagića" i “Raduna Đukića” u blizini
OŠ “Mustafa Pećanin” u Rožajama, zajednički, teško tjelesno povrijedili Rašida
Babića, na način što su ga više puta stisnutim pesnicama udarali u predjelu
glave, nanoseći mu tom prilikom tešku tjelesnu povredu u vidu potresa mozga i
lake tjelesne povrede u vidu krvnog podliva, desnog slepoočnotemenog predjela,
krvnog podliva lijevog slepoočnopotiljačnog (zaušnog ), krvni podliv
unutrašnjeg ugla oka, otok lijevog jagodičnog predjela, ranu razderinu gornje
usne i ranu razderinu donje usne
- čime su kao saizvršioci izvršili krivično djelo teška tjelesna povreda iz
čl. 151. st. 1. u vezi čl. 23. st. 2. Krivičnog zakonika.
Semir Kalač, dana 07.07.2012.godine, oko 21,00 h, na raskrsnici ulica " Jaha
Kurtagića" i “Raduna Đukića” u blizini OŠ “Mustafa Pećanin” u Rožajama, teško
telesno povrijedio Remza Zejnelagića, na način što ga je gađao i pogodio
kamenom u predjelu glave – desne strane lica, nanoseći mu tom prilikom tešku
tjelesnu povredu u vidu preloma desne strane donjovilične kosti, prelom IV, V,
VI i VII zuba u donjoj vilici sa desne strane, iščašenje I, II i III zuba u
gornjoj vilici sa desne strane i iščašenje I i II zuba u gornjoj vilici sa
lijeve strane,
- čime je izvršio krivično djelo teška tjelesna povreda iz čl. 151. st. 1.
Krivičnog zakonika.
pa im sud primjenom pomenutih zakonskih propisa i čl. 4,13,15,32, 36,42 i 48.
Krivičnog zakonika utvrđuje i to:
Okrivljenom Izetu Mujeviću,
- za krivično djelo teška tjelesna povreda iz čl. 151. st. 1. u vezi čl. 23.
st. 2. Krivičnog zakonika, (pod st. 1), kaznu zatvora u trajanju od 7 mjeseci
- za krivično djelo teška tjelesna povreda iz čl. 151. st. 1. u vezi čl. 23.
st. 2. Krivičnog zakonika, (pod st. 2), kaznu zatvora u trajanju od 7 mjeseci
Okrivljenom Isahu Kalaču
- za krivično djelo teška tjelesna povreda iz čl. 151. st. 1. u vezi čl. 23.
st. 2. Krivičnog zakonika, (pod st. 1), kaznu zatvora u trajanju od 7 mjeseci
- za krivično djelo teška tjelesna povreda iz čl. 151. st. 1. u vezi čl. 23.
st. 2. Krivičnog zakonika, (pod st. 2), kaznu zatvora u trajanju od 7 mjeseci
Okrivljenom Semiru Kalaču
- za krivično djelo teška tjelesna povreda iz čl. 151. st. 1. u vezi čl. 23.
st. 2. Krivičnog zakonika, (pod st. 1), kaznu zatvora u trajanju od 6 mjeseci
- za krivično djelo teška tjelesna povreda iz čl. 151. st. 1. u vezi čl. 23.
st. 2. Krivičnog zakonika, (pod st. 2), kaznu zatvora u trajanju od 6 mjeseci
- za krivično djelo teška tjelesna povreda iz čl. 151. st. 1. Krivičnog
zakonika, (pod st. 3), kaznu zatvora u trajanju od 6 mjeseci
Okrivljenom Senadu Kalaču
- za krivično djelo teška tjelesna povreda iz čl. 151. st. 1. u vezi čl. 23.
st. 2. Krivičnog zakonika, (pod st. 1), kaznu zatvora u trajanju od 7 mjeseci
- za krivično djelo teška tjelesna povreda iz čl. 151. st. 1. u vezi čl. 23.
st. 2. Krivičnog zakonika, (pod st. 2), kaznu zatvora u trajanju od 7 mjeseci
pa ih sud primjenom pomenutih zakonskih propisa i čl. 374. Zakonika o
krivičnom postupku
O S U Đ U J E
Okrivljenog Izeta Mujevića na jedinstvenu kaznu zatvora u trajanju od 1
(jedne) godine i 1 (jedan) mjesec .
Okrivljenog Isaha Kalača na jedinstvenu kaznu zatvora u trajanju od 1 (jedne)
godine i 1 (jedan) mjesec, u koju kaznu mu se ima uračunati vrijeme provedeno
u pritvoru od 07.07.2012.g. do 25.07.2012.g.
Okrivljenog Semira Kalača na jedinstvenu kaznu zatvora u trajanju od 1 (jedne)
godine i 5 (pet) mjeseci, u koju kaznu mu se ima uračunati vrijeme provedeno u
pritvoru od 07.07.2012.g. do 25.07.2012.g.
Okrivljenog Senada Kalača na jedinstvenu kaznu zatvora u trajanju od 1 (jedne)
godine i 1 (jedan) mjesec, u koju kaznu mu se ima uračunati vrijeme provedeno
u pritvoru od 07.07.2012.g. do 25.07.2012.g.
Da solidarno plate na ime troškova krivičnog postupka i to: u korist budžeta
Crne Gore iznos od 308,00 eura i oštećenim Rešadu Babiću, Rašidu Babiću i
Remzu Zejnelagiću iznos od 2.600,00 eura.
Da plate na ime paušala iznos od po 50,00 eura, u korist budžeta Crne Gore,
sve u roku od 15 dana po pravosnažnosti ove presude.
Oštećeni Rešad Babić, Rašid Babić i Remzo Zejnelagić se radi ostvarivanja
imovinsko-pravnog zahtjeva upućuju na građansku parnicu.
II
Okrivljeni Isah Kalač, Semir Kalač i Senad Kalač,
OSLOBAĐAJU SE OD OPTUŽBE
Da su:
dana 07.07.2012.godine, oko 21,00 h, na raskrsnici ulica " Jaha Kurtagića" i
“Raduna Đukića” u blizini OŠ “Mustafa Pećanin” u Rožajama, u grupi, vršenjem
nasilja i bezobzirnim ponašanjem ugrozili spokojstvo građana i remetili javni
red i mir, na način što su gađali kamenjem u pravcu Remza Zejnelagića, pa su
ga tom prilikom Isah i Senad promašili, dok ga je Semir pogodio ,
- čime bi izvršili krivično djelo nasilničko ponašanje iz čl. 399. Krivičnog
zakonika,
pošto nije dokazano da su okrivljeni učinili krivično djelo za koje su
optuženi.
Oštećeni Remzo Zejnelagić se radi ostvarivanja imovinsko-pravnog zahtjeva
upućuje na građansku parnicu.
O b r a z l o ž e nj e
Osnovno državno tužilaštvo iz Rožaja, podnijelo je ovome sudu optužne predloge
Kt.br. 142/12 od 29.08.2012.g. protiv okrivljenog Izeta Mujevića zbog dva
krivična djela teška tjelesna povreda iz čl. 151. st. 1. Krivičnog zakonika
(KZ) i Kt.br. 127/12 od 29.08.2012.g. protiv okrivljenih Isaha Kalača, kao
saizvršioca, zbog dva krivična djela teška tjelesna povreda iz čl.151.st. 1. u
vezi čl. 23. st. 2. KZ i krivičnog djela nasilničko ponašanje iz čl. 399. KZ,
Semira Kalača, kao saizvršioca, zbog dva krivična djela teška tjelesna povreda
iz čl.151.st. 1. u vezi čl. 23. st. 2. KZ i krivičnog djela nasilničko
ponašanje iz čl. 399. KZ u sticaju sa krivičnim djelom teška tjelesna povreda
iz čl. 151. st. 1. KZ i Senada Kalača iz Rožaja, kao saizvršioca, zbog dva
krivična djela teška tjelesna povreda iz čl.151.st. 1. u vezi čl. 23. st. 2.
KZ i krivičnog djela nasilničko ponašanje iz čl. 399. KZ.
Na osnovu čl. 31. st. 6. i 8. Zakonika o krivičnom postupku (ZKP), sud je
izvršio spajanje postupaka u predmetima K.br. 139/12 po optužnom predlogu
Kt.br. 142/12 od 29.08.2012.g. podnijetom protiv okrivljenog Izeta Mujevića
zbog dva krivična djela teška tjelesna povreda iz čl. 151. st. 1. KZ i K.br.
140/12 po optužnom predlogu Kt.br. 127/12 od 29.08.2012.g. protiv okrivljenih
Isaha Kalača, kao saizvršioca, zbog dva krivična djela teška tjelesna povreda
iz čl.151.st. 1. u vezi čl. 23. st. 2. KZ i krivičnog djela nasilničko
ponašanje iz čl. 399. KZ, Semira Kalača, kao saizvršioca, zbog dva krivična
djela teška tjelesna povreda iz čl.151.st. 1. u vezi čl. 23. st. 2. KZ i
krivičnog djela nasilničko ponašanje iz čl. 399. KZ u sticaju sa krivičnim
djelom teška tjelesna povreda iz čl. 151. st. 1. KZ i Senada Kalača iz Rožaja,
kao saizvršioca, zbog dva krivična djela teška tjelesna povreda iz čl.151.st.
1. u vezi čl. 23. st. 2. KZ i krivičnog djela nasilničko ponašanje iz čl. 399.
KZ, te je odlučio da se sprovede jedinstven postupak i donese jedna odluka.
Na glavnom pretresu Zamjenik ODT-a Armin Selmanović je precizirao činjenični
opis i pravnu kvalifikaciju djela , tako što je okrivljenim Izetu Mujeviću,
Isahu Kalaču, Semiru Kalaču i Senadu Kalaču stavio na teret dva krivična djela
teška tjelesna povreda iz čl. 151. st. 1. u vezi čl. 23. st. 2. KZ, koje su
izvršili kao saizvršioci, kao u dispozitivu ove presude pod st. 1 i 2, dok su
činjenični opis i pravna kvalifikacija djela u odnosu na okrivljene Isaha
Kalača i Senada Kalača zbog krivičnog djela nasilničko ponašanje iz čl. 399.
KZ i okrivljenog Semira Kalača zbog krivičnog djela nasilničko ponašanje iz
čl. 399. KZ u sticaju sa krivičnim djelom teška tjelesna povreda iz čl. 151.
st. 1. KZ pod st. 3. optužbe ostali neizmijenjeni. Predložio je da sud
okrivljene oglasi krivim zbog krivičnih djela koja su im stavljena na teret
izmijenjenom optužbom i da im utvrdi pojedinačne kazne zatvora i to:
okrivljenom Izetu Mujeviću u trajanju od po osam mjeseci, okrivljenom Isahu
Kalaču u trajanju od po sedam mjeseci, okrivljenom Semiru Kalaču u trajanju od
po šest mjeseci i okrivljenom Senadu Kalaču u trajanju od po sedam mjeseci i
da ih osudi na jedinstvene kazne zatvora i to: okrivljenog Izeta Mujevića u
trajanju od jedne godine i tri mjeseca, okrivljenog Iskaha Kalača u trajanju
od jedne godine i osam mjeseci, okrivljenog Semira Kalača u trajanju od jedne
godine i jedanest mjeseci i okrivljenog Senada Kalača u trajanju od jedne
godine i osam mjeseci.
Punomoćnik oštećenih adv. Velija Murić je u završnoj riječi istakao, da se
oštećeni pridružuju krivičnom gonjenju ODT-a u odnosu na okrivljene, a
imovinsko pravni zahtjev će ostvariti u građanskoj parnici. Troškove postupka
je tražio.
Branilac okrivljenih adv. Atif Adrović je u završnoj riječi istakao, da u
postupku nije dokazano da su njegovi branjenici izvršili krivična djela koja
su im stavljena na teret. Naveo je da je njegov branjenik Senad bio napadnut
od oštećenih Babića, pa se branio od njih i ne isključuje mogućnost da je
povrijedio Rašida pesnicama kada su razmenjivali udarce i nanio mu lake
povrede, a nije mu nanio tešku tjelesnu povredu, već se sam povrijedio kada je
povukao desna prednja vrata od teretnog vozila u namjeri da izvuče Senada iz
kabine, kojom prilikom su ga vrata udarila i povrijedila. Takođe je naveo da
je okrivljeni Isah bio napadnut od sina oštećenog Remza Zejnelagića koji ga je
udario šipkom, pa je okrivljeni Senad gađao kamenom prema Zejnelagićima da bi
odbranio svog oca, te je i u ovom slučaju postupao u nužnoj odbrani. Ostali
okrivljeni nijesu učestvovali u nanošenju telesnih povreda oštećenim.Predložio
je da sud njegove branjenike oslobodi od optužbe, usled nedostatka dokaza.
Na glavnom pretresu održanom 19.04.2012.g. nije pristupio uredno pozvani
okrivljeni Izet Mujević koji je saslušan na ranijem pretresu pa je sud pretres
održao u njegovom odsustvu u smislu čl. 457 ZKP.
Okrivljeni Izet Mujević je u svojoj odbrani pred ODT-om na zapisniku Kt.
br.142/12 od 18.08.2012..g. istakao, da je početkom jula mjeseca 2012.g. došao
iz Njemačke u Rožaje. Kritičnog dana bio je u džamiju, gdje je obavio večernju
molitvu - akšam namaz, zajedno sa drugim vjernicima. U blizini džamije Isah
Kalač je izvodio građevinske radove u kojima je učestvovao i njegov brat
Ismet. Kada je izašao iz džamije, vidio je neku gužvu, pa je požurio da vidi
da se nešto nije desilo njegovom bratu. Kada je prišao, zapazio je da
policajac Mirsad. zv. Miko Škrijelj razdvaja neke ljude i pokušava da smiri
prisutne. Tu se nalazio Isah Kalač, kojeg je dohvatio i pokušao da ga izvuče
iz te gužve, kojom prilikom je jedan nepoznati čovjek pokušao da ga udari
nekim predmetom. Tada je začuo glasove i povike iz gužve "ubi ga kamenom", ali
nije vidio o čemu se radi jer je odmah došlo pojačanje policije, a on je
otišao kući svojim autom marke "Audo A6" Njemačkih tablica, koje je predhodno
parkirao na udaljenosti od oko 30 km od džamije, gdje je prenoćio i sledećeg
dana otišao za Bar kod supruge, a zatim su zajedno otišli za Njemačku gdje
živi i radi.
Na glavnom pretresu održanom 16.11.2012.g. okrivljeni Izet je ponovio iskaz
dat pred ODT-om i dodao da je iz džamije izašao najkasnije do 21,15 h, a
kritični događaj se odigrao na udaljenosti od oko 30 m od džamije. Istakao je
da nije učestvovao u tuči kritičnog dana, te nije udarao pesnicima i metalnim
predemtom oštećene Rešada i Rašida. Takođe je naveo da ni oštećene, ni sinove
okrivljenog Isaha nije poznavao, a Isaha je poznavao izviđenja, jer je kod
njega radio njegov brat Ismet.
Okrivljeni Isah Kalač je u svojoj odbrani na zapisniku Kt. br. 127/12 od
08.07.2012.g. pred ODT-om istakao, da je dana 07.07.2012.g. radio pored nove
džamije u Rožajama koja se nalazi u blizini OŠ "Mustafa Pećanin" na
izravnjavanju temelja sa svojim mašinama. U jednom momentu njegov mlađi sin
Senad je pošao kamionom da otjera zemlju, a on je ostao u bageru-rovokopaču da
ravnja teren. Iz rovokopača je primjetio gužvu, te je odmah izašao iz istog i
pozvao policiju. Kada je završio razgovor primjetio je policajca Mika
Škrijelja koji se umiješao u gužvu i počeo da razvađinje. U toj gužvi je
primjetio Remka Zejenlagića i njegove sinove od kojih je mlađi imao nož u
ruci. Primjetio je da je neko oštećenog Babića tj. starijeg Babića ubacio u
vozilo i odveo u bolnicu a nije vidio da je imao povredu niti da je padao na
asvalt. Primjetio je da su Zejnelagići otišli ka svojoj kući . Policajac Miko
Škrijelj je izdvoio njegovog sina Senada iz gužve i doveo ga kod njega i
njegovog starijeg sina Semira, koji su stajali po strani. Takođe je primjetio
da je Remko Zejnelagić ponovo došao sa svojim sinovima na lice mjesta i njegov
sin Nedžad se zaletio sa letvom prema njemu i zakačio ga preko Mika u predjelu
ruke. Tom prilikom Senad je uzeo jedan kamen i istim gađao u pravcu Remka, a
ne zna da li ga je pogodio niti je vidio da je on pao na asvalt. Nakon toga
Remka su ubacili u vozilo i odveli u pravcu bolnice, a policija je njega i
Senada privela u stanicu, a Semir je kasnije došao u policiju. Kasnije mu je
Senad pričao da su oštećeni Babići izašli iz vozila kada im je on kamionom
zasmetao i posvađali se sa njim a zatim krenuli prema njemu, te da ga je mlađi
Babić iščupao iz kamiona nakon čega su se udarali pesnicama, te da je do njih
došao i stariji Babić sa kojim se takođe udarao pesnicama kojom prilikom se
stvorila gužva, koju je i on primjetio iz bagera - rovokopača. Takođe je čuo i
da je Senad udario pesnicom starijeg Babića u predjelu glave, te da je on pao
na haubu od vozila a zatim i na asvalt. Ni on ni Semir nijesu učestvovali u
ovoj tuči.
Na glavnom pretresu okrivljeni Isah je ponovio iskaz dat u istrazi, stim što
je isti djelimično izmijenio i objasnio, da je sa svojim sinovima Semirom i
Senadom izvodio radove u blizini nove džamije, a pomagao im je radnik Ismet
Mujević. Oko 21,00 h trebali su da izvuču jednu mašinu iz rupe - udubljenja.
Ismet i Semir su se nalazili u rupi gdje su kačiili sajlu za mašinu, dok je on
bio u bageru koji je trebao da izvuče ovu mašinu iz rupe, a Senad je kamionom
odvezao zemlju da je istovari. U jednom momentu čuo je galamu u blizini
bagera, pa se okrenuo i vidio veliku gužvu. Kada je izašao iz bagera, neko je
rekao "razbi mu glavu", a ne zna ko je to rekao, niti na koga se to odnosilo
pa je telefonom pozvao policiju jer je mislio da je neko nekog zgazio na ulici
. U tom trenutku na lice mjesta je došao policajac Mirsad zv.Miko Škrijelj,
koji je počeo da galami i da uklanja ljude sa ulice. Mirsad je kod njega doveo
Senada i rekao mu da ga drži da ga neko ne bi udario. Tada je Nedžad
Zejnelagić trčao prema njemu sa nekim predmetom u namjeri da ga udari u čemu
ga je sprečavao Mirsad pa ga je preko Mirsada udario po lijevoj ruci kojem je
štito glavu. Nakon toga Nedžadov otac Remzo zv. Remko je pošao prema njima
trčećim korakom i opsovao im seljačku majku. Vidio je da je Remko pao na
asvalt, a Mirsad je dohvatio Senada za ruku i rekao da ga je on gađao i
pogodio kamenom. Nije vidio kada je Senad gađao Remza kamenom. Nije vidio ni
da su njegovi sinovi Semir i Senad udarali pesnicama ili nekim predmetom
oštećene, niti da su ih gađali kamenjem, osim što je čuo od Mirsada da je
Senad gađao Remza kamenom. Nije vidio ni da su oštećeni Babići povrijeđeni. Na
licu mjesta nije primjetio okrivljenog Izeta Mujevića. Kada se sve završilo
primjetio je Senadov kamion na oko 5-6 m od njegovog bagera. Na kamionu se
nalazila zemlja te je zaključio da Senad nije otjerao ovu zemlju već je
zaustavio vozilo kada mu je prednji desni točak bio na ulici a ostali točkovi
na trotoaru. Kamion je bio okrenut lijevo tj. prema naselju Klekovača, tako da
je lijeva kolovozna traka bila zauzeta, a druga tj. desna traka je bila
slobodna.Kasnije mu je Senad pričao da su ga Babići napali i izvukli iz
kamiona, nakon čega su se potukli pesnicama. Istakao je da je istina ono što
je kazao na pretresu. Predložio je da ga sud oslobodi od optužbe jer nije
izvršio djela koja su mu stavljena na teret.
Okrivljeni Semir Kalač je u svojoj odbrani na zapisniku Kt. 127/12 od
08.07.2012.g. pred ODT-om istakao, da je dana 07.07.2012.g. radio sa svojim
bratom Senadom, ocem Isahom i Ismetom Mujevićem i Ersinom Murićem pored nove
džamije u Rožajama koja se nalazi u blizini OŠ "Mustafa Pećanin". Trebali su
da izvuku jednu mašinu iz rupe. Senad je bio na putu kod kamiona, a Isah je
bio u rovokopaču kojim je trebao da izvuče ovu drugu mašinu iz rupe, kod koje
su bili on, Ismet i Ersin. U jednom momentu Ersin mu je kazao da mu se brat
svađa sa nekim pa je izašao iz rupe na ulicu i vidio Remka Zejnelagića i dva
njegova sina koji su se zaletavali na njegovog oca, a jedan je kod sebe imao
nož a drugi letvu i jedan od njih je udario njegovog oca Isaha u predjelu ruke
i leđa. Vidio je da tada njegov brat Senad uzima jedan kamen i gađa u pravcu
Remka kojeg je pogodio u predjelu glave, ali Remko nije padao na asvalt.
Primijetio je i policajaca Mika Škrijelja koji ih je razvadio i Remka su
njegovi sinovi poveli u bolnicu. Istakao je da ni on ni njegov otac Isah
nijesu povrijedili nikog od oštećenih. Nije vidio da se Senad svađao i tukao
sa oštećenim Babićima jer tada nije bio na lice mjesta ,već u rupi.
Na glavnom pretresu okrivljeni Semir je ponovio iskaz dat pred ODT-om i
objasnio je da je na licu mjesta vidio njihov kamion koji vozi njegov brat
Senad, pod utovarom zaustavljen na trotoaru, stim što je prednji dio zauzimao
ulicu oko 1 m sa točkovima okrenutim prema naselju Klekovača. Senad je stajao
ispred kamiona, a Isah na oko 3 - 4 m od njega sa policajcem Mirsadom zv.
Mikom Škrijeljem. Vidio je da su Remkovi sinovi pošli prema njegovom ocu Isahu
i jedan od njih je imao nož a drugi šipku i Nedžad je udario šipkom njegovog
oca. Tada je Senad uzeo jedan kamen veličine pesnice i istim gađao u pravcu
Remza zv. Remka Zejnelagića i pogodio ga, a nije vidio da li je pao, jer je
bila velika gužva. Tada je došlo pojačanje policije, te su priveli Isaha i
Senada. Na ulici nije primjetio Ismeta, te ne zna da li je on izlazio iz rupe.
Ni on ni Isah nijesu se tukli sa oštećenim i nijesu gađali kamenjem u pravcu
njih. Ni Senad se nije tukao sa oštećenim, a gađao je kamenom u pravcu
oštećenog Remza. Na licu mjesta nije primjetio oštećene Rešada i Rašida jer su
oni prebačeni u bolnicu prije njegovog izlaska iz rupe. Na lice mjesta nije
primjetio okrivljenog Izeta Mujevića. Upoznat sa iskazom iz istrage, istakao
je da oštećeni Remzo nije pao na ulicu kada ga je gađao kamenom Senad, jer ga
je sleđa držao Farko Korać, te da je istina ovo što je kazao na pretresu.
Predložio je da ga sud oslobodi od optužbe jer nije izvršio djela koja su mu
stavljena na teret.
Okrivljeni Senad Kalač je u svojoj odbrani na zapisniku Kt. 127/12 od
08.07.2012.g. pred ODT-om istakao, da je dana 07.07.2012.g. radio pored nove
džamije u Rožajama koja se nalazi u blizini OŠ "M. Pećanina", gdje su mašinama
kopali temelj. U jednom momentu kada je kamionom htio da izađe na put naišlo
je vozilo u kojem su se nalazili oštećeni Babići, koji su se približili do
njegovog vozila, te ih je zamalo zakačio kamionom, pa im je rekao "đeće te".
Oni su zaustavili vozilo izašli iz istog i oboica došli do njegovog kamiona,
pa je otvorio vrata od kamiona i istim zakačio starijeg Babića u predjelu
glave. Nakon toga oni su ga izvukli iz kamiona i udarali pesnicama po glavi pa
je i on njih udarao pesnicama. Tada su se umiješali i njegov otac Isah i
stariji brat Semir koji su ih razvađavali, ali nikog nijesu udarali. Vidio je
da su starijeg Babića, kojeg je udario pesnicom, odvezli vozilom u bolnicu.
Tada su na lice mjesta došli Remzo Zejnelagić i njegova dva sina od kojih se
stariji zove Nedžad, a ime drugog ne zna. Nedžad je imao u ruci nož a ovaj
drugi pajser i isti je pajserom udario Isaha u predjelu ruke. Tada je on uzeo
kamen i gađao u pravcu Remka i pogodio ga u predjelu glave, ali on nije padao
na asvalt niti je vidio da li ima povrede. Policajac Miko Škrijelje je bio
prisutan na lice mjesta i on je vidio kako se desio događaj. Kada je došlo
pojačanje policije priveli su njega i njegovog oca Isaha u stanicu a njegov
brat Semir je kasnije došao. Istakao je da njegov otac Isah i brat Semir
nijesu uečstvovali u ovoj tuči, već je on povrijedio Babiće i Remza
Zejnelagića.
Na glavnom pretresu okrivljeni Senad je ponovio iskaz dat pred ODT-om, stim
što je isti djelimično izmijenio i objasnio, da je kritičnog dana oko 21 h
izvodio radove sa ocem Isahom i bratom Senadom u blizini džamije. Kada mu je
Isah bagerom utovario kamion zemlje, pošao je istim prema naselju Klekovača da
bi istovario zemlju, a Isah je trebao za to vrijeme da izvuče drugi Bager iz
rupe. Kada je pošao prema klekovači i stupio prednjim dijelom kamiona na
kolovoz oko 1 m, iz pravca grada naišlo je putničko vozilo koje je sviralo i
prošlo pored njega i zaustavilo se ispred njegovog vozila 15-tak m. Iz ovog
vozila su izašli oštećeni Babići koje to tada nije poznavao. Rešad mu je
opsovao majku govoreći mu "sad ću da ti jebem majku" i pokušao da otvori vrata
od kamiona, koja je on držao. Nakon nekoliko trzaja Rešad je uspio da otvori
vrata koja su ga udarila u predjelu glave od kojeg udara je pao na asvalt.
Tada je do vozila prišao Rašid i izvukao ga iz istog nakon čega mu je Rešad
nabio duksericu na glavu , a zatim su ga obojica udarali u predjelu glave pa
je i on mahao rukama, tako da je i on udario nekog od njih ali ne zna koga.
Kada je uspio da skine duksericu sa glave, vidio je da Rešada uvode u civilno
auto a tu je bila i policija. Nakon toga došao je Remzo Zejnelagić sa dva sina
i prijetio im i psovao kalačku i seljačku majku. Mlađi sin je u ruci imao
pajser a stariji nož. Kada je mlađi Remzov sin udario pajserom njegovog oca
Isaha po ruci, uzeo je jedan kamen i gađao iz straha prema njima i pogodio
Remza zv. Remka, nakon čega su ga odveli autom u bolnicu, a mlađeg sina je
držao Farko Korać i sprečavao ga da dođe do njih. Njegov otac Isah i brat
Semir nijesu udarali oštećene pesnicama, niti su gađali kamenjem u pravcu
oštećenog Remza. Na lice mjesta nije vidio okrivljenog Izeta Mujevića a njegov
brat Ismet je radio sa njima toga dana i bio je u rupi sa Semirom, kada je on
pošao kamionom da tjera zemlju. Istakao je da se oštećeni Rešad povrijedio od
vrata kamiona, kada je silom otvorio vrata koja su ga udarila, a mogu će je da
je on povrijedio Rašida kada se branio od njih kada mu je dukserica bila na
glavi. Naveo je da je istina ono što je kazao na pretresu, jer je prilikom
davanja iskaza pred ODT-om bio potrešen i nije znao kako da se brani.
Predložio je da ga sud oslobodi od optužbe jer nije izvršio djela koja su mu
stavljena na teret.
Po ovoj krivičnopravnoj stvari, sud je izveo dokaze. saslušao svedoke -
oštećene Rešada Babića, Rašida Babića i Remza Zejnelagića, svedoke Ensara
Babića u prisustvu njegovog oca Rešada Babića i pedagoga Esada Plunca koji je
saslušan u svojstvu vještaka, svedoka Mirsada Škrijelja, Besaleta Feleća,
Ismeta Mujevića, Nihada Zejnelagića, Dževada Murića, Nedžada Zenelagića,
Senada Nurkovića i Fazilu Husić , Fahrudina zv. Farko Koraća, saslušao
vještaka medicinske struke dr. Milorada Magdelinića, pročitao pisani nalaz I
mišljenje vještaka medicinske struke prof dr Miodraga Šoća od 23.07.2012.g.
pročitao izvještaj ljekara specijaliste JZU Opšte bolnice Berane. Br. 7454 od
07.07.2012.g. I istorija bolesti na ime Rešada Babića, izvještaj ljekara
specijaliste JZU Opšte bolnice Berane. Br. 7453 od 07.07.2012.g. I istorija
bolesti na ime Rašida Babića, izvještaj ljekara specijaliste JZU Opšte bolnice
Berane. Br.7447 od 07.07.2012.g. na ime Remza Zejnelagića izvještaj ljekara
jedinice za HMP od 07.07.2012.g. na ime Senada Kalača , istorija bolesti na
ime Remza Zejnelagića, fotodokumentaciju Ispostave Rožaje br. 124/2012 od
07.07.2012.g. izvještaj kriminalističke tehnike i skicu lica mjesta od
07.07.2012.g. , presudu ovoga suda K.br. 161/12 od 24.10.2012.g., službenu
zabilješku Ispostave Rožaje bez broja od 07.07.2012.g., službenu zabilješku
Ispostave Rožaje br. 38 PJ od 07.07.2012.g. i dvije službene zabilješke br. 02
- Sl. od 07.07.2012.g. i izvršio uvid u izvod iz kaznenih evidencija na ime
okrivljenih, dok je odbio predlog branioca okrivljenih da se izvede dokaz
vještačenjem od strane vještaka za sudsku medicinu, obzirom da je našao da je
izvođenje ovog dokaza nepotrebno obzirom na već utvrđeno činjenično stanje, te
bi se odlaganjem pretresa radi saslušanja vještaka medicinske struke samo
nepotrebno odugovlačio postupak a činjenično stanje bi ostalo neizmijenjeno.
Takođe su je odbio predlog okrivljenog za izvođenje dokaza čitanje službene
zabilješke koju je sačinio Mirsad Škrijelj, jer je izvođenje ovog dokaza
nepotrebno i suvišno, obzirom da je ovaj svedok saslušan na pretresu te se
neposredno izjasnio na sve okolnosti vezano za kritični događaj.
Cijeneći odbrane okrivljenih i sve izvedene dokaze kako pojedinačno tako i u
međusobnoj vezi u smislu čl. 370. st. 3. ZKP, sud je nesumnjivo utvrdio da su
okrivljeni Izet Mujević, Isah Kalač, Semir Kalač i Senad Kalač, kao
saizvršioci izvršili dva krivična djela teška tjelesna povreda iz čl. 151. st.
1. u vezi čl. 23. st. 2. KZ, a okrivljeni Semir Kalač i krivično djelo teška
tjelesna povreda iz čl. 151. st. 1. KZ, bliže činjenično opisano u dispozitivu
presude pod I, te da su zato krivi i krivičnopravno odgovorni, te da nije
dokazano da su okrivljeni Isah, Semir i Senad Kalač izvršili krivično djelo
nasilničko ponašanje iz čl. 399. KZ, bliže činjenično opisano u dispozitivu
presude pod II, pa je sud iste oslobodio od optužbe za navedeno krivično
djelo.
Naime, iz iskaza svedoka - oštećenog Rešada Babića, proizilazi da se kritičnog
dana sa svojim sinovima Rašidom i Ensarom vraćao sa posla i kada su oko 21,00
h prolazili pored džamije, gdje su se duže vrijeme izvodili građevinski
radovi, primijetio je da mu je jedna građevinska mašina - kamion ili bager,
zauzela dio puta kojim je trebao da prođe vozilom marke "Škoda" pa pošto se
lagano kretala, upozorio je vozača kratkim znakom - sirenom da zaustavi vozilo
da bi mogao da prođe. Kada je prolazio pored vozila čuo je da je vozač kazao
"šta sviraš jebem ti mater", pa je zaustavio svoje vozilo, kada je prošao
ispred ove mašine - kamiona desetak metara, izašao iz vozila i vratio se sa
Rašitom da bi ga pitali zašto im psuje mater. Kada su prišli do njegovog
vozila i kada ga je Rašit pitao zašto ih psuje, Senad je otvorio vrata od
vozila, izašao iz istog i udario Rašida pesnicom, nakon čega je među njima
došlo do tuče. Dok je pokušao da ih razvadi, neko mu je prišao sa leđa i
udario ga u predjelu zadnjeg dijela glave, te kada se okrenuo vidio je dvije-
tri siluete od ljudi oko sebe, a nije ih prepoznao, jer je bio ošamućen, nakon
čega je zadobio još dva-tri udarca pesnicama, a zatim ga je neko od njih
udario metalnom šipkom u predjelu nosa od kojeg udarca je izgubio svijest.
Kasnije mu je njegov sin Ensar pričao da je i on izašao iz vozila i da je
vidio da ga je metalnom šipkom udario crni čovjek koji je izašao iz rupe i da
je na fotografiji prepoznao Izeta Mujevića, a i Mirsad Škrijelj mu je kazao da
je Ensar, koji trenira karate kod njega,prepoznao na fotografiji lice koje ga
je udarilo metalnom šipkom i da se radi o Izetu Mujeviću. Istakao je da misli
da Senad nije nanio sve povrede njegovom sinu Rašidu, već da su i Rašida tukla
ista lica koja su tukla i njega. Sa okrivljenim se nije izmirio.Iskaz ovog
svjedoka, sud je prihvatio kao objektivan, uvjerljiv i istinit i potkrijepljen
iskazom svedoka Ensara Babića, dovodeći iste u vezu sa nalazom i mišljenjem
vještaka medicinske struke dr. Milorada Šoća i navodima iz medicinske
dokumentacije, i ostalim izvedenim dokazima, zaista se nesumnjivo zaključuje
da su okrivljeni Izet Mujević, Isah, Semir i Senad Kalač zajednički više puta
pesnicama udarali oštećenog Rešada u predjelu glave, a Izet i metalnim
pajserom u predjelu nosa i nanijeli mu tešku tjelesnu povredu u vidu preloma
nosnih kostiju sa pomakom koštanih odlomaka i lake tjelesne povrede u vidu
rane prskotine grebena nosa, otoka nosa i četiri krvna podliva u čeono
slepoočnom predjelu.
Iz iskaza svedoka - oštećenog Rašida Babića, proizilazi da su on i njegov brat
Ensar i otac Rešad dana 07.07.2012.g. radili u fabrici u naselju "Zeleni" i
kada su se vraćali kući, sjeća se da je oko 21,00 h u gradu kupio karticu za
telefon, nakon čega su pošli preko mosta ulicom koja vodi prema džamiji i da
je prije džamije njegov otac zaustavio vozilo i razgovarao sa Esadom
Škrijeljem, a nakon toga se ničega ne sjeća Osvijestio se narednog dana u
opštoj bolnici u Beranama. Okrivljene je prvi put vidio pred sudom i ne može
da rekonstruiše događaj . Iskaz ovog svedoka, sud je ocijenio kao objektivan i
istinit, a dovodeći isti u vezu sa navodima iz medicinske dokumentacije,
nalazom i mišljenjem vještaka medicinske struke dr Miodraga Šoća i iskazom
svedoka Rešada i Ensara Babića a djelimično i ostalim izvedenim dokazima
nesumnjivo se zaključuje da su oštećenog Rašida kritičnog dana zajednički više
put udarali pesnicama okrivljeni Izet Mujević, Isah, Semir i Senad Kalač i
nanijeli mu tešku telesnu povredu u vidu potresa mozga i lake tjelesne povrede
u vidu krvnog podliva, desnog slepoočnotemenog predjela, krvnog podliva
lijevog slepoočnopotiljačnog (zaušnog ), krvni podliv unutrašnjeg ugla oka,
otok lijevog jagodičnog predjela, ranu razderinu gornje usne i ranu razderinu
donje usne.
Iz iskaza svedoka - oštećenog Remza zv. Remka Zejnelagića, proizilazi da je
dana 07.07.2012.g. bio kod svoje kuće. Oko 21,00 h sa balkona je vidio kako
neki ljudi trče u pravcu džamije, pa je izašao ispred kuće da vidi o čemu se
radi. Kada je došao na lice mjesta vidio je gužvu i jedno lice kako leži na
asvaltu. Neko od prisutni je kazao da je mrtav, pa je pomislio da ga je neko
pregazio vozilom. Jedna djevojka je pokušavala da mu drži jezik da se ne bi
ugušio. Neko iz mase je kazao da je to Rešad Babić koji je bio sav u krvi a
pored njega je stajao njegov sin kojeg do tada nije poznavao, koji se sav
tresao, koji je takođe bio obliven krvlju. Čuo je od prisutnih da Rešad nije
pregažen vozilom, nego je pretučen. Tada je na lice mjesta došao i njegov sin
Nedžad koji je sa još nekoliko momaka pokušavao da povrijeđene smesti u auto
da bi ih prevezli do bolnice. Na lice mjesta je vidio okrivljenog Isaha kojeg
je znao izviđenja, a sa njim su bili i njegovi sinovi,koje do tada nije
poznavao, te pošto je saznao od prisutnih da su oni pretukli Babiće i pitao je
Isaha "kako ga ubiste ovako" našta mu je on odgovorio "ako smo majku mu jebem
nakon čega je uzeo suprugu " i rekao mu da se on ne miješa, našta mu je
odgovorio da treba da se smiri, i uzeo je suprugu i unuče koji su takodje
došli na lice mjesta i pošao prema kući, i tada je osjetio udarac po desnoj
strani lica i čuo je da mu je Nedžad rekao "čuvaj se " a zatim je čuo i
policajca Mika Škrijelja koji je rekao da je vidio ko ga je pogodio.Od tog
udarca je osjetio krv u ustima a ispadali su mu i zubi a zatim je izgubio
svijest. Prebačen je u Dom zdravlje Rožaje, a zatim u Opštu bolnicu u Beranama
i Klinički centar u Podgoricu gdje je operisan. Kasnije mu je Nedžad kazao da
ga je gađao Semir Kalač kamenom. Nije primjetio da je neko drugi gađao
kamenicama u pravcu njega, već je gađan samo jedanput. Iskaz ovog svedoka, sud
je prihvatio kao jasan, objektivan, istinit i potkrijepljen iskazom svedoka
Ensara Babića, a djelimično i iskazima svedoka Mirsada Škrijelja, Nedžada
Zejnelagića, u dijelu u kojem se iskazi ovih svedoka slažu sa njegovim
iskazom, a dovodeći iste u vezu sa nalazom i mišljenjem vještaka medicinske
struke prof. dr.Miodraga Šoća i medicinskom dokumentacijom, te navodima iz
službenih zabilješki Ispostave Rožaje i ostalim izvedenim dokazima zaista se
nesumnjivo zaključuje da je okrivljeni Semir Kalač kritičnog dana gađao i
pogodio kamenom oštećenog Remza zv. Remka Zejnelagića u predjelu dese strane
lica i nanio mu tešku tjelesnu povredu u vidu preloma desne strane
donjovilične kosti, prelom IV, V, VI i VII zuba u donjoj vilici sa desne
strane, iščašenje I, II i III zuba u gornjoj vilici sa desne strane i
iščašenje I i II zuba u gornjoj vilici sa lijeve strane.
Iz iskaza svedoka Ensara Babića proizilazi, da je kritičnog dana radio u
fabrici sa svojim ocem Rešadom i bratom Rašidom i kada su pošli kući i
prolazili pored džamije putničkim vozilom marke "Škoda" prošli su pored
bagera, a zatim naišli na kamion, te kada su prolazili pored njega, Rešad je
svirnuo, a okrivljeni Senad koji je bio za volanom mu je rekao "što sviraš
majku ti jebem", nakon čega su oni izašli iz vozila i brat ga je pitao zašto
mu psuje majku mrtvu. Tada je Senad skočio iz kamiona na njegovog brata i
udarao ga pesnicama, a otac je prišao do njih i pokušavao da ih razvadi. Do
njih su prišli Semir i Isah Kalač i Izet Mujević i udarali su Rašida pesnicama
od kojih udaraca je on pao zadnjim dijelom glave, nakon čega su svi okrivljeni
udarali njegovog oca Rešada pesnicama u predjelu glave, a zatim ga je Izet
udario metalnom šipkom od kog udarca je pao na haubu od auta, a zatim su ga i
okrivljeni Kalači udarali pesnicama i on je pao na asvalt, nakon čega
okrivljeni Isah kaže "neka umre majku mu jebem". Istakao je da prije ovog
događaja nije znao imena okrivljenih, ali je imena saznao posle tuče.
Okrivljenog Izeta je prepoznao na fotografiji koju mu je pokazao Miko
Škrijelj. Naveo je da je okrivljeni Izet pobegao sa lica mjesta prije nego što
je došla policija. Nakon toga primjetio da je na lice mjesta došla policija
među kojima i Mirsad Škrijelj koji je trener karate kluba Rožaje u kojem i on
trenira, kojom prilikom su Kalači upućivali razne psovke i hteli da se biju sa
policijom. U jednom momentu došao je Remko Zejnelagić kojeg poznaje jer se
druži sa njegovim unukom i obratio se Kalačima " šta uradiste ovo pobiste
nedužne ljude". Tada je jedan od Kalač koji je bio zaklonjen građevinskom
mašinom kamenom gađao Remka i pogodio ga u glavu - vilicu od kojeg udarca je
pao, pa su do njega prišli njegovi sinovi i prebacili ga u bolnicu. Remkovi
sinovi ništa nijesu imali u rukama i nijesu nikog napadali. Iskaz ovog svedoka
sud je ocijenio kao objektivan i istinit, obzirom da je isti veoma ubjedljivo
do detalja opisao događaj u prisustvu pedagoga koji je izjavio da ovaj svedok
ima izražen intelektualni kapacitet i odličnu hronologiju događaja, tako da u
konkretnom slučaju imajući u vidu njegove intelektualne potencijale i broj
detalja koji je obrazložio ne može se zaključiti da je čitav događaj
iskonstruisan i da dijete reprodukuje događaj kao izmišljenu stvar, te smatra
da se istom može vjerovati, te dovodeći to u vezu sa iskazima oštećenih i
navodima iz medicinske dokumentacije i nalazom i mišljenjem vještaka
medicinske struke prof. dr. Miodraga Šoća i ostalim izvedenim pisanim
dokazima, zaista se nesumnjivo utvrđuje prednje činjenično stanje.
Iz iskaza svedoka Mirsada zv. Mika Škrijelja proizilazi da je zaposlen u
Ispostavi Rožaje i kritičnog dana je bio na dužnosti na pozorničkom reonu br.
1.. Nešto prije 21,00 h. Saznao je da je oštećene Babiće Rešada i Rašida neko
fizički napao u blizini gornje džamije, da su u nesvesnom stanju i krvavi, pa
je pošao u tom pravcu i pozvao pojačanje policije i hitnu službu. Kada je
došao na lice mjesta, vidio je više građana među kojima je bio i Nedžad
Zejnelagić, koji se prepirao sa sinovima Isaha Kalača, a nije imao nikakav
predmet u rukama, pa je pokušavao da prekine svađu i galamu. Tada se jedan od
Isahovih sinova mašio kamena i gađao u pravcu Remza Zejnelagića koji je sa
svojom suprugom išao prema kući i nikakve aktivnosti nije preuzimao u svađi. i
pogodio ga u predjelu glave od kojeg udarca je pao u nesvijest. Da je na lice
mjesta primjetio i Rešadovog sina Ensara koji trenira karate kod njega, koji
je plakao i vriskao i rekao mu da su mu otac i brat povrijeđeni. Ensar je na
fotografiji kasnije prepoznao okrivljenog Izeta Mujevića i rekao mu da je on
udario metalnom šipkom Rešada. U istrazi je istakao da je Remza Zejnelagića
gađao kamenom stariji Isahov sin, a na pretresu održanom 12.03.2013.g. je
naveo da je jedan Isahov sin - Senad gađao i pogodio kamenom Remza a drugi sin
koji je mršaviji Semir je u rukama imao dva kamena i govorio da mu niko ne
prilazi a nije pokušao da gađa oštećenog Remza već je kamenje bacio na njegov
zahtjev. Na pretresu održanom 19.04.2013.g. svedok Mirsad Škrijelje je istakao
da je smatrao da je stariji Isahov sin Senad i da je on gađao Remza kamenom, a
da je mlađi sin Semir i da on nije gađao Remza kamenom već je imao dva kamena
u rukama koja je spustio na njegovo naređenje, a Isah nije imao kamen u
rukama, niti su pokušavali da gađaju u pravcu oštećenog Remza, te da je
smatrao da Semir sa Isahom priveden u policiju a Senad je kasnije doveden.
Nakon čitanja službene zabilješke Ispostave Rožaje iz koje se vidi da su
okrivljeni Isah i Senad privedeni u Ispostavu Rožaje, a Semir se kasnije
javio, svedok Mirsad Škrijelj je istakao da smatra da su navodi u službenim
zabilješkama tačni, te da je moguće da je on zamijenio imena okrivljenih i
njegovu životnu dob. Iskaz ovog svedoka, sud je prihvatio u dijelu da je
stariji sin okrivljenog Isaha - Semir gađao i pogodio oštećenog Remza, te da
drugi Isahov sin Senad i okrivljeni Isah nijesu gađali kamenjem u pravcu
Remza, obzirom da je njegov iskaz, u ovom dijelu, potvrđen iskazom svedoka
-oštećenog Remza, svedoka Nedžada Zejnelagića i navodima iz službenih
zabilješki. Međutim, iskaz ovog svedoka dat na pretresu od 12.03.2013.g. u
dijelu da je Remza pogodio Senad a ne Semir, sud nije prihvatio obzirom da je
isti u tom dijelu neobjektivan, neuvjerljiv i opovrgnut iskazima imenovanih
svedoka i navodima iz službenih zabilješki Ispostave Rožaje koje je prihvatio
i ovaj svedok nakon čitanja istih i objasnio da je zamijenio imena okrivljenih
i njihovu životnu dob tako da je očigledno da je oštećenog Remza gađao i
pogodio kamenom okrivljeni Semir a ne okrivljeni Senad.
Iz iskaza svedoka Senada Nurkovića, proizilazi da je dana 07.07.2012.g. bio u
prodavnici koja se nalazi u blizini kritičnog mjesta,kada je jedna od radnica
kazala "nedajte ovamo se biju, ubiše čoveka", pa je izašao i vidio kako
oštećeni Rešad pada na avalt glavnom okrenutom prema asvaltu. Do njega je bio
njegov sin Rašid krvav po licu i njegov maloletni brat koji je plakao. On i
jedna djevojka -Husić su prišli do Rešada i ukazivali mu pomoć, zatim su
zaustavili jednog momka koji ga je vozilom prevezao do bolnice, a sa njim je
pošao i Rašid. Nakon toga vidio je Remza zv. Remka Zejnelagića koji je pitao
"šta uradiste od čoveka", a nikom se nije posebno obraćao. Na to je reagovao
Isah Kalač i rekao mu da se ne miješa i da se povuče sa lica mjesta. Tu je
došao i policajac Mirsad Škrijelj i tada je neko pogodio Remza u glavu od kog
udarca je on pao na podlogu a pored njega je vidio kamen, te je zaključio da
ga je neko gađao kamenom a nije vidio koje lice ga je gađalo i pogodilo. Do
Remza je prišao njegov sin Nedžad i poveo ga u bolnicu. Iskaz ovog svedoka,
sud je prihvatio kao objektivan, uvjerljiv i potkrijepljen iskazima oštećenih
i ostalim izvedenim dokazima.
Iz iskaza svedoka Ismeta Mujevića, proizilazi da je kritičnog dana radio na
radilištu blizini džamije u Rožajama sa Isahom Kalačem i njegovim sinovima.
Bio je u jednoj rupi sa Samirom Kalačem iz koje su trebali da izvuku mašinu. U
jednom momentu čuli su galamu pa su istrčali da vide o čemu se radi. Vidio je
njegovog brata Izeta koji ide prema svom autu koji mu je rekao da je bila neka
svađa a zatim je ušao u auto i otišao sa lica mjesta. Kasnije mu je Izet
pričao da je razdvajao Senada Kalača koji se tukao sa Babićima i ništa mu
drugo nije kazao. Te večeri je saznao da je Remzo Zejnelagić povrijeđen a ne
zna detalje. Ovo je istakao u istrazi, a na pretresu je naveo kao u istrazi, s
tom razlikom što je istakao da mu Izet nije rekao da je razdvajao Senada i
Babiće u kritičnom momentu. Iskaz ovog svedoka, sud je prihvatio u dijelu u
kojem je isti saglasan sa utvrđenim činjeničnim stanjem. Međutim njegov iskaz
u dijelu u kojem nije saglasan sa utvrđenim činjeničnim stanjem, sud nije
prihvatio obzirom da isti nastoji da minimizira ulogu svog brata Izeta,
posebno na pretresu, nastojeći na taj način da mu pomogne da izbjegne
krivičnopravnu odgovornost.
Iz iskaza svedoka Nedžada Zenelagića, proizilazi da je kritičnog dana došao na
lice mjesta i vidio neku gužvu koju je pokušavao da rasčisti policajac Miko
Škrijelj. Kada je njegov otac Remzo saznao da su Kalači tukli Babići i pitao
Isaha zbog čega je to uradio, on mu je odgovorio "neka smo ih ubili sve im
jebem", našta mu je Remzo rekao da nijesu trebali da to urade. Nakon toga Isah
i njegovi sinovi su krenuli na njega i mašili se kamenja. Isah je prvo pokušao
da gađa Remza ali mu je Miko zadržao ruku i skrenuo putanju kamenam, te ga
nije pogodio. Zatim je gađao i Isahov mlađi sin Senad ali ga ni on nije
pogodio jer ga je u tome spriječio Miko i skrenuo putanju kamena. Posle toga
Isahov stariji sin Semir je gađao i pogodio kamenom Remza u predjelu glave -
vilice, pa je on pokazao Miku na Semira i rekao mu da je Semir pogodio
njegovog oca. Tu je bio prisutan mlađi sin oštećenog Rešada koji je plakao i
vriskao. Nije vidio kada su Babići povrijeđeni jer je kasnije došao na lice
mjesta a saznao je da su ih povrijedili Isah Kalač i njegovi sinovi. Iskaz
ovog svedoka, sud je prihvatio u dijelu u kojem je saglasan sa utvrđenim
činjeničnim stanjem. Međutim, njegov iskaz u dijelu u kojem navodi da su Isah
i Senad gađali kamenom prema oštećenom Remzu i da ih je u tome spriječio
policajac zv. Miko Škrijelj i skrenuo putanju kamena, sud nije prihvatio
obzirom da je njegov iskaz u ovom dijelu opovrgnut iskazom svedoka Mirsada
Škrijelja u dijelu u kojem je sud prihvatio njegov iskaz i Remza Zejnelagića
iz kojih jasno proizilazi da je oštećenog Remza u kritičnom momentu gađao i
pogodio okrivljeni Semir, a nijesu ga gađali i ostali okrivljeni.
Iz iskaza svedoka Fazile Husić, proizilazi da je kritičnog dana prolazila
pored džamije i vidjela gužvu i jedno lice kako leži na asvaltu kome je bila
polomljena nosna kost i posječena lijeva obrva i da mu teče krv iz tih
djelova. Vidjela je jedno lice koje je pokušavalo da mu ukaže pomoć, pa je ona
prišla do njega da bi mu ukazala prvu pomoć. U tom momentu naišlo je jedno
vozilo i vozač ovog vozila ga je prebacio do Doma zdravlja. Kasnije je saznala
da je povrijeđen Rešad Babić a nezna kako je povrijeđen.Iskaz ovog svedoka sud
je ocijenio kao objektivan, uvjerljiv i potkrijepljen iskazom svedoka Senada
Nurkovića, a nalazi oslonca i u ostalim izvedenim dokazima.
Sud je cijenio i iskaze svedoka Besaleta Feleća, Nihada Zejnelagića, Dževada
Murića, Fahrudina zv. Farko Koraća, pa je našao da nema uticaja na drugačiji
zaključak, obzirom da se iz njihovih iskaza vidi da nisu bili u kritičnom
momentu na kritičnom mestu, već su kasnije došli kada je sve bilo završeno, te
im nije su poznate odlučene činjenice vezane za ovaj događaj.
Iz nalaza i mišljenja vještaka medicinske struke dr. Miodraga Šoća od
23.07.2012.g. i medicinske dokumentacije na ime oštećenih, proizilazi da je
kritičnog dana oštećeni Rešad Babić zadobio povrede u vidu preloma nosnih
kostiju sa pomakom koštanih odlomaka, rane prskotine grebena nosa, otoka nosa
i četiri krvna podliva u čeono slepoočnom predjelu. Navedene povrede su
posledica višekratnog dejstva (najmanje pet udaraca) teškog i jako zamahnutog
mehaničkog oruđa (moguće i pesnica) na navedene djelove tijela-glave. Povreda
u vidu preloma nosnih kostiju se kvalifikuje kao teška tjelesna povreda, a
ostale povrede i pojedinačno i u svom zbiru kao lake tjelesne povrede. Da je
oštećeni Rašid Babić zadobio povrede u vidu potresa mozga, krvnog podliva
desnog slepoočnotemenog predjela, krvnog podliva lijevog slepoočnopotiljačnog
(zaušnog ), krvni podliv unutrašnjeg ugla oka, otok lijevog jagodičnog
predjela, ranu razderinu gornje usne i ranu razderinu donje usne. Navedene
povrede posledica su višekratnog djejstva (najmanje četiri udarca) tupog
teškog i jako zamahnutog mehaničkog oruđa (moguće i pesnica) na navedene
djelove tijela - glave. Potres mozga predstavlja tešku telesnu povredu a
ostale povrede i pojedinačno i u svom zbiru predstavljaju laku telesnu
povredu. Da je Remzo Zejnelagić zadobio povrede u vidu preloma desne strane
donjovilične kosti, prelom IV, V, VI i VII zuba u donjoj vilici sa desne
strane, iščašenje I, II i III zuba u gornjoj vilici sa desne strane i
iščašenje I i II zuba u gornjoj vilici sa lijeve strane. Navedene povrede
posledice su dejstva tupog, teškog i jako zamahnutog mehaničkog oruđa (moguće
i kamen) na navedene djelove tijela - glave. Moguće i u jednom istom aktu
(jedan udarac). Navedene povrede predstavljaju pojedinačno i u svom zbiru
tešku tjelesnu povredu. Nalaz i mišljenje ovog vještaka, sud je prihvatio kao
jasan, uvjerljiv i stručan, a dovodeći isti u vezu sa navodima iz medicinske
dokumentacije koju je sud prihvatio kao jasnu i određenu i iskazima oštećenih
i ostalim izvedenim dokazima, zaista nesumnjivo proizilazi da su oštećeni
kritičnog dana zadobili navedene povrede i da su im iste nanijeli okrivljeni,
na način kako je to opisano u dispozitivu presude po I.
Sud je cijenio i nalaz i mišljenje vještaka dr Milorada Magdelinića i navode
iz medicinske dokumentacije na ime okrivljenog Senada Kalača, pa je našao da
isti nemaju uticaja na drugačiji zaključak. Naime vještak je nakon uvida u
medicinsku dokumentaciju na ime okrivljenog Senada Kalača našao da je isti
zadobio dva krvna podliva u predjelu lijeve slepoočnice vel. 1x1 cm i
oguljotina kože u predjelu trećeg prsta desne šake, koje se pojedinačno i
zbirno kvalifikuju kao laka tjelesna povreda i da su krvni podlivi u predjelu
slepočnice su nastali udarcem, tupim mehaničkim oruđem kao što je pesnica ili
neki predmet, a oguljotina na trećem prstu desne šake je nastala grebanjem
noktima, grebanjem od neku grubu tkaninu ili udarcem stisnutom pesnicom u
djelove tijela na kojima se nalaze kosti kao što je čelo, teme, potiljak tj.
aktivnim djelovanjem ruke, pa je isti prihvatio kao objektivan i stručan, a
dovodeći isti u vezu sa ostalim izvedenim dokazima proizilazi da je okrivljeni
Senad navedenu povredu u predjelu ruke zadobio dok je tukao oštećene Rešada i
Rašida aktivnim djelovanjem,a povrede u predjelu slepoočnice mu je moguće
nanio Rašid dok se branio od njega.
Iz fotodokumentacije Ispostave Rožaje od 07.07.2012.g., proizilazi da je
fotografisano mjesto gdje se desio događaj, kao i tragovi nađeni na licu
mjesta, što je konstatovano i u skici lica mjesta i izvještaju kriminalističe
tehnike. Ove dokaze sud je prihvatio kao jasne, određene i potkrijepljene
ostalim izvedenim dokazima.
Iz službenih zabilješki Ispostave Rožaje od 07.07.2012.g., proizilazi da su
okrivljeni Isah Kalač i njegov sin Senad privedeni u Ispostavu Rožaje, odmah
nakon kritičnog događaja koji se dogodio oko 21,00 h kod gornje džamije, a
okrivljeni Semir Kalač je kasnije došao u Ispostavu oko 22,30 h. Ove dokaze
sud je prihvatio kao jasne, određene i potkrijepljene iskazima okrivljenih, a
dovodeći to u vezu sa iskazima svedoka Remza Zejnelagića, Nedžada Zejnelagića
i Mirsada Škrijelja, u dijelu u kojem je sud prihvatio njihove iskaze i
ostalim izvedenim dokazima, zaista se nesumnjivo utvrđuje da je okrivljeni
Semir gađao i pogodio kamenom oštećenog Remza i pobjegao sa lica mjesta, te ga
policija nije privela zajedno sa okrivljenim Isahom i Senadom, već je on
kasnije došao i prijavio se u policiji.
Iz izvoda iz kaznenih evidencija na ime okrivljenih Izeta Mujevića, Isaha
Kalača i Semira Kalača proizilazi da je okrivljeni Izet Mujević osuđivan
osuđivan presudom Osnovnog suda Rožaje K.br. 209/2000 od 07.12.2000.g. zbog
krivičnog djela krađa iz čl. 144. st. 1. KZ RCG na kaznu zatvora u trajanju od
3 mjeseca, uslovno za jednu godinu, da je okrivljeni Isah Kalač osuđivan
presudom Osnovnog suda Berane K.br. 223/93 od 08.12.1992.g. zbog krivičnog
djela iz čl. 143. st. 1. KZN na novčanu kaznu u iznosu od 200.000,00 dinara,
presudom Osnovnog suda Berane K.br. 370/90 od 20.04.1993.g. od 08.12.1992.g.
zbog krivičnog djela iz čl. 143. st. 1. KZN na 30 dana zatvora uslovno za 1
godinu, presudom Osnovnog suda Rožaje K.br. 459/93 i K.br. 307/93 od
07.04.1995.g. zbog krivičnog djela iz čl. 136. st. 3. KZRCG na kaznu zatvira u
trjanju od 90 dana, presudom Osnovnog suda Rožaje K.br. 114/95 od
15.08.1996.g. zbog krivičnog djela iz čl. 207. st. 3. u vezi čl. 1. i čl. 131.
st. 3. KZRCG na kaznu zatvora u trajanju od 6 mjeseci, uslovno za dvije
godine, presudom Osnovnog suda Rožaje K.br. 2/09 od 19.02.2009.g. zbog
krivičnog djela iz čl. 367. st. 3 KZCG na kaznu zatvora u trajanju od 3
mjeseci,a okrivljeni Semir Kalač nije osuđivan. Ove dokaze sud je prihvatio
kao jasne i određene.
Iz izvoda iz kaznene evidencije na ime okrivljenog Senada Kalača, vidi se da
isti nije osuđivan. Ovaj dokaz sud nije prihvatio obzirom da isti ne nalazi
oslonca u navodima iz pravosnažne presude Osnovnog suda u Rožajama K.br.
161/12 od 24.10.2012.g. iz koje se utvrđuje da je okrivljeni Senad Kalač
osuđen navedenom pravosnažnom presudom, zbog krivičnog djela napad na službeno
lice u vršenju službene dužnosti iz čl. 376. st. 3. u vezi st. 1 i 2 KZ, na
kaznu zatvora u trajanju od 3 mjeseca, koja presuda nije navedena u izvodu iz
kaznene evidencije.
Sud je cijenio iskaze okrivljenih, pa je iste prihvatio u dijelu u kojem ne
spore činjenice koje su utvrđene u postupku izvedenim dokazima. Međutim iskaze
okrivljenog Izeta, Isaha i Semira u dijelu da nijesu tukli oštećene Rešada i
Rašida Babića i da Semir nije gađao kamenom oštećenog Remza, te da im nijesu
nanijeli telesne povrede, sud nije prihvatio, obzirom da su njihovi iskazi
neobjektivni, neuvjerljivi i opovrgnuti dokazima izvedenim u postupku. Takođe,
sud nije prihvatio iskaz okrivljenog Senada u dijelu da je on a ne Semir gađao
kamenom oštećenog Remza i nanio mu povrede, i da se stariji Babić tj. oštećeni
Rešad sam povrijedio kada je povukao vrata od kamiona koja su ga udarila, te
da je braneći se od njega i Rašida nekog udario pesnicom, obzirom da je njegov
iskaz neuvjerljiv i opovrgnut dokazima izvedenim u postupku. Stoga je
očigledno da svi okrivljeni sa ovakvim odbranama smišljeno i sračunato nastoje
da izbjegnu krivičnopravnu odgovornost pa sud njihove iskaze, u ovom dijelu,
nije ni mogao prihvatiti.
Sa navedenih razloga, sud nije prihvatio tezu odbrane branioca okrivljenih da
nije dokazano da su njegovi branjenici izvršili krivična djela koja su im
stavljena na teret, te da je okrivljeni Senad bio napadnut u kritičnom momentu
i da je postupao u nužnoj odbrani. Ovo stoga što je u postupku utvrđeno da su
okrivljeni izvršili krivična djela koja su im stavljena na teret i da
okrivljeni Senad nije i nije postupao u nužnoj odbrani, već je nasuprot tome
zajedno sa ostalim okrivljenim napao oštećene Rešada i Rašida Babića i nanio
im navedene tjelesne povrede, te je zato kriv i krivičnopravno odgovoran.
Dakle, u postupku je utvrđeno da su okrivljeni Izet Mujević, Isah Kalač, Semir
Kalač i Senad Kalač dana 07.07.2012.godine, oko 21,00 h, na raskrsnici ulica "
Jaha Kurtagića" i “Raduna Đukića” u blizini OŠ “Mustafa Pećanin” u Rožajama,
zajednički, teško tjelesno povrijedili Rešada Babića, na način što su ga više
puta stisnutim pesnicama udarali po glavi, a Izet Mujević i metalnim pajserom
za montiranje guma po licu-nosu, nanoseći mu tom prilikom tešku tjelesnu
povredu u vidu preloma nosnih kostiju sa pomakom koštanih odlomaka i lake
tjelesne povrede u vidu rane prskotine grebena nosa, otoka nosa i četiri krvna
podliva u čeono slepoočnom predjelu. U konkretnom slučaju okrivljeni su bili
svjesni svog djela i svjesni da zajednički preduzimaju opisane radnje prema
oštećenom Rešadu u cilju nastupanja zabranjene posledice, znajući za njihovu
protivpravnost i to su htjeli, pa su postupali sa umišljajem, kao saizvršioci.
Takođe je utvrđeno da su imenovani okrivljeni istog dana u isto vrijeme i na
istom mjestu zajednički, teško tjelesno povrijedili Rašida Babića, na način
što su ga više puta stisnutim pesnicama udarali u predjelu glave, nanoseći mu
tom prilikom tešku tjelesnu povredu u vidu potresa mozga i lake tjelesne
povrede u vidu krvnog podliva, desnog slepoočnotemenog predjela, krvnog
podliva lijevog slepoočnopotiljačnog (zaušnog ), krvni podliv unutrašnjeg ugla
oka, otok lijevog jagodičnog predjela, ranu razderinu gornje usne i ranu
razderinu donje usne. Okrivljeni su bili svjesni svog djela i svjesni da
zajednički preduzimaju opisane radnje prema oštećenom Rašidu u cilju
nastupanja zabranjene posledice, znajući za njihovu protivpravnost i to su
htjeli, pa su postupali sa umišljajem, kao saizvršioci.
Utvrđeno je da je okrivljeni  Semir Kalač, istog dana u isto vrijeme i na
istom mjestu teško telesno povrijedio Remza Zejnelagića, na način što ga je
gađao i pogodio kamenom u predjelu glave – desne strane lica, nanoseći mu tom
prilikom tešku tjelesnu povredu u vidu preloma desne strane donjovilične
kosti, prelom IV, V, VI i VII zuba u donjoj vilici sa desne strane, iščašenje
I, II i III zuba u gornjoj vilici sa desne strane i iščašenje I i II zuba u
gornjoj vilici sa lijeve strane. Okrivljeni je bio svjestan svog djela, tj.
svjestan da na opisani način preduzima navedene radnje prema oštećenom Remzu u
cilju nastupanja zabranjene posledice a znao je za protipravnost i radnje i
posledice i to je htio, pa je postupao sa umišljajem.
Pravnom ocjenom utvrđenog činjeničnog stanja, sud je našao da su u radnjama
okrivljenih Izeta Mujevića, Isaha Kalača, Semira Kalača i Senada Kalača
sadržani svi bitni elementi dva krivična djela teška tjelesna povreda iz čl.
151. st. 1. u vezi čl. 23. st. 2. KZ, koje su izvršili kao saizvršioci, a u
radnjama okrivljenog Semira Kalača i svi bitni elementi krivičnog djela teška
tjelesna povreda iz čl. 151. st. 1. KZ.
Za krivično djelo teška tjelesna povreda iz čl. 151. st. 1. KZ, propisana je
kazna zatvora u trajanju od šest mjeseci do pet godina.
Za izvršena krivična djela, sud je okrivljene oglasio krivim i utvrdio im
pojedinačne kazne zatvora i to: okrivljenom Izetu Mujeviću, za krivično djelo
teška tjelesna povreda iz čl. 151. st. 1. u vezi čl. 23. st. 2. KZ, (pod st.
1), kaznu zatvora u trajanju od 7 mjeseci, a za krivično djelo teška tjelesna
povreda iz čl. 151. st. 1. u vezi čl. 23. st. 2. KZ, (pod st. 2), kaznu
zatvora u trajanju od 7 mjeseci; okrivljenom Isahu Kalaču, za krivično djelo
teška tjelesna povreda iz čl. 151. st. 1. u vezi čl. 23. st. 2. KZ, (pod st.
1), kaznu zatvora u trajanju od 7 mjeseci, a za krivično djelo teška tjelesna
povreda iz čl. 151. st. 1. u vezi čl. 23. st. 2. KZ, (pod st. 2), kaznu
zatvora u trajanju od 7 mjeseci; okrivljenom Semiru Kalaču, za krivično djelo
teška tjelesna povreda iz čl. 151. st. 1. u vezi čl. 23. st. 2. KZ, (pod st.
1), kaznu zatvora u trajanju od 6 mjeseci, a za krivično djelo teška tjelesna
povreda iz čl. 151. st. 1. u vezi čl. 23. st. 2. KZ, (pod st. 2), kaznu
zatvora u trajanju od 6 mjeseci, a za krivično djelo teška tjelesna povreda iz
čl. 151. st. 1. KZ, (pod st. 3), kaznu zatvora u trajanju od 6 mjeseci i
okrivljenom Senadu Kalaču, za krivično djelo teška tjelesna povreda iz čl.
151. st. 1. u vezi čl. 23. st. 2. KZ, (pod st. 1), kaznu zatvora u trajanju od
7 mjeseci, a za krivično djelo teška tjelesna povreda iz čl. 151. st. 1. u
vezi čl. 23. st. 2. KZ, (pod st. 2), kaznu zatvora u trajanju od 7 mjeseci i
osudio ih i to: okrivljenog Izeta Mujevića na jedinstvenu kaznu zatvora u
trajanju od 1 (jedne) godine i 1 (jedan) mjesec; okrivljenog Isaha Kalača na
jedinstvenu kaznu zatvora u trajanju od 1 (jedne) godine i 1 (jedan) mjesec, u
koju kaznu mu se, na osnovu čl. 51. KZ, ima uračunati vrijeme provedeno u
pritvoru od 07.07.2012.g. do 25.07.2012.g.; okrivljenog Semira Kalača na
jedinstvenu kaznu zatvora u trajanju od 1 (jedne) godine i 5 (pet) mjeseci, u
koju kaznu mu se, na osnovu pomenutog propisa, ima uračunati vrijeme provedeno
u pritvoru od 07.07.2012.g. do 25.07.2012.g. i okrivljenog Senada Kalača na
jedinstvenu kaznu zatvora u trajanju od 1 (jedne) godine i 1 (jedan) mjesec, u
koju kaznu mu se, na osnovu navedenog propisa, ima uračunati vrijeme provedeno
u pritvoru od 07.07.2012.g. do 25.07.2012.g.
Prilikom odlučivanja o izboru vrste i visine kazne, sud je imao u vidu sve
okolnosti iz čl. 42. KZ, koje utiču da kazna bude veća ili manja, pa je
okrivljenim cijenio kao olakšavajuće okolnosti i to: Izetu porodične prilike,
Isahu porodične prilike i siromašno imovno stanje, okrivljenom Senadu
siromašno imovno stanje, a Semiru raniju neosuđivanost i siromašno imovno
stanje, dok je okrivljenim Izetu, Isahu i Senadu cijenio kao otežavajuće
okolnosti njihovu raniju osuđivanost.
Cijeneći navedene okolnosti kao i okolnosti pod kojima su djela izvršena,
držanje okrivljenih nakon izvršenih djela i stepen povrede zaštićenog dobra,
sud je našao da je imalo mjesta izricanju ovakve vrste i visina kazni,
ubijeđen da su izrečene kazne zatvora u naznačenom trajanju srazmjerne težini
izvršenih krivičnih djela i stepenu krivice okrivljenih i da će se sa istim
ostvariti svrha kažnjavanja iz čl. 32. KZ u okviru opšte svrhe krivičnih
sankcija iz čl. 4. istog zakona.
Na osnovu čl. 229. u vezi čl. 226. st. 1. tač. 2. ZKP, sud je obavezao
okrivljene da solidarno plate na ime troškova krivičnog postupka iznos od
308,00 eura u korist budžeta Crne Gore, koji troškovi se odnose na ime
troškova za vještačenje.
Na osnovu čl. 229. u vezi čl. 226. st. 2. tač. 8. ZKP, sud je obavezao
okrivljene da solidarno plate oštećenim Rešadu Babiću, Rašidu Babiću i Remzu
Zejnelagiću iznos od 2.600,00 eura, koji troškovi se odnose na ime troškova za
zastupanje oštećenih od strane punomoćnika.
Na osnovu čl. 229. u vezi čl. 226. st. 2. tač. 9. i st. 3. ZKP, sud je
obavezao okrivljene da plate na ime paušala iznos od po 50,00 eura, u korist
budžeta Crne Gore, a ovo imajući u vidu trajanje i složenost krivičnog
postupka, kao i imovno stanje okrivljenih.
Na osnovu čl. 239. st. 2. ZKP, oštećeni Rešad Babić, Rašid Babić i Remzo
Zejnelagić se radi ostvarivanja imovinsko-pravnog zahtjeva upućuju na
građansku parnicu.
Sa izloženog odlučeno je kao u dispozitivu ove presude pod I.
Iz dokaza izvedenih u postupku proizilazi da nije dokazana teza optužbe da su
okrivljeni Isah, Semir i Senad Kalač kritičnog dana u grupi vršili nasilje
prema oštećenom Remzu Zejnelagiću na način što su ga svi trojica gađali
kamenjem i da su ga Isah i Senad promašili. Nasuprot tome utvrđeno je da
okrivljeni Isah i Senad nijesu gađali kamenjem prema oštećenom Remzu, te ga
nijesu ni promašili, a što jasno proizilazi iz iskaza svedoka Mirsada
Škrijelja i oštećenog Remza koji nalaze oslonca i u ostalim izvedenim
dokazima.
Pošto nije dokazana teza optužbe, da su okrivljeni Isah, Semir i Senad Kalač u
grupi vršili nasilje prema oštećenom Remzu i da su ga Isah i Senad gađali
kamenjem i promašili, to nije dokazano ni da su okrivljeni izvršili krivično
djelo nasilničko ponašanje iz čl. 399. KZ, na način kako je to navedeno u
činjeničnom opisu optužbe.
Pošto nije dokazano da su okrivljeni Isah, Semir i Senad Kalač izvršili
navedeno krivično djelo za koje su optuženi, to je sud iste oslobodio od
optužbe primjenom načela in dubio pro reo (u slučaju sumnje u korist
okrivljenih), te je odlučio kao u dispozitivu ove presude pod II, na osnovu
čl. 373. st. 1. tač. 2. ZKP.
Na osnovu čl. 239. st. 2. ZKP, oštećeni Remzo Zejnelagić se radi ostvarivanja
imovinsko-pravnog zahtjeva upućuju na građansku parnicu.
OSNOVNI SUD U ROŽAJAMA, dana 26.04.2013.g.
Zapisničar, S U D I J A,
Aida Luboder s.r. Milosav Zekić s.r.
PRAVNA POUKA: Protiv ove presude može se izjaviti žalba u roku od 8 dana od
dana prijema iste i to Višem sudu u Bijelom Polju, a preko ovog suda.