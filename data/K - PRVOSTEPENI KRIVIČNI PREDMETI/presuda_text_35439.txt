U IME CRNE GORE
K.109/13/13
OSNOVNI SUD U KOTORU, kao nadležni prvostepeni krivični sud, po sudiji Momirki
Marović, uz učešće zapisničara Ane Marije Petković, u krivičnom predmetu
protiv okrivljenog V M, zbog krivičnog djela teško djelo protiv bezbjednosti
javnog saobraćaja iz čl. 348. st. 3. u vezi sa krivičnim djelom ugrožavanje
javnog saobraćaja iz čl. 339. st. 3 u vezi st. 1. Krivičnog zakonika, koji se
vodi po optužnom predlogu ODT-a Kotor Kt. br. 533/12 od 26.03.2013 godine,
nakon održanog glavnog i javnog pretresa dana 16.05.2013 godine u prisustvu
zamjenika ODT-a Kotor J Č i okrivljenog V M, istoga dana donio je i javno
objavio sledeću
P R E S U D U
OKRIVLJENI V M, JMBG od oca D i majke A, rođene S, rođen godine u P, stalno
nastanjen u P, B I C br. 69, državljanin C G, student, neoženjen, bez djece,
sa završenom SSS, srednjeg imovnog stanja, vlasnik vozila „A A8“ vrijednosti
od oko 20.000 eura, posjeduje i živi sa roditejima u stanu njihovo vlasništvo
P, B I C b. 69, a koji su takođe vlasnici još jednog stana u Podgorici,
osuđivan presudom Višeg suda u Podgorici K.br. od 23.4.2004 godine zbog
krivičnog djela iz čl. 245/1 KZSRJ na jednu godinu zatvora, i presudom Višeg
suda u Podgorici K.br. od 26.5.2010 godine zbog krivičnog djela iz čl. 300 st.
1. KZ-a na dvije godine zatvora, protiv kojeg se ne vodi postupak za drugo
krivično djelo
Kriv je
Što je dana 31.07.2012. godine, oko 00,40 časova, na raskrsnici ulica novog B,
ul. 29. N i M u B, upravljajući pmv marke «A A8» reg.ozn. , vlasništvo M I,
suprotno odredbi čl. 37. st. 2. Zakona o bezbjednosti saobraćaja na putevima,
ugrozio saobraćaj i doveo u opasnost život oštećenog M Z iz B, na način što
približavajući se raskrsnici vozilom, svjestan da može učiniti krivično djelo
ali olako držeći da do toga neće doći, nije propustio motocikl marke "Y" reg.
ozn. , kojim je upravljao M Z ulicom sa prvenstvom prolaza i započeo radnju
skretanja ulijevo, već je nastavljajući da se kreće pravolinijski kroz
raskrsnicu, ušao u putanju kretanja motocikliste, što je za posledicu imalo
ostvarivanje kontakta prednjeg lijevog dijela vozila sa prednjim desnim bočnim
dijelom motocikla, nakon čega se oštećeni prevrnuo sa motocikl na lijevu
stranu, te zadobio teške tjelesne povrede u vidu djelimične rupture -
djelimični rascjep pravog mišića lijeve butine sa krvnim podlivom u predjelu
lijeve nadkoljenice.
- čime je učinio krivično djelo teško djelo protiv bezbjednosti javnog
saobraćaja iz čl. 348. st. 3. u vezi sa krivičnim djelom ugrožavanje javnog
saobraćaja iz čl. 339. st. 3. u vezi st.1. Krivičnog zakonika
Pa ga sud na osnovu naprijed navedene krivično-pravne odredbe i člana 3, 5, 8,
13, 16, 32, 33, 39, 42, 45, 46 KZ-a i čl. 368. i 374. ZKP-a
O S U Đ U J E
Na novčanu kaznu u iznosu od 1.200,00 eura (hiljadudvjesto eura) koju će
optuženi platiti u roku od 90 dana od dana pravosnažnosti presude, a koja će
se u slučaju nenaplativosti zamjeniti tako što će se za svakih započetih 25,00
eura novčane kazne odrediti jedan dan zatvora.
Optuženi je dužan da na ime sudskog paušala uplati iznos od 50,00 eura i na
ime troškova krivičnog postupka uplati iznos od 153,50 eura a u roku od 90
dana od dana pravosnažnosti presude.
Novčanu kaznu, troškove postupka i sudski paušal optuženi će platiti u datom
roku na žiro račun broj 832-16-52 u korist budžeta Crne Gore s pozivom na
posl. br. K.109/13/13.
Oštećeni M Z se sa imovnsko pravnim zahtjevom upućuje na parnicu.
O b r a z l o ž e nj e
ODT Kotor je aktom Kt. br. 533/12 od 26.03.2013. godine optužilo V M zbog
krivičnog djela teško djelo protiv bezbjednosti javnog saobraćaja iz čl. 348.
st. 3. u vezi sa krivičnim djelom ugrožavanje javnog saobraćaja iz čl. 339.
st. 3. u vezi st. 1. Krivičnog zakonika.
U svojoj odbrani okrivljeni V Mje naveo da je kritične prilike upravljao sa
svojim vozilom bliže opisanim u dispozitivu, kroz B, i kretao se iz pravca "S"
ka S G u B. Prije same raskrsnice koja sa desne strane vodi ka semaforu, a
pravo ka S G je stao kako bi propustio kolonu vozila koja se kretala iz pravca
S G ka semaforu u B. Vozilo koje je bilo na početku kolone koje se kretalo iz
suprotnog pravca, odnosno njegov vozač mu je amblendovao u smislu da ga
propušta da on prodje rasrsnicu i krene ka S G. Iz stanja mirovanja okrivljeni
navodi da je vrlo malom brzinom krenuo kroz raskrsnicu, međutim oštećeni koji
se kretao motociklom je bio iza vozača koji se nalazio prvi u koloni iz
suprotnog pravca i zaobišao je ovo vozilo i to tako što ga je zaobišao
prešavši preko središnjeg djela kolovoza odnosno oko bijele trake i tu je
došlo do kontakta. U momentu kada je otpočeo radnju uključivanja u raskrsnicu
nije vidio da je motociklista takođe započeo zaobilaženje ovog vozila koje mu
je dalo signal da ga propušta i to je vjerovatno razlog zbog kojeg je došlo do
nezgode, jer da je vidio da je isti otpočeo tu radnju, on ne bi otpočinjao sa
radnjom uključivanja, već bi ga propustio. Nakon što je oštećeni pao nakon
nezgode, okrivljeni navodi da je istom pomogao i ubrzo je došla hitna pomoć i
isti je odvezen u Dom zdravlja u B. Okrivljeni je u naveo da se interesovao za
zdravlje oštećenog nakon nezgode, te da su i danas u dobrim odnosima, čak da
su se i čuli neposredno prije ročišta.
U dokaznom postupku radi utvrđivanja činjeničnog stanja i krivice okrivljenog
sud je proveo sledeće dokaze: izvršio uvid u zapisnik o uviđaju saobraćajne
nezgode br. 300/12 sa skicom lica mjesta od 31.07.2012. godine, uvid u
izvještaj ljekara jedinice za hitnu pomoć u V br. 789 na ime M Z od
31.07.2012. godine, uvid u izvještaj ljekara Kliničkog centra Crne Gore br.
2374 od 31.07.2012. godine, na saglasnost stranaka pročitani su nalaz i
mišljenje vještaka saobraćajne struke Đ V od 26.02.2013. godine i nalaz i
mišljenje vještaka medicinske struke dr. K N od 17.12.2012. godine kao i iskaz
oštećenog M Z sa zapisnika pred ODT-om Kotor od 25.12.2012. godine, te je
izvršen uvid u izvod iz kaznene evidencije za okrivljenog UP PJ P od
30.04.2013. godine.
Nije bilo prigovora na izvedene dokaze niti predloga za dopunu dokaznog
postupka.
Uvidom u zapisnik o uviđaju saobraćajne nezgode br. 300/12 sa skicom lica
mjesta od 31.07.2012. godine utvrđeno je lice mjesta saobraćajne nezgode i
učesnici iste i to V M koji je upravljao motornim vozilom marke “A A8” reg.
oznaka BD i M Z, koji je upravljao motociklom marke “V” reg. oznaka BD , a
koji nije zatečen na licu mjesta jer je u nezgodi povrijeđen pa je odvezen u
Hitnu medicinsku pomoć. Na skici lica mjesta predstavljen je položaj vozila i
motocikla koji su učestvovali u predmetnoj saobraćajnoj nezgodi, a nakon
nezgode.
Uvidom u izvještaj ljekara jedinice za hitnu pomoć u B br. 789 na ime M Zod
31.07.2012.godine utvrđeno je da je isti dovezan u tu ustanovu radi ukazivanja
pomoći zbog zadobijenih povreda u udesu, kojom prilikom su iste i
konstatovane, te dat uput za bolnice K i R.
Uvidom u izvještaj ljekara Kliničkog centra Crne Gore br. 2374 na ime M Z od
31.07.2012. godine utvrđene su povrede imenovanog, utvrđena dijagnoza i
propisana dalja odgovarajuća terapija.
Uvidom u nalaz i mišljenje vještaka saobraćajne struke Đ V od 26.02.2013
godine, kojim je prikazana vremensko prostorna analiza toka saobraćajne
nezgode, utvrđeno je da je opasna situacija pretvorena u saobraćajnu nezgodu,
nastala na način što vozač vozila “A A8”, BD , prilikom uključivanja u
raskrsnicu iz sporedne ulice, nije propustio motocikl koji se kretao glavnom
ulicom, što je bio obavezan da učini, jer je motociklista imao prioritet u
prolazu, već je nastavio kretanje i ušao u putanju kretanja motocikla, kada
motociklista nije imao vremensko-prostornih uslova da pri posjedovanoj brzini
aktiviranjem radne kočnice zaustavi motocikl prije mjesta kontakta. Ovakav
način upravljanja vozilom od strane vozača vozila “A A8”, BD , posledica je
greške u upravljanju u dijelu nepoštovanja propisa koji obavezuju vozača da
prilikom uključivanja u raskrsnicu iz sporedne ulice, mora zaustaviti vozilo i
propustiti motociklistu koji se kretao glavnom ulicom, što nije učinio, a što
predstavlja osnovni i jedini uzrok nastanka predmetne saobraćajne nezgode.
Vozač motocikla “Y”, BD svojim postupkom nije uticao na nastanak nezgode, jer
mu je vozilo iz sporedne ulice ušlo u putanju kretanja.
Uvidom u nalaz i mišljenje vještaka medicinske struke dr. K N od 17.12.2012.
godine utvrđeno je da je oštećeni M Z zadobio povredu u vidu djelimične
rupture- djelimičnog rascjepa pravog mišića lijeve butine sa krvnim podlivom u
predjelu lijeve natkoljenice, a što predstavlja tešku tjelesnu povredu nastalu
uslijed kontakta istog i predmetnog putničkog motornog vozila.
Oštećeni M Z je naveo da se kritične večeri kretao ulicom M svojim motociklom
marke “Y”, te da se dolaskom u raskrsnicu zaustavio, pogledao desno a zatim
započeo radnju skretanja ulijevo prema ulici 22. N. Oštećeni navodi da se
kretao brzinom od oko 10 do 15 km/h i u momentu kad je započeo radnju
skretanja ulijevo primjetio je da iz pravca N B nailazi jedno putničko motorno
vozilo koje pokušava da ugrabi da prođe između njega i “TQ”-a, kako bi
nastaviilo put M ulicom. Oštećeni je naveo da je kritične prilike imao
prvenstvo prolaza obzirom da je ulica iz pravca Novog bulevara sporedna. Do
kontakta je došlo na kolovoznoj traci kojom se on kretao, naveo je oštećeni.
Nakon kontakta oštećeni je pao sa motora i motor je odbačen na mjestu kako je
prikazano skicom lica mjesta. Od udarca u nogu nije mogao da ustane, a
policijska patrola se nalazila u blizini tako da mu je ista pritekla u pomoć,
a zatim je vozilo Hitne pomoći došlo na lice mjesta, i on je transportovan
istim. Okrivljeni se nije interesovao o njegovom zdravstvenom stanju nakon
nezgode, tek nakon nekog vremena kada je on kontaktirao njegovog druga,
okrivljeni mu se pravdao time da nije mogao naći njegov broj telefona, te da
je to razlog zašto se nije interesovao o njegovom zdravstvenom stanju.
Oštećeni je još naveo da se pridružuje krivičnom gonjenju i da postavlja
imovinsko-pravni zahtjev.
Uvidom u izvod iz kaznene evidencije za okrivljenog UP PJ Podgorica od
30.04.2013. godine utvrđeno je da je isti osuđivan i to: presudom Višeg suda u
Podgorici K.br. od 23.4.2004 godine zbog krivičnog djela iz čl. 245/1 KZSRJ na
jednu godinu zatvora, i presudom Višeg suda u Podgorici K.br. od 26.5.2010
godine zbog krivičnog djela iz čl. 300 st. 1. KZ-a na dvije godine zatvora .
Cijeneći sve provedene dokaze pojedinačno i u uzajamnoj povezanosti, kao i u
odnosu na odbranu okrivljenog sud je utvrdio činjenično stanje opisano u
izreci odluke.
Sud je utvrdio činjenično stanje navedeno u izreci prije svega na osnovu
iskaza oštećenog, zapisnika o uviđaju saobraćajne nezgode, te nalaza i
mišljenja vještaka saobraćajne i medicinske struke, a koje dokaze je sud
prihvatio.
Sud je prihvatio nalaz i mišljenje vještaka saobraćajne struke, jer je isti
dat po pravilima nauke i struke, na osnovu kojeg je utvrđen uzrok nastanka
predmetne saobraćajne nezgode. Naime, vještak u svom nalazu i mišljenju
objašnjava da je do saobraćajne nezgode došlo jer vozač vozila “A A8”, BD ,
prilikom uključivanja u raskrsnicu iz sporedne ulice, nije propustio motocikl
koji se kretao glavnom ulicom, što je bio obavezan da učini, jer je
motociklista imao prioritet u prolazu, već je nastavio kretanje i ušao u
putanju kretanja motocikla, kada motociklista nije imao vremensko-prostornih
uslova da pri posjedovanoj brzini aktiviranjem radne kočnice zaustavi motocikl
prije mjesta kontakta. Ovakav način upravljanja vozilom od strane vozača
vozila “A A8”, BD , posledica je greške u upravljanju u dijelu nepoštovanja
propisa koji obavezuju vozača da prilikom uključivanja u raskrsnicu iz
sporedne ulice, mora zaustaviti vozilo i propustiti motociklistu koji se
kretao glavnom ulicom, što nije učinio, a što predstavlja osnovni i jedini
uzrok nastanka predmetne saobraćajne nezgode. Vozač motocikla “Y”, BD , svojim
postupkom nije uticao na nastanak nezgode, jer mu je vozilo iz sporedne ulice
ušlo u putanju kretanja.
Naime, okrivljeni je u svojoj odbrani naveo da se kritične prilike kretao iz
pravca „S“ ka S G, te da kada je došao na raskrsnicu koja vodi pravo ka S G, a
desno ka glavnim semaforima, zaustavio se kako bi propustio kolonu vozila iz
suprotnog smjera. Dok je stajao na raskrsnici, vozač vozila koje je dolazilo
iz suprotnog smjera mu je ablendovao, pa je on shvatio to kao da ga propušta
da prođe prvi iako on ima prednost, međutim nije primjetio da se iza tog
vozila kretao motocikl, koji je zaobišao to vozilo sa lijeve strane istog,
nakon čega je došlo do kontakta motocikla i vozila okrivljenog, pri čemu je
vozač motocikla, ovdje oštećeni, od udara pao na tlo i zadobio tjelesne
povrede. Oštećeni, M Z, je naveo da se kretao ulicom M svojim motociklom marke
„Y“ te da kada je bio na raskrsnici, otpočeo radnju skretanja ulijevo, ali mu
je u putanju kretanja ušlo vozilo koje je dolazilo iz suprotnog smjera, a u
odnosu na koje je on imao prvenstvo prolaza, obzirom da se ulica iz koje je
dolazilo isto, smatra sporednom ulicom, pri čemi je došlo do ostvarivanja
kontakta sa tim vozilom, a zbog čega je pao sa motocikla i zadobio povrede.
Dakle cijeneći ovakvu odbranu okrivljeog u odnosu na iskaz oštećenog, sud je
mišljenja da je odbrana okrivljenog usmjerena na izbjegavanje krivice. Ovo tim
prije kada se uzme u obzir da oštećeni ne potvrđuje navode odbrane okrivljenog
da je navodno oštećeni obilazio vozilo koje se kretalo ispred istog i koje je
vozilo okrivljenom ambledovalo i tako mu dalo znak da se nastavi kretati kroz
raskrsnicu i to tako što se trebao uključiti sa sporedne ulice, jer je za sud
nelogična odbrana okrivljenog da bi neko ko se kreće u raskrsnici sa pravom
prvenstva, propuštao okrivljenog koji se uključivao sa sporednog puta, ovo tim
prije kada se uzme u obzir da je oštećeni M na detaljan način opisao kako je
došlo do nezgode, ne pominjući da je u samoj raskrsnici bilo koje vozilo
obilazio, a koji iskaz je sud prihvatio, ovo tim prije što su njegovi navodi u
potpunosti potvrđeni nalazom i mišljenjem vještaka saobraćajne strke koji je
naveo da isti kao vozač motocikla “Y”, BD , svojim postupkom nije uticao na
nastanak nezgode, jer mu je vozilo iz sporedne ulice ušlo u putanju kretanja.
Sud je takođe prihvatio i nalaz i mišljenje vještaka medicinske struke dr K N
budući da na ovoaj nalaz nije bilo prigovora ni primjedbi, a na osnovu kojeg
je utvrđeno da je oštećeni M Z zadobio teške tjelesne povrede, bliže opisane u
izreci.
Naime odredbom člana 37. stav 2 Zakona o bezbjednosti saobraćaja na putevima,
propisano je da je vozač koji se približava raskrsnici dužan da vozi brzinom
da se može zaustaviti i propustiti vozila koja na raskrsnici imaju prvenstvo
prolaza.
Time su se u radnjama okrivljenog ostvarila sva bitna obilježja bića krivičnog
djela teško djelo protiv bezbjednosti javnog saobraćaja iz čl. 348 st. 3 u
vezi sa krivičnim djelom ugrožavanja javnog saobraćaja iz čl. 339 st. 3 u vezi
st. 1 Krivičnog zakonika.
Sud je utvrdio da je okrivljeni postupao nehatno, jer je bio svjestan da
navedenim postupanjem u saobraćaju može izazvati nezgodu, ali je olako držao
da do toga neće doći ili da će je moći spriječiti, to jest u ovom slučaju da
će izbeći izvršenje predmetnog krivičnog djela, da će radnju radnju kretanja
kroz raskrsnicu sa sporednog puta bezbjedno izvršiti a u odnosu na
motociklistu koji se kroz rasksnicu kretao sa pravom prvenstva prolaza,
međutim do nezgode je došlo.
Prilikom odluke o vrsti i visini kazne sud je imao u vidu da je za ovo
krivično djelo u zakoniku propisana kazna zatvora do 4 godine. U konkretnom
slučaju sud je optuženog osudio na novčanu kaznu u iznosu od 1.200,00 eura
koju je optuženi dužan da plati u roku od 90 dana od dana pravosnažnosti
presude, istovremeno određujući da će se ista u slučaju nenaplativosti
zamijeniti kaznom zatvora na način što će se za svakih započetih dvadeset pet
eura novčane kazne odrediti jedan dan zatvora. Sud smatra da će se ovom kaznom
postići svrha kažnjavanja, odnosno da će se dovoljno uticati na optuženog da
više ne vrši ovakva, ni slična krivična djela kao, kao i ciljevi generalne
prevencije. Sud takođe smatra da je ova novčana kazna adekvatna imovnom stanju
okrivljenog, te da se njenim izricanjem neće ugroziti njegova egzistencija,
kao ni članova njegove porodicie, obzirom da isti stanuje sa roditeljima, a
ovo tim prije kada se uzme u obzir da posjeduje vozilo vrijedno oko 20.000
eura, te njegovi roditelji posjeduju nekretnine i to dva stana u Podgorici . U
smislu člana 42. KZ-a sud je na strani okrivljenog kao olakšavajuće okolnosti
cijenio njegovu mladost, koju okolnost je sud cijenio kao naročito
olakšavajuću okolnost, dok je kao otežavajuće okolnosti sud cijenio to što je
ranije osuđivan.
Imajući u vidu naprijed navedeno te primjenom čl. 3, 5, 8, 13, 16, 32, 33, 39,
42, 45,46 KZ-a i čl. 368. i 374. ZKP-a odlučeno je kao u izreci.
Sud je obavezao okrivljenog da na ime sudskog paušala uplati iznos od 50,00
eura i na ime troškova krivičnog postupka iznos od 153,50 eura, i to na ime
vještačenja po vještacima medicinske i saobraćajne struke, u roku od 90 dana
od pravosnažnosti presude, na žiro račun broj 832-16-52 u korist Budžeta Crne
Gore i da dokaz o uplati dostavi ovom sudu s pozivom na broj K.109/13/13.
Oštećeni M Z je sa imovinsko pravnim zahtjevom upućen na parnicu, shodno članu
236. stav 3. ZKP-a.
Na prednjim razlozima sud je zasnovao svoju odluku.
OSNOVNI SUD U KOTORU
Dana 16.05.2013. godine
Zapsiničar Sudija
Ana Marija Petković Momirka Marović
PRAVNA POUKA: Protiv ove presude ima se pravo žalbe u roku od 8 dana od dana
prijema iste Višem sudu u Podgorici, a preko ovog suda.