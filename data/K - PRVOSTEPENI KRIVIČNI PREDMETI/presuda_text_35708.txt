K.br. 50/2013
U IME CRNE GORE
VIŠI SUD U PODGORICI, kao prvostepeni krivični, u vijeću sastavljenom od
sudije Suzane Mugoše kao predsjednika vijeća, i sudija Ljiljane Lalićević i
Ranka Vukića, kao članova vijeća, uz učešće Biljane Rakočević kao zapisničara,
u krivičnom predmetu protiv optuženog R.N., zbog krivičnog dijela silovanje iz
čl. 204 st.1 Krivičnog zakonika, kojeg brani adv. D.Dj., odlučujući po
optužnici Višeg državnog tužilaštva u Podgorici Kt.br. 23/13 od 03.04.2013.
godine, koju je na glavnom pretresu zastupao Željko Tomković, zamjenik Višeg
državnog tužioca u Podgorici, nakon održanog glavnog i javnog pretresa dana
09.10.2013. godine, u prisustvu optuženog i njegovog branioca, donio je i
istog dana javno objavio
P R E S U D U
Prema optuženom R.N. , JMBG ...., od oca V. i majke D., rodjene K., rodjen
....godine u B.P., sa prebivalištem u B.P.,Z.bb., državljanin C.G., neoženjen,
pismen, završio osnovnu školu, lošeg imovnog stanja, neosudjivan, u pritvoru
od 25.02.2013. godine,
- na osnovu člana 372 stav 1 tač. 1 Zakonika o krivičnom postupku
O D B I J A S E O P T U Ž B A
Da je:
dana 25.02.2013. godine, izmedju 01,30 i 05,00 časova, u B., upotrebom sile i
prijetnjom da će neposredno napasti na život oštećene M.B., prinudio na
obljubu oštećenu, na način što je prethodno ponudio oštećenu da je svojim
putničkim motornim vozilom marke "A:", reg. oznaka BP AP ..., odveze do kuće
iz kafane "G." u V.p., gdje oštećena radi kao konobarica, te nakon što je
oštećena to prihvatila, dolaskom u B., mimo njene volje, skrenuo vozilom u
pravcu S.B. i povezao oštećenu u mračnu makadamsku ulicu u blizini S.B., gdje
je na makadamskom putu zaustavio vozilo i parkirao se i tu, u vozilu,
zahtijevao od oštećene da sa njom ima seksualni odnos, čemu se oštećena
protivila govoreći mu da to ne želi i da je strah, moleći ga da je vozi kući,
pokušavajući da pobjegne iz vozila, nakon čega je okrivljeni povukao za ruku i
vratio na sjedište, te potom udario stisnutom pesnicom u predjelu glave,
nanijevši joj laku tjelesnu povredu, u vidu otoka u desnom tjemenom predjelu,
promjera 4x4, govoreći joj "ako još jednom dirneš kvaku, gotova si" , psujući
joj majku, zatim joj rekao "skini se i radi kako ti ja kažem", za koje vrijeme
ga je oštećena molila da je vrati kući, da bi potom naredio oštećenoj da skine
garderobu, što je oštećena iz straha i uradila, nakon čega je okrivljeni
skinuo garderobu i oborio sjedište suvozača na kojem je sjedjela oštećena,
zatim legao preko oštećene i počeo da je ljubi po licu i tjelu i da je dira po
grudima, da bi nakon toga ostvario seksulani odnos sa oštećenom tako što je
stavio svoj polni organ u polni organ oštećene, te nakon ostvarenog seksulnog
odnosa poslije 5 minuta ponovo počeo da ljubi oštećenu, da je dira po njenom
polnom organu i da je ljubi po tijelu i ponovo stavio svoj polni organ u polni
organ oštećene, za koje vrijeme ga je oštećena molila da je pusti na miru i da
je odveze kući, te nakon ostvarenog seksualnog odnosa zahtijevao od oštećene
da stavi njegov polni organ u njena usta, što je oštećena protivno svojoj
volji iz straha i uradila, te nakon što je zadovoljio svoj polni nagon obukao
svoju garderobu i rekao oštećenoj da se obuče, te potom sa navedenim vozilom
povezao oštećenu u pravcu centra grada, te dolaskom ispred dragstora "K."
zaustavio vozilo, kako bi oštećena kupila nešto za hranu, nakon čega je
oštećena ulaskom u dragstor prijavila nevedeni dogadaj licima zaposlenim u
dragstoru, a potom sa jednim od radnika pomenutog dragstora pošla do zgrade
policije u B. gdje je prijavila navedeni dogadjaj policiji,
- čime bi izvršio krivično djelo silovanje iz člana 204 stav 1 Krivičnog
zakonika.
Troškovi krivičnog postupka padaju na teret budzetskih sredstava suda.
O b r a z lo ž e nj e
Optužnicom Višeg državnog tužilaštva Kt.br. 23/13 od 03.04.2013. godine,
optuženom R.N. stavljeno je na teret da je izvršio krivično djelo silovanje iz
člana 204 stav 1 Krivičnog zakonika.
Na glavnom pretresu od 09.10.2013. godine, u završnoj riječi, nakon završenog
dokaznog postupka, zamjenik Višeg državnog tužioca je izjavio da odustaje od
optužbe protiv optuženog R.N., sa razloga što je pravosnažnim rješenjem Višeg
suda u Podgorici K.br. 50/13 od 18.09.2013. godine izdvojen iz spisa predmeta
zapisnik o saslušanju svjedoka oštećene M.B. pred Višim državnim tužiocem od
26.02.2013.godine, a kako se na glavnom pretresu oštećena koristila zakonskim
pravom da ne svjedoči, u spisima predmeta nema drugih dokaza iz kojih bi
proizilazilo da je optuženi izvršio krivično djelo koje mu je optužnicom
stavljeno na teret.
Kako je zamjenik Višeg državnog tužioca odustao od optužbe protiv optuženog
R.N., sud se nije upuštao u meritorno odlučivanje, več je donio presudu kojom
se optužba odbija.
Shodno članu 230 st.1 Zakonika o krivičnom postupku, odlučeno je da troškovi
krivičnog postupka padaju na teret budžetskih sredstava suda.
VIŠI SUD U PODGORICI
Dana 09.10.2013. god.
ZAPISNIČAR PREDSJEDNIK VIJEĆA - SUDIJA
Rakočević Biljana,s.r. Mugoša Suzana s.r
PRAVNA POUKA: Protiv ove presude može se
izjaviti žalba Apelacionom sudu u roku od 15 dana
od dana prijema presude a preko ovog suda.
ZTO-Biljana Rakočević