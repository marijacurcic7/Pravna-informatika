OSNOVNI SUD U ROŽAJAMA
K.br.5/13.
U IME CRNE GORE
OSNOVNI SUD U ROŽAJAMA i to Predsjednik suda Camić Zahit, kao sudija
pojedinac, sa zapisničarem Burdžović Adisom, odlučujući po optužnom predlogu
Osnovnog Državnog Tužilaštva iz Rožaja Kt.br.5/13. od 24.01.2013.godine,
protiv okrivljenog Č. A. iz Rožaja zbog krivičnog djela laka tjelesna povreda
iz čl. 152.st.2. u vezi st.1. Krivičnog Zakonika, nakon održanog glavnog i
javnog pretresa u prisustvu Zamjenika Osnovnog Državnog Tužioca Kalač Aldina
iz Rožaja, oštećenog F. M. i okrivljenog dana 18.02.2012.g. donio je i javno
objavio
P R E S U D U
Okrivljeni Č. A., JMB ., od oca Safeta i majke M., rodj. rodj. M., rodjen
..godine, u Rožajama, gdje i živi, drž. CG, razumije Crnogorski jezik, koji mu
je i maternji, pismen, završio SSS, nezapošljen, neoženjen, siromašnog imovnog
stanja, osudjivan presudom ovog suda K.br.185/11. od 28.12.2011. godine, zbog
krivičnog djela teška kradaja iz čl. 240.st.1. KZ CG, uslovnom osudom 3
mjeseca zatvora za jednu godinu.
K R I V J E
Što je:
Dana 31.12.2012.godine oko 23,30 h, ispred kafića Stil koji se nalazi u ul.
„30.“ Septembar“ u Rožajama, lako tjelesno povrijedio M. F., na način što ga
je stisnutom pesnicom udario u predjelu lica a nakon toga ga odgurnuo usled
čega je oštećeni pao na asvaltnu podlogu – sredstvo podobno da tijelo teško
povrijedi ili zdravlje teško naruši, udarajući lijevim laktom od istu, a zatim
ga je stopalom obuvenim u obuću sredstvom podobnim da tijelo teško povrijedi
ili zdravlje teško naruši, više puta udario u predjelu desnog oka i nosa usled
čega je oštećeni zadobio lake tjelesne povrede u vidu naprsnuća nosnih
kostiju, oguljotine u predjelu nosa, otoka u predjelu oba kapka desnog oka sa
posljedičnim krvarenjem vežnjače, otoka u predjelu desnog obraza, ogrebotine
desnog zaušnog predjela i nagnječenje u predjelu lijeve nadlaktice,
-čime je izvršio krivično djelo laka tjelesna povreda iz čl. 152.st.2. u vezi st. 1. Krivičnog Zakonika.
Pa ga sud na osnovu pomenutog zakonskog propisa, primjenom čl.
4.13.15.32.36.42. Krivičnog Zakonika, čl. 226.229. i 374. Zakonika o Krivičnom
Postupku
O S U DJ U J E
NA KAZNU ZATVORA u trajanju od 60 (šezdeset) dana.
Da plati ovom sudu na ime troškova krivičnog postupka iznos od 176 eura i na
ime paušala iznos od 40 eura, u roku od 15 dana po pravnosnažnosti ove
presude.
O b r a z l o ž e n j e
ODT iz Rožaja podnio je optužni predlog Kt.br.5/13. od 24.01.2013. godine,
protiv okrivljenog Č. A. iz Rožaja, zbog krivičnog djela laka tjelesna povreda
iz čl. 152.st.2. u vezi st. 1. KZ.
Na glavnom pretresu Zamjenik Odt-a precizirao je činjenični opis iz optužnog
predloga kao u izreci presude. Istakao je da je izvedenim dokazima utvrdjeno
da je okrivljeni izvršio krivično djelo za koje je optužen. Predložio je da
sud optuženog za izvršeno krivično djelo oglasi krivim i osudi na kaznu
zatvora u trajanju od 60 dana.
Oštećeni F. M. pridružio se krivičnom gonjenju Odt-a u odnosu na okrivljenog,
a imovinsko pravni zahtjev nije postavio.
Okrivljeni Č. A. na glavnom pretresu u svojoj odbrani istakao je na zapisniku
Ktr.br.1/13. od 03.01.2013. godine pred ODT-om u Rožajama: da je dana
31.12.2012. godine bio u kafiću Stil u Rožajama sa društvom. U kafiću je
konzumirao alkohol tako da se napio zbog veće količine alkohola koju je
konzumirao i nije znao šta radi. Ne može da se sjeti da li se tukao sa
oštećenim kojeg od ranije zna iz vidjenja. Sjutra dan vlasnik kafića Stil
pričao mu je šta je radio i sa kim se tukao. Žao mu je što je do toga došlo.
Odmah je poslao mirovno vijeće kod oštećenog radi pomirenja. Ne sjeća se
detalja izmedju njega i oštećenog zbog pijanstva.
Na glavnom pretresu u svemu je ponovio iskaz dat na pomenutom zapisniku s tim
što je dodao: kada mu je u ODT-u u Rožajama saopšteno šta mu se stavlja na
teret interesovao se za oštećenog. Oštećeni nije prihvatio da se sa istim
pomiri. Pomenutog dana je konzumirao alkohol kod kuće, a nakon toga nastavio u
pomenutom lokalu te da se ne sjeća nijednog dogadjaja. Kaje se za ovo što se
dogodilo izmedju njega i oštećenog.
Na glavnom pretresu sud je izveo dokaze: saslušanjem u svojstvu svjedoka -
oštećenog F. M., pročitao: izvještaj JZU Dom zdravlja u Rožajama od 02.01. i
03.01. 2013. godine, izvještaj ljekara specijaliste br.2. od
03.01.2013.godine, izvještaj rendgen kabineta Doma zdravlja u Rožajama od
03.01.2013.godine, zapisnik o ispitivanju alkohola u organizmu okrivljenog od
1,55./’ od 01.01.2013. godine, po saglasnosti stranaka pročitao nalaz i
mišljenje sudskog vještaka medicinske struke prof. dr. Miodraga Šoća dat u
predmetu Kt.br.5/13. ODT-a u Rožajama, u svojstvu sudskog vještaka medicinske
struke saslušao dr. Hajrana Kalača neuropsihijatra iz Rožaja i pročitao izvod
iz kaznene evidencije na ime okrivljenog.
Svjedok – oštećeni F. M. na zapisniku Ktr.br.1/13. od 03.01.2013. godine, pred
ODT-om u Rožajama istakao je: da je dana 31.12.2012.godine bio u kafiću Stil u
Rožajama u društvu sa Š. D. i A. P.. Nje konzumirao alkohol već sokove. Oko
23,30 h, izašao je iz lokala gdje je primijetio A. D. sa kojim je susjed u
selu u društvu sa A. Č., kojeg je poznavao iz vidjenja. Obzirom da se sa A.
poznaje istog je sa grudvom od snijega gadjao, ali ga nije pogodio. Prišao mu
je okrivljeni i pitao ga je zbog čega gadja. Okrivljenom je kazao da poznaje
A. i da se sa istim šalio. Okrivljeni ga je bez razloga udario stisnutom
pesnicom u predjelu lijevog obraza pored uva nanoseći mu povrede. Okrivljeni
je ušao u kafić gdje se i on uputio. Kada je bio na stepeništu primijetio je
okrivljenog na stepeništu sa još dva momka koje nije poznavao. Okrivljeni mu
je kazao da izadju te je pomislio da će da mu se izvini za zadati udarac.
Izašao je iz lokala i odmah je pao na asvaltnu podlogu i ne sjeća se da li ga
je prethodno okrivljeni udario ili ga je gurnuo. Na asvaltnu podlogu udario je
lijevim laktom. Okrivljeni ga je nogom obuvenom u cipelu udario u predjelu
desnog oka i nosa od čega je izgubio svijest. Kada se osvijstio primijetio je
dva momka koji su bili udaljeni od njega i isti su razgovarali telefonom.
Ustao je, ušao u vozilo koje mu je bilo u toj blizini i pošao do autobuske
stanice, gdje se na česmi umio od krvi koja mu je curela iz nosa. Pošao je u
pravcu grada gdje je našao D. Š. i A. sa kojima je sjedio u društvu i sa istim
pošao u pravcu naselja Zeleni gdje je ostao kod svog strica A. da spava.
Sjutra dan je vidio povrede koje je zadobio, pa je pošao u hitnu službu radi
ukazivanja ljekarske pomoći. Ovo nije odmah prijavio u policiji jer je smatrao
da nema veće povrede, ali je na insistiranje porodice sjutra dan ovo prijavio
u policiji i javio se u Dom zdravlja. Imao je povrede u predjelu oka, nosa, po
licu, kao i lijevoj ruci. Siguran je da mu je povrede nanio okrivljeni. Nije
osjetio, niti je vidio da su ga udarala lica koja su bila u društvu sa
okrivljenim kada su se sreli na stepeništu.
Na glavnom pretresu u svemu je ponovio iskaz sa pomenutog zapisnika s tim što
je dodao: nije mu poznato zbog čega ga je okrivljeni pomenutog dana napao i
povrijedio. A. koji je bio u društvu sa okrivljenim je vidio kada ga je isti
prvi put udario pesnicom ispred kafića. Kada se sa okrivljenim sreo na
stepeništu od kafića isti nije bio u društvu sa A.. Niko nije bio prisutan
kada ga je drugi put izudarao. Okrivljeni je na nogama imao cipele. Prilikom
pada na asvaltnu podlogu osjetio je bol u potiljačnom dijelu glave. Ne zna
imena lica koja su bila na stepeništu i nije mu poznato da li su ona bili u
društvu sa okrivljenim. Sa okrivljenim nije uspostavio dobre odnose i ako se
isti interesovao preko mirovnog vijeća za izmirenje koje nije prihvatio.
Sudski vještak dr. Hajran Kalač, neuropsihijatar istakao je: da je u zapisniku
od 01.01.2013. godine o ispitivanju alkohola u organizmu okrivljenog
konstatovano da isti ima prisustvo alkohola u krvi. Da utvrdjena koncentracija
alkohola u krvi kod okrivljenog predstavljala je srednje teško napito stanje
zbog čega je okrivljenom bila umanjena mogućnost rasudjivanja i kontrolisanja
postupaka. Zbog te koncentracije alkohola isti se mogao sjetiti dogadjaja i
postupaka, ali ne i svih detalja. Mogućnost upravljanja postupcima kod
okrivljenog je bila smanjena, ali ne bitno.
Specijalista za sudsku medicinu prof. dr. Miodrag Šoć u pisanom nalazu i
mišljenju istakao je: da su kod oštećenog konstatovane povrede naprsnuće
nosnih kostiju, oguljotina u predjelu nosa, otok u predjelu oba kapka desnog
oka sa posljedičnim krvarenjem vežnjače, otok u predjelu desnog obraza,
ogrebotina desnog zaušnog predjela i nagnječenje u predjelu lijeve nadlaktice.
Ove povrede su posledica višestrukog dejstva (najmanje tri udarca) tupog,
teškog i zamahnutog mehaničkog orudja (moguće i pesnica i zamahnuto obuveno
stopalo) na odgovarajuće predjele tijela. Povrede nadlaktice mogle su nastati
padom i udarom o tvrdu i neravnu podlogu. Sve povrede pojedinačno i u svom
zbiru predstavljaju lake tjelesne povrede. Kod oštećenog je usled
povredjivanja bio prisutan stres blagog stepena, kao i glavobolja.
Sud je cijeneći iskaz okrivljenog i izvedne dokaze pojedinačno i u vezi sa
ostalim izvedenim dokazima te je na osnovu takve ocjene utvrdio činjenično
stanje opisano u izreci presude.
Iz iskaza okrivljenog proizilazi da je on pomenutog dana bio u kafiću Stil u
Rožajama gdje je konzumirao alkohol. U ovom dijelu njegov iskaz sud je
prihvatio i isti uzeo kao dokaz, jer je potvrdjen iskazom oštećenog i
zapisnikom o ispitivanju prisustva alkohola u organizmu kod istog. Medjutim,
njegov iskaz u dijelu koji se odnosi da se zbog pijanstva ne sjeća šta se
dogodilo izmedju njega i oštećenog, sud je ocijenio kao njegovo nastojanje da
na taj način izbjegne krivično pravnu odgovornost za krivično djelo za koje je
optužen i u ovom dijelu njegov iskaz je suprotan izvedenim dokazima, a posebno
nalazu i mišljenju sudskog vještaka dr. Hajrana Kalača neuropsihijatra.
Iz iskaza svjedoka – oštećenog M. se vidi da je on pomenutog dana bio u kafiću
Stil u kojem nije konzumirao alkohol već sok. Kada je izašao iz kafića
primijetio je njegovoj susjeda D. A. sa kojim se poznaje u društvu sa
okrivljenim. Da je uzeo grudvu snijega i istu bacio put A. da se našali.
Prišao mu je okrivljeni i udario ga pesnicom u predjelu obraza i uva.
Okrivljeni je ušao u lokal gdje je i on pošao. Sa okrivljenim se sreo na
stepeništu i isti ga je pozvao da izadju ispred lokala. Kada se okrenuo
odjednom je pao na asvaltnu podlogu. Prišao mu je okrivljeni i više puta ga
udario nogom obuvenom u obuću u predjelu glave od čega je izgubio svijest.
Kada je ustao pošao je u vozilo koje mu je bilo u toj blizini. Umio se na
česmi od krvi koja mu je tekla iz nosa. Pošao je do grada gdje se sreo sa A. i
Š., sa kojima je prethodno sjedio u drutšvu i pošao kod svog strica gdje je
spavao. Sjutra dan je vidio vidne povrede od zadobijenih udaraca. Pošao je u
Dom zdravlja na pregled i nakon toga u policiju gdje je ovo prijavio. Imao je
povrede u predjelu lica, oka, nosa, lijeve ruke i osjećao je glavobolju.
Njegov iskaz sud je u svemu prihvatio kao tačan, objektivan i kao takav
saglasan sa izvedenim dokazima, a u odlučnim činjenicama i sa iskazom
okrivljenog koji nije sporio činjenicu da je pomenutog dana bio u lokalu u
kojem je bio i oštećeni. Oštećeni je na jasan i nedvosmislen način opisao
cijeli tok togadjaja tako da njegov iskaz ničim nije doveden u sumnju.
Medicinsku dokumentaciju koja je izdata na ime oštećenog kao i zapisnik o
ispitivanju prisustva alkohola u krvi kod okrivljenog, Sud je prihvatio kao
tačnu i objektivnu jer je saglasna sa ostalim izvedenim dokazima.
Iz nalaza i mišljenja sudskog vještaka medicinske struke prof. dr. Miodraga
Šoća se vidi da su u medicinskoj dokumentaciji izdata na ime oštećenog
konstatovane povrede opisane u izreci presude. Da je povreda u predjelu lijeve
nadlaktice mogla nastati padom o tvrdu neravnu podlogu, a da su ostale povrede
mogle nastati dejstvom zamahnutog tupog orudja u šta spada i obuveno stopalo i
da se radilo o najmanje tri udarca. Ovaj nalaz i mišljenje sud je prihvatio
kao stručan, objektivan i kao takav saglasan sa medicinskom dokumentacijom te
i iskazom oštećenog.
Nalaz i mišljenje sudskog vještaka dr. Hajrana Kalača, neuropsihijatra koji se
odnosi na stanje pijanstva okrivljenog, a na osnovu konstatacije alkohola koja
je kod istog utvrdjena i konstatovana u zapisnku o ispitivanju prisustva
alkohola u organizmu. Naime, iz ovog nalaza i mišljenja se vidi da se radilo o
srednjem teškom napitom stanju kod okrivljenog zbog čega je kod istog bila
smanjena mogućnost upravljanja postupcima, ali ne bitno, te da je zbog toga
isti imao umanjenu mogućnost rasudjivanja i postupanja, i da se mogao sjetiti
dogadjaja i postupaka. Ovaj nalaz i mišljenje sud je prihvatio kao realan i
stručan.
Pravnom ocjenom utvrdjenog činjeničnog stanja, sud je našao da su u radnjama
okrivljenog sadržani svi bitni elementi krivičnog djela laka tjelesna povreda
iz čl. 152.st.2. u vezi st. 1. KZ izvršenog na način, vrijeme i mjestu kako je
opisano u izreci presude. Naime, okrivljeni je pomenutog dana lako tjelesno
povrijedio oštećenog, na način, što ga je pesnicom udario u predjelu lica a
nakon toga odgurnuo ispred kafića Stil u Rožajama usled čega je isti pao na
asvaltnu podlogu, a zatim ga je više puta udario u predjelu desnog oka i nosa
stopalom obuvenim u obuću kao sredstvima koja su podobna da tijelo teško
povrijede i zdravlje teško naruše usled čega je isti zadobio opisane povrede
koje se i pravno kvalifikuju kao lake tjelesne povrede.
Cijeneći psihički odnos okrivljenog prema izvršenom krivičnom djelu sud je
našao da je okrivljeni u konkretnom slučaju postupao sa umišljajem jer je bio
svjestan da oštećenog može tjelesno povrijediti postupajući na opisani način,
te je pristao na nastupanje zabranjene posledice.
Za izvršeno krivično djelo sud je našao da je okrivljeni krivično pravno
odgovoran, te ga je oglasio krivim pošto je našao da nema elemenata koji bi
isključivali njegovu krivično pravnu odgovornost i osudio ga na kaznu zatvora
u trajanju od 60 dana.
Prilikom odmjeravanja kazne okrivljenom za izvršeno krivično djelo u granicama
Zakonom propisanim, a imajući u vidu sve okolnosti (olakšavajuće i
otežavajuće) iz čl. 42. KZ, sud je kao olakšavajuće okolnosti okrivljenom uzeo
u obzir da se radi o mladom čovjeku, da nije u radnom odnosu, njegove lične i
materijalne prilike, okolnosti pod kojima je izvršio ovo krivično djelo,
njegov odnos prema izvršenom krivičnom djelu, dok mu je kao otežavajuću
okolnost uzeo u obzir to što je do sada osudjivan, pa ga je sud u tom smislu
vodeći računa o stepenu nastupjele posledice izvršenog krivičnog djela osudio
na kaznu zatvora u naznačenom trajanju ubijedjen da će se sa istom postići
svrha kažnjavanja iz čl. 4. u vezi čl. 32. KZ.
U smislu čl. 226. i 229. ZKP, okrivljeni je obavezan da plati na ime troškova
krivičnog postupka iznos od 176 eura, a koji troškovi se odnose na ime naknade
za vještačenje od strane vještaka medicinske struke kao i da plati na ime
paušala iznos od 40 eura, a ovo imajući u vidu trajanje i složenost krivičnog
postupka.
OSNOVNI SUD U ROŽAJAMA, dana 18.02.2013.godine.
ZAPISNIČAR PREDSJEDNIK SUDA
Burdžović Adisa s.r. Camić Zahit s.r.
PRAVNA POUKA: Protiv ove presude može se izjaviti žalba
u roku od 8 dana od dana prijema iste i to Višem sudu u
Bijelom Polju, a preko ovog suda.