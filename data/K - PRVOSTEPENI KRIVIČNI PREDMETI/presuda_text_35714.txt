OSNOVNI SUD U ROŽAJAMA
K.br. 8/13 (spojen mu 9/13)
U IME CRNE GORE
SUDIJA OSNOVNOG SUDA U ROŽAJAMA, Milosav Zekić uz učešće zapisničara Aide
Luboder, rješavajući po optužnim predlozima Osnovnog državnog tužilaštva iz
Rožaja Kt.br. 238/11 od 28.12.2011.g. podnijet protiv okrivljenog izeta
Mujević iz Rožaja, zbog krivičnog djela teška tjelesna povreda iz čl. 151. st.
1. Krivičnog zakonika i Kt.br. 253/11 od 28.12.2011.g. podnijet protiv
okrivljenog Alije Kalača iz Rožaja zbog krivičnog djela ugrožavanje opasnim
osudjem pri tuči i svadji iz čl. 154. Krivičnog zakonika, nakon održanog
glavnog i javnog pretresa u prisustvu zamjenika Osnovnog državnog tužioca
Aldina Kalača iz Rožaja, okrivljenih Alije Kalača, Izeta Mujevića i njegovog
branioca adv. Nikole Čukića iz Berana, a u odsustvu njegovog  branioca adv.
Draga Pantovića, dana 14.03.2013.g. donio i javno objavio
P R E S U D U
I
Okrivljeni IZET MUJEVIĆ, JMBG 0310963272013, od oca Tahira i majke Ramize
rodj. Salihović, rodjen 03.10.1963. g. u s. Bačevac, Opština Rožaje sa
prebivalištem u naselju Ibarac, Opština Rožaje, državljanin Crne Gore,
razumije crnogorski jezik a njegov jezik je crnogorski, nezapošljen, oženjen,
otac četvoro djece, pismen sa završenom SSS, srednjeg imovnog stanja,
osudjivan presudom Opštinskog suda Skoplje K.br. 1288/83 od 29.12.1983.g. zbog
izvršenog krivičnog djela po čl. 156/1 KZM, na 20 (dvadeset) mjeseci zatvora,
presudom Opštinskog suda Rožaje K.br. 128/84 od 23.11.1985.g. zbog krivičnog
djela po čl. 152/1 KZ SRCG na 90 (devedeset) dana zatvora uslovno jedna
godina, presudom Opštinskog suda T. Mitrovica K.br. 5/88 od 27.07.1988.g. zbog
izvršenog krivičnog djela po čl. 165/3-1, na 350.000 dinara, presudom Okružnog
suda Kraljevo K.br. 34/91 od 31.12.1991.g. zbog krivičnog djela po čl. 171.
st. 3. KZS na 4 (četiri) godine zatvora, presudom Osnovnog suda Rožaje K.br.
294/00 od 29.03.2001.g. zbog izvršenog krivičnog djela laka tjelesna povreda
po čl. 37/2-1 na 9.000,00 dinara, presudom Osnovnog suda Rožaje K.br. 319/00
od 12.12.2001.g. zbog izvršenog krivičnog djela utaja čl. 154/3-1 na jednu
godinu zatvora, presudom Opštinskog suda Batočina K.br. 7/01 od 27.09.2002.g.
zbog izvršenog krivičnog djela po čl. 166/1 KZ RS na jednu godinu zatvora
uslovno tri godine (osuda brisana rješenjem Opštinskog suda Batočina Kv.br.
30/09 od 26.10.2009.g.), presudom Osnovnog suda Rožaje K.br. 2/03 od
19.02.2003.g. zbog krivičnog djela po čl. 33 Zakona o inspekcijskog kontroli
na 6.000,00 dinara, presudom Osnovnog suda Rožaje K.br. 312/05 07.02.2006.g.
zbog izvršenog krivičnog djela ugrožavanje opasnim orudjem pri tuči i svadji
po čl. 154. KZ CG na 800,00 eura, presudom Opštinskog suda Tutin K.br. 118/07
od 27.02.2008.g. zbog izvršenog krivičnog djela po čl. 23. ST 1 ZJRM ometanje
OSL, na tri mjeseca zatvora, presudom Osnovnog suda Rožaje K.br. 249/07 od
20.02.2008.g. zbog izvršenog krivičnog djela po čl. 376/1 KZ na tri mjeseca,
presudom Osnovnog suda Rožaje K.br. 226/05 od 16.12.2008.g. zbog izvršenog
krivičnog djela sprečavanje službenog lica u vršenju službene radnje čl.
375/3-3-1 KZ CG na 60 dana zatvora i presudom Osnovnog suda Rožaje K.br. 53/10
od 04.05.2010.g. zbog izvršenog krivičnog djela ugrožavanje opasnim orudjem
pri tuči i svadji čl. 154 KZ na novčanu kaznu od 500,00 eura.
K R I V J E
Što je:
dana 03.11.2011.g. oko 10,30 časova u Ul. "13. Juli" u Rožajama, teško
tjelesno povrijedio Aliju Kalača, na način što ga je prvo obuvenim stopalom
udario u predjelu lijeve butine a zatim stisnutom pesnicom u predjelu nosa
nanoseći mu tom prilikom tešku tjelesnu povredu u vidu preloma nosnih kostiju
sa dislokacijom sa krvarenjem iz nosa i pomijeranjem nosne piramide u desnu
stranu i lake tjelesne povrede u vidu krvnog podliva u predjelu grebena nosa
vel. 3x2 cm, krvnog podliva ispod unutrašnjeg ugla lijevog oka vel. 2x1 cm,
oguljotinu u predjelu vrha nosa sa lijeve strane vel. 3x2 mm i krvnog podliva
na prednjoj strani lijeve butine vel. 2x6 cm
- čime je izvršio krivično djelo teška tjelesna povreda iz čl. 151.st. 1.
Krivičnog Zakonika
pa ga sud primjenom pomenutog zakonskog propisa i čl. 4, 13, 15, 32, 36 i 42.
Krivičnog zakonika i čl. 374. Zakonika o krivičnom postupku
O S U Đ U J E
Na KAZNU ZATVORA u trajanju od 7 (sedam) mjeseci.
Da plate na ime troškova krivičnog postupka iznos od 226,00 eura, i na ime
paušala iznos od 50,00 eura, u korist budžeta Cre Gore, u roku od 15 dana po
pravosnažnosti ove presude.
II
Okrivljeni ALIJA KALAČ, JMBG 0805949272018, od oca Redže i majke Filjke rodj.
Hodžić, rodjen 08.05.1949.g. u s. Kalače, Opština Rožaje, sa prebivalištem u
ul. "13 juli" br. 14, Opština Rožaje, državljanin Crne Gore, razumije
crnogorski jezik a njegov jezik je crnogorski, po zanimanju inženjer
šumarstva, oženjen, otac četvoro djece, pismen sa završenim Šumarskim
fakultetom, siromašnog imovnog stanja, neosudjivan
OSLOBAĐA SE OD OPTUŽBE
Da je:
dana 03.11.2011.g. oko 10,30 časova u Ul. "13 Juli" u Rožajama pri svađi sa
Izetom Mujevićem, koja je sastojala u međusobnoj verbalnoj prepirci, mašio se
opasnog oruđa - sekire sredstva podobnog da tijelo teško povrijedi ili
zdravlje teško naruši, na način što je istu uzeo u ruke i zamahnuo u pravcu
Izeta,
- čime bi izvršio krivično djelo ugrožavanje opasnim oruđem pri tuči i svađi
iz čl. 154. Krivičnog zakonika
pošto nije dokazano da je okrivljeni izvršio djelo za koje je optužen.
Troškova krivičnog postupka nije bilo.
O b r a z l o ž e nj e
Osnovno državno tužilaštvo iz Rožaja podnijelo je ovom sudu optužne predloge
Kt.br. 238/11 od 28.11.2011. godine, protiv okrivljenog Izeta Mujevića iz
Rožaja, zbog krivičnog djela teška tjelesna povreda iz čl. 151. st. 1.
Krivičnog zakonika (KZ) i Kt.br. 253/11 od 28.12.2011. godine protiv
okrivljenog Alije Kalača iz Rožaja, zbog krivičnog djela ugožavanje opasnnim
oruđem pri tuči i svađi iz čl. 154 KZ.
Na osnovu čl. 31. st. 6. Zakonika o krivičnom postupku (ZKP), sud je izvršio
spajanje postupaka u predmetu K.br. 8/13 po optužnom predlogu Kt.br. 253/11 od
28.12.2011. godine, podnijet protiv okrivljenog Alije Kalača i K.br. 9/13 po
optužnom predlogu Kt.br. 238/11 od 28.12.2011. godine, podnijet protiv
okrivljenog Izeta Mujevića , te je odlučio da se sprovede jedinstven postupak
i donese jedna presuda.
Na glavnom pretresu Zamjenik Osnovnog državnog tužioca Aldin Kalač je,
precizirao činjenični opis djela kao u dispozitivu ove presude, te je
predložio da sud okrivljene oglasi krivim za izvršena krivična djela i
okrivljenog Izeta osudi na kaznu zatvra u trajanju od 7. mjeseci, a
okrivljenog Aliju osudi na novčanu kaznu u iznosu od 400,00 eura.
Branilac okrivljenog Izeta Mujevića, advokat Nikola Čukić, u završnoj riječi
je istakao da u postupku nije dokazano da je njegov branjenik izvršio krivično
djelo koje mu je optužbom stavljeno na teret,obzirom da ga je okrivljeni Alija
Kalač napao, na način što je iz unutrašnjosti garaže uzeo sekiru i zamahnuo da
ga udari, što ukazuje da je imao namjeru da ga liši života ili bar teško
tjelesno povrijedi, kojom prilikom je Izet uspio da uhvati držalo od sekire,
kako bi od sebe odbio istovremeni protivpravni napad, te je postupao u nužnoj
odbrani, pa je predložio da ga sud oslobodi od optužbe.
Okrivljeni Izet Mujević je u svojoj odbrani istakao, da je dana 03.11.2011.
godine oko 10,00 h parkirao putničko motorno vozilo marke "Polo" u ul. "13.
Juli" u Rožajama, ispred stambene zgrade i metalnih garaža, ali nije nikom
smetao da izvede vozilo iz garaže, jer su se vrata od iste mogla otvoriti, a
zatim je pošao do zgrade opštine kako bi nešto oposlio. Nakon završenog posla,
oko 10,30 h je došao do vozila, gdje je primijetio Aliju Kalača koji je
otvorio vrata od garaže koja nijesu dodirivala njegovo auto, a kada ga je
vidio jedna vrata je gurnuo i ona su udarila u njegovo auto. Pitao ga je zašto
mu udara vratima u vozilo, na šta mu je on ljutito kazao zašto parkira vozilo
ispred garaže i otjerao ga u pičku materinu, a zatim je ušao u garažu i
pokušao da uzme klupu za mjerenje trupaca koja je bila obješena na ekser na
zidu do lijevih vrata, gledano prema unutrašnjosti garaže , ali nije uspeo da
je izvuče, pa je uzeo sekiru koja je bila obješena na ekser do klupe, i pošao
prema njemu, psujući ga, zamahnuo je istom da ga udari, ali ga nije udario,
jer se izmakao pa ga je promašio. Kada je ponovo zamahnuo da ga udari sa ovom
sekirom, dohvatio ga je rukama za sekiru, te su se otimali oko nje. Kada mu je
oteo sekiru Alija je pošao nekoliko koraka unazad i stao je sa raširenim
rukama prema zemlji, dok je on ušao u vozilo i otišao sa lica mjesta, a sekiru
je ponio sa sobom. Istakao je da je sa njim u društvu bio Almir Dacić koji je
pokušavao da ih razvadi, a nije učestvovao u otimanju sekire. Takođe je
istakao da Aliju nije udarao stisutom pesnicom u predjelu glave, niti pak
nogama u predejelu testisa ni butine, niti ga je psovao kritičnog dana. Vidio
je da Aliji teče krv iz nosa, te je moguće da se on povrijedio kada su se
otimali oko sekire tj. da ga je udario držalicom ili laktom dok su se otimali
oko sekire. Naglasio je da lijeva vrata od garaže, gledano prema unutrašnjosti
iste, nijesu bila potkočena sekirom, jer nije imalo potrebe za tim, obzirom da
se sama ne mogu zatvoriti kada se otvore, pošto donji dio vrata kači na
asvalt, te se moraju fizički gurati da bi se otvorila i zatvorila. Predložio
je da ga sud oslobodi od optužbe, jer nije izvršio djelo za koje je optužen.
Okrivljeni Alija Kalač je u svojoj odbrani istakao, da je dana
03.11.2011.godine, u pauzi izašao sa posla i ispred njegove garaže primijetio
parkirano vozilo, a nije znao čije je. Tada se nekako uvukao u garažu i
ostavio mlijeko koje je predhodno kupio. Smatrao je da će vlasnik vozila doći
i pomeriti vozilo ispred garaže. Nakon toga je otišao do Centra za socijalni
rad, a zatim do Opštine da nešto završi, a kada je ponovo došao kod garaže u
namjeri da izvede svoje vozilo iz iste i pođe do Doma zdravlja da uzme uput za
svoju ćerku koja je bolesna, da bi je poveo na kontrolu u Podgoricu. Vidio je
vozilo na istom mjestu ispred garaže. Da je nekako otvorio desna vrata od
garaže, gledano prema unutrašnjosti iste, koja su se oslonila na ovo vozilo, a
lijeva vrata je otvorio i potkočio sekirom da se ista nebi sama zatvorila. U
tom momentu, tj. oko 10,30 časova došao je Izet Mujević, sa kojim od ranije ne
govori, i oštrim tonom mu se obratio "što si mi oslonio vrata na kola da mi ih
oštetiš", na šta mu je odgovorio da zna dobro da negovore duži niz godina zbog
toga što mu je i ranije parkirao vozilo ispred garaže, da nije trebao da
ostavlja vozilo ispred njegove garaže, jer zna da ima bolesno dijete koje vodi
u bolnicu. Da mu je Izet odgovorio da ga briga za njega i njegovu porodicu i
da će parkirati kola gde on hoće, pa i ispred njegove garaže i da mu niko
ništa nesmije, te da može da radi šta god hoće. Na to mu je kazao da nemože da
radi šta hoće i traži da ukloni vozilo ispred njegove garaže. U tom momentu
primijetio je jedno lice koje mu se približavalo sa desne strane i kada se
okrenuo da vidi ko ide prema njemu Izet mu je opsovao mrtvu majku, nazvao ga
špijunom i nogom ga udario u predjelu testisa. Tada je Izetu kazao "sram te
bilo što mi psuješ mrtvu majku", našta je on reagovao, tako što ga je još
jedanput udario nogom u predjelu testisa, a zatim jednom i možda i dva puta
stisnutom pesnicom i glavom u predjelu nosa, a zatim je prišao do sekire kojom
su bila potkočena vrata, uzeo je u ruku i krenuo prema vozilu. Da je tada
dohvatio sekiru koja je bila u Izetovim rukama, da bi mu je oteo, ali nije
uspio da mu je otme, jer su istu držali Izet i ovo lice koje je bilo sa njim
koje se preziva Dacić, koji su uspjeli da zadrže sekiru i obojica su ušli u
vozilo, unijeli sekiru, a zatim su se vozilom udaljili sa lica mjesta. Bio je
sav krvav pa je pošao u Ispostavu policije gdje je prijavio slučaj, a zatim i
u Dom zdravlja Rožaje gdje mu je ukazana ljekarska pomoć, nakon čega je
prebačen u Opštu bolnicu u Beranama, gdje je konstatovano da ima prelom nosnih
kostiju, kao i povrede u predjelu butine, a u testisima je osjećao bol.
Istakao je da se u kritičnom momentu nije mašio sekire i istom nije zamahnuo u
pravcu Izeta, niti se je svađao sa njim jer ga nije psovao, te nije izvršio
krivično djelo za koje je optužen pa je predložio da ga sud oslobodi od
optužbe.
Po ovoj pravnoj stvari sud je izveo dokaze: saslušao svedoka Almira Dacića,
pročitao nalaz i mišljenje vještaka otorinolaringologa dr. Jeremić Tomislava
od 05.12.2011.g., nalaz i mišljenje vještaka medicinske strke prof. dr.
Dragane Čukić od 10.03.2012.g., pročitao potvrdu o privremeno oduzetim
predmetima Ispostave Rožaje br. 35/03-SL od 03.11.2011.g.,zapisnik o uviđaju
ovoga suda od 09.05.2012.g., izvještaj ljekara specijaliste JZU Opšte bolnice
Berane br. 3546 od 03.11.2011.g.,izvještaj ljekara specijaliste Opšte bolnice
Berane br. 5637 od 07.11.2011.g., 1828 od 08.11.2011.g. i 1942 od
22.11.2011.g.,rješenje Osnovnog suda u Rožajama Kv.br. 30/12 od 23.03.2012.g.,
rješenje Osnovnog suda u Ulcinju Kv.br. 31/12 od 25.05.2012.g., izvršio uvid u
fotografiju i rendgenski snimak na ime okrivljenog Alije Kalača, izvještaj o
privremenoj spriječenosti za rad, izvještaj prvostepene invalidske komisije
br. 1367/83 od 26.06.1983.g. na ime Sanele Kalač, uvid u sjekiru sa drvenom
držalicom i uvid u izvod iz kaznene evidencije na ime okrivljenih, dok je
odbio predlog branioca okrivljenog za izvođenje dokaza za dopunskim
vještačenjem od strane vještaka medicinse struke dr. Dragane Čukić, obzirom da
je našao da je izvođenje ovog dokaza suvišno, jer je činjenično stanje u
dovoljnoj mjeri utvrđeno za presuđenje, već izvedenim dokazima, tim prije što
je nalaz i mišljenje ovog vještaka pročitan na pretresu, te bi se odlaganjem
pretresa radi njegovog saslušanja samo nepotrebno odugovlačio postupak, a
činjenično stanje bi ostalo neizmijenjeno.
Svjedok Almir Dacić je izjavio, da je dana 03.11.2011.g. sreo Izeta Mujevića
kojeg zna od ranije, jer mu je majka od Mujevića i zamolio ga da ga odveze do
naselja Dedeići, koje je udaljeno od Rožaja oko 5 km, da bi uzeo svoje teretno
motorno vozilo kod majstora, što je on prihvatio. Kada su došli do Izetovog
vozila vidio je da su vrata od jedne garaže bila otvorena i jedna strana
oslonjena na njegovo vozilo. Ispred garaže se nalazio Alija Kalač, kojeg je
Izet pitao zašto je vrata od garaže naslonio na njegovo vozilo, našta je Alija
reagovao tako što mu je opsovao majku , pa ga je Izet upozorio da mu ne psuje
majku. Tada je Alija ušao u garažu u kojoj su se nalazila njegova kola i
pokušao da uzme neki predmet, te pošto nije mogao da ga izvuče, uzeo je
sjekiru, koja je bila obješena na zidu i pošao prema Izetu rekavši mu "dosta
je bilo tvoje" i pokušao da ga udari ovom sekirom. Izet se povukao unazad te
ga nije udario sekirom. Nakon toga Alija je ponovo pokušao da udari Izeta
sekirom i tada ga je Izet dohvatio rukama za držalicu od sekire, te su se
otimali oko nje. Da je tada on prišao do njih da bi spriječio dalju svađu i
tuču i pokušao da ih odvoji i tom prilikom je Izet oteo sjekiru Aliji i ušao u
vozilo, dok je Alija ostao ispred garaže. Vidio je da je Alija povrijeđen i da
krvari iz nosa, a nije vidio kako se povrijedio. Istakao je da vrata od garaže
nijesu bila potkočena ni ovom sekirom koju je Izet oteo Aliji, niti drugom
sekirom. Izet nije udarao Aliju ni nogama, ni pesnicama, ni glavom, niti
sjekirom, niti je Alija padao na asvalt i vozilo, tako da nezna kako se
povrijedio
Iz nalaza i mišljenja vještaka otorinolaringologa dr. Tomislava Jeremić od
05.12.2011.g., vidi se da je uvidom u izvještaj ORL specijaliste od
03.11.2011.g. našao da je Alija Kalač toga dana zadobio tešku tjelesnu povredu
u vidu preloma nosnih kostiju sa pomijeranjem, koja povreda je nanesena
dejstvom tupo-tvrde mehaničke sile (pesnice, lakta, koljena ili nekog tvrdog
predmeta) - udarom sa lijeve strane nosa.
Iz nalaza i mišljenja vještaka medicinske struke prof. dr Dragane Čukić od
10.03.2012.g. vidi se da je na osnovu izvještaja ljekara specijaliste ORL
Opšte bolnice u Beranama od 03.11.2011.g., izvještaja ljekara specijaliste
Opšte bolnice u Beranam od 07.11.2011.g., 08.11.2011.g. i 22,11,2011.g., te
uvidom u renger snimke od 03.11.2011.g. našla da je Alija Kalač dana
03.11.2011.g. zadobio povrede i to: prelom nosnih kostiju sa dislokacijom, sa
krvarenjem iz nosa i pomeranje nosne piramide u desnu stranu, krvni podliv u
predjelu grebena nosa 3x2cm, krvni podliv ispod unutrašnjeg ugla lijevog oka
2x1cm, oguljotina u predjelu vrha nosa sa lijeve strane 3x2 mm i krvni podliv
na prednjoj strani lijeve butine premjera 2x6cm. Navedene povrede, u vrijeme
nanošenja, kvalifikuju se kao teška tjelesna povreda i iste su nastale
djelovanjem tupine zamnahnutog mehaničkog oruđa. Naime, prelom nosnih kostiju
sa dislokacijom, sam za sebe predstavlja tešku telesnu povredu, dok se sve
ostale povrede pojedinačno i zbirno kvalifikuju kao laka tjelesna povreda.
Krvni podliv na grebenu nosa sa prelomom nosnih kostiju i krvni podliv na
unutrašnjem uglu lijevog oka nastali su jednim udarcem i to direktnim u predio
grebena nosa sa lijeve strane i to najverovatnije pesnicom, jer da je ovaj
udarac nastao sekirom - na koži bi postojala i oguljotina, a da je nastao
glavom - krvni podliv bi zahvatio i druge predjele sem nosa, a da je nastao
laktom postojale bi i povrede oko nosa. Oguljotina na vrhu nosa mogla je
nastati noktom, vrhom držalice sekire i sl. Na testisima nijesu ustanovljene
povrede. Krvni podliv na prednjoj strani lijeve butine mogao je nastati bilo
udarcem obuvenog stopala, bilo udarcem nekog dijela sekire (metalni dio -
držalo).
Iz potvrde o privremeno oduzetim predmetima Ispostave Rožaje od 03.11.2011.g.
vidi se da je dana 03.11.2011.g. od okrivljenog Izeta Mujevića privremeno
oduzeta sjekira sa drvenim štilom, što je utvrđeno i neposrednim uvidom u ovu
sekiru.
Iz zapisnika o uviđaju Osnovnog suda u Rožajama od 09.05.2012.g., vidi se da
se garaža okrivljenog Alije Kalača nalazi u Ul. "13.Juli" u Rožajama. Da je u
garaži zatečeno putničko motorno vozilo marke "Vektra" RO AA 638 vlasništvo
okrivljenog Alije. Vrata od garaže su metalna. Lijeva vrata, gledano prema
unutrašnjosti garaže, donjim dijelom ne dodiruju asvalt-beton i ista se sama
zatvaraju slobodnim hodom, kada su otvorena, tako da se moraju potkočiti nekim
predmetom da bi stajala u otvorenom položaju. Do ovih vrata unutar garaže
nađena je druga sekira i klupa za premjer trupaca koje su obešene na ekserima,
kao i lopata i cigla, a u daljem prostiranju prema unutrašnjosti garaže vide
se do zida na rafovima flaše, paketi i sl.. Druga vrata se nakon otvaranja
nemoraju potkočiti nekim predmetom, jer se sama ne zatvaraju.
Iz izvještaja ljekara specijaliste JZU Opšte bolnice Berane br. 3546 od
03.11.2011.g., br.5637 od 07.11.2011. g., br.1828 od 08.11.2011. g. i br 1942
od 22.11.2011. g., vidi se da se Alija Kalač javio na pregled dana
03.11.2011.g. kod ORL Opšte bolnice u Beranama i da su konstatovane povrede u
predjelu glave-nosa. Da se dana 07.11.2011.g. javio kod hirurga Opšte bolnice
u Beranama, gdje se žalio da je udaren nogom u predio testisa 03.11.2011.g.,
te su konstatovane povrede u predjelu lijeve butine i dana 08.11.2011.g. je
pregledan kod urologa Opšte bolnice u Beranama, gdje se žalio na bol u
predjelu testisa, kao posledica udarca nogom prije 5 dana i da je konstatovana
povreda u predjelu lijeve butine u povlačenju, dok se iz rendger snimka i
fotografija Alije Kalača vide povrede koje je Alija zadobio kritičnog dana.
Iz izvještaja o privremenoj spriječenosti za rad na ime Alije Kalača i
izvještaj prvostepene invalidske komisije od 26.06.1983.g. na ime Sanele
Kalač, vidi se da je Alija Kalač bio spriječe za rad od 03.11.2011.g. do
03.12.2011.g., te da je nalazom i mišljenjem prvostepene invalidske komisije,
utvrđeno da kod njegove ćerke Sanela Kalač 1977.godine, postoji nesposobnost
za samostalni život i rad i potreba za pomoć i njegu od strane drugog lica u
vidu pojačane brige i nadzora.
Iz izvoda iz kaznene evidencije na ime okrivljenog Alije Kalača vidi se da je
isti osudjivan presudama Osnovnog suda Rožaje K.br.270/97 od 24.5.2000.g, zbog
izvršenog krivičnog djela iz čl.216/4 KZ RCG na pet mjeseci zatvora uslovno za
jednu godinu i Osnovnog suda Ulcinj K.br.144/03 od 12.6.2008.g, zbog izvršenog
krivičnog djela iz čl.348/3 u vezi čl.339/3 KZ na šest mjeseci zatvora uslovno
za jednu godinu.
Iz pravosnažnog rješenja Osnovnog suda u Rožajama Kv.br. 30/12 od
23.03.2012.g. vidi se da je osuda koja je okrivljenom Aliji Kalači izrečena
pravosnažnom presudom Osnovnog suda u Rožajama K.br.270/97 od 24.5.2000.g,
zbog krivičnog djela iz čl.216/4 KZ RCG na pet mjeseci zatvora uslovno za
jednu godinu brisana iz kaznene evidencije, jer je po zakonu nastupila
rehabilitacija.
Iz pravosnažnog rješenje Osnovnog suda u Ulcinju Kv. br. 31/12 od
25.05.2012.g., vidi se da je osuda koja je okrivljenom Aliji Kalaču izrečena
pravosnažnom presudom Osnovnog suda u Ulcinju K.br.144/03 od 12.6.2008.g, zbog
izvršenog krivičnog djela iz čl.348/3 u vezi čl.339/3 KZ na šest mjeseci
zatvora uslovno za jednu godinu, brisana iz kaznene evidencije, jer je po
zakonu nastupila rehabilitacija.
Iz izvoda iz kaznene evidencije na ime okrivljenog Izeta Mujevića vidi se da
je isti osudjivan presudom Opštinskog suda Skoplje K.br. 1288/83 od
29.12.1983.g. zbog izvršenog krivičnog djela po čl. 156/1 KZM, na 20
(dvadeset) mjeseci zatvora, presudom Opštinskog suda Rožaje K.br. 128/84 od
23.11.1985.g. zbog krivičnog djela po čl. 152/1 KZ SRCG na 90 (devedeset) dana
zatvora uslovno jedna godina, presudom Opštinskog suda T. Mitrovica K.br. 5/88
od 27.07.1988.g. zbog izvršenog krivičnog djela po čl. 165/3-1, na 350.000
dinara, presudom Okružnog suda Kraljevo K.br. 34/91 od 31.12.1991.g. zbog
krivičnog djela po čl. 171. st. 3. KZS na 4 (četiri) godine zatvora, presudom
Osnovnog suda Rožaje K.br. 294/00 od 29.03.2001.g. zbog izvršenog krivičnog
djela laka tjelesna povreda po čl. 37/2-1 na 9.000,00 dinara, presudom
Osnovnog suda Rožaje K.br. 319/00 od 12.12.2001.g. zbog izvršenog krivičnog
djela utaja čl. 154/3-1 na jednu godinu zatvora, presudom Opštinskog suda
Batočina K.br. 7/01 od 27.09.2002.g. zbog izvršenog krivičnog djela po čl.
166/1 KZ RS na jednu godinu zatvora uslovno tri godine (osuda brisana
rješenjem Opštinskog suda Batočina Kv.br. 30/09 od 26.10.2009.g.), presudom
Osnovnog suda Rožaje K.br. 2/03 od 19.02.2003.g. zbog krivičnog djela po čl.
33 Zakona o inspekcijskog kontroli na 6.000,00 dinara, presudom Osnovnog suda
Rožaje K.br. 312/05 07.02.2006.g. zbog izvršenog krivičnog djela ugrožavanje
opasnim orudjem pri tuči i svadji po čl. 154. KZ CG na 800,00 eura, presudom
Opštinskog suda Tutin K.br. 118/07 od 27.02.2008.g. zbog izvršenog krivičnog
djela po čl. 23. ST 1 ZJRM ometanje OSL, na tri mjeseca zatvora, presudom
Osnovnog suda Rožaje K.br. 249/07 od 20.02.2008.g. zbog izvršenog krivičnog
djela po čl. 376/1 KZ na tri mjeseca, presudom Osnovnog suda Rožaje K.br.
226/05 od 16.12.2008.g. zbog izvršenog krivičnog djela sprečavanje službenog
lica u vršenju službene radnje čl. 375/3-3-1 KZ CG na 60 dana zatvora i
presudom Osnovnog suda Rožaje K.br. 53/10 od 04.05.2010.g. zbog izvršenog
krivičnog djela ugrožavanje opasnim orudjem pri tuči i svadji čl. 154 KZ na
novčanu kaznu od 500,00 eura.
Cijeneći odbrane okrivljenih i sve izvedene dokaze kako pojedinačno, tako i u
medjusobnoj vezi, u smislu čl. 370. st. 3. ZKP-a, a postupajući po primjedbama
iz ukidnog rješenja Višeg suda u Bijelom Polju Kž. 793/12 od 19.12.2012.g.,
sud je našao da je okrivljeni Izet Mujević izvršio krivično djelo koje mu je
optužbom stavljeno na teret i da je zato kriv i krvičnopravno odgovoran, a
nije dokazano da je okrivljeni Alija Kalač izvršio djelo za koje je optužen,
pa je sud istog oslobodio od optužbe primenom čl. 373. st. 1. tač. 2. ZKP.
Utvrdjeno činjenično stanje proizilazi iz dokaza izvedenih u postupku, koji
nalaze oslonca u iskazu okrivljenog Alije Kalača a djelimično i u iskazu
okrivljenog Izeta.
Naime, iz iskaza okrivljenog Alije Kalača,proizilazi da je dana 03.11.2011.g.
u Ul. 13. Juli" u Rožajama okrivljeni Izet Mujević parkirao vozilo ispred
njegove garaže. Da je trebao vozilom da pođe do Doma zdravlja da uzme uput za
ćerku koja mu je bolesna da bi je poveo na kontrolu u Podgoricu, pa je otvorio
desna vrata od garaže, gledano prema unutrašnjosti iste, koja su se oslonila
na ovo vozilo, a lijeva vrata je otvorio i potkočio sjekirom da se ista ne bi
sama zatvorila. Tada je tj. oko 10,30 h došao okrivljeni Izet koji je tražio
objašnjenje zašto je oslonio vrta na njegovo vozilo, a on mu je tražio da
pomjeri vozilo sa tog mjesta i da više ne parkira isto ispred njegove garaže,
jer zna da ima bolesno dijete koje vodi u bolnicu, našta mu je on odgovorio da
ga briga za njega i njegovu porodicu i da će parkirati vozilo gdje on hoće pa
i ispred njegove garaže, nakon čega mu je ospovao mrtvu majku i udario ga
nogom u predjelu testisa - butina, a zatim ga je još jednom udario nogom i
stisnutom pesnicom u predjelu nosa i nanio mu povrede, nakon čega je uzeo
sjekiru kojom su bila potkočena vrata i pošao prema vozilu, pa je i on
dohvatio sjekiru, te su se otimali oko nje, nakon čega je Izetu pomoglo i ovo
lice koje je bilo sa njim, te su oni zajedno uspjeli da mu otmu sjekiru, i
obojica su ušli u vozilo i udaljili se sa lica mjesta.
Iskaz okrivljenog Alije i u ovom dijelu, sud je prihvatio kao jasan,
objektivan i potkrijepljen navodima iz zapisnika o uviđaju, nalazom i
mišljenjem vještaka medicinske struke dr Tomislava Jeremića i prof. dr Dragane
Čukić, navodima iz medicinske dokumentacije, fotografija, rengenskog snimka i
izvještaja o privremenoj spriječenosti za rad na ime okrivljenog Alije i, iz
kojih proizilazi da je okrivljeni Alija kritičnog dana zadobio tešku tjelesnu
povredu u vidu preloma nosnih kostiju sa dislokacijom sa krvarenjem iz nosa i
pomijeranjem nosne piramide u desnu stranu i lake tjelesne povrede u vidu
krvnog podliva u predjelu grebena nosa vel. 3x2 cm, krvnog podliva ispod
unutrašnjeg ugla lijevog oka vel. 2x1 cm, oguljotinu u predjelu vrha nosa sa
lijeve strane vel. 3x2 mm i krvnog podliva na prednjoj strani lijeve butine
vel. 2x6 cm i da mu je ove povrede nanio okrivljeni Izet udarom pesnice u
predjelu nosa i nogom u predjelu lijeve butine.
Naime, iz zapisnika o uviđaju Osnovnog suda u Rožajama od 09.05.2012.g.,
proizilazi da se garaža okrivljenog Alije Kalača nalazi u Ul. "13.Juli" u
Rožajama. Da su vrata od garaže metalna i da lijeva vrata, gledano prema
unutrašnjosti garaže, donjim dijelom ne dodiruju asvalt-beton i ista se sama
zatvaraju slobodnim hodom kada su otvorena, tako da se moraju potkočiti nekim
predmetom da bi stajala u otvorenom položaju. Do ovih vrata unutar garaže
prilikom uviđaja nađena je druga sekira i klupa za premjer trupaca koje su
obešene na ekserima. Druga vrata se nakon otvaranja sama ne zatvaraju. Ovaj
dokaz sud je prihvatio kao jasan i određen , a istim se potvrđuje iskaz
okrivljenog Alije da je sjekirom potkočio lijeva vrata gledano prema
unutrašnjosti garaže da se ne bi zatvorila slobodnim hodom i da je okrivljeni
Izet uzeo ovu sjekiru sa tog mjesta nakon što mu je nanio povrede, a ne sa
zida jer druga sjekira na zidu nije ni postojala u kritično vrijeme.
Iz nalaza i mišljenja vještaka otorinolaringologa dr. Tomislava Jeremića od
05.12.2011.g., utvrđeno je da je isti dao nalaz i mišljenje na osnovu uvida u
izvještaj ORL specijaliste od 03.11.2011.g. i da je našao da je Alija Kalač
kritičnog dana zadobio tešku tjelesnu povredu u vidu preloma nosnih kostiju sa
pomijeranjem, koja povreda je mogla biti nanijeta udarom pesnice. Nalaz i
mišljenje ovog vještaka, u ovom dijelu, sud je prihvatio kao jasan, stručan i
uvjerljiv, obzirom da je isti potkrijepljen navodima iz izvještaja ORL
specijaliste od 03.11.2011.g., nalazom i mišljenjem vještaka medicinske struke
prof. dr Dragane Čukić i iskazom okrivljenog Alije, priloženim fotografijama i
rendgen snimkom. Međutim nalaz i mišljenje ovog vještaka u dijelu u kojem je
naveo da je navedena povreda mogla biti nanijeta udarom lakta, sud nije
prihvatio obzirom da je isti nenalazi oslonca u nalazu i mišljenju vještaka
prof. dr. Dragane Čukić iz kojih se utvrđuje da navedena povreda nije mogla
biti nanijeta udarom lakta, jer bi u tom slučaju postojale povrede oko nosa,
što nalazi oslonca i u iskazu okrivljenog Alije iz kojeg se vidi da mu je ovu
povredu nanio okrivljeni udarom pesnice, a ne laktom.
Iz nalaza i mišljenja vještaka medicinske struke prof. dr Dragane Čukić od
10.03.2012.g., utvrđeno je da je ista dala nalaz i mišljenje na osnovu uvida u
izvještaj ljekara specijaliste ORL Opšte bolnice u Beranama od 03.11.2011.g.,
izvještaj ljekara specijaliste Opšte bolnice u Beranama od 07.11.2011.g.,
08.11.2011.g. i 22,11,2011.g., i renger snimke od 03.11.2011.g., te da je
našla da je Alija Kalač dana 03.11.2011.g. zadobio povrede i to: prelom nosnih
kostiju sa dislokacijom, sa krvarenjem iz nosa i pomeranje nosne piramide u
desnu stranu, krvni podliv u predjelu grebena nosa 3x2cm, krvni podliv ispod
unutrašnjeg ugla lijevog oka 2x1cm, oguljotina u predjelu vrha nosa sa lijeve
strane 3x2 mm i krvni podliv na prednjoj strani lijeve butine premjera 2x6cm.
Navedene povrede, u vrijeme nanošenja, kvalifikuju se kao teška tjelesna
povreda i iste su nastale djelovanjem tupine zamnahnutog mehaničkog oruđa.
Naime, prelom nosnih kostiju sa dislokacijom, sam za sebe predstavlja tešku
telesnu povredu, dok se sve ostale povrede pojedinačno i zbirno kvalifikuju
kao laka tjelesna povreda. Krvni podliv na grebenu nosa sa prelomom nosnih
kostiju i krvni podliv na unutrašnjem uglu lijevog oka nastali su jednim
udarcem i to direktnim u predio grebena nosa sa lijeve strane i to
najverovatnije pesnicom, jer da je ovaj udarac nastao sekirom - na koži bi
postojala i oguljotina, a da je nastao glavom - krvni podliv bi zahvatio i
druge predjele sem nosa, a da je nastao laktom postojale bi i povrede oko
nosa. Iz nalaza i mišljenja ovog vještaka proizilazi da je oguljotina na vrhu
nosa mogla nastati noktom, a krvni podliv na prednjoj strani lijeve butine
udarcem obuvenog stopala. Nalaz i mišljenje ovog vještaka, sud je prihvatio
kao jasan, uvjerljiv, stručan i potkrijepljen medicinskom dokumnetacijom,
priloženim fotografijama, rendgen snimkom, a djelimično i nalazom i mišljenjem
vještaka Tomislava Jeremića i iskazom okrivljenog Alije Kalača. To što je
vještak dr Tomislav Jeremić naveo da je okrivljeni Alija zadobio samo jednu
povredu u vidu preloma nosnih kostiju sa pomjeranjem, a vještak prof. dr
Dragana Čukić da je Alija pored ove povrede zadobio i druge - navedene
povrede, nema uticaja na drugačije utvrđenje činjeničnog stanja, obzirom da je
vještak dr Tomislav Jeremić, dao nalaz i mišljenje na osnovu uvida u izvještaj
ORL specijaliste Opšte bolnice u Beranama od 03.11.2011.g. i nije imao na uvid
ostalu medicinsku dokumentaciju u kojoj su navedene i ostale povrede, dok je
vještak prof. dr Dragana Čukić imala na uvid pored izvještaja ORL specijaliste
opšte bolnice u Berana i ostalu dokumentaciju ostalu med i rendgen snimak iz
kojih jasno proizilazi da je okrivljeni Alija zadobio povrede koje je opisao
vještak prof dr. Dragana Čukić, tako da nema sumnje u drugačije činjenično
stanje. Takođe, to što je vještak prof. dr Dragana Čukić navela da je
oguljotina na vrhu nosa mogla nastati i vrhom držalice od sekire a krvni
podliv na prednjoj strani lijeve butine i udarcem nekog dijela sekire, nema
uticaja na drugačiji zaključak, obzirom da je u postupku utvrđeno da je
okrivljeni Alija zadobio navedene povrede u predjelu nosa, udarom pesnice
kojom prilikom je na vrhu nosa najverovatnije ogreben noktom, a na lijevoj
butini udarom obuvenog stopala, prije nego što se otimao oko sekire sa
okrivljenim Alijom, što se jasno utvrđuje iz iskaza okrivljenog Alije, tako da
ove povrede nije mogao zadobiti udarom sekire, što je vještak samo naveo kao
jednu od mogućnosti.
Iz izvještaja ljekara specijaliste JZU Opšte bolnice Berane br. 3546 od
03.11.2011.g., br.5637 od 07.11.2011. g., br.1828 od 08.11.2011. g. i br 1942
od 22.11.2011. g., proizilazi da se Alija Kalač javio na pregled dana
03.11.2011.g. kod ORL Opšte bolnice u Beranama i da su konstatovane povrede u
predjelu glave-nosa. Da se dana 07.11.2011.g. javio kod hirurga Opšte bolnice
u Beranama, gdje se žalio da je udaren nogom u predio testisa 03.11.2011.g.,
te su konstatovane povrede u predjelu lijeve butine i dana 08.11.2011.g. je
pregledan kod urologa Opšte bolnice u Beranama, gdje se žalio na bol u
predjelu testisa, kao posledica udarca nogom prije 5 dana i da je konstatovana
povreda u predjelu lijeve butine u povlačenju, dok se iz rendger snimka i
fotografija Alije Kalača se vide povrede koje je Alija zadobio kritičnog
dana.Ove dokaze, sud je prihvatio kao jasne, određene i istinite, obzirom da
su isti potkrijepljeni nalazima i mišljenjima vještaka medicinske struke, te
iskazom okrivljenog Alije.
Iz izvještaja o privremenoj spriječenosti za rad na ime Alije Kalača vidi se
da je okrivljeni Alija Kalač bio spriječen za rad od 03.11.2011.g. do
03.12.2011.g. Ovaj dokaz, sud je prihvatio kao jasan i istinit, jer nalazi
oslonca u ostalim izvedenim dokazima u postupku i iskazom okrivljenog Alije.
Sud je cijenio iskaz okrivljenog Alije, u dijelu, u kojem navodi da ga je
okrivljeni Izet udario i glavom u predjelu nosa, ali njegov iskaz u ovom
dijelu nije prihvatio, jer se iz nalaza i mišljenja vještaka medicinske struke
prof. dr. Dragane Čukić potvrđuje da povreda u predjelu nosa nije nastala
udarom glave već pesnice, te dovodeći to u vezu sa iskazom ovog okrivljenog iz
kojeg se vidi da ga je okrivljeni udario i pesnicom u predjelu glave, zaista
nema sumnje u drugačije činjenčno stanje
Sud je cijenio iskaz okrivljenog Izeta Mujevića, pa je isti prihvatio u dijelu
u kojem ne spori odlučne činjenice. Naime, okrivljeni Izet ne spori da je
kritičnog dana parkirao vozilo do garaže okrivljenog Alije, te kada je došao
da uzme vozilo tražio objašnjenje od Alije zbog čega su vrata udarila u
njegovo auto. Ne spori ni da se u kritičnom momentu otimao oko sjekire sa
okrivljenim Alijom i da je istu unio u svoje vozilo i otišao vozilom sa lica
mjesta zajedno sa Almirom Dacim koji je bio sa njim.
Iskaz okrivljenog Izeta, u ovom dijelu, sud je prihvatio, kao objektivan,
uvjerljiv i u bitnom saglasan sa iskazom okrivljenog Alije. Međutim iskaz
okrivljenog Izeta u dijelu u kojem navodi da se okrivljeni Alija u kritičnom
momentu mašio sjekire koju je uzeo sa unutrašnjeg zida garaže do vrata i pošao
prema njemu u namjeri da ga udari istom, te je braneći se od njega dohvatio
rukama za držalicu i uspio da mu oduzme sjekiru, ali ga nije udario ni
pesnicom ni nogom te da sjekirom nijesu bila potkočena vrata od garaže, jer se
ista sama ne mogu zatvoriti kada se otvore pošto donji dio vrata kači za
asvalt, sud nije prihvatio, obzirom da je njegov iskaz u ovom dijelu
neuvjerljiv, neobjektivan i ne nalazi oslonca u iskazu okrivljenog Alije koji
nalaze oslonca u navodima iz zapisnika o uviđaju , medicinskom dokumentacijom
i nalazima i mišljenjima vještaka medicinske struke, iz kojih proizilazi da se
okrivljeni Alija nije mašio sjekire u kritičnom momentu, da je nije uzeo sa
zida garaže kada je došao okrivljeni Izet, već je prije njegovog dolaska
otvorio vrata od garaže i potkočio ih ovom sjekirom, jer donjim dijelom ne
kače na asflat te se moraju potkočiti da se ne bi sama zatvorila, te kada je
okrivljeni Izet došao na lice mjesta, bezrazložno je napao okrivljenog Aliju i
udarao ga nogom u predjelu lijeve butine a zatim pesnicom u predjelu nosa i
nanio mu navedene povrede, a zatim uzeo sjekiru kojom su bila potkočena vrata
, nakon čega je okrivljeni Alija pokušao da mu oduzme sjekiru, ali nije uspio
u tome, već ju je okrivljeni Izet unio u vozilo i otišao sa lica mjesta.
Sud je cijenio i iskaz svedoka Almira Dacića, pa je isti prihvatio u dijelu u
kojem ne spori odlučne činjenice koje su utvrđene u postupku. Međutim iskaz
ovog svedoka u dijelu u kojem navodi da okrivljeni izet nije udario
okrivljenog Aliju pesnicom, niti nogom, već je moguće da se on povrijedio
prilikom otimanja oko sekire kojom nijesu bila potkočena vrata, već ju je
okrivljeni Alija uzeo iz garaže, sud nije prihvatio, jer je njegov iskaz, u
ovom dijelu opovrgnut iskazom okrivljenog Alije, navodima iz zapisnika o
uviđaju, nalazima i mišljenjima vještaka medicinske struke, tako da je
očigledno da ovaj svedok, sa ovakvim kazivanjem nastoji da pomogne okrivljenog
Izetu da izbegne krivičnopravnu odgovornost.
Iz potvrde o privremeno oduzetim predmetima Ispostave Rožaje od 03.11.2011.g.
utvrđeno je da je dana 03.11.2011.g. od okrivljenog Izeta Mujevića privremeno
oduzeta sjekira sa drvenim štilom, što je utvrđeno i neposrednim uvidom u ovu
sekiru. Ove dokaze, sud je prihvatio kao jasne, određene i potkrijepljene
iskazima okrivljenih u dijelu nespornih činjenica da su se otimali oko sekire
i da je istu okrivljeni Izet oteo i ponio je sa sobom, te je zbog toga oduzeta
od njega.
Iz izvještaja prvostepene invalidske komisije od 26.06.1983.g. na ime Sanele
Kalač,vidi se da je nalazom i mišljenjem prvostepene invalidske komisije,
utvrđeno da kod njegove ćerke Sanela Kalač 1977.godine, postoji nesposobnost
za samostalni život i rad i potreba za pomoć i njegu od strane drugog lica u
vidu pojačane brige i nadzora. Ovaj dokaz, sud je prihvatio, kao jasan i
istinit, jer je izdat od ovlašćenog organa, a potvrđen je i iskazom
okrivljenog Alije. Ovim dokazom potvrđen je iskaz okrivljenog Alije da ima
bolsenu ćerku i da je otvorio garažu da bi vozilom pošao do Doma zdravlja
Rožaje, d auzme uput za Podgoricu za ćerku.
Iz izvoda iz kaznene evidencije na ime okrivljenog Alije Kalača i navoda iz
pravosnažnih rješenja Osnovnog suda u Rožajama Kv.br. 30/12 od 23.03.2012.g. i
Osnovnog suda u Ulcinju Kv. br.31/12 od 25.05.2012.g., utvrđeno je da je
navedenim rješenjem Osnovnog suda u Rožajama, brisana presuda istog suda K.br.
270/97 od 24.05.2000.g., dok je navedenim rješenjem Osnovnog suda u Ulcinju
brisana presuda Osnovnog suda K.br. 144/03 od 12.06.2008.g., tako da se
okrivljeni Alija u smislu čl. 118. st. 1. KZ, smatra neosuđivan. Ove dokaze,
sud je prihvatio kao jasne i određene, jer su izdati od strane nadležnog
organa.
Iz izvoda iz kaznene evidencije na ime okrivljenog Izeta Mujevića, utvrđeno je
da je isti osuđivan presudom Opštinskog suda Skoplje K.br. 1288/83 od
29.12.1983.g. zbog izvršenog krivičnog djela po čl. 156/1 KZM, na 20
(dvadeset) mjeseci zatvora, presudom Opštinskog suda Rožaje K.br. 128/84 od
23.11.1985.g. zbog krivičnog djela po čl. 152/1 KZ SRCG na 90 (devedeset) dana
zatvora uslovno jedna godina, presudom Opštinskog suda T. Mitrovica K.br. 5/88
od 27.07.1988.g. zbog izvršenog krivičnog djela po čl. 165/3-1, na 350.000
dinara, presudom Okružnog suda Kraljevo K.br. 34/91 od 31.12.1991.g. zbog
krivičnog djela po čl. 171. st. 3. KZS na 4 (četiri) godine zatvora, presudom
Osnovnog suda Rožaje K.br. 294/00 od 29.03.2001.g. zbog izvršenog krivičnog
djela laka tjelesna povreda po čl. 37/2-1 na 9.000,00 dinara, presudom
Osnovnog suda Rožaje K.br. 319/00 od 12.12.2001.g. zbog izvršenog krivičnog
djela utaja čl. 154/3-1 na jednu godinu zatvora, presudom Opštinskog suda
Batočina K.br. 7/01 od 27.09.2002.g. zbog izvršenog krivičnog djela po čl.
166/1 KZ RS na jednu godinu zatvora uslovno tri godine (osuda brisana
rješenjem Opštinskog suda Batočina Kv.br. 30/09 od 26.10.2009.g.), presudom
Osnovnog suda Rožaje K.br. 2/03 od 19.02.2003.g. zbog krivičnog djela po čl.
33 Zakona o inspekcijskog kontroli na 6.000,00 dinara, presudom Osnovnog suda
Rožaje K.br. 312/05 07.02.2006.g. zbog izvršenog krivičnog djela ugrožavanje
opasnim orudjem pri tuči i svadji po čl. 154. KZ CG na 800,00 eura, presudom
Opštinskog suda Tutin K.br. 118/07 od 27.02.2008.g. zbog izvršenog krivičnog
djela po čl. 23. ST 1 ZJRM ometanje OSL, na tri mjeseca zatvora, presudom
Osnovnog suda Rožaje K.br. 249/07 od 20.02.2008.g. zbog izvršenog krivičnog
djela po čl. 376/1 KZ na tri mjeseca, presudom Osnovnog suda Rožaje K.br.
226/05 od 16.12.2008.g. zbog izvršenog krivičnog djela sprečavanje službenog
lica u vršenju službene radnje čl. 375/3-3-1 KZ CG na 60 dana zatvora i
presudom Osnovnog suda Rožaje K.br. 53/10 od 04.05.2010.g. zbog izvršenog
krivičnog djela ugrožavanje opasnim orudjem pri tuči i svadji čl. 154 KZ na
novčanu kaznu od 500,00 eura. Ovaj dokaz, sud je prihvatio kao jasan i
određen, jer je izdat od strane nadležnog organa.
Dakle, u postupku je utvrđeno da je okrivljeni Izet Mujević, dana
03.11.2011.g. oko 10,30 časova u Ul. "13. Juli" u Rožajama, teško tjelesno
povrijedio Aliju Kalača, na način što ga je prvo obuvenim stopalom udario u
predjelu lijeve butine a zatim stisnutom pesnicom u predjelu nosa nanoseći mu
tom prilikom tešku tjelesnu povredu u vidu preloma nosnih kostiju sa
dislokacijom sa krvarenjem iz nosa i pomijeranjem nosne piramide u desnu
stranu i lake tjelesne povrede u vidu krvnog podliva u predjelu grebena nosa
vel. 3x2 cm, krvnog podliva ispod unutrašnjeg ugla lijevog oka vel. 2x1 cm,
oguljotinu u predjelu vrha nosa sa lijeve strane vel. 3x2 mm i krvnog podliva
na prednjoj strani lijeve butine vel. 2x6 cm.
Takođe, u postupku je utvrđeno da se okrivljeni Alija Kalač kritičnog dana
nije svađao sa okrivljenim Izetom Mujevićem, niti se mašio sjekire, te samim
tim nije dokazano ni da je izvršio krivično djelo koje mu je optužbom
stavljeno na teret, a što proizilazi i iz iskaza okrivljenog Alije i dokaza
izvedenih u postupku.
Cijeneći psihički odnos okrivljenog Izeta Mujevića prema izvršenom krivičnom
djelu, sud je našao da je isti bio svjestan svog djela, tj. svestan da na
opisani način nanosi okrivljenom Aliji Kalaču navedene telesne povrede i to je
htio, pa je postupao sa umišljajem.
Pravnom ocjenom utvrđenog činjeničnog stanja, sud je našao da su u radnjama
okrivljenog Izeta Mujevića sadržani svi bitni elementi krivičnog djela teška
tjelesna povreda iz čl. 151. st. 1. KZ.
Sa navedenih razloga, sud nije prihvatio tezu odbrane, branioca okrivljenog
Izeta, da je njegov branjenik postupao u nužnoj odbrani, te da istog treba
osloboditi od optužbe, jer je u postupku utvrđeno da okrivljeni Izet nije bio
napadnut od okrivljenog Alije, već je istog bezrazložno napao i udario
pesnicom i nogom i nanio mu navedene telesne povrede, a zatim uzeo sjekiru u
namjeri da je odnese sa sobom, u čemu ga je pokušao spriječiti Alija, tako što
je dohvatio rukama za sjekiru,koju je oteo Izet i udaljio se sa lica mjesta,
tako da se u konkretnom slučaju ne može pozivati na nužnu odbranu.
Za navedeno krivično djelo po zakonu je propisana kazna zatvora od 6 mjeseci
do 5 godina.
Za izvršeno krivično djelo, sud je okrivljenog Izeta Mujevića oglasio krivim i
osudio ga na kaznu zatvora u trajanju od 7 mjeseci.
Prilikom odlučivanja o izboru vrste i visine kazne, sud je imao u vidu sve
okolnosti koje utiču da kazna bude veća ili manja iz čl. 42. KZ, pa je
okrivljenom Izetu od olakšavajućih okolnosti cijenio njegove porodične
prilike, a kao otežavajuću okolnosti njegovu raniju više puta osuđivanost.
Cijeneći navedene okolnosti kao i okolnosti pod kojima je djelo izvršeno,
stepen nastupjele posledice, držanje okrivljenog nakon izvršenog djela, sud je
okrivljenog Izeta osudio na kaznu zatvora u naznačenom trajanju, nalazeći da
je izrečena kazna srazmjerna težini učinjenog krivičnog djela i stepenu
krivice okrivljenog i da će se sa istom u dovoljnoj mjeri uticati na
okrivljenog da ubuduće ne vrši bilo kakva krivična djela i vaspitno djelovati
na druge da ne čine ista ili slična djela.
Na osnovu čl. 229. u vezi čl. 226. st. 2. tač. 1. ZKP, sud je obavezao
okrivljenog Izeta da plati na ime troškova krivičnog postupka iznos od 226,00
eura, u korist budžeta Crne Gore, koji troškovi se odnose na ime troškova za
vještačenje i izlazak suda na lice mjesta.
Na osnovu čl. 229. u vezi čl. 226. st. 2. tač. 9. i st. 3. ZKP, sud je
obavezao okrivljene da plate na ime paušala, iznos od po 50,00 eura, u korist
budžeta Crne Gore, a ovo imajući u vidu trajanje i složenost krivičnog
postupka, kao i imovno stanje okrivljenog.
Iz izvedenih dokaza u postupku nije dokazano da se okrivljeni Alija Kalač
kritičnog dana u svađi sa okrivljenim Izetom mašio opasnog oruđa - sjekire i
zamahivao istom u pravcu Izeta, te samim tim nije dokazano ni da je izvršio
krivično djelo koje mu je optužbom stavljeno na teret.
Pošto nije dokazano da je okrivljeni Alija Kalač izvršio krivično djelo koje
mu je stavljeno na teret, to je sud istog oslobodio od optužbe,.
Sa izloženog odlučeno je kao u dispozitivu ove presude pod I i II .
OSNOVNI SUD U ROŽAJAMA, dana 14.03.2013. godine.
Zapisničar, S U D I J A,
Aida Luboder, s.r. Milosav Zekić, s.r.
PRAVNA POUKA: Protiv ove presude može se izjaviti žalba u roku od 8 dana od
dana prijema iste i to Višem sudu u Bijelom Polju, a preko ovog suda.