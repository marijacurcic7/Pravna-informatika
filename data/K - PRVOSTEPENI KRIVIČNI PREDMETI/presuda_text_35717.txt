K.br.9/13
U IME CRNE GORE
VIŠI SUD U PODGORICI, kao prvostepeni krivični po sudiji pojedincu Vesni Pean,
uz učešće Borke Jelenković, kao zapisničara, u krivičnom predmetu protiv V. D.
iz Nikšića, koga brani Z. Č. advokat iz Podgorice, zbog krivičnog djela
neovlašćena proizvodnja držanje i stavljanje u promet opojnih droga iz člana
300 stav 1 Krivičnog zakonika, po optužnici Višeg državnog tužioca u Podgorici
Kt.br.129/12 od 21.01.2013. godine, koju je na glavnom pretresu zastupala
Ljiljana Lakić zamjenik VDT-a u Podgorici, nakon održanog usmenog, glavnog i
javnog pretresa, započetog i završenog 07.02.2013 godine, u prisustvu
zastupnika optužbe, optuženog i njegovog branioca, donio je 13.02.2012. godine
i istog dana javno objavio:
P R E S U D U
Optuženi V. D., zvani "D.", JMBG ….., od oca N. i majke D., rođene Ž., rođen
…godine u Nikšiću, sa prebivalištem u Nikšiću, ulica …, državljanin Crne Gore,
nezaposlen, neoženjen, otac jednog djeteta, završio srednju Mašinsko-tehničku
školu, srednjeg imovnog stanja, osuđivan presudom Osnovnog suda u Kotoru
K.br.455/02 od 30.04.2004.godine, zbog krivičnog djela iz člana 284 stav 1 KZ
RCG, 30 dana zatvora, uslovno na 1 godinu, u pritvoru od 23.11.2012.godine do
13.02.2013.godine.
K R I V J E
Što je:
Dana 23.11.2012.godine, u mjestu Brezovik -Opština NIkšić, neovlašćeno radi
dalje porodaje prenosio opojnu drogu-marihuanu, supstancu proglašenu za opojnu
drogu Pravilnikom o utvrđivanju droga ("Sl.list CG" br.56/12 od
09.11.2012.godine), iako je bio svjestan da se radi o supstanci čiji je promet
zabranjen, i da postupa neovlašćeno i protivpravno, pa je to i htio, na način
što je za izvjesnog M.R. na prednjem sjedištu vozila marke "Golf II", reg.
oznaka ….., prenosio opojnu drogu- marihuanu u količini od ukupno 9,850 kg,
koja je bila upakovana u 12 ručno pravljenih pakovanja od pvc kese i smještena
u jutani džak, i koja opojna droga je prilikom kontrole od strane policijskih
službenika Grupe za suzbijanje droge Nikšić, pronađena i oduzeta, a koja je
bila namijenjena daljoj neovlašćenoj prodaji,
- čime je izvršio krivično djelo- neovlašćena proizvodnja, držanje i
stavljanje u promet opojnih droga iz člana 300 stav 1 Krivičnog zakonika.
Pa ga sud, na osnovu naprijed navedene krivičnopravne odredbe, te članova 2,
4, 5, 15, 32, 33, 36, 42,45, 46 i 51 Krivičnog zakonika, te člana 374 ZKP-a.
O S U Đ U J E
Na kaznu zatvora u trajanju od 1 (jedne) godine i 6 (šest) mjeseci, u koju mu
se uračunava vrijeme provedeno u pritvoru počev od 23.11.2012.godine do
13.02.2013.godine, tako da ostatak kazne ima izdržati po pravnosnažnosti
presude.
Dužan je optuženi na ime troškova krivičnog postupka koji se odnose na
troškove branioca po službenoj dužnosti platiti iznos od 1.700,00 eura, kao i
na ime sudskog paušala novčani iznos od 50 eura, u roku od 15 dana, u korist
Budžeta CG, po pravnosnažnosti presude, a pod prijetnjom prinudnog izvršenja.
Na osnovu člana 75 u vezi člana 300 stav 7 Krivičnog zakonika, prema optuženom
se izriče:
MJERA BEZBJEDNOSTI ODUZIMANJA PREDMETA
Od optuženog se oduzima opojna droga- marihuana u ukupnoj količini od 9,850
kilograma, koja se ima uništiti, po pravnosnažnosti presude.
O b r a z l o ž e nj e
Optužnicom VDT-a u Podgorici Kt.br.129/12 od 21.01.2013. godine optuženom V.
D. stavljeno je na teret izvršenje krivičnog djela neovlašćena proizvodnja,
držanje i stavljanje u promet opojnih droga iz člana 300 stav 1 Krivičnog
zakonika (KZ), pri kojoj optužnici je njen zastupnik ostao do kraja glavnog
pretresa, predlažući sudu da optuženog oglasi krivim i kazni po zakonu.
Optuženi je u svojoj odbrani priznao izvršenje krivičnog djela i krivicu za
isto, objašnjavajući da je kritičnog dana, oko 13 časova, u ulici u kojoj
stanuje, svratio u lokal "Grin", gdje se sreo sa M. R.koga poznaje od ranije,
koji ga je tom prilikom zamolio da mu učini uslugu i prebaci oko pet kilograma
trave-marihuane i to od kuće M. R., koja se nalazi u mjestu Vidrovan, do
Nikšića. Do te kuće je otišao svojim autom, a tamo ga je čekao M. koji mu je
na prednje sjedište auta ubacio jedan džak, koji je bio zavezan i koji je je
M. donio iz kuće. Tad mu je rekao da se u tom džaku nalazi pet pakovanja
odnosno pet kilograma, kao i da on to ne može da prebaci, jer mu je brat prije
tri nedelje zatvoren, jer je u njihovoj kući pronađeno tri kilograma opojne
droge marihuane. M. R. se s njim dogovorio, da mu ovu drogu prebaci do grada,
misleći na parking koji se nalazi u blizini lokala "Grin", i M. je, čim je
ubacio taj džak u njegovo vozilo, sjeo je u svoje vozilo i velikom brzinom se
uputio u pravcu Nikšića. On je sa svojim vozilom prešao nekih kilometar, kada
ga je zaustavila i kontrolisala policija, koja je kod njega u vozilu pronašla
ovaj džak, u koji se nalazila droga marihuana. Za ovu uslugu od M. R. nije
trebalo da dobije nikakav novac, već je htio samo da mu pomogne, jer mu ga je
bilo žao zbog brata koji je u zatvoru. Kada se dogovarao sa M. uopšte nije bio
svjestan šta treba da uradi, bio je naivan, jer mu je M. rekao da se u džaku
nalazi pet kilograma, a u džaku je bilo duplo više, a što on uopšte nije
provjeravao, jer mu je R. ubacio džak u vozilo. Mislio je da je to bezveze
neka trava, koja ne može nikome da naškodi, a kasnije je shvatio da je M.
njega u sve ovo svjesno uvukao, govoreći mu "Nije ovo za tebe ništa, ti nisi
iz tog svjeta, neće na tebe posumnjat, jer oni rade na dojavu, a mi nemamo
nikakve telefonske kontakte, tako da nećeš imati nikakve probleme". Naveo je
da je brzopleto i naivno sve to prihvatio i da se mnogo kaje, i mnogo loše
osjeća zbog svega ovoga. Nije znao šta je R. planirao da uradi sa tom
marihuanom, on je trebao da je prebaci do parkinga, gdje bi M., iz lokala u
koji je trebalo da ga čeka, mogao da vidi i istu preuzme.
Branilac optuženog u završnoj rječi je naveo da je njegov branjenik do sada
primjerenog načina života, koji se igrom slučaja našao na optuženičkoj klupi i
molio je sud da cjeni mnoge olakšavajuće okolnosti koje se nalaze na strani
optuženog.
U dokaznom postupku sud je proveo sledeće pismene dokaze: pročitao službenu
zabilješku Uprave policije -Sektor kriminlističke policije-Grupe za suzbijanje
droge Nikšić Ku.br.528/12 od 23.11.2012 godine, Zapisnik Uprave policije-
Sektora kriminalističke policije-Grupe za suzbijanje droge Nikšić Ku.br.528/12
od 23.11.2012 godine o pretesanju putničkog motornog vozila marke " Golf II",
NK BE 545, tri potvrde Uprave policije sektora kriminalističke policije Grupe
za suzbijanje droge Nikšić Ku.br.528/12 godine o privremeno oduzetim
predmetima od okrivljenog V. D., Izvještaj Uprave policije-Forenzičkog centra
Danilovgrad broj 4837/12 od 20.12.2012. godine, izvršio uvid u
fotodokumentaciju koja čini sastavni dio izvještaja o vještačenju broj 4837/12
od 25.12.2012 godine, izvršio uvid u fotodokumentaciju Uprave policije-PJ
Nikšić br. 951/12 od 23.11.2012 godine i pročitao izvod iz kaznene evidencije
izdat od Uprave policije PJ Nikšić br. 2674 od 12.12.2012 godine.
U službenoj zabilješci Uprave policije-Sektor kriminalističke policije-Grupe
za suzbijanje droge Nikšić Ku.br 528/12 od 23.11.2012 godine konstatovano je
da su ovlašćeni službenici policije navedenog dana na djelu puta Mokra Njiva-
Brezovik, u mjestu Brezovik, zaustavili putničko motorno vozilo "Golf II"
registarskih oznaka ..., vlasništvo V. D., a kojim je upravljao V. D., od oca
N., rodjen .... godine, i vizuelnim pregledom vozila, na mjestu suvozača,
pronadjen je jutani džak u kome se nalazilo 12 pakovanja oblijepljeno
providnom pvc folijom sa sadržajem suve biljne materije.
U zapisniku o pretresanju putničkog motornog vozila reg. oznaka ....
konstatovano je da su pretres izvršili ovlašćeni službenici policije i da su
prilikom pretresa pronadjeni sledeći predmeti: mobilni aparat marke Alkatel ce
1588 imei broja 356080049542899, sa sim karticom "Telenor" imei broja
89382011120203296270, mobilni aparat marke Alkatel ce 1588 imei broja
356080049535174 sa sim karticom "Telenor" imei broja 89382011120203263164,
mobilni aparat marke "Samsung" model GT-e 1170 imei broja 356024104128629719 i
jedan jutani džak u kom se nalazilo 12 pvc pakovanja sa sadržajem suve biljne
materije zelene boje, a koji predmeti su oduzeti, što je utvrdjeno iz dvije
potvrde Uprave policije Sektora kriminalističke policije-Grupe za suzbijanje
droge Nikšić Ku.br.528/12 od 23.11.2012 godine o privremeno oduzetim
predmetima od V. D., koje potvrde je svojeručno potpisao.
Iz potvrde o privremenom oduzetim predmetima Uprave policije Sektora
kriminalističke policije-Grupe za suzbijanje droge Nikšić Ku.br.528/12 od
23.11.2012 godine utvdjeno je da je od V. D. oduzeto i PMV marke "Golf II",
reg oznaka ... i ključevi od pomenutog vozila.
Iz izvještaj o vještačenju Forenzičkog centra Danilovgrad br. 4837/12, nalaza
i mišljenja Višeg policijskog komesara S. B., te uvida u fotoelaborat koji
čini sastavni dio izvještaja o vještačenju, utvrdjeno je da je na vještačenje
dostavljena biljna materija oduzeta prilikom pretresa pmv "Golf II", kojim je
upravljao V. D. i to, sa sadržajem biljne materije tamno zelene boje,
karakterističnog opojnog mirisa, ukupne neto mase m=9,850kg i jutani džak. Na
osnovu karakteristične morfološke građe navedenih elemenata u dostavljenom
biljnom materijalu konstatovano je da isti potiče od biljke čiji je botanički
naziv Canabis sativa-konoplja, takođe je utvrđeno da dostavljeni uzorci sadrže
tetrahidrokanabinol THC u koncetraciji iznad 0,2 %. Kanabis i THC su suptance
koje djeluju na centralni nervni sistem, izazivaju stanje zavisnosti i nalaze
se u Pravilniku o utvrdjivanju spiska droga, psihotropnih supstanci i bilja
koje se može koristiti za proizvodnju droga ( Službeni list Crne Gore
br.56/12).
U fotodokumentaciji Uprave policije PJ broj 951/12 od 23.11.2012 godine
prikazan je širi i bliži izgled lica mjesta odnosno pmv Golf reg oznaka ....,
i bliži izgled sadržaja jutanog džaka.
Iz izvoda iz kaznene evidencije Uprave policije PJ Nikšić broj 2674 od
12.12.2012. godine utvrdjeno je da je V. D. osudjivan presudom Osnovnog suda
Kotor K.br.455/02 od 30.04.2004 godine za krivično djelo nedozvoljena trgovina
iz čl. 284 st. 1 KZ, na 30 dana zatvora, uslovno na 1 godinu.
Cijeneći navode optužbe, odbranu optuženog, provedene dokaze i utvrdjeno
činjenično stanje, sud nalazi da je optuženi V. D. izvršio krivično djelo koje
mu se optužnicom stavlja na teret, na način, u vrijeme i na mjestu kako je to
navedeno u izreci presude.
Naime, optuženi je dana 23.11.2012.godine, u mjestu Brezovik -Opština NIkšić,
neovlašćeno radi dalje prodaje prenosio opojnu drogu-marihuanu, iako je bio
svjestan da se radi o supstanci čiji je promet zabranjen, i da postupa
neovlašćeno i protivpravno, pa je to i htio, na način što je za izvjesnog M.
R. na prednjem sjedištu vozila marke "Golf II", reg. oznaka ...., prenosio
opojnu drogu- marihuanu u količini od ukupno 9,850 kg, koja je bila upakovana
u 12 ručno pravljenih pakovanja od pvc kese i smještena u jutani džak, i koja
opojna droga je prilikom kontrole od strane policijskih službenika Grupe za
suzbijanje droge Nikšić, pronađena i oduzeta, a koja je bila namijenjena
daljoj neovlašćenoj prodaji.
Ovakvo činjenično stanje utvrđeno je iz potpunog, jasnog i nedvosmislenog
priznanja optuženog V. D., koji je tokom čitavog postupka na identičan način
potvrdio vrijeme, mjesto i način izvršenja predmetnog krivičnog djela
objašnjavajući da ga je M. zamolio da mu od Vidrovana do grada prebaci drogu
marihuanu, na što je pristao, i kritične prilike mu je M. stavio jedan džak na
prednje sjedište auta, pa je krenuo prema gradu kada ga je zaustavila i
kontrolisala policija, i u vozilu pronašla džak u kome se nalazila droga
marihuana. Odbrana optuženog V. potvrdjena je provedenim dokazima odnosno
službenom zabilješkom i zapisnikom o pretresanju putničkog motornog vozila
Uprave policije-Grupe za suzbijanje droge Nikšić, u kojima je konstatovano da
su prilikom pretresa putničkog motornog vozila kojim je upravljao optuženi V.,
pronašli jedan jutani džak u kom se nalazilo 12 pvc pakovanja sa sadržajem
suve biljne materije zelene boje, a koje predmete je policija oduzela, što
proizilazi iz potvrda o privremeno oduzetim predmetima na ime optuženog, koje
je bez primjedbi potpisao. Izvršenim vještačenjem od strane Forenzičkog centra
uprave policije, utvrdjeno je da se u dvanaest ručno pravljenih pakovanja od
plastične kese ukupne neto mase m=9,850kg, koji su oduzeti od optuženog,
nalazi opojna droga- Cannabis sativa L., sa koncentracijom THC (supstance koja
utiče na centralni nervni sistem i izaziva zavisnost) većom od 0,2 %.
Postupajući na naprijed opisan način, optuženi V. D. je, što jasno proizilazi
i iz njegove odbrane (te ga ne opravdava objašnjenje da je mislio da se radi o
manjoj količini, navodno 5 kg, i da mu je motiv bio da pomogne M., jer mu je
brat zbog droge u zatvoru, te da nije očekivao ništa za uzvrat), bio svjestan
da se radi o opojnoj drogi- marihuani, da je zabranjen promet iste, da istu
prenosi na opisani način, što je htio, pa je time u pogledu vinosti postupao
sa direktnim umišljajem.
Imajući u vidu naprijed utvrdjeno činjenično stanje, u radnjama optuženog
stekli su se svi bitni elementi krivičnog djela neovlašćena proizvodnja,
držanje i stavljanje u promet opojnih droga iz čl. 300 st. 1 Krivičnog
zakonika, zbog čega ga je Sud oglasio krivim.
Krivično djelo, za koje je optuženi oglašen krivim je djelo sa blankentnom
dispozicijom, pa je kod ovih krivičnih djela, pored navedenih činjenica i
okolnosti koje čine bitna obilježja ovog krivičnog djela, a o kojima se sud
izjasnio, bilo nužno navesti materijalno – pravni propis, od kojeg zavisi
postojanje ovog djela, a to je Pravilnik o utvrdjivanju spiska droga,
psihotropnih supstanci i bilja koje se može koristiti za proizvodnju droga
(Službeni list Crne Gore br.56/12) po kojem se Kanabis i THC nalazi na listi
opojnih droga, dok je Zakonom o proizvodnji i prometu opojnih droga,
regulisano kada su proizvodnja, prerada i promet ovih supstanci dozvoljeni i
ko ih može vršiti.
Odlučujući o visini kazne koju će izreći optuženom, Sud je cijenio sve
okolnosti iz čl.42 KZ, koje utiču da kazna bude veća ili manja, pa je od
otežavajućih cjenjena ranija osudjivanost, s tim što je sud imao u vidu da se
radilo o genusno potpuno različitom krivičnom djelu, od koje osude je proteklo
skoro deset godina, a kao olakšavajuće okolnosti na strani optuženog cijenjeno
je njegovo iskreno i potpuno priznanje izvršenja predmetnog krivičnog djela,
što je doprinijelo bržem i lakšem utvrdjenju činjeničnog stanja, njegove lične
prilike koje se ogledaju u tome da je u vanbračnoj vezi, da je otac jednog
maloljetnog djeteta, te očekuje rodjenje drugog djeteta, da je izrazio duboko
kajanje, koje okolnosti je u svom zbiru sud cijenio kao naročito olakšavajuće,
pa ga je primjenom čl.45 i 46 KZ-a, osudio na kaznu zatvora u trajanju od
jednu godinu i šest mjeseci, a koja kazna je po svojoj visini adekvatna težini
krivičnog djela i optuženog kao izvršioca, te je sud uvjeren da će se sa
istom, a u okviru opšte svrhe propisivanja i izricanja krivičnih sankcija, iz
čl.4 KZ, postići svrha kažnjavanja odnosno uticati na optuženog da ubuduće ne
vrši ova i slična krivična djela.
Shodno odredbi čl. 51 KZ-a, optuženom će se u izrečenu kaznu zatvora uračunati
vrijeme provedeno u pritvoru počev od 23.11.2012.godine do 13.02.2013.godine,
pa će ostatak kazne izdržati po pravosnažnosti presude.
Shodno odredbi čl.300 st.7 u vezi čl.75 KZ-a od optuženog V. D. oduzeto je
ukupno 9,850 kilograma opojne droge marihuane koja se ima uništiti nakon
pravosnažnosti presude, a za koju supstancu Zakon predviđa obavezno
oduzimanje.
Odluka o troškovima donijeta je shodno odredbi čl. 226 i 229 Zakonika o
krivičnom postupku (ZKP-a), a ista se odnosi na troškove branioca po službenoj
dužnosti, kao i paušal koji je odredjen imajući u vidu složenost i dužinu
trajanja postupka, kao i imovinske prilike optuženog.
Na osnovu izloženog, a shodno odredbi čl. 374 ZKP-a, odlučeno je kao u izreci
presude.
ZAPISNIČAR, S U D I J A,
Borka Jelenković,s.r. Vesna Pean,s.r.
VIŠI SUD UPODGORICI,
dana, 13.02.2013.godine.
PRAVNA POUKA;
Protiv ove presude dozvoljena je žalba Apelacionom sudu Crne Gore, u roku od
15. dana od dana prijema pismenog otpravka presude, a preko Višeg suda u
Podgorici.
Tačnost otpravka, tvrdi i
o v j e r a v a ;
Namještenik suda,
Borka Jelenković