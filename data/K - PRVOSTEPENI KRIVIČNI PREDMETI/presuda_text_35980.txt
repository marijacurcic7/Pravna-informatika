K.br.4/13
U IME CRNE GORE
OSNOVNI SUD U DANILOVGRADU kao krivični, po sudiji Vladimiru Novoviću, kao
pojedincu, uz učešće Branke Nikolić kao zapisničara, u krivičnom predmetu
protiv okrivljene Č.B. iz P., zbog krivičnog djela ugrožavanje javnog
saobraćaja iz čl.339 st.3 u vezi st.1 KZ, odlučujući po optužnom predlogu
Osnovnog državnog tužilaštva iz Podgorice Kt.br.1623/12 od 17.01.2013.godine,
koji je na glavnom pretresu zastupao Grujo Radonjić, zamjenik ODT-a iz
Podgorice, nakon održanog glavnog i javnog pretresa dana 01.03.2013.godine u
prisustvu zastupnika optužbe i okrivljene, donio je dana 01.03.2013.godine i
istog dana javno objavio
PRESUDU
Okrivljena Č.B., od oca Đ. i majke S., rođene L., rođena ....godine u P., sa
mjestom prebivališta u P.-P. š.Z., državljanin Crne Gore, pismena, završila
srednju tehničku školu, po zanimanju građevinski tehničar, razvedena-majka
troje maloljetne djece, srednjeg imovnog stanja, neosuđivana
Kriva je
Što je:
Dana 20.11.2011.godine, oko 08,30 časova, na lokalnom putu Spuž-Danilovgrad, u
mjestu Ćurilac, opština Danilovgrad, ne pridržavajući se saobraćajnih propisa
iz čl. 22 st.1 ZOBS-a na putevima, tako ugrozila saobraćaj i dovela u opasnost
život i tijelo ljudi, na način što je upravljajući putničkim vozilom marke
"Zastava-Yugo" reg. oznake PG CB ..., iz pravca Spuža, preduzela radnju
skretanja ulijevo, a da se prethodno nije uvjerila da tu radnju može preduzeti
bez opasnosti za druge učesnike u saobraćaju, ne vodeći pri tom računa o
položaju vozila, pravcu i brzini kretanja, pri čemu je bila svjesna da takvom
vožnjom može ugroziti saobraćaj i dovesti u opasnost život i tijelo ljudi, ali
je olako držala da do toga neće doći, usljed čega je napustila operativnu
površinu puta i sletjela u kanal, koji se nalazi sa lijeve strane puta, kojom
prilikom su saputnici u njenom vozilu zadobili lake tjelesne povrede i to:
M.M. u vidu nagnječine glave i lijevog koljena, razderine u čeonom i tjemenom
predjelu, u predjelu lica i lijeve ušne školjke, M.A. u vidu razderine lijeve
podlaktice i nagnječine lijevog skočnog zgloba, M.J. u vidu nagnječine glave i
tijela i M.I. u vidu nagnječine glave i tijela.
- čime je počinila krivično djelo ugrožavanje javnog saobraćaja iz čl. 339
st.3 u vezi st.1 KZ.
Pa sud okrivljenoj primjenom citiranih zakonskih propisa, te čl. 4, 5, 16, 36,
42, 52, 53 i 54 KZ i čl.226, 229 i 374 ZKP-a, i z r i č e
USLOVNU OSUDU
Kojom joj utvrdjuje kaznu zatvora u trajanju od 30 (trideset) dana i
istovremeno odredjuje da se ista neće izvršiti ako okrivljena za vrijeme od 1
(jedne) godine po pravosnažnosti presude ne učini novo krivično djelo.
Dužna je okrivljena da na ime troškova krivičnog postupka uplati ovom sudu
iznos od 143,00 eura i po osnovu paušala iznos od 30,00 eura, a sve u roku od
15 dana po pravosnažnosti presude.
Obrazloženje
Optužnim predlogom Osnovnog državnog tužilaštva iz Podgorice Kt.br.1623/12 od
17.01.2013.godine, okrivljenoj Čolević Biljani stavljeno je na teret izvršenje
krivičnog djela ugrožavanje javnog saobraćaja iz čl.339 st.3 u vezi st.1 KZ.
Zastupnik optužbe je u završnoj riječi precizirao činjenični opis krivičnog
djela na način bliže opisan u izreci presude, dok je pravna kvalifikacija
ostala ista. Predložio je da sud okrivljenu oglasi krivom i izrekne joj
uslovnu osudu.
Okrivljena Č.B. u odbrani datoj u istražnom postupku u bitnom je navela da je
dana 19.11.2011.godine upravljala vozilom „Jugo“, da su sa njom u vozilu bili
njena tetka M.M., njena kćerka M.A., rođena 2000.godine, njena kćerka M.I.,
rođena 2007.godine, njena kćerka M.J., rođena 2003.godine, te da se kretala
starim putem Podgorica-Danilovgrad u pravcu Danilovgrada. Pojasnila je da je
kolovoz bio klizav i da joj je vozilo bilo opterećeno jer je prevozila
krompir. Kada je došla u selo Ćurilac zaustavila je vozilo i dala je lijevi
pokazivač pravca kako bi izvršila skretanje ulijevo u pravcu jednog sporednog
puta. Tvrdi da u trenutku započetog skretanja nije bilo nikog ni ispred ni iza
nje. U toku skretanja vidjela je da se iz pravca Danilovgrada, sredinom
kolovoza kreće jedno vozilo i to veoma brzo. Nastavila je skretanje prema
sporednom putu i sa sporednog puta je sletjela u kanal sa lijeve strane.
Istakla je da su njena djeca u saobraćajnoj nezgodi zadobila povrede.
Okrivljena Č.B. u odbrani datoj na glavnom pretresu priznala je izvršenje
krivičnog djela, izjašnjavajući se da je kriva. U bitnom je navela da je tačno
da se dana 20.11.2011.godine, oko 08,30 časova, na lokalnom putu Spuž-
Danilovgrad, u mjestu Ćurilac, opština Danilovgrad, nije pridržavala
saobraćajnih propisa iz čl. 22 st.1 ZOBS-a na putevima i da je tako ugrozila
saobraćaj i dovela u opasnost život i tijelo ljudi. Tvrdi da je to učinila na
način što je upravljajući putničkim vozilom marke "Zastava-Yugo" reg. oznake
PG CB ... preduzela radnju skretanja ulijevo, a da se prethodno nije uvjerila
da tu radnju može preduzeti bez opasnosti za druge učesnike u saobraćaju, ne
vodeći pri tom računa o položaju vozila, pravcu i brzini kretanja, pri čemu je
bila svjesna da takvom vožnjom može ugroziti saobraćaj i dovesti u opasnost
život i tijelo ljudi, ali je olako držala da do toga neće doći, usljed čega je
napustila operativnu površinu puta i sletjela u kanal, koji se nalazi sa
lijeve strane puta. Prihvatila je da su njene kćerke M.A., M.J. i M.I., kao i
njena tetka M.M., zadobile lake tjelesne povrede. Upoznata na različitosti u
odnosu na odbranu datu u istražnom postupku navela je da je tačna njena
odbrana sa glavnog pretresa, a da vozilo koje se kretalo iz Danilovgrada za
nju nije predstavljalo opasnost. U završnoj riječi je kazala da se kaje zbog
učinjenog.
Sud je na glavnom pretresu u dokaznom postupku pročitao zapisnik o uviđaju
Uprave policije Ispostava Danilovgrad br. 177/11 od 22.11.2011.godine, izvršio
uvid u skicu lica mjesta, pročitao nalaz i mišljenje vještaka sudske medicine
dr N.R.a Kt.br. 1623/12 od 25.10.2012.godine, pročitao nalaz i mišljenje
vještaka saobraćajne struke dipl.ing. mr Đ.V. od 03.12.2012.godine i pročitao
izvod iz kaznene evidencije Uprave policije PJ Podgorica od 04.02.2013.godine
izdat na ime okrivljene Č.B..
Iz zapisnika o uviđaju Uprave policije Ispostava Danilovgrad br. 177/11 od
22.11.2011.godine i skice lica mjesta utvrđuje se da se predmetna saobraćajna
nezgoda dogodila dana 20.11.2011.godine, oko 08,30 časova, na lokalnom putu
Spuž-Danilovgrad, u mjestu Ćurilac, koje pripada području opštine Danilovgrad.
Put je izvan naselja, ravan, suv i bez trotoara i pješačke staze. Okrivljena
Č.B. je upravljala putničkim motornim vozilom marke "Zastava-Yugo" reg. oznake
PG CB ..., iz pravca Spuža, a saputnici u njenom vozilu su bile oštećene:
M.M., M.A., M.J. i M.I.. Vozilo okrivljene zatečeno je u kanalu sa lijeve
strane puta, gledano prema Danilovgradu. Na vozilu okrivljene konstatovana su
oštećenja prednjeg branika, poklopca motora, prednjeg vjetrobranskog stakla,
lijevog fara sa pokazivačem pravca, prednjeg lijevog blatobrana, prednjeg
veznog lima i prednjeg lijevog točka, kao i unutrašnja oštećenja.
Iz nalaza i mišljenja vještaka sudske medicine dr N.R.a Kt.br. 1623/12 od
25.10.2012.godine utvrđuje se da su u predmetnoj saobraćajnoj nezgodi oštećene
M.M., M.A., M.J. i M.I. zadobile lake tjelesne povrede i to: M.M. u vidu
nagnječine glave i lijevog koljena, razderine u čeonom i tjemenom predjelu, u
predjelu lica i lijeve ušne školjke, M.A. u vidu razderine lijeve podlaktice i
nagnječine lijevog skočnog zgloba, M.J. u vidu nagnječine glave i tijela i
M.I. u vidu nagnječine glave i tijela.
Sud je cijenio nalaz i mišljenje ovog vještaka, pa je isti prihvatio kao
jasan, stručan i objektivan i dat prema pravilima struke i nauke.
Iz nalaza i mišljenja vještaka saobraćajne struke dipl.ing.mr Đ.V. od
03.12.2012.godine utvrđuje se da je opasna situacija stvorena na način što
okrivljena Č.B., kao vozač putničkog motornog vozila marke "Zastava-Yugo" reg.
oznake PG CB ..., nije pratila pravac kretanja u odnosu na uzdužnu osu puta,
već je radnju skretanja ulijevo izvršila na nebezbjedan način u vrlo kratkom
vremenskom intervalu od oko 0,4 sekunde, pri čemu je lijevim točkovima
napustila kolovoznu površinu, a zatim je preko zemljanog dijela lijevo od
kolovoza upala u kanal, koji je ispod nivoa prilaznog puta, gdje se i
zaustavila. Ovakav način upravljanja vozilom od strane okrivljene predstavlja
osnovni i jedini uzrok nastanka saobraćajne nezgode. Na putu, neposredno prije
mjesta "slijetanja" nema oštećenja puta, kao ni tragova koji bi ukazivali na
eventualne neispravnosti vozila (pneumatici, upravljački i kočioni sistem), pa
se drugi bezbjedonosni faktori, osim faktor vozač, ne mogu dovesti u vezu sa
nastalom nezgodom.
Sud je cijenio nalaz i mišljenje ovog vještaka, pa je isti prihvatio kao
jasan, stručan i objektivan i dat prema pravilima struke i nauke.
Iz izvoda iz kaznene evidencije Uprave policije PJ Podgorica od
04.02.2013.godine, izdatog na ime okrivljene Č.B., utvrđuje se da ista nije
osuđivana.
Na osnovu naprijed izložene činjenične gradje, koja proizilazi iz sadržine
dokaza provedenih na glavnom pretresu, ovaj sud je nesumnjivo zaključio da su
se u radnjama okrivljene Č.B. stekla sva obilježja bića krivičnog djela
ugrožavanje javnog saobraćaja iz čl.339 st.3 u vezi st.1 KZ. Naime, okrivljena
je dana 20.11.2011.godine, oko 08,30 časova, na lokalnom putu Spuž-
Danilovgrad, u mjestu Ćurilac, opština Danilovgrad, ne pridržavajući se
saobraćajnih propisa iz čl. 22 st.1 ZOBS-a na putevima, tako ugrozila
saobraćaj i dovela u opasnost život i tijelo ljudi, na način što je
upravljajući putničkim vozilom marke "Zastava-Yugo" reg. oznake PG CB ..., iz
pravca Spuža, preduzela radnju skretanja ulijevo, a da se prethodno nije
uvjerila da tu radnju može preduzeti bez opasnosti za druge učesnike u
saobraćaju, ne vodeći pri tom računa o položaju vozila, pravcu i brzini
kretanja, pri čemu je bila svjesna da takvom vožnjom može ugroziti saobraćaj i
dovesti u opasnost život i tijelo ljudi, ali je olako držala da do toga neće
doći, usljed čega je napustila operativnu površinu puta i sletjela u kanal,
koji se nalazi sa lijeve strane puta, kojom prilikom su saputnici u njenom
vozilu zadobili lake tjelesne povrede i to: M.M. u vidu nagnječine glave i
lijevog koljena, razderine u čeonom i tjemenom predjelu, u predjelu lica i
lijeve ušne školjke, M.A. u vidu razderine lijeve podlaktice i nagnječine
lijevog skočnog zgloba, M.J. u vidu nagnječine glave i tijela i M.I. u vidu
nagnječine glave i tijela.
Navedeno činjenično stanje utvrdjeno je prije svega iz priznanja okrivljene
datog na glavnom pretresu, koje je sud cijenio kao istinito, potpuno i jasno,
a u kojem je, izmedju ostalog, navela da je tačno da se dana
20.11.2011.godine, oko 08,30 časova, na lokalnom putu Spuž-Danilovgrad, u
mjestu Ćurilac, opština Danilovgrad, nije pridržavala saobraćajnih propisa iz
čl. 22 st.1 ZOBS-a na putevima, da je ugrozila saobraćaj i dovela u opasnost
život i tijelo ljudi, te da je to učinila na način što je upravljajući
putničkim vozilom marke "Zastava-Yugo" reg. oznake PG CB ..., iz pravca Spuža,
preduzela radnju skretanja ulijevo, a da se prethodno nije uvjerila da tu
radnju može preduzeti bez opasnosti za druge učesnike u saobraćaju, ne vodeći
pri tom računa o položaju vozila, pravcu i brzini kretanja, pri čemu je bila
svjesna da takvom vožnjom može ugroziti saobraćaj i dovesti u opasnost život i
tijelo ljudi, ali je olako držala da do toga neće doći, usljed čega je
napustila operativnu površinu puta i sletjela u kanal, koji se nalazi sa
lijeve strane puta. Prihvatila je i da su saputnice u njenom vozilu oštećene
M.M., M.A., M.J. i M.I. zadobile lake tjelesne povrede.
Ovakvo činjenično stanje potvrđuju nalaz i mišljenje vještaka saobraćajne
struke dipl.ing.mr Đ.V. od 03.12.2012.godine, zapisnik o uviđaju Uprave
policije Ispostava Danilovgrad br. 177/11 od 22.11.2011.godine i skice lica
mjesta iz kojih dokaza se utvrđuje da je do predmetne saobraćajne nezgode
došlo usljed toga što okrivljena Č.B., kao vozač putničkog motornog vozila
marke "Zastava-Yugo" reg. oznake PG CB ..., nije pratila pravac kretanja u
odnosu na uzdužnu osu puta, već je radnju skretanja ulijevo izvršila na
nebezbjedan način u vrlo kratkom vremenskom intervalu od oko 0,4 sekunde, pri
čemu je lijevim točkovima napustila kolovoznu površinu, a zatim je preko
zemljanog dijela lijevo od kolovoza upala u kanal, koji je ispod nivoa
prilaznog puta, gdje se i zaustavila.
Da su u predmetnoj sabraćajnoj nezgodi oštećene M.M., M.A., M.J. i M.I.
zadobile lake tjelesne povrede i to: M.M. u vidu nagnječine glave i lijevog
koljena, razderine u čeonom i tjemenom predjelu, u predjelu lica i lijeve ušne
školjke, M.A. u vidu razderine lijeve podlaktice i nagnječine lijevog skočnog
zgloba, M.J. u vidu nagnječine glave i tijela i M.I. u vidu nagnječine glave i
tijela utvrđuje se iz nalaza i mišljenja vještaka sudske medicine dr N.R.a
Kt.br. 1623/12 od 25.10.2012.godine.
Sud nije prihvatio odbranu okrivljene iz istražnog postupka u kojoj je
negirala izvršenje krivičnog djela, obzirom da je i sama okrivljena nakon što
je na glavnom pretresu priznala izvršenje krivičnog djela i bila upoznata na
različitosti u odnosu na odbranu datu u istražnom postupku kazala da je
istinita odbrana sa glavnog pretresa.
U čl.22 st.1 ZOBS-a na putevima propisano je da vozač koji namjerava da na
putu izvrši neku radnju vozilom (uključivanje vozilom u saobraćaj, pomjeranje
vozila udesno ili ulijevo, mijenjanje saobraćajne trake, preticanje,
obilaženje, zaustavljanje, skretanje udesno ili ulijevo, polukružno okretanje,
vožnja unazad, prestrojavanje i sl.), smije da otpočne takvu radnju samo ako
se prethodno uvjerio da to može da učini bez opasnosti za druge učesnike u
saobraćaju ili imovinu, vodeći pri tom računa o položaju vozila, pravcu i
brzini kretanja. U konkretnom slučaju, a kako je to naprijed prethodno
objašnjeno, okrivljena Č.B. je postupila protivno odredbi čl.22 st.1 ZOBS-a na
putevima, usljed čega je ugrozila saobraćaj i dovela u opasnost život i tijelo
ljudi, kojom prilikom su u saobraćajnoj nezgodi koju je uzrokovala lake
tjelesne povrede zadobile oštećene M.M., M.A., M.J. i M.I..
Cijeneći psihički odnos okrivljene Č.B. prema počinjenom krivičnom djelu sud
nalazi da je okrivljena, postupajući na naprijed opisani način, bila svjesna
da svojom radnjom može učiniti krivično djelo, odnosno da može ugroziti
saobraćaj i dovesti u opasnost život i tijelo ljudi, usljed čega kod drugih
može nastupiti laka tjelesna povreda, ali je olako držala da do toga neće
doći, postupajući, dakle, sa svjesnim nehatom. U odnosu na lake tjelesne
povrede koju su zadobile oštećene M.M., M.A., M.J. i M.I. okrivljena je
postupala iz nehata.
Zbog toga su se u radnjama okrivljene stekla sva bitna obilježja bića
krivičnog djela ugrožavanje javnog saobraćaja iz čl.339 st.3 u vezi st.1 KZ.
Sud je u skladu sa činjeničnim utvrđenjem precizirao činjenični opis krivičnog
djela na način odredjen kao u izreci presude, ne povrjeđujući na taj način
objektivni identitet optužnog akta.
Zastupnik optužbe je odustao od predloga da se u dokaznom postupku u svojstvu
svjedoka saslušaju oštećena M.M., oštećena M.A., oštećena M.J. i oštećena M.I.
pa je sud odredio da se ovi svjedoci ne saslušavaju obzirom da je činjenično
stanje u dovoljnoj mjeri bilo utvrđeno, a provođenje ovih dokaza vodilo je
nepotrebnom odugovlačenju postupka.
Sud je prilikom odlučivanja o vrsti i visini krivične sankcije za okrivljenu,
imao u vidu sve okolnosti na strani okrivljene koje su značajne za njen izbor
i visinu, u smislu čl. 42 KZ, pa je od olakšavajućih okolnosti na strani
okrivljene našao da je priznala izvršenje krivičnog djela, da je majka troje
djece, da su u predmetnoj saobraćajnoj nezgodi lake tjelesne povrede zadobile
njene tri kćerke i tetka, što je pogađa, i da ista nije osuđivana, što je
utvrđeno iz citiranog izvoda iz kaznene evidencije, dok otežavajućih okolnosti
nije bilo, pa je sud okrivljenoj izrekao uslovnu osudu, kojom joj je utvrdio
kaznu zatvora u trajanju od 30 (trideset) dana i istovremeno odredio da se
ista neće izvršiti ako okrivljena za vrijeme od 1 (jedne) godine po
pravosnažnosti presude ne izvrši novo krivično djelo. Sud je našao da se u
konkretnom slučaju, a imajući u vidu naprijed navedene olakšavajuće okolnosti,
može očekivati da će se upozorenjem, uz prijetnju kaznom uticati na okrivljenu
da ubuduće ne vrši krivična djela, te da nije nužno da se kazna primjeni radi
krivično – pravne zaštite i da će se u konkretnom slučaju izrečenom uslovnom
osudom u potpunosti ostvariti svrha izricanja ove krivične sankcije iz čl. 52
KZ u okviru opšte svrhe izricanja krivičnih sankcija iz čl. 4 st. 2 KZ.
O troškovima krivičnog postupka odlučeno je na osnovu čl.226 i 229 ZKP-a, pa
kako je okrivljena oglašena krivom, obavezana je da na ime troškova krivičnog
postupka uplati ovom sudu iznos od 143,00 eura, a koji troškovi se odnose na
nagradu odmjerenu vještaku saobraćajne struke dipl.ing.mr Đ. V. u iznosu od
82,50 eura i nagradu odmjerenu vještaku sudske medicine dr N. R. u iznosu od
60,50 eura, kao i da plati na ime sudskog paušala iznos od 30,00 eura, koji
paušal je odredjen shodno složenosti i trajanju postupka uz ocjenu imovinskih
prilika okrivljene, a sve prednje u roku od 15 dana po pravosnažnosti presude.
Na osnovu izloženog, a primjenom čl.374 ZKP-a, odlučeno je kao u izreci.
ZAPISNIČAR, S U D I J A,
Branka Nikolić, s.r. Vladimir Novović, s.r.
PRAVNA POUKA: Protiv ove presude dozvoljena je žalba Višem sudu u Podgorici u
roku od 8 dana, od dana prijema pismenog otpravka presude, a preko ovog suda.