VIŠI SUD PODGORICA
K.br.72/13
Podgorica, 21.06.2013. godine
U IME CRNE GORE
Viši sud u Podgorici, kao prvostepeni krivični, u vijeću sastavljenom od
sudije Ratka Ćupića, kao predsjednika vijeća, i sudija Pean Vesne i Mugoša
Suzane kao članova vijeća, uz učešće namještenika Kažić Vanje, u krivičnom
predmetu protiv optuženih H. I., koga brani advokat Mandić Radovan iz
Podgorice i optuženog K. V. koga brani advokat Vlaović Borisav iz Podgorice
zbog krivičnog djela neovlašćena proizvodnja, držanje i stavljanje u promet
opojnih droga iz čl. 300 st. 2 u vezi stava 1 Krivičnog zakonika, rješavajući
po optužnici Višeg državnog tužilaštva iz Podgorice Kt.br.63/13 od 23.05.2013.
godine koju je na glavnom pretresu zastupala Milić Suzana zamjenik VDT-a iz
Podgorice, nakon održanog glavnog javnog pretresa dana 19.06.2013. godine, u
prisustvu zastupnika optužnice, optuženih i njihovih branilaca, donio je, a
dana 21.06.2013. godine javno objavio
P R E S U D U
OPTUŽENI:
1. H. I., od oca S. i majke B., rodjene P.i, rodjen 0.0.1.godine u S. – R.A.,
sa prebivalištem u S., naselje S. i V. – R. A., državljanin R. A., ličnog
broja K., sa ličnom kartom broj 0., izdatom 0.0.2.godine u S. – R. A.,
neoženjen, bez djece, auto mehaničar, nezaposlen, pismen, završio gimnaziju,
lošeg imovnog stanja, neosudjivan, u pritvoru od 26.04.2013.godine
2. K. V., od oca A. i majke S., rodjene K., rodjen 1.0.1.godine u S. – R.A.,
sa prebivalištem u S., naselje S. i V. – R. A., državljanin R. A., sa ličnom
kartom broj 0., izdatom 1..0..2..godine u S. – R. A., sa ličnim brojem J.,
imalac pasoša R. A. B., izdatog 2..0..2..godine u S., neoženjen, bez djece,
majstor za popravke bijele tehnike, nezaposlen, pismen, završio osnovnu školu,
lošeg imovnog stanja, neosudjivan, u pritvoru od 26.04.2013.godine,
Krivi su
Zato što su:
Dana 26.04.2013.godine, iz R. A., mimo zvaničnih prelaza, u blizini graničnog
prelaa B. neovlašćeno radi prodaje unijeli u C. G. 17,475kg marihuane -
supstancu proglašenu za opojnu drogu Pravilnikom o utvrdjivanju spiska droga,
psihotropnih supstanci i bilja koje se može koristiti za proizvodnju droga
("Sl.list CG" br. 56/12 od 09.11.2012.godine), u namjeri da navedenu opojnu
drogu dalje neovlašćeno radi prodaje prenesu u R. H., iako su bili svjesni da
se radi o opojnoj drogi i da postupaju neovlašćeno i protivpravno, pa su to i
htjeli, na način što su toga dana ilegalno prešli državnu granicu R. A. i C.
G. i na taj način neovlašćeno radi prodaje unijeli u C. G. ovu opojnu drogu,
upakovanu u 14 pakovanja oblijepljenih pvc folijom, smještenu u dva ranca koje
su nosili sa sobom, a potom je dalje neovlašćeno radi prodaje prenosili preko
teritorije C. G. prema granici sa H., u čemu su istog dana otkriveni, kada su
pokušali pješice da predju državnu granicu izmedju C. G. i H. u neposrednoj
blizini graničnog prelaza D. B., mimo zvaničnog prelaza državne granice, kada
je droga i pronadjena kod njih prilikom kontrole Granične policije i to u
rancu kod H. I. osam pakovanja ukupne težine 8,510kg, a u rancu kod K. V. šest
pakovanja ukupne težine 8,965kg, a zatim i oduzeta,
- čime su izvršili krivično djelo neovlašćena proizvodnja, držanje i
stavljanje u promet opojnih droga iz čl.300 st. 2 u vezi st. 1 KZ-a,
pa ih sud na osnovu citiranog zakonskog propisa, čl. 4, 32, 36, 42, 45, 46 i
čl. 51 st.1 KZ-a te čl. 227, 229 i 374 ZKP-a
O S U DJ U J E
Na kazne zatvora u trajanju od po 1 godine i 6 mjeseci, u koje im se uračunava
vrijeme provedeno u pritvoru od 26.04.2013.godine pa na dalje.
Obavezuju se optuženi da plate troškove krivičnog postupka i to na ime naknade
sudskom tumaču iznos od 365,00 eura koje će platiti solidarno, te na ime
službene odbrane optuženi K. V. iznos od 375,00 eura, a optuženi H. I. iznos
od 250,00 eura, i da plate paušal u iznosu od po 100,00 eura, sve u roku od 15
dana od dana pravosnažnosti presude, pod prijetnjom prinudne kamate.
Od optuženih se trajno oduzima opojna droga - marihuana i to: od optuženog H.
I. osam pakovanja marihuane u količini od 8,510kg a od optuženog K.V. šest
pakovanja marihuane u količini od 8,965kg, koja droga se ima uništiti.
O b r a z l o ž e nj e
Optužnicom VDT-a Podgorica Kt.br. 63/13 od 23.05.2013. godine koju je njen
zastupnik na glavnom pretresu djelimično izmijenio i pri tako izmijenjenoj
optužnici ostao, stavljeno je na teret optuženima H. I. i K. V., da su
izvršili krivično djelo neovlašćena prouzvodnja, držanje i stavljanje u promet
opojnih droga iz čl. 300 st. 2 u vezi st.1 Krivičnog zakonika, činjenično
bliže opisano u izreci presude.
Optuženi H. I.nije iznosio odbranu kod Višeg državnog tužilaštva u prethodnom
postupku.
U svojoj odbrani na glavnom pretresu je u cjelosti priznao izvršenje krivičnog
djela stavljenog mu na teret optužnicom, i naveo da je sa K. V., koji mu je
komšija iz istog sela S. i V. kod S. u A. predmetnu drogu kupio u S. u A. od
izvjesnih lica kojima ne zna imena, u namjeri da je unesu u C. G., a zatim
preko H. u I., gdje bi je i prodali i na taj način zaradili po 2500 do 3000
eura. Navodi da su kombi vozilom došli blizu granice sa C.G., gdje su izašli,
a zatim pješice, oko pola noći ušli u C. G., i to preko brda, van graničnog
prelaza B., i na taj način stigli do T., gdje su uzeli taksi i odvezli se do
P., a nakon toga su iz P. autobusom došli u H. N. oko 16,00 časova. Za sve to
vrijeme na leđima je nosio ranac u kojem se nalazilo 8 pakovanja marihuane,
dok je u rancu koji je nosio K. V. bilo 6 pakovanja marihuane, tako da su
ukupno nosili oko 17,5 kg marihuane. Iz H. N. su u pravcu granice sa H.
krenuli taksi vozilom oko 17,00 časova, da bi, nakon što su se zaustavili i
izašli iz taksija oko 1km prije graničnog prelaza, u blizini benzinske pumpe,
došla policija i privela ih. Dalje navodi da su imali namjeru da u H. uđu na
isti način kao što su ušli i u C. G., preko brda i van graničnog prelaza, a to
bi isto uradili i kasnije prilikom ulaska u I.. Pojasnio je da je novac kojim
su kupili predmetnu drogu od izvjesnih lica u S. zaradio radeći u I., te da bi
nakon prodaje iste, najprije namirili onaj dio koji je uložio u kupovinu
droge, a ostatak zarade njih dvojica podijelili između sebe, i dodao da je
njegova ideja bila da kupe drogu u A. Na kraju navodi da se kaje zbog
učinjenog krivičnog djela.
Branilac optuženog H.I. advokat Mandić Radovan je predložio da sud prilikom
odmjeravanja kazne ima u vidu priznanje optuženog, njegovo iskreno kajanje,
kao i njegovu mladost, te da ga sud što blaže kazni jer smatra da isti neće
ponoviti slična krivična djela.
Optuženi K. V. takodje nije iznosio odbranu u prethodnom postupku.
U svojoj odbrani na glavnom pretresu je priznao izvršenje krivičnog djela koje
mu je stavljeno na teret optužnicom, i naveo da mu je njegov drug H. I.
predložio da mu pomogne u prenošenju opojne droge marihuane preko C. G. i H. u
I., za što bi mu dao iznos od 2500 eura. Prihvatio je tu ponudu i uputili su
se prema C. G., noseći pri tome obojica po jedan ranac u kojima su bila
pakovanja droge, s tim što ne zna koliko je bilo pakovanja u rancu H. I. a
koliko u njegovom, jer nije vršio pakovanje, a ranac mu je dao upravo H.. Iz
S. su se do blizine granice sa C.G. prevezli kombi vozilom, nakon čega su
izašli iz kombija i krenuli uz brdo, van graničnog prelaza B.prema C.G.da bi
nakon što su ušli u C. G., pješke nastavili put prema T. gdje su stigli oko
04,00 sati ujutro. U T. su ostatak noći prespavali u nekom hotelu, a zatim su
ujutru taksi vozilom krenuli ka P., da bi kasnije, u poslijepodnevnim
časovima, iz P. krenuli ka H. N., gdje su se nakon što su stigli, zadržali oko
2 do 2,5 sata, nakon čega su taksi vozilom krenuli u pravcu graničnog prelaza
sa H.. Iz taksi vozila su izašli u blizini granice, u namjeri da je pređu na
isti način na koji su prešli granicu sa C. G., (tj. uz brdo i prelazeći
granicu van graničnog prelaza), u čemu ih je spriječila policija koja je u tom
trenutku došla i privela ih. Navodi da su na leđima imali rance u kojima se
nalazila droga u momentu kad je stigla policija. Na kraju je kazao da se kaje
zbog učinjenog krivičnog djela.
Branilac optuženog K. V., advokat Vlaović Borisav je predložio sudu da
prilikom izricanja kazne ima u vidu sve olakšavajuće okolnosti na strani
njegovog branjenika, a posebno da se radi o mladom čovjeku, neosuđivanom do
sada, koji je u cjelosti priznao izvršenje krivičnog djela, te da mu shodno
tome izrekne što blažu kaznu.
Sud je na glavnom pretresu izveo dokaze: čitanjem službene zabilješke Uprave
policije - Sektora granične policije, Ispostave granične policije H. N. 04/11
broj 280/13/1/1019 od 26.04.2013 godine, čitanjem dvije potvrde o privremeno
oduzetim predmetima Uprave policije, Ispostave granične policije H. N. -
Ekspoziture granične policije S., GP D. B. 04/11 broj 280/13-21 i 04/11 broj
280/13-22, obije od 26.04.2013. godine, čitanjem dvije potvrde o privremeno
oduzetim predmetima Uprave policije, Sektora kriminalističke policije, Grupe
za suzbijanje droga – H. N., K., T. 03/4 broj 240/13-39/133 i 03/4 broj
240/13-39/134, obije od 26.04.2013. godine, čitanjem Izvještaja o hemijskoj
analizi Forenzičkog centra u D. br. 1400/13, uvidom u fotodokumentaciju koji
čini sastavni dio Izvještaja o hemijskoj analizi br.1400/13 od 16.05.2013.
godine, i uvidom u fotodokumentaciju UP PJ Herceg Novi br. 161/13 od
26.04.2013. godine.
U službenoj zabilješci Uprave policije - Sektora granične policije, Ispostave
granične policije H. N., 04/11 broj 280/13/1/1019 od 26.04.2013 godine,
konstatuje se da su ovlašćeni policijski službenici raspolagali operativnim
saznanjima da će dva NN lica, dana 26.04.2013. godine pokušati da nelegalno
pređu državnu granicu između C. G. i H., pa su navedenog dana vršeći
opservaciju, i prateći pomenuta lica koja su se taksi vozilom marke 'C., reg.
oznaka H A 3 uputila iz pravca H. N. u pravcu državne granice sa H., te nakon
što su ista lica, izašla iz taksi vozila na benzinskoj pumpi 'L.', u mjestu
S., i sa rancima na leđima krenuli pošumljenim dijelom desno od prelaza 'D.
B.', kako bi ilegalno prešli državnu granicu, pristupili legitimisanju
navedenih lica, i tom prilikom ustanovili da se radi o albanskim državljanima,
K. V. i H. I., nakon čega su ih prevezli u službene prostorije na GP 'D. B.',
gdje su izvršili kontrolu lica i stvari, kojom prilikom su ustanovili da se u
njihovim rancima nalazi biljna materija tamno zelene boje, umotana u PVC
najlon. U rancu koji je nosio H. I. pronađeno je 8 pakovanja navedene
materije, dok je u rancu kod K. V. pronađeno 6 pakovanja iste materije, koji
su tom prilikom i oduzeti.
Iz sadržine dvije potvrde o privremeno oduzetim predmetima Uprave policije,
Ispostave granične policije H. N. - Ekspoziture granične policije S., GP D.
brijeg 04/11 broj 280/13-21 i 04/11 broj 280/13-22, obije od 26.04.2013.
godine, utvrđuje se da su ovlašćeni policijski službenici tog dana od K. V.
oduzeli šest pakovanja valjkastog oblika oblijepljenih PVC kesom i selotejp
trakom crne boje, sa sadržajem suve biljne materije tamno zelene boje za koju
se pretpostavlja da je opojna droga marihuana, koji su se nalazili u rancu
tamno plave boje koji je imenovani nosio sa sobom u blizini GP D. B., dok su
od H. I. istog dana oduzeli osam pakovanja valjkastog oblika oblijepljenih PVC
kesom i selotejp trakom crne boje, sa sadržajem suve biljne materije tamno
zelene boje za koju se pretpostavlja da je opojna droga marihuana, a koja
pakovanja su pronađena u rancu tamno plave boje koji je imenovani nosio sa
sobom u blizini GP D.b.
Iz sadržine potvrde o privremeno oduzetim predmetima Uprave policije, Sektora
kriminalističke policije, Grupe za suzbijanje droga – H. N., K., T 03/4 broj
240/13-39/133 od 26.04.2013. godine, na ime K. V., utvrđuje se da su ovlašćeni
policijski službenici navedenog dana, od istog lica oduzeli putnu ispravu-
pasoš R. A.br. BI 6. i ličnu kartu R. A. br. 026385703 na ime K. V., te mob.
tel. marke 'Nokia', model 'N70-1' crne boje, IMEI broja 3.sa telefonskom
karticom 'Vodafone' na kome se nalaze brojevi 8., sa punjačem .
Iz sadržine potvrde o privremeno oduzetim predmetima Uprave policije, Sektora
kriminalističke policije, Grupe za suzbijanje droga – H. N., K., T. 03/4 broj
240/13-39/134 od 26.04.2013. godine, na ime H. I., utvrđuje se da su ovlašćeni
policijski službenici navedenog dana, od istog lica oduzeli ličnu kartu R. A.
na ime H. I., mob. tel. marke 'Nokia', model 'N70-1' sivo crne boje, IMEI
broja 3.sa telefonskom karticom operetera 'Vodafone' na kome se nalaze brojevi
8., sa punjačem.
Iz Izvještaja o hemijskoj analizi Forenzičkog centra u D. br. 1400/13, na koji
inače nije bilo primjedni i sud ga prihvata cijeneći da je isti stručan i
argumentovan, utvrđeno je da je Forenzičkom centru na hemijsku analizu
dostavljeno 14 ručno pravljenih pakovanja oblijepljenih pvc folijom, koja su
se nalazila u dva ranca, sa sadržajem biljne materije tamno zelene boje,
karakterističnog opojnog mirisa, ukupne neto mase 17,475 kg. Detaljnim
makroskopskim i mikroskopskim pregledom dostavljenog biljnog materijala, koji
se nalazio u 14 ručno pravljenih pakovanja, ukupne neto mase m-17,475 kg,
utvrđeno je da isti potiče od biljke čiji je botanički naziv Cannabis sativa -
Konoplja, te da sadrži tetrahidrokanabinol (THC) u koncentraciji iznad 0,2%. U
izvještaju se dalje konstatuje da konoplja i THC predstavljaju supstance koje
djeluju na centralni nervni sistem, izazivaju stanje zavisnosti i nalaze se na
spisku opojnih droga, jer su proglašene za opojnu drogu Pravilnuikom o
utvrđivanju spiska droga, psihotropnih supstanci i bilja koje se može
koristiti za proizvodnju droga (Službeni list Crne Gore br.56/2012).
Nakon sprovedenog postupka, cijeneći odbranu optuženih i izvedene dokaze, kako
pojedinačno, tako i u njihovoj međusobnoj vezi, shodno članu 370 ZKP-a (a na
koje dokaze inače nije bilo primjedbi i sud ih kao takve prihvata), nesumnjivo
je utvrdjeno da se u radnjama optuženih H.I. i K. V. stiču sva bitna obilježja
bića krivičnog djela neovlašćena proizvodnja, držanje i stavljanje u promet
opojnih droga iz člana 300 stav 2 u vezi stava 1 KZ-a, koje je činjenično
bliže opisano u izreci presude.
Naime, optuženi H. I. i K. V., u svojim odbranama na glavnom pretresu koje su
međusobno saglasne, priznaju da su dana 26.04.2013.godine, predmetnu opojnu
drogu - marihuanu, iz R. A. unijeli u C. G., i to van graničnog prelaza u
namjeri da je radi dalje prodaje prenesu u R. H., a od koje prodaje bi
zaradili po 2500 eura. Ovakve odbrane optuženih su u skladnoj vezi sa
izvedenim dokazima, prije svega sa potvrdama o privremeno oduzetim predmetima
Uprave policije, Ispostave granične policije H. N. - Ekspoziture granične
policije S., GP D.b. 04/11 broj 280/13-21 i 04/11 broj 280/13-22, obije od
26.04.2013, službenom zabilješkom Uprave policije - Sektora granične policije,
Ispostave granične policije H. N., 04/11 broj 280/13/1/1019 od 26.04.2013
godine, te Izvještajem Forenzičkog centra u D. br.1400/13. Tako se iz dvije
navedene potvrde utvrđuje da je od optuženog H. I. dana 26.04.2013. godine
oduzeto osam pakovanja valjkastog oblika oblijepljenih PVC kesom i selotejp
trakom crne boje u kojima se nalazila opojna droga marihuana, dok je od
optuženog K. V. istog dana oduzeto šest pakovanja valjkastog oblika
oblijepljenih PVC kesom i selotejp trakom crne boje, u kojima se nalazila
opojna droga marihuana. Navedena pakovanja su bila smještena u dva ranca koja
su optuženi nosili sa sobom prilikom pokušaja da ilegalno pređu državnu
granicu između C. G. i H., pošumljenim dijelom desno od prelaza 'D. B.', u
čemu su ih zaustavili pripadnici policije, što se konstatuje u navedenoj
službenoj zabilješci, a što sve optuženi i priznaju potvrđujući da se radilo o
opojnoj drogi-marihuani, te na izvedene dokaze nijesu ni imali primjedbi. Da
predmetna materija pronađena u opisanim pakovanjima predstavlja opojnu drogu
marihuanu u količini od 17,475 kg, nesumnjivo je utvrđeno na osnovu Izvještaja
Forenzičkog centra u D.. Naime iz navedenog izvještaja se utvrđuje da se u 14
pakovanja smještenih u dva ranca nalazi sasušena biljna materija tamno zelene
boje karakterističnog opojnog mirisa neto mase 17,475 kg, i da ista potiče od
biljke čiji je botanički naziv Canabis saiva - konoplja (tj. marihuana), koja
sadrži tetrahidrokanabinol (THC) u koncentaciji iznad 0,2%. Konoplja i THC su
supstance koje djeluju na centralni nervni sistem, izazivaju stanje zavisnosti
i proglašene su za opojnu drogu Pravilnikom o utvrđivanju spiska droga,
psihotropnih supstanci i bilja koje se može koristiti za proizvodnju droga
("Sl. list" CG br.56/12 od 09.11.2012. godine).
Zato iz svega izloženog sud zaključuje da su optuženi H. I. i K. V. dana
26.04.2013. godine, iz R. A., mimo zvaničnih graničnih prelaza u blizini
prelaza B., neovlašćeno radi prodaje unijeli u C.G. 17,475 kg marihuane -
supstance proglašenu za opojnu drogu Pravilnikom o utvrđivanju spiska droga,
psihotropnih supstanci i bilja koje se može koristiti za proizvodnju droga
(Sl. list CG br.56/12 od 09.11.2012. godine), u namjeri da navedenu opojnu
drogu dalje neovlašćeno radi prodaje prenesu u R. H., iako su bili svjesni da
se radi o opojnoj drogi i da postupaju neovlašćeno i protivpravno, pa su to i
htjeli, na način što su toga dana ilegalno prešli državnu granicu R. A. i C.
G. i na taj način neovlašćeno radi prodaje unijeli u C. G. ovu opojnu drogu,
upakovanu u 14 pakovanja oblijepljenih pvc folijom, smještenu u dva ranca koje
su nosili sa sobom, a potom je dalje neovlašćeno radi prodaje prenosili preko
teritorije C. G. prema granici sa H., u čemu su istog dana otkriveni, kada su
pokušali pješice da pređu državnu granicu između C. G. i H.u neposrednoj
blizini graničnog prelaza D.b., mimo zvaničnog prelaza državne granice, kada
je droga i pronađena kod njih prilikom kontrole od strane Granične policije i
to u rancu kod H. I. osam pakovanja ukupne težine 8,510 kg, a u rancu kod K.
V. šest pakovanja ukupne težine 8,965 kg, a zatim i oduzeta.
Sud je cijeneći psihički odnos optuženih prema izvršenom krivičnom djelu,
nesumnjivo utvrdio da su optuženi predmetno krivično djelo izvršili sa
direktnim umišljajem. Okolnost da su postupali neovlašćeno, da je djelo
protivpravno, što predstavlja bitno obilježje ovog krivičnog djela je, po
ocjeni suda optuženima morala biti poznata, jer su bili svjesni da nemaju
potrebna ovlašćenja za stavljanje u promet opojnih droga, što su optuženi
činili unoseći radi dalje prodaje opojnu drogu - marihuanu, supstancu
proglašenu za opojnu drogu. Stoga, optuženi su bili svjesni svih obilježja
predmetnog krivičnog djela i htjeli su njegovo izvršenje, što ih čini krivično
pravno odgovornim.
Krivično djelo za koje su optuženi oglašeni krivim je krivično djelo sa
blanketnom dispozicijom, pa je kod ovih krivičnih djela pored navođenja
činjenica i okolnosti koje čine obilježja krivičnog djela, a o kojima se sud
već izjasnio, bilo nužno navesti materijalno pravni propis od kojeg zavisi
postojanje ovog djela. Naime, marihuana je supstanca koja je proglašena za
opojnu drogu Pravilnikom o utvrđivanju spiska droga, psihotropnih supstanci i
bilja koje se može koristiti za proizvodnju droga ( Sl.list CG br.56/12 od
09.11.2012. godine).
Prilikom odmjeravanja kazni sud je shodno članu 42 KZ cijenio sve okolnosti
koje utiču da kazna bude manja ili veća pa je od olakšavajućih okolnosti kod
optuženih, cijenio njihovo priznanje i iskreno kajanje zbog učinjenog djela,
njihov raniji život, tj. činjenicu da nisu osuđivani, te njihovu mladost s
obzirom da je u vrijeme izvršenja djela optuženi H. I. imao 21 godinu, a
optuženi K. V. 22 godine života, dok otežavajućih okolnosti nije bilo, pa je
ove okolnosti sud cijenio kao osobito olakšavajuće, te im je shodno čl. 45 i
čl. 46 KZ izvršio ublažavanje kazni, izričući im kazne ispod minimuma zakonom
zaprijećene kazne za ovu vrstu krivičnih djela u trajanju od po 1 godinu i 6
mjeseci, smatrajući da se i sa tako ublaženim kaznama može postići svrha
kažnjavanja iz čl. 32 KZ, a u okviru opšte svrhe propisivanja i izricanja
krivičnih sankcija iz čl. 4 st. 2 KZ.
Sud je na osnovu čl. 51 KZ optuženima u izrečenu kaznu uračunao vrijeme
provedeno u pritvoru od 26.04.2013. godine pa na dalje.
O troškovima krivičnog postupka, odlučeno je na osnovu čl. 227 i 229 ZKP-a, pa
kako su optuženi oglašeni krivim, obavezani su na plaćanje troškova i to:
sudskom tumaču za albanski jezik (na ime pismenog i usmenog prevodjenja) iznos
od 365,00 eura koje će platiti solidarno, te na ime službene odbrane optuženi
K. V. iznos od 375,00 eura, a optuženi H. I. 250,00 eura i da plate sudski
paušal u iznosu od po 100,00 eura, a koji iznos je odredjen srazmjerno
trajanju i složenosti ovog postupka i imovnom stanju optuženih.
Na osnovu čl. 300 st. 7 a u vezi čl.75 st.3 KZ-a sud je od optuženih H. I. i
K. V. trajno oduzeo predmetnu drogu - marihuanu u količinama bliže označenim u
izreci presude.
Na osnovu svega izloženog odlučeno je kao u izreci ove presude.
Zapisničar, PREDSJEDNIK VIJEĆA - SUDIJA,
Kažić Vanja, s.r. Ćupić Ratko, s.r.
Za tačnost otpravka tvrdi i
ovjerava namještenik suda

PRAVNA POUKA: Protiv ove presude može se izjaviti žalba Apelacionom sudu CG u
roku od 15 dana prijema preko ovog suda.