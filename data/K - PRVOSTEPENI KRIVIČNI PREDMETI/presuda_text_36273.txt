HYPERLINK "http://sr.wikipedia.org/sr-
el/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"
U IME CRNE GORE!
Posl.br.K.76/12-11
OSNOVNI SUD U HERCEG NOVOM, po sudiji Leković Branislavu, uz učešće
zapisničara Vukadinović Vladane, u krivičnom predmetu protiv okrivljenog Z.D.,
zbog krivičnog djela prevare iz čl.244 st.3 u vezi st.1 KZ povodom optužnice
ODT-a Herceg Novi Kt.br.82/11 od 08.08.2011. godine, nakon održanog glavnog i
javnog pretresa dana 28.12.2012 godine, u prisustvu zamjenika ODT Herceg Novi
Samardžić Nikole, branioca okrivljenog adv. K.D., donio je i javno objavio
sledeću
P R E S U D U
Na osnovu čl. 373.st.1. tačka 2. ZKP-a
Okrivljeni Z.D., od oca DJ i majke M. ,rođene B.,rođen ... godine u T.,sa
prebivalištem u T.,...,državljanin CG,oženjen,bez mjesečnih
primanja,neosuđivan.
OSLOBAĐA SE OD OPTUŽBE
da je :
Dana 18.11.2009.godine u Herceg Novom,u namjeri da sebi pribavi protivpravnu
imovinsku korist,lažnim prikazivanjem činjenica doveo u zabludu oštećenog
ruskog državljanina O.M. i time ga naveo da učini nešto na štetu svoje
imovine,na način što ga je koristeći ranije poznanstvo,telefonom pozvao u
Moskvu predstavljajući da mu je hitno potrebna pozajmnica od 7.000 evra koju
će vratiti za mjesec dana a najkasnije do 31.12.2009.godine, na koji način je
naveo oštećenog da mu istog dana uplati traženi iznos na račun br. ... kod „E“
banke u Herceg Novom,koji novac je podigao,a nakon isteka ugovorenog roka nije
vratio,već je na brojne zahtjeve oštećenog da to učini lažno predstavljao da
će to učiniti u najskorije vrijeme,što nije učinio ni nakon proteka više od
godinu dana,izbjegavajući svaki kontakt sa oštećenim, da bi mu nakon što je
saznao da je protiv njega podnijeta krivična prijava za krivično djelo prevare
preko banke uplatio iznos od 500,00 eura,na koji način je za sebe pribavio
protivpravnu imovinsku korist u iznos od 6.500 evra,pri čemu je bio svjestan
svog djela i htio njegovo izvršenje,
-čime bi izvršio krivično djelo prevara iz čl.244 st.3 u vezi st.1 Krivičnog zakonika
Na osnovu čl.230.stav 1. ZKP-a troškovi krivičnog postupka padaju na teret
budžetskih sredstava suda.
O b r a z l o ž e n j e
Osnovni državni tužilac Herceg Novi podigao je optužnicu Kt.br.82/11 od
08.08.2011. godine protiv okrivljenog Z.D., zbog krivičnog djela prevara iz
čl.244 st.3 u vezi st.1 KZ. Konačno, na glavnom pretresu tužilac je precizirao
činjenični opis djela, unoseći u opis djela da je okrivljeni bio svjestan svog
djela i htio njegovo izvršenje, te je u završnoj riječi naveo da ostaje pri
preciziranoj optužnici i predložio da sud okrivljenog oglasi krivim i osudi na
kaznu po zakonu.
Rješenjem vijeća ovog suda Kv. broj 191/11 od 29.11.2011 godine, određeno je
da se okrivljenom Z.D.u sudi u odsustvu, obzirom da je nedostupan sudu jer
živi u inostranstvu, pa je na osnovu tog rješenja glavni pretres održan u
odsustvu okrivljenog.
Okrivljeni Z.D. je ranije saslušan u toku istrage pa je na glavnom pretresu
pročitana njegova izjava. Naime, okrivljeni je u svojoj odbrani negirao
izvršenje djela koja mu se stavlja na teret, te je u bitnom naveo da da je
početkom 2009.godine upoznao oštećenog M.O.a kada je istom preko svoje
agencije za nekretnine posredovao uprodaji jedne kuće u Mojdežu.Objasnio je da
je u tom periodu družio se sa oštećenim izlazio u restoran sa njim i
slično.Dalje je naveo da kada je počela kriza na tržištu nekretnina da je od
oštećenog Olega tražio pomoć,odnosno pozajmnicu od 7.000 eura a koji novac mu
je trebao radi završetka određenih poslova za svoje preduzeće obzirom da se
tada bavio i izgradnjom objekata.Dalje je naveo da se oštećeni O.M.a nalazio u
Moskvi kada mu je uplatio iznos od 7.000 eura a to na njegov privatni račun
kod „E.“ banke.Istakao je da je taj novac potrošio na vraćanje kredita koje je
predhodno podigao.Dodao je da nikada nije imao namjeru da prevari oštećenog,a
novac mu nije vratio jer je zapao u finansijske teškoće te da će mu novac
vratiti čim bude došao do sredstava.Pojasnio je da zbog spora između njega i
raznih preduzeća za koje je radio poslove vode se sudski postupci pred
Privrednim i Osnovnim sudom u Podgorici.Dalje je naveo da se sa oštećenim
viđao nekih 20 do 30 puta nakon prijema pozajmnice i da mu je tim prilikama
govorio da mu ne može vratiti pare i da sačeka još malo,ali da nije tačno da
je izbjegavao kontakte sa oštećenim.Istakao je da će oštećenom vratiti novac
kada završi pomenute sudske sporove sa preduzećima koja mu duguju novac.
Sud je u dokaznom postupku proveo dokaze saslušanjem oštećenog kao svjedoka
M.O.,te uz saglasnost stranaka čitanjem iskaza svjedoka H.S.,te čitanjem
izvještaja „E.“ banke od 9.06.2011.godine,te uvidom u izvještaj „E.“ banke o
izvršenom transferu pošiljaoca i primaoca,uvidom u spise predmeta Osnovnog
suda u Podgorici P.br.2124/10 ,uvidom u spise predmeta Privrednog suda u
Podgorici P.br.1098/12(raniji P.br.746/10),čitanjem spiska blokiranih pravnih
lica i preduzetnika iz evidencije Centralnog registra Privrednog suda od
30.06.2012 godine,te čitanjem rješenja Uprave za nekretnine
br.954-109-UP/1-32/1-2012 od 12.01.2012,čitanjem ugovora o prodaji
nepokretnosti zaključenog između prodavca doo“R.“ i kupca I.R. sa pratećom
dokumentacijom i čitanjem izvještaja o kaznenoj evidenciji za okrivljenog.
Cijeneći odbranu okrivljenog i sve dokaze pojedinačno i u njihovoj međusobnoj
vezi, sud je nesumnjivo utvrdio sljedeće činjenično stanje:
Oštećeni M.O. je po molbi okrivljenog Z.D. dana 18.11.2009.godine pozajmio
istom novac u iznosu od 7.000 evra sa rokom vraćanja najkasnije do 31.12.2009.
godine, a nakon isteka ugovorenog roka okrivljeni novac nije vratio,već je u
maju 2011 godine oštećenom uplatio iznos od 500,00 eura,te mu ponudio da
dugovanje vrati u ratama,jer zapao u tešku finansijsku situaciju,obzirom da je
njegovo preduzeće u blokadi od januara 2010 godine zbog duga,te se pred
Privrednim sudom u Podgorici protiv istog vodi postupak radi raskida ugovora o
gradnji,kao i protiv okrivljenog pred Osnovnim sudom u Podgorici radi naknade
štete.
Međutim, nije dokazano da je okrivljeni Z.D. izvršio krivično djelo koje mu se
stavlja na teret, a kako je to naznačeno u predmetnoj optužnici. Ovakav
zaključak suda proizilazi iz stanja da okrivljeni ne priznaje izvršenje
krivičnog djela, a da njegova odbrana nije u suprotnosti sa izvedenim
dokazima.
Naime,oštećeni u svojstvu svjedoka M.O. je u bitnom naveo da je negdje u
februaru 2008.godine u Herceg Novom upoznao okrivljenog Z.D. koji je tada bio
zaposlen u agenciji za prodaju nekretnina,a koja je bila vlasništvo supruge
okrivljenog H.S..Dalje je objasnio da je u tom periodu preko te agencije kupio
plac i vikendicu u Mojdežu te se u tom periodu više puta sastajao sa
okrivljenim i stekao povjerenje u njega.Istakao je da ga je dana
18.11.2009.godine,dok se nalazio u Moskvi telefonom pozvao okrivljeni i tražio
pozajmnicu od 7.000 eura,i tada obećao da će taj novac vratiti najkasnije do
31.12.2009.godine.Dalje je naveo da kako je tada imao povjerenje u okrivljenog
to je istog dana okrivljenom poslao novac tako što je iznos od 7.000 eura
uplatio na račun okrivljenog kod „E.“ banke.Dalje je naveo da nakon što je
istekao rok za vraćanje novca,da se više puta sastajao sa okrivljenim koji mu
je uvijek obećavao da će mu vratiti novac i tražio prolongiranje roka na još
mjesec dana,te konačno naveo da će 01.01.2011.godine biti krajnji rok za
vraćanje duga.Od tada pa do maja mjeseca 2010.godine bezuspješno je pokušavao
da stupi u kontakt sa okrivljenim da bi se u maju mjesecu 2011.godine
okrivljeni javio telefonom i obećao da će mu novac vratiti u roku od nedelju
dana ali da to nije učinio do danas.Naglasio je da od dana kada je okrivljeni
saznao za pokretanje ovog krivičnog postupka da je supruga okrivljenog H.S.
više puta ga kontaktirala i obećavala da će mu vratiti novac,ali da to nisu
učinili do danas.
Na glavnom pretresu oštećeni M.O. je dodao da ga je u ljeto 2011.godine
telefonom pozvala supruga okrivljenog Haritonova i kazala mu da će mu uplatiti
oko 500,oo eura,što je tada i učinila uplatom tog iznosa na njegov žiro račun
u „Ester“ banci,te mu rekla da će mu isplatiti i ostatak duga ali da su tada
bili u lošoj finansijskoj situaciji,ali je to bio poslednji put kada su
kontaktirali supruga okrivljenog ili okrivljeni sa njim.Naglasio je da je
nakon toga više puta pokušavao putem telefona da dobije okrivljenog ili
njegovu suprugu ali su mu bili nedostupni. Konačno je istakao da se pridružuje
krivičnom gonjenju protiv okrivljenog i da postavlja imovinsko pravni zahtjev
u iznosu od 6.500 eura,sa pripadajućim kamatama.
Sud je cijenio vjerodostojnim iskaz oštećenog jer je u bitnom u skladu sa
provedenim dokazima,međutim istim nije potvrđena tvrdnja optužbe da je
okrivljeni u konkretnom slučaju postupao sa prevarnom namjerom,obzirom da
oštećenom nisu bile poznate okolnosti da se prema okrivljeom i njegovom
preduzeću vode sudski postupci ,te da je preduzeće okrivljenog bilo blokirano
od januara 2010 godine zbog duga od 48.114,44 eura.
Svjedok H.S. je u bitnom izjavila da je nevjenčana supruga okrivljenog Z.D.,te
da su negdje 2008.godine ona i okrivljeni upoznali oštećenog O. kada su preko
svoje agencije za nekretnine istom pomogli da kupi neku zemlju i kuću,nakon
čega je oštećeni dolazio kod njih kući i tako su se sprijateljili. Dalje je
navela da su tokom 2009.godine ona i okrivljeni pozvali oštećenog i od njega
tražili pozajmnicu od 7.000 eura a koji novac im je trebao radi otplaćivanja
kredita. Dalje je navela da se okrivljeni sa oštećenim dogovarao u vezi te
pozajmnice i roka vraćanja,te da je novac u navedenom iznosu uplaćen na račun
okrivljenog kod „E.“ banke.Objasnila je da su zbog finansijske krize planirali
da prodaju apartmane kako bi vratili kredite bankama i pozajmicu u navedenom
iznosu oštećenom,ali da od momenta prijema pozajmice pa do danas nisu uspjeli
prodati ni jedan apartman,jer je Privredni sud zabranio prodaju dok se ne
rješi spor sa partnerima koji okrivljeni ima u vezi apartmana.Dalje je navela
da je oštećeni početkom 2010.godine telefonom pozivaonjenog supruga-
okrivljenog tražeći da mu se vrati novac,te da je na njihovu molbu on pristao
i da pričeka,da bi zatim u ljeto 2010.godine oštećeni došao u njihovu
kancelariju i rekao da mu je hitno potreban novac i tražio da mu se vrati
dug.Pojasnila je da je tada okrivljeni molio oštećenog da još malo pričeka te
predlagao da novac vrate u ratama,ali da je oštećeni zahtjevao da mu se dug
što hitnije vrati.Dalje je navela da su se nakon toga ona i okrivljeni iz
Herceg Novog preselili u Tuzi i da je u tom periodu oštećeni u nekoliko
navrata zvao telefonom i tražio da mu se vrati novac,a da je okrivljeni tada
govorio da još oštećeni sačeka jer on nema novca da mu vrati dug.Naglasila je
da su kancelariju u Herceg Novom oglasili na prodaju i da od tog novca
namjeravaju da vrate dug i banci i oštećenom.
Sud je prihvatio iskaz svjedoka H.S. jer je logičan i uvjerljiv,te u odnosu na
odlučne okolnosti u skladu sa iskazom oštećenog i pismenim dokazom-izvještajem
E. banke,te spiskom blokiranih pravnih lica i preduzetnika Centralnog registra
i spisima predmeta Privrednog sud ai Osnovnog suda. Iskazom ovog svjedoka se
takođe potvrđuje da je oštećeni u kritičnom periodu u više navrata kontaktirao
okrivljenog i urgirao da mu vrati novac,a da je okrivljeni obećavao da će to
učiniti tražeći da oštećeni sačeka,te da je okrivljeni u kritičnom periodu bio
u lošoj finansijskoj situaciji.
Iz izvještaja „E.“ banke od 9.06.2011.godine i iz zvještaja „E.“ banke o
izvršenom transferu pošiljaoca i primaoca, proizilazi da je M.O. dana
20.11.2009 godine uplatio 7.000 eura na žiro račun Z.D. br.... kod E. Banke .
Iz spisa predmeta Osnovnog suda u Podgorici P.br.2124/10 proizilazi da su
formirani povodom tužbe tužioca doo „B.G.“ protiv tuženog Z.D. radi naknade
štete,koji postupak je u toku u fazi pripremnog ročišta.
Iz spisa predmeta Privrednog suda u Podgorici P.br.1098/12(raniji
P.br.746/10),proizilazi da su formirani povodom tužbe tužioca doo“B.G.“ T.
protiv tuženog doo „R.“ HN ,radi raskida ugovora ,vrijednost spora je
naznačena uiznosu od 225.767,33 eura,a postupak nije pravosnažno završen
obzirom da je presuda P.746/10 od 30.04.2012 godine ukinuta odlukom
Apelacionog suda i predmet vraćen na ponovni postupak prvostepenom sudu.
Iz spiska blokiranih pravnih lica i preduzetnika iz evidencije centralnog
egistra Privrednog suda od 30.06.2012 godine proizilazi da je doo“R.“
vlasništvo okrivljenog u blokadi na evidenciji Centralnog registra Privrednog
suda ,da je iznos blokade 48.114,44 eura,te da se nalazi u blokadi 927
dana,odnosno da je blokada za to preduzeće uvedena u mjesecu januaru 2010
godine.
Iz rješenja Uprave za nekretnine br.954-109-UP/1-32/1-2012 od 12.01.2012,
godine proizilazi da je u G listu lista nepokretnosti 2511 KO Topla briše
teret-hipoteka upisana radi obezbjeđenja novčanog potraživanja u iznosu od
120.000 eura povjerioca Hypo Alpe Adria banke na osnovu ugovora o hipoteci
ovjerenog pred Osnovnim sudom u herceg Novom Ov.br.15379/08 od 14.04.2008
godine.Pod stavom 2 istog rješenja konstatovano je da se doo „Rosco“ briše kao
vlansik u cjelini na poslovnom prostoru izgrađenom u objektu 1 na
kat.parc.1306/4 PD 1 površine 59m2 upisan u ln 2511 KO Topla,a kao vlasnik se
upisuje Ivović Rade po osnovu ugovora o kupoprodaji ovjerenog pred Notarom UZZ
14/12 od 10.01.2012 godine.
Iz ugovora o prodaji nepokretnosti ovjerenog pred Notarom M.A. br.UZZ 14/12 od
10.01.2012 godine proizilazi da je zaključen između prodavca doo“R.“ i kupca
I.R. ,da je predmet ugovora poslovni prostorupisana u listu nepokretnosti 2511
KO Topla,da je ugovorena cijena 55.746,45 eura.
Sud je cijenio kao vjerodostajne navedene pismene dokaze,obzirom da su izdat
od nadležnih privrednih subjekata i državnih organa u zakonitoj proceduri,a na
iste ni stranke nisu imale primjedbi. Ovi dokazi su od značaja jer se istim
potvrđuje da je preduzeće okrivljenog blokirano zbog iznosa od 48.114,44 eura
i to u januaru 2010 godine ,dakle nakon što je od oštećenog pozajmio predmetni
novac,te da se protiv njegovog preduzeća vode sudski sporovi pred Osnovnim
sudom i Privrednim sudom,te je potvrđena tvrdnja okrivljenog da je zapao u
tešku finansijsku situaciju. Prednji zaključak ne umanjuje okolnost da je
okrivljeni prodao nepokretnost navedenu u ugovoru UZZ 14/12,obzirom da iz
istog ugovora proizilazi da je kupac cjelokupnu cijenu uplatio Hypo Alpe Adria
banci radi skidanja tereta-hipoteke za dug koji prodavac ima prema toj banci.
Iz izvještaja o kaznenoj evidenciji za okrivljenog proizilazi da ranije nije
osuđivan.
Dakle, nasuprot tvrdnji optužbe, odbrana okrivljenog da novac nije vratio
oštećenom zbog toga što je zapao u tešku finansijsku situaciju,te da nije imao
namjeru da prevari oštećenog, nije u suprotnosti sa provedenim dokazima.
Naime,optužba se temelji na iskazu oštećenog M.O.a da je u kritičnom periodu
bezuspješno kontaktirao korivljenog jer ga je isti izbjegavao i konstantno
tražio da sačeka sa isplatom novca .
Međutim,u konkretnom slučaju nije dokazano da je okrivljeni postupao sa
prevarnom namjerom,posebno ako se imaju u vidu okolnosti da je preduzeće
okrivljenog u periodu nakon prijema pozajmice zapalo u finansijske probleme,da
je blokirano mjesec dana nakon isteka roka za vraćanje zajma,i da se protiv
okrivljenog i njegovog preduzeća vode parnični postupci.
Konačno, nakon svestrane ocjene dokaza utvrđeno je da samo u iskazu oštećenog
postoje okolnosti koje pružaju osnov za sumnju da je okrivljeni izvršio djelo
u pitanju. Međutim, te okolnosti ostaju na stepenu sumnje i nemaju značaj ni
indicija visokog stepena, jer nisu potvrđene niti jednim drugim dokazom, a iz
naprijed opisanih razloga.
Sa naznačenih razloga i prihvatanjem dokaza, te njihovom ocjenom, kako je
prethodno naznačeno, kao i odbrane optuženog, sud je zaključio da nema dokaza
da je okrivljeni izvršio krivično djelo koje mu se stavlja na teret. S tim u
vezi, oslobađajuća presuda se ima donijeti ne samo kad je dokazana nevinost
optuženog, već i u situaciji kao što je konkretna – kada krivica optuženog
nije dokazana, pa je na osnovu čl.373. tačka 2. ZKP-a u tom pravcu odlučeno
kao u izreci.
Odluka o troškovima krivičnog postupka zasniva se na odredbi čl.230 st.1
ZKP-a, pa je odlučeno da troškovi krivičnog postupka padaju na teret
budžetskih sredstava suda obzirom da je donijeta oslobađajuća presuda..
OSNOVNI SUD U HERCEG NOVOM
Dana 28.12.2012 . godine.
Zapisničar Sudija
Vukadinović Vladana Branislav Leković
Pravna pouka:
Protiv ove presude dozvoljena je žalba
u roku od 15 dana od dana prijema,
Višem sudu u Podgorici, a preko ovog suda.
DNA:
- ODT H.Novi
- braniocu okrivljenog adv. K.D.
-punomoćniku oštećenog adv.L.G.
- u spise