Posl.br.K. 112/13/13
U IME CRNE GORE!
Osnovni sud u Kotoru, kao nadležni prvostepeni krivični sud, po sudiji Momirki
Marović kao sudiji pojedincu, uz učešće zapisničara Jelene Todorović, u
predmetu protiv okrivljenog B M iz K, zbog krivičnog djela uništenje i
oštećenje tudje stvari iz člana 253 stav 2 u vezi stava 1 Krivičnog zakonika,
koji se vodi po optužnom predlogu ODT Kotor, Kt. br. 129/13 od 27.03.2013
godine, nakon održanog glavnog i javnog pretresa dana 17.05.2013 godine u
prisustvu zamjenika ODT Kotor Jovanke Čizmović, branioca okrivljenog B M
advokata M O, punomoćnika oštećenih advokata A S M a u odsustvu uredno
pozvanog okrivljenog koji je prethodno ispitan, shodno članu 457. ZKP, donio
je i javno objavio dana 20.05.2013 godine sledeću:
P R E S U D U
Okrivljeni B M od oca V i majke S, rodjene G, rodjen godine u K, stalno
nastanjen u K, D bb, državljanin C G, oženjen, otac troje djece, pomorac, sa
završenom VSŠ, dobrog imovnog stanja, zaposlenog u komapaniji "G B Co. LTD",
neosudjivan, protiv koga se ne vodi postupak za drugo krivično djelo
K r i v j e
Što je
Dana 09.10.2011 godfine u K, u K ulici bb, uništio tudju stvar-garažutj.
objekat br. 1. površine 42 m2, na kat.parc. 828 KO D I, LN 48, suvlasništvo
ošt. P S i P Z za po 1/3, na način što je porušio navedenu garažu, čija je
vrijednost 28.112,00 eura, čime je oštećenima P Si P Z pričinio štetu u iznosu
od po 9.370,66 eura, pri čemu je bio uračunljiv i svjestan svog djela i
njegove zabranjensoti, a čije izvršenje je htio
- čime je učinio krivično djelo uništenje i oštećenje tudje stvari iz čl.
253.st. 2. u vezi st.1. Krivičnog zakonika.
Pa mu sud na osnovu naprijed navedene krivično pravne odredbe te odredbi čl.
3, 5, 8, 13, 15, 36, 42, 52, 53 i 54 KZ-a i čl. 368 i 374 ZKP-a izriče
USLOVNU OSUDU
Kojom utvrđuje kaznu zatvora u trajanju od 2 (dva) mjeseca i istovremeno
određuje da se kazna neće izvršiti ukoliko okrivljeni za vrijeme od jedne
godine od dana pravosnažnosti presude ne učini novo krivično djelo.
Dužan je okrivljeni na ime sudskog paušala uplatiti iznos od 55,00 eura, u
roku od 15 dana od dana pravosnažnosti presude, u korist Budžeta Crne Gore, na
žiro račun br. 832-16-52, i dokaz o uplati dostaviti ovom sudu s pozivom na
br. K. 112/13/13.
Dužan je okrivljeni da oštećenima P Mu i P S iz Kotora, S G, na ime troškova
krivičnog postupka, a po osnovu angažovanja punomoćnika adv. A S M, isplati
iznos od 1.223,60 eura, u roku od 3 mjeseca od dana pravosnažnosti presude,
pod prijetnjom prinudnog izvršenja.
Dužan je okrivljeni oštećenima P Z i P S na ime imovinsko pravnog zahtjeva
uplatiti iznos od po 9.370,66 eura, sve u roku od 15 dana od dana
pravosnažnosti presude.
O b r a z l o ž e n j e
Privatni tužioci P S i P Z, oboje iz K, podnijeli su ovom sudu dana 08.11.2011
godine, preko svog punomoćnika, privatnu tužbu protiv B M zbog krivičnog djela
uništenje i oštećenje tudje stvari iz člana 253 stav 1 Krivičnog zakonika. U
toku postupka po pritvatnoj tužbi utvrdjeno je nalazom i mišljenjem vještaka
gradjevinske struke B M da vrijendost predmetne garaže, objekta, iznosi preko
3.000 eura, što znači da se radi o krivčnom djelu (iz čl. 253 st.2. u vezi
st.1.) za koje se gonjenje preduzima po službenoj dužnosti pa je ODT Kotor
podnošenjem optužnog predloga Kt.br. 129/13 dana 27.03.2013 godine, preuzeo
krivično djelo prtoiv okrivljenog B M.
Postupajući po podnijetom optužnom predlogu sud je dana 17.05.2013 godine
zakazao i održao glavni pretres na kome nije pristupio uredno pozvani, a
prethodno ispitani okrivljeni, pa je sud shodno čl. 457 ZKP-a održao isti u
njegovom odsusutvu smatrajući da njegovo prisustvu nije bilo nužno. Zamjenik
ODT-a Kotor je precizirao podnijeti optužni predlog i u konačnom predloži da
se okrivljeni oglasi krivim i kazni po zakonu.
Okrivljeni B M je u svojoj odbrani naveo da je ošt. P S još 1991 godine
započeo izgradnju objekta i to u njegovom dvorištu, na osnovu zaključenog
fiktivnog ugovora sa njegovom majkom i bratom, a bez njegove saglasnosti o
čemu je upoznao P S. Pokrenuo je parnični postupak koji je Presudom Višeg suda
u Podgorici okončan u njegovu korist i postao je vlasnik predmetne garaže-
objekta 1 na kat.parc. 828 KO D I, površine 42 m2, i uknjižio se u katastru
kao vlasnik iste. Nakon dobijanja lista nepokretnosti u kojem je upisan kao
vlasnik od 15.06.2011 godine, a koji je priložio sudu, sa drugovima je započeo
rušenje objekta i to rušenje je trajalo sigurno 4 mjeseca a nije izvršeno dana
09.10.2011 godine, kako je to navedeno u optužnom aktu, već je tog dana
komunalna policija Opštine Kotor došla na lice mjesta i sačinila zapisnik.
Objasnio je da je tog dana otkolnjen poslednji otpad sa te parcele, a koji je
bio stvoren rušenjem predmetne garaže. Dalje je objasnio da u momentu rušenja
garaže, a što nije sporio, nije smatrao da čini krivično djelo jer je bio
upisan kao vlasnik tog objekta 1/1, a sve prema presudi Višeg suda u
Podgorici. Naveo je da se ne može tačno sjetiti datuma kada je otpočeo sa
rušenjem objekta ali da je to bilo 10-ak dana nakon dobijanja lista
nepokretnsoti, da je prvo započeo sa rušenjem u unutrašnjosti objekta, krenuli
su on i njegovi drugovi od prozora, vrata pa kasnije su kidali glavne stubove.
Za neke poslove je angažovao stručne ljude koji imaju mehanizaciju a poslednji
radovi na rušenju su se sastojali od rušenja prednje fasade objekta i
odvoženje materijala sa lica mjesta, a to je bilo u oktobru 2011 godine. Naveo
je da je za odluku Vrhovnog suda u Podgorici saznao krajem septembra 2011
godine, o čemu ga je obavjestio advokat, jer nije lično primio istu. U odnosu
na Ustavnu žalbu izjavio je da su tu žalbu izjavili njegovi advokati, da ne
zna tačan datum kada a da je istu pročitao možda u u septembru 2012 godine.
Sud je u dokaznom postupku radi utvrđivanja činjeničnog stanja i krivice
okrivljenog proveo sledeće dokaze: na saglasan predlog stranaka pročitan je
iskaz oštećenog P S sa zapisnika sa ranijeg glavnog pretresa i iskaz oštećene
P Z sa zapisnika sa ranijeg glavnog pretresa, izvršen je uvid u presudu
Vrhovnog suda Crne Gore Rev. br. od 25.5.2011 godine, u rješenje Uprave za
nekretrnine PJ Kotor br. 954-106_UPI-1360/11 od 4.7.2011.g., u zapisnik o
inspekcijskom pregledu Ministarstva održivog razvoja i turizma, inspekcije
zaštite prostora, br. 1003-176/11 od 25.10.2011 godine, u zapisnik o izvršenoj
inspekcijskoj kontroli komunalne policije opštine Kotor od 9.10.2011.g., u
priložene fotografije uz zapisnik, u presudu ovog suda P.br. 233/93 od
6.5.1993 godine, koja odluka je pravosnažna dana 14.6.1993 godine, u presudu
ovog Sdua P.br. P. od 21.4.1998 godine,koja je pravosnažna dana 28.5.1999
godine, u list nepokretnosti br. 48 za K.O. D I od 15.6.2011 godine, u list
nepokretnosti br. 48 za K.O. D I od 22.11.2012.godine, u Ustavnu žalbu
podnijetu Ustavnom sudu Crne Gore od strane adv. P Đ dana 21.7.2011 godine, u
Izvod iz kaznene evidencije za B M UP I Kotor od 02.04.2013 godine, u spise
predmeta i akt načelnika VD M V Uprave za nekretnine PJ Kotor br. 467 - 106 -
79/2013 od 24.01.2013 godine, a vezano za hronologiju upisa za kat.parc. 828
upisanu u LN 48 KO D I., te na saglasnost stranaka pročitan je nalaz i
mišljenje vještaka građevinske struke B M od 10.02.2013 godine i izvršen uvid
u fotografije priložene uz nalaz istog vještaka.
Oštećeni P S je izjavio da je prethodno bio u prijateljskim odnosima sa
porodicom okrivljenog i sa samim okrivljenim, da je za vrijeme inflacije bio
pozvan od strane majke okrivljenog da li želi da kupi plac koji se nalazi
ispred njihove kuće u K - K ulica bb, obzirom da im je novac bio prijeko
neophodan, a rekla mu je da su sa tom prodajom saglasna oba njena sina. U tom
periodu njen sin M nije bio kući već na brodu, pa nije htio da se upusti u
kupovinu sve dok M sa broda ne pošalje punomoćje, nakon čega bi potpisali
ugovor. Medjutim, majka okrivljenoga ga je ubjedjivala i ubjedila da će sve
biti u redu i da je M saglasan sa prodajom, nakon čega im je on bez potpisanog
ugovora isplatio 17.000,00 ili 18.000,00 DEM, što u tom periodu nije bio mali
novac. Nakon ovoga je sredio svu dokumentaciju i pribavio gradjevinsku dozvolu
opštine K i u roku od 10 dana izgradio predmetni objekat. Nakon toga od strane
supruge okrivljenog su upoznati da okrivljeni nije saglasan sa tom prodajom i
od tada su usledili razni postupci koji traju 20 godina. Dana, 9.10.2011
godine u nedjelju je kod njega došao njegov prijatelj M J i pitao ga što čini
na tom izgradjenom objektu, obzirom da se tamo nalaze radnici, kamioni i bager
i isti se ruši. Bio je iznenadjen ovim pitanjem i nakon toga je pozvao
advokata A S - M, policiju, komunalnu policiju i Komunalna policija je izašla
na lice mejsta kao i policija i sačinili su zapisnike. On lično nije išao na
lice mjesta, a samo iz razloga da ne bi izbio neki incident. Od kada su počeli
razni postupci uopšte više nije ni išao na lice mjesta. Vjeruje da je na dan
9.10.2011 godine figurirao kao vlasnik predmetnog objekta, mada zna da je u
prethodnom periodu okrivljeni bio na osnovu presude Višeg suda upisan kao
vlasnik objekta, medjutim ta odluka Višeg suda je preinačena odlukom Vrhovnog
suda a kojom su on, njegova supruga i sam M B bili upisani kao vlasnici za po
1/3 na predmetnom objektu, mada se kroz dokumentaciju detaljno može utvrditi
datum kada je koja odluka donjeta.
Oštećena P Z je izjavila da je još prije 20 godina zajedno sa svojim suprugom
S od majke i brata okrivjlenog kupila parcelu, a koja je u stvari dovrište
ispred kuće okrivljenog. Okrivljeni je tada bio na brodu, ali od njegove majke
i brata su čuli da je i on saglasan sa tom prodajom, te da će on ugovor
potpisati kada se vrati sa broda. Ona i njen suprug su potpisali ugovor sa
majkom i bratom okrivljenog, a koliko se sjeća kao vlasnik čitavog dvoritša je
u katastru bila upisana majka okrivljenog. Nakon toga pribavili su
gradjevinsku dozvolu za gradnju objekta na toj kupljenoj parceli i otpočeli sa
izgradnjom objekta - garaže. Medjutim kada se okrivljeni vatio sa broda isti
nije htio da potpiše ugovor o prodaji, odnosno ne zna razlog zbog kojeg je
odustao od prodaje parcele, obzirom da su ih njegova majka i brat prethodno
bili obavjestili da je i on saglasan sa prodajom. Poslije izvjesngo vremena su
primjetili da sa lica mjesta nedostaje materijal, pa i zbog činjenice da je M
B protiv dalje gradnje, ona i njen suprug su odustali od daljeg sredjivanja
već ogradjenog objekta, i povukli su se. Dana, koliko se sjeća, 8.10.2011
godine su od strane prijatelja M J bili pozvani i pitao ih je da li to
nastavljaju sa gradnjom - sredjivanjem objekta, obzirom da se ispred objekta
nalaze radnici i bager, medjutim oni su mu rekli da mi ništa ne rade i o tome
su obavjestili policiju, advokata i komunalna polilcija je izlazila na lice
mjesta i sačinila zapisnik. U vezi ove nekretnine poznato joj je da su vodjeni
postupci pred sudom, ali sve te postupke je u njeno ime i u ime njenog supruga
vodila adv. A S M, odnosno i drugi advokati , tako da nije upućena u postupke
koji su vodjeni pred sudom. Poznato joj je da je objekat porušen za jedan dan
i sam okrivljeni B nije negirao da je on to učinio. Objasnila je da ne zna
tačno dan kada je objekat porušen, da to bolje zna njen suprug, ali se sjeća
da je bila nedjelja, da ona i njen suprug nijesu išli na lice mjesta, već su o
tome obavjestili advokata i komunalnu policiju. Navela je da se njen suprug
može bolje izjasniti da li su imali list nepokretnsoti vezan za predmetnu
neproektnsot za taj dan.
Iz Presude ovog suda P br. 233/93 od 06.05.1993 godine, a koja je postala
pravosnažna dana 24.05.1993 godine proizilazi da je odbijen kao neosnovan
tužbeni zahtjev B M kojim je isti tražio da se utvrdi da je prema tuženima B
S, B R i P S, vlasnik 1/3 dijela kat.parc. 828 KO D I te da mu se nakon
pravosnažnosti nepokretnost preda u vlasništvo.
Iz Presude ovog suda P br. 67/98, P br. 39/98 od 21.04.1998 godine, koja je
postala pravosnažna dana 28.05.1999 godine proizilazi da je odbijen kao
neosnovan tužbeni zahtjev tužioca B M kojim je isti tražio da se utvrdi da
nije pravno valjan upis prava korišenja-vlasništva na ime tuženih P S i P Z, a
koje je izvršeno Rješenjem Opštine K, Komisije za izlaganje pdoataka o
neporketnsotima za KO D I br. 0301-48/93 od 14.09.1993 godine.
Iz Presude Vrhovnog suda Crne Gore Rev.br. od 25.05.2011 godine proizilazi da
je ista donijeta u pravnoj stvari tužioca B M protiv tuženih B S, B R, P S i P
Z, radi ništavosti ugovora, da su drugi i trećetuženi izajvili reviziju protiv
Presude Višeg suda u Podgorici Gž.br. od 18.12.2010 godine te da je istom
usvojena revizija drugo i trećetuženog ui preinačena Presuda Višeg suda u
Podgorici Gž.br. od 18.12.2010 godine i Presuda Osnovnog suda u Kotoru P br.
od 30.09.2010 godine. Ovom Presudom je tužbeni zahtjve kojim je traženo da se
utvrdi da je ništav ugovor o kupoprodaji neproektsnoti označena kao objekta I
na kat.parc. 828 KO D I, ovjeren pod br. Ov.br. 357/93 dana 04.02.1993 godine
pred Osnovnim sudom u Kotoru, izmedju prvo i drugotuženih kao prodavaca s
jedne strane i treće i četvrtotuženih kao kupaca sa druge strane, odbijen kao
neosnovan.
Iz Ustavne žalbe podnijete Ustavnom sudu Crne Gore proizilazi da je advokat P
Đ, kao punomoćnik okrivljenog, dana 21.07.2011 godine podnio Ustavnom sudu
Ustavnu žalbu protvi Presude Vrhovnog suda Crne Gore Rev.br. od 25.05.2011
godine.
Iz spisa predmeta Uprave za nekretnine, PJ Kotor, akta načelnika VD M V
proizilazi da je prilikom izlaganja na javni uvid podataka tj. od stupanja na
snagu novog katstara za KO D I kao suvlasnici objekta 1, koji u naravi
predstavlja garažu, u LN 48 KO D I, upisani P S, P Z i B Mza po 1/3 idealnog
djela, da je po zahtjevu B M donijeto rješenje broj 954-106-UPI-413/11 od
09.03.2011 godine kojim je na osnovu Presude ovog suda P br. od 30.09.2010
godine i presude Višeg suda u Podgorici Gž.br. od 18.12.2010 godine izvršena
promjena upisa vlasništva na predmetnom objektu sa imena dotada upisanih B M,
P S i P Z za po 1/3 idelanog dijela na ime i korist B M, B S i B R za po 1/3
dijela te da je dana 18.05.2011 godine po zahtjevu B M donijeto rješenje broj
954-106-UPI-703/11 kojim je isti upisan u cjelosti kao vlasnik predmetnog
objekta, na osnovu Ugovora o fizičkoj diobi nepokretnosti ovog suda Ov.br.
2749/94 od 02.08.1994 godine zaključen izmedju B M sa jedne strane i B S i BR
s druge strane. Dalje proizilazi da je po zahtjevu P S i P Z dana 04.07.2011
godine donijeto rješenje broj 954-106-UPI-1360/11 kojim je izvršena promjena
uknjižbe prava na predmetnoj garaži sa imena dotada upisanog B Mu cjelini na
ime i korist B M, P M i PZ za po 1/3 idealnog dijela na osnovu presude
Vrhovnog suda Crne Gore Rev.br. od 05.05.2011 godine i ugovora o kupoprodaji
neproektnsoti ovjerenog od strane Osnovnog suda u Kotoru Ov.br. 357/93 od
04.02.1993 godine .
Iz LN br. 48 KO D I od 15.06.2011 godine proizilazi da je okrivljeni upisan
kao vlasnik 1/1 garaže-objekta 1, površine 42 m2 izgradjene na kat.parc. 828.
Iz LN br. 48 KO D I od 22.11.2012 godine proizilazi da su okrivljeni i
oštećeni P S i Z, upisani kao suvlasnici za po 1/3 na garaži-objektu 1,
površine 42 m2 izgradjene na kat.parc. 828.
Iz zapisnika o izvršenoj insepkcijskoj kontroli Komunalne policije Opštine K
od 09.10.2011 godine proizilazi da je komunalni policajac prilikom kontrole
vršenja radova, koje izvodi B Mu D, K ulica, konstatovao da se na parceli
odmah uz donji put izvode radovi na rušenju objekta, da je investitor radova B
M, radove izvode V V i M uz angažovanje mašina. U zapisniku je dalje
konstatovano da je objekat skoro u cjelosti srušen i da je na parceli ostao
šut. Prilikom kontrole B M je izjavio da je predmetna kat.parc. njegovo
vlasništvo , da radove vrši u cilju vraćanja izgleda objekta odnosno parcle
kao u stanje od prije 20 godine, da za predmetne radove nema potrebnu
dokumentaciju nadležnog organa lokalne uprave te da nije upoznat sa procedurom
za izdavanje saglasnosti. Iz fotografija sa lica mjesta se utvrdjuje bliži
izgled lica mjesta i angažovana mehanizacija.
Iz zapisnika o insepkcijskom pregledu Ministarstva održivog razovja i turizma,
Inspekcije zaštite prostora br. 1003-176/11 id 25.10.2011 godine proizilazi da
je inspektor zaštite prostora prilikom kontrole na kat.parc. 828 konstatovao
da istoj prisustvuje P S, da je na kat.parc. 828 porušena garaža 09.10.2011
godine, upisana u LN kao vlasništvo B M te da je ta parcela pod sporom koji je
okončan pred Vrhovnim sudom u korist P S i P Z.
Iz nalaza i mišljenja vještaka gradjevinske struke B M od 10.02.2013 godine
proizilazi da je vještak dana 09.02.2013 godine izlazio na lice mjesta kojom
prilikom je kosntatovao da je objekat na kat.parc. 828 KO D potpuno srušen, da
je parcela raščišćena od šuta te da se na mjestu iste nalazi plastični čamac-
gliser, pokretni prizemni objekta i da je parcela ogradjena sa strane
priobalnog puta željeznim stubićima. Na osnovu nalaza i mišljenja vještaka
gradjeivnske struke u predmetu RS od 30.01.1999 godine, nalaza i mišljenja
vještaka geodetske struke u predmetu P od 11.07.2007 godine, u koje je vještak
imao uvida, kao i u fotografija objekta prije rušenja, vještak je dao procjenu
tržišne vrijednsoti objekta i naveo da ista iznosi 28.112,00 eura. Objasnio je
da je prilikom procjene imao u vidu lokaciju gdje se ista nalazi, da se radi o
lakaciji koja pruža pogodnosti za gradnju, stanovanje i uslužne djelatnosti
kao i stepen završenosti.
Branila okrivljenog je prigovarala navedenom nalazu smatrajući da je visoko
odredjena tržišna vrijednsot 1 m2 predmetnog objekta, da se vještak nije
izjasnio o starosti i nije uzeo u obzir uredbu o bližim kriterijumima i
metodologiji za odredjivanje tržišne vrijednosti nepokretnosti.
Iz izvoda iz KE za okrivljenog proizilazi da isti ranije nije osudjivan.
Cijeneći sve provedene dokaze pojedinačno i u uzajamnoj povezanosti, sud je
utvrdio činjenično stanje opisano u izreci odluke. Krivičnopravno ocijenjujući
utvrdjeno činjenično stanje, sud je našao da je okrivljeni B M učinio krivično
djelo uništenje i oštećenje tudje stvari iz člana 253 stav 2 u vezi stava 1
Krivičnog zakonika.
U toku postupka se nije postavila kao sporno činjenica da je okrivljeni
porušio objekat-garažu, kao ni identitet iste, da je ista imala površinu od 42
m2, da je bila izrgadjena na kat.parc. 828, upisana u LN 48 KO D, dok se kao
sporno postavljalo pitanje kada je okrivljeni porušio predmetnu garažu i ko je
vlasnik odnosno suvlasnik iste bio u vrijeme rušenje.
Okrivljeni B je u svojoj odbrani naveo tvrdio da je sa rušenje iste započeo
nakon dobijanja lista nepokretnoti 15.06.2011 godine u kojem je navedeno da je
on vlasnik u cjelosti predmetnog objekta, da je rušenje trajalo 4 mjeseca, da
je dana 09.10.2011 godine kada je dolazila Komunalna policija samo otklonjen
otpad sa katasatarske parcele te da on nije smatrao da čini krivično djelo jer
je objekat glasio na njegovo ime. Naveo je da je za odluku Vrhovnog suda
saznao krajem septembra 2011 godine o čemu ga je obavjestio advokat, te da su
Ustavnu žalbu izjavili njegovi advokati ali ne zna kada.
Sud nije prihvatio odbranu okrivljenog u djelu da je rušenje objekta trajalo 4
mjeseca i da isti nije srušen 09.10.2011 godine kada je Komunalna policija
izašla na lice mjesta prije svega imajući u vidu iskaze oštećenih, kao i
zapisnik Komunalne policije od 09.10.2011 godine u kojem je navedeno da se
"izvode radovi na rušenju objekta" i da je objekat skoro u cjelosti srušen.
Takodje i iz izjave oštećenih proizilazi da su upravo tog dana obaviješteni da
se izvode radovi na objektu i da se na parceli nalazi mehanizacija zbog čega
su obavjestili komunalnu policiju, policiju i advokata. Imajući u vidu
navedeno, kao i priložene fotografije lica mjesta od 09.10.2011 godine, sud
smatra da je objekat srušen toga dana a ne da je rušenje istog trajalo 4
mjeseca, kako to okrivljeni želi da predstavi u svojoj odbrani, a i pri
činjenici da su okrivljeni i oštećeni u dugogodišnjem sporu oko vlasništva na
toj garaži, neprihvatljivo je i nelogično da oštećeni ne bi regovali da je
okrivljeni započeo sa rušenjem objekta 4 mjeseca ranije. Sve ovo imajući u
vidu činejnicu da oštećeni stalno nastanjeni u K kao i poziciju garaže koja se
nalazi u blizini puta tako da je s obzirom na prirodu odnosa okrivljenog i
oštećenih nelogično da isti ne bi reagovali na rušenje objekta da je ono
trajalo, kako okrivljeni kaže 4 mjeseca.
Vrijednost objekta 1-garaže utvrdjena je na osnovu nalaza i mišljenja vještaka
gradjeivnske struke B M. Sud je prihvatio nalaz i mišljenje vještaka i iz
istog utvrdio da je tržišna vrijednost objekta-porušene garaže, 28.112,00
eura, jer je isti dat po pravilima nauke i struke. Vještak je prilikom izrade
nalaza, obzirom da je objekat u vrijeme izlaska vještaka na lice mjesta bio
srušen, uzeo u obzir nalaze vještaka geodetske i gradjevinske struke iz
predmeta P , Rs iz kojih je utvrdio kako je objekat izgledao, stepen
završenost, lokaciju i druge potrebene podatke pa je na osnovu pravila svoje
struke uzeo u obzir lokaciju objekta, stepen izgradjenost, prosječnu cijenu
objekta na toj lokaciji i na osnovu navedenog i analize stanja u prometu
nekretnine u D na sličnim lokacijama, utvrdio vrijednost objekta, tako da je
sud prigovore odbrane smatrao neosnovanim.
Iz hronologije upisa Uprave za nekretnine Kotor, kao i Presude Vrhovnog suda
Crne Gore, proizilazi da su okrivljeni i oštećeni bili upisani kao usvlasnici
predmetnog objekta za po 1/3 idealnog diejla, da je nadležna Uprava po
zahtjevu orkivljenog dana 09.03.2011 godine donijela Rješenje kojim su iz
katastra kao suvlasnici predmetne garaže izbrisani oštećeni, na osnovu Presude
Višeg suda u Podgorici Gž.br. kojim je potvrdjena Presuda ovog suda P br. a
upisani su B S i B R za po 1/3, jer je utvrdjena ništavost ugovora koji su u
svojstvu kupaca oštećeni zaključili sa B S i R, majkom i bratom orkivljenog.
Okrivljeni se nakon toga obratio Upravi za zahtjevom da ga upišu kao vlasnika
u cjelosti predmetne garaže na osnovu Ugovora o fizičkoj diobi Ov br. 2749/94,
pa je donijeto rješenje od 18.05.2011 godine kojim se predmetna garaže upisuje
u cjelosti na ime i korist okrivljenog. Nakon što je donijeta Presuda Vrhovnog
suda Crne Gore Uprava za nekretnine je dana 04.07.2011 godine donijela
rješenje kojim se vrši promjena upisa prava vlasništva na predmetnoj garaži sa
imena okrivljenog na ime okrivljenog i oštećenih za po 1/3., koje rješenje je
u tom dijelu postalo pravosnažno dana 24.11.2011 godine kada je i sprovedeno u
katastarski operat, a kako to proizilazi iz Dopisa Uprave za nekretnine PJ
Kotor broj 954-106-UPI-1360/11 od 13.11.2012 godine, koji predstavlja odgovor
te Uprave na Urgenciju punomoćnika oštećenih od 15.10.2012 godine.
Nasuprot stavu odbrane da na strani okrivljenog nema umišljaja jer on nije
znao da se radi o tudjoj stvari tj. da se ne radi o krivičnom djelu jer je
okrivljeni porušio svoju stvar, sud smatra da je okrivljeni u vrijeme
izvršenja krivičnog djela (9.10.2011 godine), znao za odluku Vrhovngo suda
Crne Gore Rev.br. kojom je preinačena presuda Višeg suda u Podgorici Gž.br. od
18.12.2010 godine i presuda Osnovnog suda u Kotoru P br od 30.09.2010 godine,
a kako to proizilazi i iz njegove odbrane, u kojoj je naveo da je u septembru
2011 godine od advokata saznao za istu. Sud smatra da je okrivljeni za istu
saznao ranije imajući u vidu da je preko svog punomoćnika dana 21.07.2011
godine Ustavnom sudu Crne Gore podnio Ustavnu žalbu upravo protiv Presude
Vrhovnog suda Crne Gore Rev.br. 1 od 25.05.2011 godine. Iz navedenog
nesumnjivo da je okrivljeni u vrijeme rušenje predmetne garaže znao da su
preinačene presude na osnovu kojih su iz katastara nepokretnosti, na osnovu
njegovog zahtjeva, brisani kao suvlasnici oštećeni, a on kasnije na osnovu tih
odluka i na osnovu Ugovora o diobi upisan kao vlasnik u cjelosti predmetnog
objekta. Naime 04.07.2011 godine, tri mjeseca prije kritičnog dogadjaja, je
Uprava za nekretnine PJ Kotor donijela rješenje kojim je izvršena promjena
uknjižbe prava na nepokretnosti u kat.operatu i to na način što se na
predmetnom objektu upisuju kao suvlansici okrivljeni i oštećeni za po 1/3. Iz
hornologije upisa proizilazi da su oštećeni bili upisani kao suvlasnici
objekta za po 1/3, na osnovu Ugovora o kupoprodaji nepokretnsoti ovjerenog od
strane Osnovnog suda u Kotoru Ov.br. 357/93 od 04.02.1993 godine, da su isti
brisani kao suvlasnici po zahtjevu okrivljenog, rješenjem Uprave za nekretnine
PJ Kotor od 09.03.2011 godine i umjesto njih su upisani kao suvlasnici B S i
R, sve na osnovu presude ovog suda P od 30.09.2010 godine i presude Višeg suda
Gž.br. od 18.10.2010 godine, koje su preinačene Presudom Vrhovnog suda Crne
Gore Rev.br. od 25.05.2011 godine.
Imajući u vidu navedeno utvrdjeno je da je u vrijeme 09.10.2011 godine, kada
je izvršeno rušenje predmetnog objekta, okrivljeni znao za odluku Vrhovnog
suda Crne Gore, kojom je preinačena odluka na osnovu koje je on izdejstvovao
brisanje oštećenih iz katsatra neproektnsoti kao suvlasnika i da je tada bilo
donijeto rješenje Uprave za nekretnine PJ Kotor, 04.07.2011 godine, o upisu
oštećenih kao suvlasnika garaže, što znači da je isti znao da navedenim
radnjama uništava stvar na kojoj su suvlasnici i oštećeni tako da se ista u
smislu čl. 253 KZ-a smatra tudjom jer je uništenjem stvari u susvojini
povrijedio prava drugih suvlasnika, a što mu je i bila namjera, pa samim tim
nije prihvatio odbranu okrivljenog da je rušenje izvršio ranije a da je tog
dana samo otklonjen otpad sa parcele. Da je okrivljenom bila namjera upravo da
uništi tu stvar i povrijedi prava drugih suvlasnika, oštećenih, upravo
proizilazi iz činjenice da su isti bili u dugogodišnjem sporu oko vlasništva
na toj garaži.
Time su se u radnjama okrivljenog pored objektivnih elemenata stekli i
subjektivni elementi krivičnog djela stavljenog mu na teret. Imajući u vidu
vrijednost stvari, u radnjama okrivljenog su se ostvarili elementi krivičnog
djela iz čl. 253 st.2. u vezi st.1. Krivičnog zakonika.
Sud je shodno rezultatima dokaznog postupka izmjenio činjenični opis na način
što je utvrdio da je okrivljeni svojim radnjama porušio navedenu garažu,
upisanu u LN 48 KO D, a ne u LN 28, te je izmjenio činjenični opis na način
što je utvrdio vrijednost objekta-garaže 28.112,00 eura, a da je oštećenima P
S i P Z pričinjena šteta u iznosu od po 9.370,66 eura. Naime vrijendost
objekta jeste 28.112,00 eura, a kako se to navodi u optužnom aktu ali to nije
iznos štete koju je okrivljeni na taj način nanio oštećenima, jer su isti
suvlasnici objekta za po 1/3 , tako da je iznos štete koju su pretprjeli
kritične prilike vrijendost njihovog suvlasničkog udjala a koji je u kornetnom
po 1/3, što znači da su pretrpjeli štetu od po 9.370,66 ueura. Sud smatra da
na ovaj način, izmjenom činjeničnog opisa shodno rezultatima dokaznog
postupka, nije prekoračen identitet optužbe u objektivnom smislu.
Odlučujući o vrsti i visini krivične sankcije koju okrivljenom treba izreći
sud je imao u vidu da je za ovo krivično djelo u zakoniku propisana novčana
kazna ili zatvor do 2 godine. Sud je okrivljenom izrekao uslovnu osudu kojom
mu je utvrdio kaznu zatvora u trajanju od 2 mjeseca uz istovremeno odredjenje
da se kazna neće izvršiti ukoliko okrivljeni za vrijeme od jedne godine od
dana pravosnažnosti ne učini novo krivično djelo. Kao olakšavajuće okolnosti
na strani okrvljenog sud je cijenio njegove prorodiččne prilike, da ranije
nije osudjivan dok otežavajućih okolnosti nije bilo. Sud je smatrao da su se u
konkretnom slučaju stekli uslovi za izricanje uslovne osude, imajući u vidu
niz olakšavajućih okolnosti koje stoje na strani okrivljenog kao i krivično
djelo koje mu se stavlja na teret, te da će se upozorenjem uz prijetnju kaznom
dovoljno uticati na okrivljenog da ubuduće ne vrši ovakva i slična krivična
djela.
Imajući u vidu napred navedeno te primjenom čl. 3, 5, 8, 13, 15, 36, 42, 52,
53 i 54 KZ-a i čl. 368 i 374 ZKP-a izriče KZ-a i čl. 368 i 374 ZKP-a, rješeno
je kao u izreci.
Sud je okrivljenog obavezao da oštećenima P S i P S iz K, S G, na ime troškova
krivičnog postupka, a po osnovu angažovanja punomoćnika adv. A-S M, isplati
iznos od 1.223,60 eura, u koje troškove ulaze troškovi sastavljanja privatne
tužbe u iznosu od 75,00 eura, troškovi zastupanja na 4 odložena glavne
pretresa u iznosu od 150,00 eura (4 x 37,50), troškovi zastupanja na 3 održana
glavna pretresa u iznosu od 225,00 eura (3 x 75 ), sve uvećano 50 % za naredno
lice (tarifni broj 11 AT-e), što ukupno iznosi 675,50 eura (450 eura uvećano
za 50%). Takodje sud je punomoćniku oštećenog advokatu A S M shodno tarifnom
broj 6 priznao troškove prevoza na relaciji Podgorica-Kotor-Podgorica u iznosu
od 548,10 eura (dolazak na 7 glavnih pretresa-3 održana i 4 odložena, 7 x 90
km x 2, 30 % od cijene goriva 1,45 eura, 0,435 eura).
Sud je okrivljenog obavezao da na ime sudskog paušala uplati iznos od 55,00
eura, u roku od 15 dana od dana pravosnažnosti presude, u korist Budžeta Crne
Gore, na žiro račun br. 832-16-52, i dokaz o uplati dostaviti ovom sudu s
pozivom na br. K. 112/13/13.Paušal je shodno čl. 226 stav 3 ZKP-a odredjen
prema trajanju i složenosti postupka i imovnom stanju okrivljenog.
Sud je obavezao okrivljenog da oštećenima P S i P Z na ime imovinsko pravnog
zahtjeva shodno čl. 239 ZKP-a uplati iznos od po 9.370,66 eura, sve u roku od
15 dana od dana pravosnažnosti presude. Naime, iz nalaza i mišljenja vještaka
gradjevinske struke utvrdio da je vrijednost porušenog objekta, garaže iznosi
28.112,00 eura, a iz priloženog lista nepokretnosti i spisa predmeta Uprave za
nekretnine PJ Kotor, da su oštećeni i okrivljeni suvlasnici tog objekta, za po
1/3, pa je sud obavezao orkivljenog da oštećenim isplati iznos od po 9.370,66
eura, a koji iznos predstavlja 1/3 vrijednosti porušenog objekta
Na prednjim razlozima sud je zasnovao svoju odluku.
OSNOVNI SUD U KOTORU
Dana, 20.05.2013 godine
Zapisničar, SUDIJA,
Jelena Todorović s.r. Momirka Marović s.r.
PRAVNA POUKA:Protiv ove presude ima se pravo žalbe u roku od 8 dana od dana
prijema iste, Višem sudu u Podgorici, a preko ovog suda.