U IME CRNE GORE!
Posl.br.K. 11/12
OSNOVNI SUD U HERCEG NOVOM, po sudiji Leković Branislavu, uz učestvovanje
zapisničara Milović Tereze, u krivičnom predmetu protiv okrivljenog Sh.B.,
zbog krivičnog djela iz čl. 412.stav 2. u vezi stava 1 u vezi čl.49.stav 1 KZ,
povodom optužnog predloga  ODT H.Novi Kt.br.14/12 od 25.01.2012.godine, nakon
održanog glavnog i javnog pretresa dana 22.02.2012. godine, u prisustvu
okrivljenog Sh.B. i njegovog branioca adv.M.D. i zamjenika ODT.H.Novi Stijović
Rista, donio je i javno objavio slijedeću  
P R E S U D U
Okrivljeni: SH.B., od oca J. i majke H., rođene S., rođene .... godine  u
B.,optina V., gdje je i stalno nastanjen na adresi selo Š.G., po zanimanju
saobraćajni tehničar, nezaposlen, oženjen,otac dvoje djece, državljanin K.,
bez nepokretnosti na svoje ime,nezaposlen, pismen sa završenom SSS, govori
albanskim jezikom, neosuđivan.  
K r i v     j e
Što je:  
dana 21.01.2012 godine oko 16,20časova U HN,na graničnom prelazu Debeli
brijeg,prilikom legitimisanja koje je izvršeno od strane službenika
policije,pri prelasku državne granice iz Crne Gore u Republiku
Hrvatsku,upotrijebio kao pravu ,lažnu javnu ispravu pasoš R.M. ser.br.
...,koji je prethodno krajem decembra 2011 godine ,radi upotrebe nabavio od NN
lica u mjestu L.-K.,zajedno sa vozačkom dozvolom za „B“ kategoriju
ser.br....,obje navodno izdate od Ministarstva unutrašnjih poslova
R.M.-Skoplje sa umetnutim fotografijama okrivljenog i podacima koji glase na
ime N.Š. iz SK.,iako je znao da se radi o lažnim javnim ispravama,  
-čime je izvršio produženo krivično djelo  falsifikovanje isprave  iz čl. 412.stav 2. u vezi stava 1. u vezi čl.49.stav 1 KZ.  
pa ga sud, na osnovu čl. 412.stav 2. u vezi stava 1. u vezi čl.49.stav 1
KZ, i primjenom čl. 4, 32, 36, 42,45.stav 1.tačka 3 i čl.46.stav 1.tačka 5 KZ,  
OSUĐUJE  
Na kaznu zatvora u trajanju od 30 (trideset) dana,u koju kaznu mu se uračunava
vrijeme provedeno na zadržavanju i u pritvoru od 22.01.2012 godine od 01,00h.  
Na osnovu čl.229.stav  4. ZKP-a okrivljeni se oslobađa obaveze plaćanja
troškova krivičnog postupka.  
Na osnovu čl.75 st.1 KZ CG okrivljenom Sh.B.u izriče se  
MJERA BEZBJEDNOSTI  
oduzimanja pasoša R.M. ser.br. ... i vozačke dozvole „B“ kategorije R.M.
ser.br....  
Na osnovu čl.229.stav 4. ZKP-a okrivljeni se oslobađa obaveze plaćanja
troškova krivičnog postupka.  
O b r a z l o ž e nj e:
Obrazloženje je izostalo na osnovu čl.458.stav 7 ZKP-a, jer su se stranke
odrekle prava na žalbu i niko od njih nije zahtijevao dostavu presude.  
OSNOVNI SUD U HERCEG NOVOM
Dana, 22.02.2012.godine
Zapisničar:
                                                                                                                                                      S u d i j a:                                                                                     
Milović Tereza
Leković Branislav  