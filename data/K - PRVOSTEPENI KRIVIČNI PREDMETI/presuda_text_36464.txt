K. 34/12
U IME CRNE GORE
OSNOVNI SUD U PODGORICI, kao prvostepeni, krivični, po sudiji Larisi
Mijušković- Stamatović, uz učešće Valentine Vukašinović, kao zapisničara, u
krivičnom predmetu protiv okrivljenog Š.D. iz Podgorice, zbog krivičnog djela
ugrožavanje javnog saobraćaja iz čl. 339 st.3 u vezi st. 1 Krivičnog zakonika,
odlučujući po optužnom predlogu ODT-a Podgorica Kt. br. 568/11 od 30.12.2011
godine, nakon glavnog i javnog pretresa, održanog u prisustvu zastupnika
optužbe Ivanović Danijele, savjetnika na radu kod ODT-a Podgorica, okrivljenog
Š D i njegovog branioca adv. Šofranac Predraga, dana 04.06.2013 godine donio
je, a dana 06.06.2013 godine javno objavio
P R E S U D U
Okrivljeni:
Š D, JMB …., od oca S, majke B, rodjene C, rodjen … godine u PG, sa
prebivalištem u Podgorici, u ulici ..br. X (podstanar kod Š), završio IV
stepen srednje škole za saobraćajnog tehničara, nezaposlen, neoženjen, bez
djece, lošeg imovnog stanja, ranije osudjivan i to presudom Osnovnog suda u
Cetinju K.br. 386/09 od 20.12.2010 godine zbog krivičnog djela iz čl. 348 st.
4 u vezi čl. 339 st. 3 u vezi st. 1 KZ-a na 9 mjeseci zatvora,
K r i v j e
Zato što je:
Dana 09.12.2010. godine oko 12:05 časova, na magistralnom putu Brodarevo
Prijepolje, u mjestu Velika Župa, opština Prijepolje, nepridržavajući se
saobraćajnog propisa iz čl.83 ZOBS-a na putevima, ugrozio saobraćaj i doveo u
opasnost život i tijelo ljudi, na način što upravljajući teretnim vozilom
marke "M" registarskih oznaka …, kome je bila pridodata prikolica "G" reg.
oznaka …, nije držao potrebno odstojanje kada se kretao iza vozila marke "Z"
reg. oznake …, tako da, obzirom na brzinu kretanja vozila i druge okolnosti
saobraćaja može bezbjedno da zaustavi vozilo, u slučaju da vozilo ispred njega
naglo preduzme radnju kočenja, usled čega je, kada se putničko vozilo ispred
njega zaustavilo da bi preduzelo radnju skretanja ulijevo, prednjim lijevim
dijelom teretnog vozila udario u zadnji dio putničkog vozila marke "Z" reg.
oznake …., kojim je upravljo oštećeni P M kojom prilikom je isti zadobio laku
tjelesnu povredu u vidu nagnječenja slabinskog predjela, svjestan da takvom
nepropisnom vožnjom može ugroziti javni saobraćaj i dovesti u opasnost život
ljudi, ali je olako držao da do toga neće doći,
- čime je izvršio krivično djelo ugrožavanje javnog saobraćaja iz čl.339 st.3
u vezi st. 1 Krivičnog zakonika,
- pa mu Sud primjenom citiranih zakonskih normi, te čl. 3, 4, 5, 13, 16, 32,
33, 42, 52, 53 i 54 Krivičnog zakonika, te čl. 226, 227, 229 i 374 ZKP-a,
izriče,
USLOVNU OSUDU
Kojom mu prethodno utvrdjuje kaznu zatvora u trajanju od 3 (tri) mjeseca, i
istovremeno odredjuje da se ista neće izvršiti ako okrivljeni u roku od 2
(dvije) godine po pravnosnažnosti presude ne izvrši novo krivično djelo.
Obavezuje se okrivljeni da na ime troškova krivičnog postupka uplati na račun
budžetskih sredstava Crne Gore iznos od 374,00 €
(tristotinesedamdesetčetirieura), kao i iznos od 50,00 € (pedeseteura) na ime
sudskog paušala, sve prednje u roku od 15 (petnaest) dana po pravnosnažnosti
presude pod prijetnjom prinudne naplate.
O b r a z l o ž e nj e
Optužnim predlogom ODT-a Podgorica Kt. br. 568/11 od 30.12.2011 godine, kojeg
je na glavnom pretresu zastupala Ivanović Danijela, savjetnik na radu kod
ODT-a Podgorica, okrivljenom Š D stavljeno je na teret izvršenje krivičnog
djela ugrožavanje javnog saobraćaja iz čl.339 st.3 u vezi st.1 Krivičnog
zakonika.
Zastupnik optužbe je prije davanja završnih riječi precizirali činjenični opis
dispozitiva optužnog predloga kao u izreci presude, a u završnoj riječi je
istakla da ostaje pri tako preciziranom optužnom predlogu i predložila je Sudu
da okrivljenog oglasi krivim i osudi u granicama koje za ovo djelo propisuje
zakon.
Okrivljeni je u svojoj odbrani izjavio da je predmetnog dana, negdje oko
podne, upravljao teretnim vozilom marke "M" reg. br…..koje je imalo prikolicu
i koje je bilo pod utovarom tereta od nekih 40-ak tona. Naveo je da je sa njim
u kamionu bio i njegov drug G I, da su se kretali magistralnim putem Brodarevo
- Prijepolje, i da je išao brzinom od nekih 40 km/h. Dodao je da je vrijeme
bilo suvo, kao i da zna da je tu ograničenje bilo 50 km/h. Dalje je naveo da
se sa njegove lijeve strane, u dijelu puta u mjestu Velika Župa nalazila jedna
nizbrdica, gdje su se nalazile kuće i auto servis. Pojasnio je da je u jednom
trenutku, na nekih možda 4- 5 metara ispred njega sa te lijeve strane, sa te
nizbrdice, odjednom izletjelo vozilo plave boje marke "Z" koje je nastavilo
kretanje u njegovom pravcu, tj. u pravcu u kojem se i on kretao. Čim je
ugledao to vozilo aktivirao je kočnicu, svirao je, a zatim je skrenuo udesno
kako bi pokušao da izbjegne udar u to vozilo. Dalje je pojasnio da je prešao
preko trotoara i da je siguran da bi sletio niz nizbrdicu da nije vidio druga
pored sebe, pa se vratio da njega ne bi povrijedio. Istakao je da je tada
došlo do kontakta prednjeg lijevog dijela njegovog kamiona i zadnjeg desnog
dijela auta "Z". Dodao je da je od tog udara vozilo "Z" proletjelo par metara,
da su tu sačekali policiju, te da vozač tog vozila "Z" u tom trenutku nije
nikakve povrede i bolove imao, već da je tek nakon 4- 5 sati počeo da se žali
na bolove. Istakao je da ima položen vozački za sve kategorije i da je vozač
od svoje 18 godine. Dalje je istakao da je razgovarao sa oštećenim P M dok su
čekali policiju, i da zna da mu je tom prilikom oštećeni rekao da on je on
kriv, a kasnije nije bio u kontaktu sa oštećenim. Na kraju je pojasnio da je
nakon predmetnog dogadjaja pitao oštećenog je li dobro, da mu je on odgovorio
da jeste, a da je, kako je i ranije izjavio, oštećeni izletio pred njega i da
mu je oštećeni rekao da je pošao da proba kočnice na vozilu.
Okrivljeni je u potpunosti prihvatio završnu riječ svog branioca, koji je
istakao da nije sporno da je predmetnog dana došlo do saobraćajne nezgode, te
da je okrivljeni prednjim dijelom svog vozila udario u zadnji dio vozila
oštećenog, i skrenuo je pažnju sudu na okolnosti pod kojima se nezgoda
odigrala, naglašavajući da je to bitno radi utvrdjivanja obima odgovornosti
okrivljenog. Pojasnio je da tu, prije svega, misli na dio nalaza vještaka
saobraćajne struke koji se tiče brzine kretanja okrivljenog, a koja je bila u
granicama propisanim zakonom, te da okrivljeni nije mogao znati za
neispravnost svog kočionog sistema, i da je tek "razornim" kočenjem došlo do
kontakta izmedju predmetnih vozila. Dalje je napomenuo da treba uzeti u obzir
i izjavu oštećenog u kojoj on navodi da je isprobavao tek popravljeno vozilo,
te da je opšte poznato kako to izgleda u smislu provjere upravljačkog sistema
i naglog kočenja. Istakao je da Sud treba posebno da obrati pažnju na te
okolnosti prilikom odlučivanja prvo o postojanju odgovornosti okrivljenog, a
zatim i o visini sankcije, te je zamolio Sud da okrivljenog osudi na najlakšu
moguću kaznu, imajući pri tom u vidu njegovo materijalno stanje.
U dokaznom postupku Sud je: saslušao svjedoka-oštećenog P M, pročitao zapisnik
o uvidjaju Policijske uprave Prijepolje, SPI Prijepolje, MUP Republike Srbije
Ku. br. 220/10 od 16.12.2010 godine, pročitao nalaz i mišljenje stalnog
sudskog vještaka saobraćajne struke mr. Vučeljić Djordjija od 19.05.2011
godine, te saslušao stalnog sudskog vještaka mr. Vučeljić Djordjija na glavnom
pretresu, pročitao nalaz i mišljenje stalnog sudskog vještaka medicinske
struke prof.dr. Šoć Miodraga od 20.04.2011 godine i 24.11.2011 godine, te
saslušao stalnog sudskog vještaka prof. dr. Šoć Miodraga na glavnom pretresu,
pročitao izvod iz KE za okrivljenog izdat od UP PJ Podgorica br. 29- 245/ 12-
1568/ 2- 409 od 30.01.2012 godine, izvršio uvid u skicu lica mjesta predmetne
saobraćajne nezgode.
Nakon provedenog dokaznog postupka, ocjenom navoda optužbe, odbrane, te svih
provedenih dokaza, kako pojedinačno tako i u njihovoj medjusobnoj povezanosti,
Ovaj sud je utvrdio da je okrivljeni Š D izvršio krivično djelo ugrožavanje
javnog saobraćaja iz čl.339 st.3 u vezi st. 1 Krivičnog zakonika na način,
mjesto i u vrijeme kako je to bliže opisano dispozitivom ove presude, pa ga je
iz tih razloga oglasio krivim i izrekao mu krivičnu sankciju kao u izreci
presude.
Svjedok - oštećeni P M u svojoj izjavi u prethodnom posupku je naveo da je
stalno nastanjen u mjestu Vinicka kod Prijepolja, da je po zanimanju
autoelektričar i da je stalno radno angažovan u radnji "G- S". Izjavio je da
su predmetnog dana u toj radnji vršene popravke na vozilu marke "Z" reg.
oznaka … čiji je vlasnik Z V iz P i da je nakon popravki on uzeo to vozilo "Z"
reg. oznaka ..da bi ga isprobao. Tom prilikom se predmetnim vozilom kretao
magistralnim putem Brodarevo - Prijepolje, iz pravca Brodareva prema
Prijepolju kroz mjesto Velika Župa. Naveo je da je negdje oko 12,00 časova,
namjeravao da skrene ulijevo prema servisu u kome radi, i da se na taj način
isključi sa magistralnog puta, a približavajući se mjestu na koje je
namjeravao da skrene, dao je lijevi žmigavac, usporio vozilo, a zatim i
potpuno zaustavio vozilo da bi propustio vozila koja su dolazila iz suprotnog
pravca, da bi na taj način mogao bezbijedno da se isključi sa magistralnog
puta. Dalje je pojasnio da je, u trenutku njegovog zaustavljanja na putu, u
vozilo u kojem se on nalazio udarilo teretno vozilo sa prikolicom. Dodao je da
je na vozilu kojim je on upravljao tom prilikom nastala materijalna šteta i
istakao da je od tog udara, izmedju ostalog, naprsnuo i naslon vozačevog
sjedišta, te da on tom prilikom nije zadobio vidljive povrede, već da je samo
osjećao bolove u slabinskom dijelu, i dijelu vrata otpozadi. Dalje je dodao i
da je od ovog dogadjaja pretrpio izvjestan šok, te da mu je psihijatar za to
prepisao odgovarajuću terapiju. Pojasnio je da je, po njegovom mišljenju, ovo
teretno vozilo svojim prednjim lijevim krajem udarilo u njegovo vozilo negdje
odpozadi po sredini. Naglasio je da je vozač ovog teretnog vozila pokušao da
koči i da izbjegne vozilo kojim je upravljo oštećeni, ali da mu to nije
uspjelo. Na kraju je naveo da je u vrijeme odigravanja predmetnog dogadjaja
vrijeme bilo suvo, da nije bilo padavina i da je vidljivost bila relativno
dobra. Na kraju je izjavio da se ne pridružuje krivičnom gonjenju protiv
okrivljenog i da ne postavlja odštetni zahtjev.
Na glavnom pretresu je svjedok- oštećeni , u bitnom, ponovio svoj iskaz iz
prethodnog postupka, s tim što je pojasnio da su od udara on i njegovo vozilo
odbačeni na lijevu stranu puta, te da su na licu mjesta sačekali policiju, i
da je on poslije toga otišao u bolnicu jer je osjećao da ga boli vrat zato što
je u momentu udara u njegovo vozilo bio svezan pojasom. Dalje je pojasnio da,
gledajući od Beograda ka Podgorici, servis u kojem radi se nalazi sa desne
strane magistrale. Istakao je da se kretao iz pravca Podgorice ka Beogradu, te
da je prilikom isprobavanja auta vozio otprilike 2 km u jednom pravcu, nakon
čega se okrenuo i vratio nazad. Dodao da ne zna zbog čega ga okrivljeni nije
vidio na vrijeme, te da je moguće da je okrivljeni vozio brže ili nešto
slično. Na kraju je istakao da radi u auto- gas servisu koji se ne bavi
popravkom kočnica, već ugradnjom i održavanjem auto - gas sistema. Oštećeni je
izjavio da se ne pridružuje krivičnom gonjenju protiv okrivljenog i ne
postavlja odštetni zahtjev.
Iz uvidjajne dokumentacije - zapisnika o uvidjaju Policijske uprave
Prijepolje, SPI Prijepolje, MUP Republike Srbije Ku. br. 220/10 od 16.12.2010,
te skice lica mjesta predmetne saobraćajne nezgode, proizilazi da se dana
09.12.2010 godine, oko 12.05 časova, dogodila saobraćajna nezgoda u kojoj su
učestvovali putničko teretno vozilo marke "M" reg. oznaka …, sa priključnim
vozilom reg. oznaka …, kojim je upravljao Š D iz PG, i putničko motorno vozilo
marke "Z" reg. oznaka …, kojim je upravljao P M iz P, kao i da je konstatovano
prisustvo svjedoka G I iz PG, te da je uvidjaj predmetne saobraćajne nezgode
izvršila patrola SPI u kojoj su bili Malešević Aleksandar, Koković Jevto i
Dučić Milanko. Dalje je konstatovano da je lice mjesta 318-ti kilometar
magistralnog puta M-21, u mjestu Velika Župa, tačnije kod Ćubića kuće, te da
je kolovozni zastor asfaltni, da je kolovoz gladak, u dobrom stanju i da
kolovoz nije bio klizav, da su uslovi vožnje bili dnevni, da je širina puta na
mjestu saobraćajne nezgode 6,45 m, da je brzina kretanja ograničena
postavljenim saobraćajnim znakom na 50 km/h, i da je sredinom kolovoza
iscrtana isprekidana bijela linija. Dalje je utvrdjeno da je teretno motorno
vozilo "M" reg. br. .. kome je bila pridodata prikolica "G" reg. br….,
zatečeno djelimično na kolovozu desne saobraćajne trake puta M-21, prednjim
dijelom okrenuti u pravcu Prijepolja, dok se prikolica dijelom nalazila na
trotoaru. Na njemu su konstatovana oštećenja prednjeg branika i prednjeg
lijevog fara sa pokazivačem pravca. Putničko vozilo marke "Z" reg. br. ..,
zatečeno je na zemljanom proširenju sa lijeve strane kolovoza puta M-21,
prednjim dijelom okrenuto u pravcu Prijepolja. Na njemu su konstatovana
oštećenja zadnjeg veznog lima, poklopca, prtljažnika, zadnjeg branika, zadnjeg
desnog blatobrana i obije štop lampe.Konstatovano je i da je vozač vozila "Z"
oko 15.15 h zatražio medicinsku pomoć u MC Prijepolje. Od materijalnih tragova
na licu mjesta pronadjeni su i fiksirani tragovi kočenja teretnog motornog
vozila "M" reg. oznaka …..Na kraju je konstatovano da je analizom krvi
učesnika nezgode utvrdjeno da isti nijesu imali alkohola u krvi.
U svom nalazu i mišljenju od 19.05.2011 godine stalni sudski vještak
saobraćajne struke mr. Vučeljić Djordjije je utvrdio da su se oba vozila
kretala magistralnim putem iz pravca Brodareva u pravcu Prijepolja, i to
vozilo "Z" …..kao prvo vozilo, a vozilo "M" …..zajedno sa prikolicom …. kao
drugo. Na osnovu navedenih smjerova kretanja, evidentiranih oštećenja i
zatečenih pozicija vozila poslije kontakta, vještak je utvrdio da je mjesto
kontakta vozila bilo, gledano po uzdužnoj osi magistralnog puta Brodarevo-
Prijepolje, po izraženoj namjeri vozača vozila "Z" …. da kod kote 39,30 skrene
lijevo prema zemljanoj površini s lijeve strane puta- na oko 39,30 (m) poslije
FT, a gledano po porečnoj osi magistralnog puta Brodarevo- Prijepolje, na
desnoj kolovoznoj traci, u visini "loma" traga kočenja, gledano iz pravca
Brodareva, kao i da je kontakt ostvaren naletom prednjeg lijevog dijela vozila
"M" … na zadnji desni dio vozila "Z", usljed čega je vozilo "Z" potisnuto
naprijed za oko 10,00 (m) na zemljanu površinu s lijeve strane puta, a nakon
kontakta vozila su se zaustavila u zatečenim pozicijama.Vještak je našao da
je, na osnovu podataka sa tahografskog uloška koji je prilikom uvidjaja izuzet
sa teretnog vozila "M" …, u trenutku aktiviranja radne kočnice brzina ovog
vozila iznosila izmedju 40 i 45 km/h, dok je, na osnovu evidentiranih
deformacija, smjera kretanja i zatečene pozicije vozila našao da je brzina
kretanja vozila "Z"…. bila jednaka nuli, tj. da je ovo vozilo neposredno prije
kontakta bilo zaustavljeno.Iz uvidjajne dokumentacije vještak je zaključio da
su trag kočenja ostavili samo prednji točkovi vučnog vozila "M" …, a da
pogonski točkovi i točkovi priključnog vozila nijesu ostavili vidljive tragove
kočenja, na osnovu čega je vještak utvrdio da je kočioni koeficijent imao malu
vrijednost, pa je i koeficijent usporenja bio nizak i iznosio je 1,50 (m/s2),
a o čemu svjedoče tragovi kočenja. U takvoj situaciji, prostorno- vremenskom
analizom, vještak je utvrdio da je zaustavni put vozila "M"…iznosio 60,57 (m),
a vrijeme zaustavljanja trajalo bi oko 9,06 (s). Dalje, vještak je utvrdio da
bi, da je kočioni sistem vozila "M" …. bio ispravan i bio u granicama
tabelarnih vrijednosti od 5,00(m/s2), zaustavni put ovog vozila pri
posjedovanoj brzini iznosio bi oko 28,08 (m), a vrijeme zaustavljanja bi
trajalo oko 3,56 (s), te da na osnovu svih prethodnih pokazatelja vozač vozila
"M" … i pored aktiviranja radne kočnice nije imao uslova da zaustavi vozilo sa
minimalnim usporenjem, usled čega je i došlo do naleta na zaustavljeno vozilo
na putu, te da je kočioni sistem bio ispravan, zaustavni put bi bio kraći pa
bi kontakt bio izbjegnut, a da o neispravnosti kočionog sistema vozač u
normalnoj eksploataciji nije mogao imati informaciju sve do izražene potrebe
za "razornim kočenjem" kada se i reflektovala neispravnost sistema. Što se
tiče vozila "Z" …., vještak je utvrdio da je ono bilo zaustavljeno, te da nije
imalo uslova da izbjegne nezgodu. U konačnom, vještak je mišljenja da je
opasna situacija pretvorena u saobraćajnu nezgodu nastala na način što vozač
vozila "M" …, prilikom kretanja iza vozila " Z" …, i pored aktiviranja radne
kočnice, nije imao uslova da zaustavi vozilo sa minimalnim usporenjem, usled
čega je došlo do naleta na zaustavljeno vozilo na putu,te da je ovakav način
upravljanja vozilom od strane vozača vozila " M”… posledica je greške u
upravljanju u dijelu nepoštovanja propisa koji obavezuju vozača da drži
potrebno odstojanje iza vozila ispred sebe, kako bi bezbjedno zaustavio
vozilo, što nije učinio, a što predstavlja osnovni i jedini uzrok nastanka
nezgode, a da vozač vozila "Z” …, svojim postupkom nije uticao na nastanak
nezgode.
U svom neposrednom izjašnjenju na glavnom pretresu stalni sudski vještak
saobraćajne struke mr Vučeljić Djordjije je u potpunosti ostao kod datog
nalaza i mišljenja od 19.05.2011 godine, a na posebno pitanje branioca
okrivljenog, vještak je pojasnio da vozač vozila" M" …. nije mogao znati za
kvar na kočionom sistemu njegovog vozila sve do izražene potrebe za "razornim"
kočenjem, ali da ipak smatra da i u takvim uslovima kada vozač nije imao
informaciju o stanju kočionog sistema za vrijeme vožnje, mogao je izbjeći
sudar da je povećao odstojanje od vozila ispred sebe.
Ovako dat nalaz i mišljenje stalnog sudskog vještaka saobraćajne struke, kao i
njegovo pojašnjenje na glavnom pretresu, Sud je u potpunosti prihvatio,
obzirom da je vještak na vrlo jasan, stručan i precizan način objasnio
dinamiku i tok predmetne saobraćajne nezgode.
U svom nalazu i mišljenju od 20.04.2011 godine stalni sudski vještak
medicinske struke prof. dr. Miodrag Šoć je našao da nema medicinskog dokumenta
o pregledu P M u Medicinskom Centru u Prijepolju (Srbija), te da ekspertizu
eventualnog povredjivanja P M u predmetnoj saobraćajnoj nezgodi može izvršiti
nakon pribavljanja odgovarajuće dokumentacije iz Medicinskog Centra u
Prijepolju- Republika Srbija.
U svom nalazu i mišljenju od 24.11.2011 godine stalni sudski vještak
medicinske struke prof. dr. Miodrag Šoć je naveo da je u predmetnoj
saobraćajnoj nezgodi P M zadobio nagnječenje slabinskog predjela, da je ona
posledica dejstva tupog, teškog i zamahnutog mehaničkog orudja, te da se
navedena povreda u vrijeme odigravanja predmetne saobraćajne nezgode
kvalifikuje kao laka tjelesna povreda, te da iz toga proizilazi da je P M
predmetnom prilikom zadobio laku tjelesnu povredu.
U svom neposrednom izjašnjenju na glavnom pretresu stalni sudski vještak
medicinske struke prof. dr. Miodrag Šoć je u potpunosti ostao pri nalazima i
mišljenjima od 20.04.2011 i 24.11.2011, a na posebno pitanje branioca
okrivljenog je pojasnio da prilikom izrade prvog nalaza i mišljenja od
20.04.2011 godine nije imao nikakav medicinski dokument o povredjivanju P M,
već da mu je naknadno dostavljena otpusna lista sa epikrizom na ime P M,
sastavljena od strane dr. B.O., hirurga iz Prijepolja, koja je potpisana
24.09.2011, iz koje se vidi da je P M pregledan dana 09.12.2010 godine i da mu
je data dijagnoza nagnječenja slabinskog predjela. Naglasio je da je u
pomenutoj otpusnoj listi sa epikrizom dat i opis mehanizma nastanka povrede,
kao i kvalifikacija njene težine, što on nije uzimao u obzir prilikom izrade
svog nalaza i mišljenja.
Sud je u potpunosti prihvatio nalaz i mišljenje stalnog sudskog vještaka
medicinske struke, kao i njegovo neposredno izjašnjenje na pretresu, cijeneći
iste kao stručne, jasne, precizne i u svemu date u skladu sa pravilima nauke.
Iz izvoda iz KE za okrivljenog izdatog od UP PJ Podgorica pod br. 29-
245/12-1568/2- 409 od 30.01.2012 godine utvrdjeno je da je okrivljeni
prethodno osudjivan i to presudom Osnovnog suda Cetinje K.br. 386/09 od
20.12.2010 godine zbog krivičnog djela iz čl. 348 st. 4 u vezi čl. 339 st. 3 u
vezi st. 1 Krivičnog zakonika na kaznu zatvora u trajanju od 9 mjeseci.
Na osnovu naprijed izloženog, Sud je utvrdio da je okrivljeni Š D dana
09.12.2010. godine oko 12:05 časova, na magistralnom putu Brodarevo
Prijepolje, u mjestu Velika Župa, opština Prijepolje, ugrozio saobraćaj i
doveo u opasnost život i tijelo ljudi, na način što upravljajući teretnim
vozilom marke "M" registarskih oznaka …, kome je bila pridodata prikolica "G"
reg. oznaka …., nije držao potrebno odstojanje kada se kretao iza vozila marke
"Z" reg. oznake …., tako da, obzirom na brzinu kretanja vozila i druge
okolnosti saobraćaja može bezbjedno da zaustavi vozilo, u slučaju da vozilo
ispred njega naglo preduzme radnju kočenja, usled čega je, kada se putničko
vozilo ispred njega zaustavilo da bi preduzelo radnju skretanja ulijevo,
prednjim lijevim dijelom teretnog vozila udario u zadnji dio putničkog vozila
marke "Z" reg. oznake …., kojim je upravljo oštećeni P M, kojom prilikom je
isti zadobio laku tjelesnu povredu u vidu nagnječenja slabinskog predjela,
svjestan da takvom nepropisnom vožnjom može ugroziti javni saobraćaj i dovesti
u opasnost život ljudi, ali je olako držao da do toga neće doći, čime su se u
takvim radnjama okrivljenog stekli svi bitni, objektivni i subjektivni
elementi bića krivičnog djela ugrožavanje javnog saobraćaja iz čl. 339 st.3 u
vezi st. 1 Krivičnog zakonika.
Dakle, kritičnom prilikom okrivljeni se nije pridržavao saobraćajnog propisa
iz čl. 83 ZOBS-a na putevima koji ga je obavezivao da drži potrebno odstojanje
kada se kreće iza drugog vozila, tako da, obzirom na brzinu kretanja vozila i
druge okolnosti saobraćaja, može bezbjedno da zaustavi vozilo u slučaju da
vozilo ispred njega naglo preduzme radnju kočenja, pri čemu je bio svjestan da
ovakvom nepropisnom vožnjom može ugroziti javni saobraćaj i dovesti u opasnost
život i tijelo ljudi, ali je olako držao da do toga neće doći, pa je na taj
način doveo sebe u situaciju da, upravljajući teretnim vozilom marke "M"
registarskih oznaka…., kome je bila pridodata prikolica "G" reg. oznaka …,
nije držao potrebno odstojanje kada se kretao iza vozila marke "Z" reg. oznake
…., tako da, obzirom na brzinu kretanja vozila i druge okolnosti saobraćaja
može bezbjedno da zaustavi vozilo, u slučaju da vozilo ispred njega naglo
preduzme radnju kočenja, usled čega je, kada se putničko vozilo ispred njega
zaustavilo da bi preduzelo radnju skretanja ulijevo, prednjim lijevim dijelom
svog teretnog vozila "M" … udario u zadnji dio putničkog vozila marke "Z” reg.
oznake .., kojim je upravljao oštećeni P M, što je dovelo do tjelesnog
povredjivanja oštećenog P M. Pri izvršenju djela okrivljeni je postupao sa
eventualnim umišljajem.
Prednje je utvrdjeno iz uvidjajne dokumentacije, te nalaza i mišljenja stalnog
sudskog vještaka saobraćajne struke i njegovog pojašnjenja sa glavnog
pretresa, koji je Sud u potpunosti prihvatio cijeneći ga kao jasan, stručan i
precizan, i koji vještak je naveo da je predmetna saobraćajna nezgoda nastala
na način što vozač vozila "M"…, prilikom kretanja iza vozila "Z" …., se nije
pridržavao propisa koji ga obavezuju da drži potrebno odstojanje od vozila
ispred sebe kako bi bezbijedno zaustavio svoje vozilo, već usled tog propusta
i pored aktiviranja radne kočnice nije imao uslova da zaustavi svoje vozilo na
vrijeme, usled čega je došlo do njegovog naleta na vozilo "Z"…. koje se
zaustavilo ispred njega, te da činjenica da vozač teretnog vozila"M" …nije
mogao znati za kvar na svom kočionom sistemu do nastanka potrebe za "razornim"
kočenjem, nije od uticaja na nastanak predmetne nezgode, tj. da se nezgoda
mogla izbjeći da se okrivljeni pridržavao odgovarajućih propisa i da je držao
propisanu udaljenost od vozila "Z" …... Vještak je utvrdio da je ovakvo
postupanje okrivljenog osnovni i jedini uzrok nastanka nezgode, dok oštećeni
svojim postupcima nije imao uticaja na nastanak nezgode. Takodje, prednje je
utvrdjeno i iz iskaza svjedoka - oštećenog P M, koji je naveo, u bitnom, da
je, imajući namjeru da se isključi sa magistralnog puta, prvo usporio svoje
vozilo, a zatim i potpuno stao da bi propustio vozila koja su dolazila iz
suprotnog smjera, uz odgovarajući pokazivač pravca, i da je nakon
zaustavljanja na njegovo vozilo naletjelo vozilo okrivljenog, i da je tom
prilikom na njegovom vozilu nastala materijalna šteta, a koji iskaz je u
potpunosti u skladu sa nalazom i mišljenjem stalnog sudskog vještaka
saobraćajne struke, koji je utvrdio da se u momentu nastanka saobraćajne
nezgode vozilo kojim je upravljao oštećeni nije kretalo, tj. da je njegova
brzina bila jednaka nuli, da je na vozilo oštećenog odpozadi naletjelo vozilo
kojim je upravljao okrivljeni i da su tom prilikom na vozilu oštećenog nastala
oštećenja zadnjeg veznog lima, poklopca prtljažnika, zadnjeg branika, zadnjeg
desnog blatobrana i obije stop lampe. Da je oštećeni P M u predmetnoj
saobraćajnoj nezgodi zadobio navedene tjelesne povrede Sud je utvrdio iz
nalaza i mišljenja stalnog sudskog vještaka medicinske nauke, koji je na
jasan, stručan i precizan način utvrdio vrstu, težinu i mehanizam nanošenja
navedenih tjelesnih povreda, i koji nalaz i mišljenje je Sud u potpunosti
prihvatio.
Odbranu okrivljenog koji je, naveo da se kritičnom prilikom svojim vozilom
kretao magistralnim putem Brodarevo- Prijepolje, i da je u mjestu Velika Župa
sa jedne nizbrdice koja se nalazi pored puta ispred njega izletjelo vozilo
marke "Z", da je to vozilo nastavilo kretanje u njegovom pravcu, tj. u pravcu
u kojem se i on kretao, te da mu je nakon nezgode oštećeni P M rekao da je
iskočio da proba kočnice na vozilu, kao i da mu je isti rekao da je on sam
kriv za nezgodu, Sud nije prihvatio i cijenio je kao sračunatu sa ciljem
izbjegavanje krivice a samim tim i irelevantnu u konkretnoj krivično - pravnoj
stvari, obzirom da je ista opovrgnuta nalazom i mišljenjem stalnog sudskog
vještaka saobraćajne struke i njegovim pojašnjenjem na glavnom pretresu, a
koji vještak je utvrdio da se vozilo oštećenog u momentu nastanka nezgode
uopšte nije kretalo, te da je osnovni i jedini uzrok nastanka predmetne
nezgode način upravljanja vozilom od strane okrivljenog koji se nije
pridržavao zakonskih propisa koji se tiču obaveze održavanja odgovarajućeg
odstojanja od vozila iza kojeg se kreće da bi se mogao bezbjedno zaustaviti u
slučaju naglog kočenja vozila koje se nalazi ispred njega. Takodje, odbrana
okrivljenog je opovrgnuta iskazom svjedoka- oštećenog koji je negirao da je
okrivljenom nakon predmetne nezgode rekao da je "iskočio" da proba kočnice,
obzirom da se servis u kojem radi ne bavi popravkom kočnica već ugradnjom i
održavanjem auto gas sistema, te da je rekao okrivljenom da je on sam kriv za
nezgodu, a čiji iskaz je Sud u potpunosti prihvatio kao istinit, obzirom da je
u svemu potvrdjen nalazom i mišljenjem stalnog sudskog vještaka saobraćajne
struke, a koji nalaz i mišljenje je Sud u potpunosti prihvatio cijeneći ga kao
jasan, potpun i u svemu izradjen u skladu sa pravilima struke.
Odlučujući o krivičnoj sankciji, Sud je cijenio sve okolnosti iz čl.42 KZ-a,
pa je kao otežavajuću okolnost cijenio raniju osudjivanost okrivljenog
(obzirom da se radi o istovrsnom krivičnom djelu), a od olakšavajućih
okolnosti na strani okrivljenog cijenio je njegove lične i imovinske prilike,
to da je isti nezaposlen, lošeg imovnog stanja, kao i okolnost da se oštećeni
nije pridružio krivičnom gonjenju i nije postavio odštetni zahtjev, pa je
okrivljenom najprije utvrdio kaznu zatvora u trajanju od 3 (tri) mjeseca, a
zatim je, nalazeći da nije neophodno da okrivljeni kaznu zatvora utvrdjenu
izrekom ove presude i efektivno izdržava, imajući naprijed navedeno u vidu i
pored ranije osudjivanosti okrivljenog, istu uslovio sa rokom provjere od 2
(dvije) godine, čime će se, po nalaženju Suda u dovoljnoj mjeri uticati na
okrivljenog da ubuduće ne vrši krivična djela i istom će u cjelosti biti
ostvarena svrha izricanja uslovne osude iz čl. 52 KZCG, a u okviru opšte svrhe
izricanja krivičnih sankcija iz čl.4 KZ-a CG.
Odluku o troškovima krivičnog postupka Sud je donio primjenom odredbi čl. 226,
227, 229 ZKP-a, a isti se odnose na troškove nastale povodom medicinskog
vještačenja u iznosu od 209,00 eura, troškove nastale povodom saobraćajnog
vještačenja u iznosu od 165,00 eura, dok je sudski paušal u iznosu od 50,00
eura odmjeren shodno dužini trajanja postupka, složenosti predmeta i
imovinskim prilikama okrivljenog.
Na osnovu izloženog, a u smislu čl. 374 ZKP-a, odlučeno je kao u izreci.
OSNOVNI SUD U PODGORICI
Dana, 06.06.2013 godine
ZAPISNIČAR SUDIJA
Valentina Vukašinović, s.r. Larisa Mijušković-Stamatović, s.r.
PRAVNA POUKA :
Protiv ove presude može se izjaviti
žalba u roku od 8 (osam) dana od
dana prijema pismenog otpravka iste
Višem sudu u Podgorici,a preko ovog suda.
ZTO: Valentina Vukašinović