Posl. br. K. ll3/l3/l3
U IME CRNE GORE
OSNOVNI SUD U KOTORU, kao nadležni prvostepeni krivični sud, po sudiji Sanji
Čakanović, uz učešće namještenika suda Jadranke Golub, kao zapisničara, u
krivičnom predmetu protiv okrivljenog Č P, zbog krivičnog djela nedozvoljeno
držanja oružja i eksplozivnih materija iz čl. 403 st.1. Krivičnog zakonika,
koji se vodi po optužnom predlogu Osnovnog državnog tužilaštva u Kotoru Kt.
br. 385/l2 od 26.o3.2ol3. godine, nakon glavnog i javnog pretresa održanog
dana l4.o5.2ol3. godine, u prisustvu zamjenika Osnovnog državnog tužioca u
Kotoru LJiljane Milić, a u odsustvu uredno pozvanog a prethodno ispitanog
okrivljenog ČP, a shodno čl. 457. ZKP-a, donio je i istog dana javno objavio
sledeću:
P R E S U D U
Okrivljeni Č P od oca S i majke N, rodjene J, rodjen . godine u C, stalno
nastanjen u C, D P 23, državljanina CG, autoprevoznika, neoženjen, otac dvoje
maloljetne djece, sa završenom SSS, srednjeg imovnog stanja, neosudjivan,
protiv kojeg se ne vodi postupak za drugo krivično djelo,
K r i v j e
Što je dana 31.05.2012.g. oko 01,30 h u B, na javnom mjestu, suprotno
odredbama čl.10a i čl. 11 Zakona o oružju, nosio oružje kategorije B, i to
revolver marke »I J & C W«, kalibra 32 SW long, fab.br. 84631 i pištolj marke
»CZ« model Z, kalibra 6,35mm, fab.br. B257011, sa 6 metaka, čije je
nabavljanje,držanje i nošenje zabranjeno, bez odgovarajuće isprave o oružju,
na način što je iste nosio sa sobom prilikom dolaska u Hitnu pomoć Doma
zdravlja u B, radi zbrinjavanja povreda koje je zadobio u saobraćajnoj
nezgodi, a pošto je primjetio patrolu policije UP PJ B, koja je za njim ušla u
Hitnu pomoć, to oružje bacio u kantu za smeće u prostoriji toaleta Hitne
pomoći Doma zdravlja u B, pri čemu je bio uračunljiv i svjestan svoga djela i
njegove zabranjenosti, a čije je izvršenje htio.
-čime je učinio krivično djelo nedozvoljeno držanje oružja i eksplozivnih materija iz čl. 403 st. 1 Krivičnog zakonika
Pa mu sud primjenom navedene krivično pravne odredbe, te čl. 2, 3, 4, 5,
l3,l4, l5, 32, 33, 36, 42, 52, 53. i 54. KZ CG, te čl. 226,229, 368 i 374.
ZKP-a, izriče
USLOVNU OSUDU
Kojom mu utvrdjuje kaznu zatvora u trajanju od 3 ( tri ) mjeseca i istovremeno
odredjuje da se ista neće izvršiti ako okrivljeni za vrijeme od 1 (jedne)
godine po pravosnažnosti presude ne učini novo krivično djelo.
Dužan je okrivljeni da na ime sudskog paušala uplati ovom sudu iznos od 3o,oo
(trideset) eura u roku od l5 (petnaest) dana od dana pravosnažnosti presude u
korist Budžeta Crne Gore na žiro račun br. 832-16-52 te dokaz o uplati dostavi
ovom sudu s pozivom na br. K.113/13/13.
Prema okrivljenom se shodno čl. 67 i 75 KZ CG izriče
MJERA BEZBJEDNOSTI
oduzimanja predmeta krivičnog djela i to: revolvera marke »I J & C W«, kalibra
32 SW long, fab.br. 84631 i pištolja marke »CZ« model Z, kalibra 6,35mm,
fab.br. B257011, sa 6 metaka koji su od okrivljenog privremeno oduzeti od
strane UP PJ Budva na osnovu potvrde br.03-240/12-4843 od 31.05.2012.g.
O b r a z l o ž e n j e
Osnovni državni tužilac iz Kotora podnio je ovom sudu optužni predlog Kt. br.
385/l2 od 26.o3.2ol3. godine protiv okrivljenog Č P, zbog krivičnog djela
nedozvoljeno držanje oružja i eksplozivnih materija iz čl. 403 st.1. KZ-a.
Postupajući po podnijetom optužnom predlogu sud je zakazao i održao glavni
pretres dana l4.o5.2013 godine u prisustvu zamjenika ODT Kotor, Ljiljane
Milić, te odsustvu uredno pozvanog,a prethodno saslušanog okrivljenog, a
shodno čl. 457. ZKP jer je sud ocijenio da njegovo prisustvo nije nužno.
Zamjenik ODT Ljiljana Milić, u završnoj riječi je u bitnom navela da u svemu
ostaje pri podnijetom optužnom predlogu i da smatra dokazanim krivično djelo i
krivicu optuženog, te da se njegova odbrana ne može prihvatiti kao istinita
već da je ista smišljena ka izbjegavanju krivice i da je u suprotnosti sa svim
dokazima koji su sprovedeni na glavnom pretresu, da je svjedok P V detaljno
naveo na koji način je i kako pronašao predmetno oružje decidno navodeći da je
ušao za okrivljenim sa troje kolega u Dom zdravlja i pitao sestru gdje je
okivljeni i kada je ona odgovorila da je u toaletu da su ga sva trojica
sačekala ispred i da su dok su čekali čuli da nešto šuška i zvecka, da se
okrivljeni kada je izašao iznenadio njihovim prisustvom, da je bio krvav po
licu i imao posjekotine po rukama i licu, a da je za tim ušao u ordinaciju
ljekara HMP kako bi mu bila ukazana pomoć., te da iz izvještaja ljekara
proizlazi da je negirao glavobolju i povraćanje što je opet u suprotnosti sa
njegovom odbranom gdje navodi da je u toaletu HMP, povraćao. Takodje je navela
da je dio njegove odbrane koji se odnosi na to da je u toaletu oborio kantu za
smeće i da je pokušao da je očisti, da se ispovraćao po pločicama, takodje u
suprotnosti sa iskazom svjedoka P Vkoji je odmah nakon njegovog izlaska iz
toaleta ušao u isti i nije zatekao onakvo stanje u toaletu kako je to
okrivljeni naveo, kao i da se u pogledu potpisa potvrde o privremeno oduzetim
predmetima svjedok R decidno izjasnio da su okrivljenom predočeni svi predmeti
koji se navode u potvrdi o oduzimanju, dakle da ih je on vidio i oni su bili
na stolu kada je od njega uzimao izjavu, da bi kasnije tu potvrdu koju je
sačinio R, a radi se o potvrdi o privremeno oduzetim predmetima potpisao bez
ikakve primjedbe, dakle bio je potpuno svjestan šta potpisuje, nije imao
nikakve primjedbe niti prigovora na sadržaj iste i svojevoljno je potpisao a u
suprotnom svakako da bi R konstatovao ili da ima primjedbe ili da odbija da je
potpiše, što inače radi u svakom drugom slučaju, pa je očigledno da je okr.
kritičnog dana u kritično vrijeme kada po kazivanju svjedoka R nije bilo nikog
u Domu zdravlja odnosno u HMP, dakle na javnom mjestu, nosio ovo oružje, a
čije nabavljanje, držanje i nošenje je zabranjeno bez odgovarajuće isprave o
oružju, a sve suprotno odredbama čl. 10a. i čl. 11. Zakona o oružju, tako što
je iste nosio sa sobom prilikom ulaska u HMP u Domu zdravlja u Budvi, pa pošto
je primijetio patrolu policije koja je za njim ušla u HMP, ovo oružje odbacio
u kantu za smeće u toaletu HMP gdje je i pronadjeno od strane svjedoka P V,
zbog čega predlaže da ga sud oglasi krivim, da ga kazni po zakonu da mu
izrekne kaznu zatvora u granicama propisanim za ovo krivično djelo i da mu
shodno čl. 75. KZ izrekne mjeru bezbjednosti oduzimanja ovih predmeta.
U svojoj odbrani na glavnom pretresu okrivljeni je naveo da je kritičnog dana
bio u Kotoru na proslavi rodjenja sina njegovog prijatelja i da je poviše
popio, pa mu se negdje poslije ponoći ponudio poznanik D da ga poveze do B,
jer su mu bili uzeli ključeve kako ne bi vozio u tako pijanom stanju i da je
do B na putu taj Draško vozeći doživio saobraćajnu nezgodu, a da je on spavao
na suvozačkom mjestu i da je u toj nezgodi zadobio tejelesne povrede, da je
HMP došla i povela ga u Dom zdravlja u B i da je što od udara, što od
pijanstva bio bukvalno u nesvjesnom stanju i da su ga tamo priključili na
infuziju i previjali mu rane i da nikakve prištolje niti sredstva za vezivanje
nije nosio sa sobom, pa ne zna zbog čega mu je podnijeta prijava.
Na postavljeno pitanje da li je ulazio u toalet u prostorijama HMP Doma
zdravlja u B, okrivljeni je naveo da je, kada su ga doveli ispred HMP počeo da
povraća i da je zatim ušao u neke prostorije u HMP, te da je i tamo nastavio
da povraća a da ga je zatim neko poveo do toaleta i da je poslije toga to
pokušavao da očisti jer je povraćao i po sebi i po pločicama i po podu.
Na postavljeno pitanje da li je u toaletu u HMP u kanti za smeće primijetio
neku kesu, naveo je da je više puta padao u prostorijama toaleta, da je
povraćao po toaletu i da je prilikom pada izmedju ostalog, oborio kantu za
smeće jer je poslije pokušao da očisti to što je povraćao po pločicama svojom
majicom i toalet papirom i da je pokušao u kantu za smeće vratiti rasute
otpatke, ali se ne sjeća da je unutar kante bila kesa, već samo kesa za smeće
koja se stavi po obodu kante, da bi se lakše izbacio otpad i da se ne sjeća
sadržaja rasutih otpadaka iz kante, a na postavljeno pitanje svog branioca
kako je bio obučen to veče, okrivljeni je naveo da je nosio papuče, šorc, trik
majicu i majicu kratkih rukava čitavo vrijeme dok je bio na proslavi i kada su
ga vozili u kombiju u HMP, dok nije počeo da čisti toalet u HMP.
Na pitanje svog branioca kada je prvi puta vidio policiju te večeri,
okrivljeni je naveo da je policija na lice mjesta došla relativno brzo poslije
nezgode, da je u patroli bio i ženski i muški policajac i da mu je žena
policajac pomogla da stavi maramicu na rasjekotinu na glavi i da udje u kola
hitne pomoći, koja su došla poslije policije i da je dok je došla hitna pomoć,
stajao pored kombija, a da je pored njega čitavo vrijeme bila policija i to
žena policajac i njen kolega, a da su ubrzo stigli još jedan ili više
patrolnih kola, tako da je čitavo vrijeme neko od policajaca bio pored njega,
a na posebno pitanje istog, da li je policija već bila prisutna kada su ga
kola hitne pomoći dovela u prostorije HMP u B, odgovorio je da nije siguran,
da mu se čini da jesu i da su kasnije sigurno bili čitavo vrijeme dok je on
bio tamo, a na posebno pitanje istog da li su dok je bio u prostorijama
toaleta u Domu zdravlja B službenici UP ulazili za njim u toalet, naveo je da
ne može da se sjeti, ali da je za njim ulazila sestra kako bi mu pokazala
prostorije toaleta, te je na posebno pitanje da li je te večeri policija od
njega bilo što oduzela, naveo da nije, da mu je pokazana potvrda o privremeno
oduzetim predmetima u kojoj je navedeno da su od njega oduzeti pištolj,
revolver, sprej i sredstva za vezivanje, ali da to nije od njega oduzeto i da
je on potvrdu potpisao ne gledajući što piše kada je kretao kući nakon date
izjave u policiji kada ga je jedan inspektor vratio bukvalno sa izlaznih vrata
da potpiše kako je rekao "još nešto", te je on to i uradio ne gledajući šta
piše, jer je bio umoran i htio da što prije snimi glavu i podje u bolnicu,
tako da mu ni na kraj pameti nije bilo da pogleda što potpisuje, niti mu je
taj inspektor rekao šta potpisuje.
U dokaznom postupku sud je radi utvrđenja činjeničnog stanja i krivice
okrivljenog proveo sljedeće dokaze: saslušao svjedoke P V i R Ž, te pročitao
izvještaj o balističkoj analizi br. 245o/l2 i 245l/l2, te potvrdu o privremeno
oduzetim predmetima UP PJ Budva od 3l.o5.2ol2. godine, te je izvršen uvid u
foto elaborat UP PJ Budva br. 2l9/l2 od 3l.o5.2ol2. godine, a pročitan je
izvod i iz KE za okrivljenog UP Ispostave C br. o2-245/lo4l od o5.o4.2ol3.
godine i na izvedene dokaze nije bilo primjedbi.
Svjedok RŽ, naveo je na glavnom pretresu da ostaje pri svojoj izjavi koju je
dao na zapisniku ODT kada je naveo da je kritične večeri djelimično obradjivao
predmet po prijavi protiv Č P, zbog nedozvoljenog držanja oružja i to u dijelu
koji se odnosi na sačinjavanje potvrde o privremeno oduzetim predmetima, a
koji predmeti su mu dostavljeni od strane patrole interventne jedinice. Naveo
je da je tu potvrdu sačinio na ime Č P i pošto nije bio u pitanju pritvorski
predmet prije nego su pustili Č, dao mu je tu potvrdu da potpiše za stolom u
hodniku stanice policije, rekavši mu da je to potvrda za oduzimanje oružja ,
što je on potpisao bez ikakvog dvoumljenja, a ne može se sjetiti da li je on
pročitao potvrdu, ali ju je odmah potpisao, a naglasio je da je bio u vidno
pijanom stanju. Na postavljeno pitanje kako je bio obučen kritične prilike
okrivljeni Č, svjedok je naveo da se ne može sjetiti da li je bio u trenerci
ili nečem drugom, a na pitanje branioca okrivljenog odgovorio je da je isti
bio dosta pijan, da se ne može sjetiti da li je prilikom potpisivanja potvrde
istu prvo razgledao i potpisao ili je odmah potpisao i da li se prije
potpisivanja iste nalazio ispred stanice i da je krenuo da ide. Svjedok je
naveo da okrivljeni nije mogao ići prije nego što potpiše potvrdu i prije nego
se obradi sva dokumentacija, a da se istom nije ograničavala sloboda kretanja,
pa je on ulazio i izlazio iz stanice dok se dokumentacija ne dovrši, ali da
nije silazio niz stepenice jer se to ne dozvoljava dok se ne završi
dokumentacija, već se kreću na prostoru do stepenica. Na postavljeno pitanje
branioca okrivljenog ko je bio u društvu sa okrivljenim i ko su bili policajci
koji su mu predali pronadjeno oružje i da li mu je poznato gdje su predmeti
pronadjeni, te gdje se to oružje sada nalazi i na koje okolnosti je izvršeno
vještačenje, svjedok je naveo da su u društvu sa Č bili 2 momka koja su došla
nakon njegovog dovodjenja, a da su oružje predali P V, R N i Ć D i da je to
bila interventna grupa koja je pronašla oružje u kupatilu HMP odmah po izlasku
Č iz istog, da se radilo vještačenje u forenzičkom centru u Danilovgradu i da
je oružje sada u prostorijama UP PJ Budva i da ne zna na koje okolnosti je
vršeno vještačenje oružja .
Na glavnom pretresu svjedok je još naveo da je dao okrivljenom da potpiše
potvrdu za oduzimanje oružja, da ju je potpisao bez dvoumljena, da isti nije
imao ispravu za oduzeto oružje, da misli da prethodno okrivljeni nije pročitao
potvrdu prije potpisivanja, ali da mu je on predočio o kakvoj se potvrdi radi,
da se na istom jasno vidjelo da je u alkoholisanom stanju, čime pojašnjava
njegove navode koje je dao kod ODT kada je rekao da je okrivljeni bio u vidno
pijanom stanju, te da je u stvari želio reći da se na istom vidjelo da je pio.
Na posebno pitanje zamjenika ODT gdje je bilo predmetno oružje u momentu kada
je okrivljenom data na potpis potvrda o oduzimanju oružja, svjedok je naveo da
je oružje bilo kod njega na stolu svo vrijeme dok je uzimao izjavu od
okrivljenog i da je isti vidio navedeno oružje na njegovom stolu, a da je
nakon što je uzeo njegovu izjavu sačinio potvrdu o odzimanju oružja i pozvao
okrivljenog da istu potpiše, što je on i učinio u hodniku na stolu i što je
bila zadnja radnja koju je trebao okrivljeni da završi što je i učinio.
Na posebno pitanje zamjenika ODT da li je okrivljeni na bilo koji način
odbijao i negodovao da potpiše navedenu potvrdu i da li je imao bilo kakvih
primjedbi na to, svjedok je naveo da je okrivljeni potvrdu potpisao bez
ikakvih primjedbi i negodovanja i da u slučaju kada lice odbija da potpiše
bilo kakvu potvrdu oni to na istoj konstatuju i nikoga ne prisiljavaju da
potpiše bilo što, a da svaku primjedbu konstatuju.
Svjedok P V naveo je na glavnom pretresu da ostaje u cjelosti pri svojoj
izjavi koju je dao na zapisniku kod ODT dana ,l6.lo.2ol2. godine, kojom
prilikom je naveo da je kritične večeri radio u patroli interventne grupe u B
sa R N i Č D, kada im je iz stanice policije javljeno da se dogodila
saobraćajna nezgoda na Ž Gi da je jedan od učesnika krenuo da napusti lice
mjesta, ali da je spriječen i da su kola hitne pomoći krenula, pa da samo
provjere o čemu se radi. Dalje je naveo da su bili vozilom na B kada su
susreli hitnu pomoć koja je bila ispred njih i koja je skrenula lijevo na
raskrsnici sa ul. F K, pa su vozili iza vozila hitne pomoći na nekih 3o do 4o
m i kada se isto vozilo zaustavilo ispred Doma zdravlja, vidjeli su jedno lice
koje je iz vozila istrčalo i ušlo u prostorije HMP pa su za istim ušli sva
trojica i pitali sestru gdje je lice, a ona im je odgovorila da je u toaletu,
pa su oni svo troje čekali ispred toaleta da to lice izadje i čuli su da
unutra nešto šuška i zvecka, a kada je to lice izašlo da se iznenadilo
njihovim prisustvom i bilo je krvavo po licu sa posjekotinama po licu i
rukama, a zatim je ušlo u ordinaciju ljekara HMP kako bi mu ista bila ukazana,
a da je on zatim ušao u toalet i pogledao po istom i da je u prednjem dijelu
dje se nalazi lavabo, lijevo bila kanta za otpatke i da je ispod kese koja se
postavlja na kantu bila druga kesa u kojoj su se nalazila dva pištolja, lisice
za vezivanje i spej za onespsobljavanje, da je jedan bio revolver, a jedan
pištolj, te da je uzeo kesu i javio starješinama što su pronašli,te im je
rečeno da dovedu to lice čim mu ukažu pomoć, što su i učinili i da je on ostao
sa oružjem dok su krim. tehničar i dežurni inspektor fotografisali lice
mjesta, prilikom čega je krim tehničar preuzeo oružje. Na pitanje tužioca kako
je to lice bilo obučeno svjedok je naveo da je imao košulju kratkih rukava na
neke štrafte, ali da se ne može sjetili da li je imao bermude ili pantalone,
ali da mu se čini da je imao crne pantalone, a na posebno pitanje tužioca da
li je u toaletu sve bilo razbacano i ispovraćano, svjedok je odgovorio da se
ne može sjetiti, ali da misli da nije bilo razbacano i da se ne može sjetiti
da li je po kupatilu bilo ispovraćano, ali da kanta za smeće nije bila
otvorena, niti je bilo razbacano oko nje.
Na posebno pitanje branioca da li je Č kada je izašao iz toaleta bio vidno
pijan i sa koje je udaljenosti vidio da lice utrčava u zgradu HMP i da li je
primijetio da isto nosi nešto u rukama i da li je iko okrivljenog pretresao i
da li ima saznanje da je okrivljeni ispod majice imao futrolu ili opasač,
svjedok je naveo da je okrivljeni bio vidno pijan i da je u momentu čak krenuo
i da se ljubi sa njima, da su bili na lo m udaljenosti od lica koje je
utrčavalo u zgradu HMP i da je dobro vidio figuru istog, da nije primijetio da
li je isto lice nosilo nešto u rukama, da ga on nije pretresao i da je to lice
bilo civilno obučeno,te da nije primijetio opremu za nošenje oružja.
Na glavnom pretresu svjedok je na posebno pitanje suda da li je okrivljeni
odmah iz vozila HMP otišao u toalet Doma zdravlja, naveo da je to tačno i da
je isti odmah pravo iz vozila hitne pomoći otišao u toalet Doma zdravlja, te
da je on zajedno sa svojim kolegama odmah otišao za njim, pravo prema toaletu
i da su ga čekali da izadje i dok su ga čekali da su čuli nešto unutra da
šuška i zvecka iz kojeg razloga je on nakon što je okrivljeni izašao iz
toaleta u kojem se zadržao 5 do 6 minuta, ušao u toalet, pogledao po njemu jer
je čuo navedeno šuškanje, te da je u kanti za otpatke ispod kese koja se
stavlja u kantu našao 2 pištolja, lisice za vezanje i sprej za
onesposobljavanje, odnosno jedan revolver i jedan pištolj, kao što je već
naveo kod ODT na zapisniku. Takodje na posebno pitanje suda da objasni sudu po
čemu je zaključio da je isti bio u pijanom stanju svjedok izjavio da se
vidjelo na istom da je pio da je bio iznenadjen kada ih je vidio vani i da je
čak krenuo da se sa njima poljubi, da isti jeste bio pio ali da nije bio u
takvom stanju da nije mogao da hoda, komunicira i slično, da nije primijetio
da je toalet bio ispovraćan kada je ušao u isti, niti da je kanta bila
prevrnuta, niti da je bilo šta bilo razbacano,a da je pošao da pogleda u kantu
jer mu je bilo sumnjivo šuškanje koje je čuo za vrijeme dok je okrivljeni bio
u istom i da je u to vrijeme Dom zdravlja bio prazan jer se navedeno odvijalo
u noćnim satima oko l,3o časova.
Iz izvještaja o balističkoj analizi br. 2450/12 i br. 2451/12 proizilazi da je
od Forenzičkog centra tražena balistička analiza i to oružja koje je
pronadjeno u korpi za otpatke u Domu zdravlja u B dana, 3l.o5.2ol2. godine,
odnosno revolvera marke »I J & C W«, kalibra 32 SW long, fab.br. 84631, te da
je iz istog pucano i da je predmetni revolver ispravan,da su probne čaure i
projektili ispaljeni iz predmetnog revolvera komparirani sa čaurama i
projektilima odgovarajućeg kalibra koji potiču od nerasvjetljenih kriv.djela i
da nijesu nadjene podudarne karakteristike a takođe da je tražena balistička
analiza pištolja marke »CZ« model Z, kalibra 6,35mm, fab.br. B257011, te da je
iz istog pucano i da na svih 6 metaka postoji slabi trag od udarne igle, te da
je pokušano ispaljenje u cilju ispitivanja ispravnosti predmetnog pištolja, pa
da je u toku tih radnji došlo do zastoja i konstatovano da je pištolj
neispravan.
Iz potvrde o privremeno oduzetim predmetima UP PJ Budva br. 03-240/12-4843 od
31.05.2012.g. proizilazi da je okrivljeni potpisao da mu je kritične prilike
oduzeto predmetno oružje, kao i sredstva za vezivanje - lisice kineske
proizvodnje, te sprej za onesposobljavanje i da su navedeni predmeti od istog
privremeno oduzeti
Za sud nije bilo sumnje da je predmetni revolver koji je kritične prilike
oduzet od okrivljenog revolver marke pod nazivom »O J & C W«, kalibra 32 SW
long, fab.br. 84631, odnosno da mu je to naziv, a ne kako je to navedeno u
potvrdi o oduzetim predmetima od strane ovlašćenog policijskog službenika, da
je isti marke Fitchuburg, a s obzirom da je tačnu marku i naziv predmetnog
revolvera utvrdilo stručno lice u izvještaju o balističkoj analizi br.
245o/l2, nakon što je predmetni revolver koji je nadjen u korpi za otpatke
Doma zdravlja u B 3l.o5.2ol2. godine, dostavljen Forenzičkom centru, a što je
i pojasnio zamjenik ODT-a na glavnom pretresu ističući da se radi o revolveru
marke »I J & C W«, kalibra 32 SW long, fab.br. 84631 koji se često naziva i F
M USA.
Uvidom u foto elaborat UP PJ Budva br. 2l9/l2 od 3l.o5.2ol2. godine, utvrdjen
je izgled ulaznih vrata toaleta hitne službe B, kao i izgled kante za otpatke,
te kese mega market koja je u istoj nadjena ispod crne najlon kese od smeća sa
izgledom oružja u istoj, te izgled šok spreja i sredstva za vezivanje.
Iz izvoda iz kaznene evidencije za okrivljenog UP ispostave Cetinje br.
02-245/1041 od 05.04.2013.g. utvrdjeno je da je okrivljeni neosuđivano lice.
Na osnovu svih izvedenih dokaza cijeneći ih pojedinačno i u uzajamnoj
povezanosti, a u odnosu na odbranu okrivljenog sud je utvrdio činjenično
stanje navedeno u izreci presude.
Navedeno činjenično stanje u izreci presude proizilazi iz izjava saslušanih
svjedoka R Ž i P V a koje je izjave sud prihvatio kao istinite jer su bile
detaljne, jasne i uvjerljive i u saglasnosti sa ostalim provedenim dokazima-
naprijed navedenoj potvrdi o oduzetim predmetima te izvještajima o balističkoj
analizi.
Okrivljeni je u u svojoj odbrani negirao krivično djelo koje mu je stavljeno
na teret, navodeći kao što je već napred detaljno navedeno da je u
prostorijama toaleta više puta padao i povraćao, da je oborio kantu za smeće,
a što je poslije pokušao da očisti i da rasute otpatke vrati u kantu za smeće,
da nikakve pištolje niti sredstva za vezivanje nije nosio sa sobom, da je
potvrdu o oduzetim predmetima potpisao ne gledavši šta potpisuje, kako bi što
prije snimio glavu i pošao u bolnicu, jer je bio umoran, medjutim odbranu
istog sud nije prihvatio već je istu ocijenio kao odbranu usmjerenu na
umanjenje i izbjegavanje krivične odgovornosti, a s obzirom da je ista bila u
potpunosti suprotna sa ostalim izvedenim dokazima - potvrdom o oduzetim
predmetima UP PJ Budva, te izjavama svjedoka R Ži P V, te potvrdom ljekara za
HMP B a koje je dokaze sud u cijelosti prihvatio.
Naime, okrivljeni je kritične prilike bez primjedbi potpisao potvrdu UP PJ
Budva od 31.05.2012.g o oduzetim predmetima odnosno da su mu oduzeti predmetni
pištolj, revolver te lisice i sprej za trenutno onesposobljavanje pa sud nije
prihvatio njegovu odbranu u kojoj je naveo da nije gledao šta potpisuje i da
mu inspektor nije rekao šta potpisuje.
Ovo iz razloga jer iz izjave svjedoka R Ž proizilazi da je isti okrivljenom
rekao da se radi o potvrdi za oduzimanje oružja i da je on istu potpisao bez
dvoumljenja, da za oduzeto oružje nije imao ispravu. Takođe iz izjave
saslušanog svjedoka proizilazi da je okrivljeni navedeno oružje vidio jer je
bilo kod njega na stolu svo vrijeme dok je uzimao izjavu od okrivljenog a da
on nije ni na koji način odbijao da istu potpiše niti negodovao niti je imao
bilo kakvu primjedbu u kojem slučaju bi to naveo. Navodi odbrane okrivljenog
da predmetnu potvrdu nije pročitao bili su bez značaja za sud jer je i svjedok
R Ž na glavnom pretresu izjavio da misli da okrivljeni prethodno nije pročitao
potvrdu prije potpisivanja ali da mu je on predočio o kakvoj se potvrdi radi
pa se ne može smatrati da okrivljeni nije znao šta potpisuje.
Iz izjave svjedoka P V, a kako je već navedeno, proizilazi da je isti bio u
patroli te večeri i da je krenuo da vozi za vozilom HMP-a jer im je javljeno i
stanici policije da je bila saobraćajna nezgoda na Ž Gi da je jedan od
učesnika htio da napusti lice mjesta ali da je spriječen i da su kola hitne
pomoći sa istim krenula, te da provjere o čemu se radi , pa je sačekao vozilo
HMP-a i vozio iza istih, te da je lice iz vozila HMP istrčalo u prostorije
HMP-a, pa da su on i kolege ušli za njim u prostorije HMP-a, a da je to lice
ušlo u toalet te da su ga čekali da izadje i da je u toaletu šuškalo i
zveckalo zbog čega je po izlasku tog lica, tj. okrivljenog ušao u toalet i
pregledao isti i našao u kanti za otpatke ispod kese na kanti drugu kesu sa
pištoljem, revolverom, lisicama i sprejom za onesposobljavanje odnosno da je
našao predmetno oružje u kanti za otpatke koja nije bila prevrnuta, a da nije
primijetio da je po toaletu bilo što bilo razbacano, niti ispovraćano i što je
javio odmah starješinama zbog čega im je naloženo da okrivljenog dovedu čim mu
se ukaže pomoć pa sud nije prihvatio odbranu okrivljenog u dijelu gdje je isti
naveo da nikakve pištolje niti sredstva za vezivanje nije nosio sa sobom, a
navodeći da je u toaletu povraćao, više puta padao, kojom prilikom je oborio
kantu za otpatke dok je čistio to što je povratio, jer iz potvrde ljekara
jedinice za HMP B od 3l.o5.2ol2. godine, proizilazi da je okrivljeni kritične
večeri prilikom pregleda kod doktora u hitnoj službi, a nakon dolaska iz
toaleta negirao glavobolju i povraćanje.
Dakle, iz navedenog jasno proizilazi da je okrivljeni usmjerio svoju odbranu
na izbjegavanje krivične odgovornosti, da je kao učesnik u saobraćajnoj
nezgodi pokušao napustiti lice mjesta u čemu je bio spriječen, nakon čega je
kolima HMP doveden u hitnu službu Doma zdravlja B, nakon čega je odmah pošao u
toalet, da je zvukove koje je svjedok P V čuo čekajući ga ispred toaleta dok
je predmetno oružje skrivao u kantu za otpatke htio obrazložiti time što je
padao i povraćao po toaletu, što sud nije prihvatio jer je isti kod doktora
prilikom pružanja ljekarske pomoći a kako to proizilazi iz potvrde ljekara
jedinice za HMP od 31.05.2012.g. negirao glavobolju i povraćanje.
S obzirom na navedeno sud je našao da su se u radnjama okrivljenog ostvarila
bitna obilježja krivičnog djela neovlašćenog držanja oružja i eksplozivnih
materija iz čl. 403 st.1 KZ-a.
Ovo zbog toga što je za ovo krivično djelo potrebno da neko neovlašćeno
izradjuje, prodaje, nabavlja, vrši razmjenu, nosi ili drži vatreno oružje,
municiju ili eksplozivne materije, a okrivljeni je dana 31.05.2012 godine oko
ol,3o časova u B, na javnom mjestu, suprotno odredbi čl.10.a i čl. 11. Zakona
o oružju ( Sl.list CG 49/04 i 49/08), nosio oružje kategorije B i to revolver
marke »I J & C W«, kalibra 32 SW long, fab.br. 84631 i pištolj marke »CZ«
model Z, kalibra 6,35mm, fab.br. B257011, sa 6 metaka, čije je nabavljanje,
nošenje i držanje zabranjeno bez odgovarajuće isprave o oružju, na način što
je iste nosio sa sobom prilikom dolaska u HMP Doma zdravlja u B, u koji Dom
zdravlja je doveden kolima HMP nakon saobraćajne nezgode i nakon što je htio
da napusti lice mjesta, a radi zbrinjavanja povreda koje je zadobio u istoj, a
koje oružje je odbacio u kantu za smeće u prostorije toaleta HMP Doma zdravlja
B, pošto je primijetio patrolu policije UP Budva.
Naime, odredbom čl. 11 Zakona o oružju (Sl.list RCG br. 49/2004 i Sl.list CG
br. 49/2008) stavom 1 propisano je da je zabranjeno nošenje oružja na javnom
mjestu, a hitna pomoć Doma zdravlja B nesumnjivo predstavlja javno mjesto u
smislu čl. 11. st. 2. istog Zakona, a čl. 10.a predmetnog Zakona navedeno je u
st. 2. da je zabranjeno nabavljanje, držanje i nošenje oružja kategorije B,
bez odgovarajuće isprave o oružju, a koju ispravu okrivljeni nije imao pa je
imajući u vidu navedeno okrivljeni postupao suprotno navedenim odredbama
Zakona o oružju.
Okrivljeni je kritične prilike postupao sa umišljajem, svjestan svog djela i
njegove zabranjenosti, a čije izvršenje je htio .
S obzirom na napred navedeno sud je istog oglasio krivim.
Prilikom odluke o vrsti i visini krivične sankcije sud je imao u vidu da je za
krivično djelo koje je okrivljenom stavljeno na teret zakonikom propisana
kazna zatvora od 3 mjeseca do 3 godine pa je u smislu čl. 42. KZ cijenio sve
okolnosti koje utiču da kazna bude manja ili veća, a imajući u vidu svrhu
kažnjavanja, pa je kao olakšavajuće okolnosti cijenio da je okrivljeni
neosudjivano lice, da je otac dvoje maloljetne djece, a kako otežavajuće
okolnosti sud nije našao, istome je utvrdio kaznu zatvora od 3 mjeseca i
istovremeno je određeno da se ista neće izvšiti ukoliko okrivljeni za vrijeme
od jedne godine od dana pravosnažnosti presude ne učini novo krivično djelo.
Sud se dakle opredijelio da okrivljenom utvrdjenu kaznu uslovi, a s obzirom na
navedene olakšavajuće okolnosti smatrajući da će se uslovnom osudom ostvariti
svrha izricanja, odnosno da će se upozorenjem uz prijetnju kaznom dovoljno
uticati na okrivljenog da ubuduće ne čini krivična djela te da nije nužno da
se kazna primijeni radi krivično pravne zaštite, a da će se takodje na
navedeni način ostvariti i svrha generalne prevencije.
S obzirom na navedeno sud je na osnovu naprijed navedenih krivičnopravnih
odredbi i čl. 2, 3, 4, 5, l3,l4, l5, 32, 33, 36, 42, 52, 53. i 54. KZ CG, te
čl. 226,229, 368 i 374. ZKP odlučio kao u izreci.
Okrivljeni je obavezan i na plaćanje sudskog paušala a koji je odmjeren shodno
čl. 226 i 229 ZKP-a a imajući u vidu imovinske prilike istog te složenost i
trajanje postupka.
Takođe je shodno čl. 67, i 75 KZ-a sud okrivljenom izrekao mjeru bezbjednosti
oduzimanja predmeta i to revolvera marke »I J & C W«, kalibra 32 SW long,
fab.br. 84631 i pištolja marke »CZ« model Z, kalibra 6,35mm, fab.br. B257011,
sa 6 metaka koji su od okrivljenog oduzeti od strane UP PJ Budva na osnovu
potvrde br.03-240/12-4843 od 31.05.2012.g., imajući u vidu da su isti predmeti
izvršenja krivičnog djela.
Na napred navedenim razlozima sud je zasnovao svoju odluku.
OSNOVNI SUD U KOTORU
Dana, l4.o5.2ol3 godine
Zapisničar S U D I J A
Golub Jadranka Sanja Čakanović
PRAVNA POUKA: Protiv ove presude ima se pravo žalbe u roku od 8 dana od dana
prijema iste, Višem sudu u Podgorici, a preko ovog suda.