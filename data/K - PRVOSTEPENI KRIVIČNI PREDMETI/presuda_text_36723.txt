Posl.br.K. 121/12/12
U IME CRNE GORE
Osnovni sud u Kotoru kao nadležni prvostepeni krivični, po sudiji Danijeli
Samardžić, uz učešće zapisničara Tamare Počanić, u krivičnom predmetu protiv
optuženog M B zbog krivičnog djela prevare iz čl.244 st.3 u vezi st.1
Krivičnog zakonika, koji se vodi po optužnici ODT-a Kotor Kt.br.186/11 od
12.03.2012. godine, nakon održanog glavnog i javnog pretresa dana 27.03.2013.
godine u prisustvu zamjenika ODT-a Kotor Žarka Pajkovića i optuženog, donio je
i javno objavio sljedeću
P R E S U D U
Optuženi M B od oca J i majke V, rođene P, rođen godine u N, stalno nastanjen
u N, H P 19 A, državljanin Crne Gore, po zanimanju elektroinstalater, sa
završenom SSS, neoženjen, bez djece, pismen, srednjeg imovnog stanja,
neosuđivan, protiv koga se ne vodi postupak za drugo krivično djelo
K r i v j e
Što je,
Neutvrđenog dana početkom decembra mjeseca 2010. godine u naselju B u B, u
namjeri da sebi pribavi protivpravnu imovinsku korist, lažnim prikazivanjem
činjenica, naručiocu radova R K iz R da su mu potrebni elektrostabilizatori
radi regulisanja napona struje na kući, koja se gradi u tom naselju, istog
doveo u zabludu da mu na štetu svoje imovine da novac u iznosu od 5.070,00
eura, koliko je navodno iznosio račun za kupljenih 9 stabilizatora električne
energije, izdat od strane doo "E" iz B, a koji račun je optuženi proizvoljno
ispunio na taj iznos, a da je u stvarnosti vrijednost kupljenih stabilizatora
1.035,00 eura i da isti nisu bili potrebni da se ugrade na predmetnu kuću,
čime je sebi pribavio protivpravnu imovinsku korist u iznosu od 4.035,00 eura,
pri čemu je bio uračunljiv i svjestan svog djela i njegove zabranjenosti, a
čije izvršenje je htio.
- čime je učinio krivično djelo prevare iz čl.244 st.3 u vezi st.1 Krivičnog
zakonika.
Pa mu sud na osnovu naprijed navedene krivičnopravne odredbe i čl. 2, 4, 5, 8,
13, 15, 33, 36, 42, 45, 46, 51, 52, 53, 54 Krivičnog zakonika i čl. 227, 229,
239 i 374 ZKP-a izriče
USLOVNU OSUDU
Kojom mu utvrdjuje kaznu zatvora u trajanju od 6 (šest) mjeseci i istovremeno
odredjuje da se ista neće izvršiti ukoliko optuženi za vrijeme od dvije godine
od dana pravosnažnosti presude ne učini novo krivično djelo, s tim što će se u
slučaju opoziva uslovne osude u utvrđenu kaznu zatvora uračunati vrijeme koje
je optuženi proveo u pritvoru po rješenju ovog suda Kv.395/12 od
22.11.2012.godine od 12.12.2012. godine do 31.12.2012. godine.
Dužan je optuženi na ime troškova krivičnog postupka uplatiti iznos od 137,50
eura i na ime sudskog paušala iznos od po 30,00 eura, u roku od mjesec dana od
dana pravosnažnosti presude, u korist Budžeta Crne Gore na žiro račun
br.832-16-52.
Dužan je optuženi na ime imovinskopravnog zahtjeva uplatiti oštećenom RK iznos
od 4.035,00 eura u roku od dva mjeseca od dana pravosnažnosti presude.
O b r a z l o ž e nj e
ODT iz Kotora podnio je ovom sudu optužnicu Kt.br.186/11 od 12.03.2012. godine
protiv M B stavljajući mu na teret izvršenje krivičnog djela prevare iz čl.244
st.3 u vezi st.1 KZ.
U svojoj odbrani optuženi M je izjavio da on nije pokušao da prevari
oštećenog, a objasnio je da ga je upoznao preko zajedničkih prijatelja i
oštećeni mu je tražio da mu ugradi klime, ali kako na zidovima nisu bili
urađeni gipsani radovi, rekao mu je da ne želi da postavi klime koje bi zbog
zidova koji nisu dobri morao skidati za par dana. Zbog toga je oštećeni našao
drugog izvođača koji mu je postavio klime na onako loše zidove i kako je vidio
da je pogriješio njega je angažovao da mu te klime skine, što je on i uradio,
a K mu je platio. Bio je zadovoljen njegovim radom, a zbog problema sa naponom
struje u B pitao ga je da li može da mu ugradi neki pojačivač i on mu je
objasnio da je to moguće i da ti stabilizatori mogu da 10% podignu ili spuste
napon primljen od trafostanice i K je rekao da mu to odgovara. On je u P,
preko oglasa, od momaka koji su uvoznici stabilizatora kupio 9 komada i oni su
ih dopremili do B. Zvao je oštećenog da dođe i pogleda uređaje, ali se on
nekoliko dana nije pojavljivao i kasnije muje rekao da počne sa ugradnjom i on
je ugradio te transformatore i oštećeni mu je platio 5.070,00 eura, s tim što
se 4.000,00 eura odnosilo na same transformatore, a razlika je pripala njemu
po osnovu ugradnje. On nije kriv ukoliko je oštećeni bio nezadovoljan radom
stabilizatora, ali stabilizatori nisu bili nekvalitetni, nego su u kratkom
periodu sagrađene brojne kuće u B tako da je njihova brojnost obarala napon.
Objasnio je da je on na jednom praznom obrazcu koji je kao račun br.468
svojeručno popunio rubrike, ali taj račun nije tačan. On jeste na račun stavio
pečate "E" i potpisao se imenom i prezimenom, a na računu iz spisa nije njegov
potpis, već nekog V. N. Objasnio je da je O ortakinja K i oni su zajedno
gradili kuću za gazdu iz R i on nju zna po liku, jer je često dolazila na
gradilište. Oštećenom R je radio tri sprata od kuće i oštećeni je njemu ostao
dužan, tako da je u svemu ovome zapravo on taj koji je oštećen. Objasnio je da
se stabilizatori inače koriste za pojačavanje napona, a u B je struja bila
loša i trebao je da se promjeni trafo iz kojeg je dolazila struja do objekta,
međutim oštećeni je insistirao da se kupe stabilizatori kako bi on objekat
predao čovjeku za kojeg je radio. On je posredovao prilikom kupovine
stabilizatora, R je trebao da vidi stabilizatore prije nego što se kupe, ali
nije bio u kući nekoliko dana, a stabilizatore je platio tek nakon dva
mjeseca, tako da ukoliko nešto nije bilo u redu sa njima imao je vremena da to
prodavcu i saopšti. Misli da jesvaki stabilizator bilo oko 600,00 eura i rekli
su mu da je to uobičajena cijena.
U dokaznom postupku koji je proveden radi rasvjetljenja činjeničnog stanja i
krivice optuženog sud je proveo sljedeće dokaze:na saglasnost stranaka
pročitao iskaz svjedoka-oštećenog R K sa zapisnika od 12.10.2011.godine, dat
pred Osnovnim sudom u Baru, na saglasnost stranaka pročitao nalaz i mišljenje
vještaka mašinske struke N M od 14.12.2011.godine, izvršio uvid u račun
br.468. od 27.12.2010. godine, pročitao izvod iz kaznene evidencije za
optuženog UP N od 05.04.2012.g.
Svjedok-oštećeni R K je izjavio da je početkom 2010. godine od strane
komplanija "F H" bio angažovan da nadgleda radove na izgradnji kuće u naselju
B u B. Kada su se trebali izgraditi elektroinstalacije on je angažovao M B po
preporuci, koji je uradio instalacije, ali kada su bile završene napon struje
nije bio odgovarajući. Tada mu je okr. M B rekao da treba nabaviti neki aparat
koji će stabilizovati struju, odnosno napon i on uz konsultaciju sa vlasnicima
pristao da okrivljeni nabavi taj aparat. Objasnio mu je da se radi o aparatu
dimenzima metar sa metar i da njegova cijena nije veća od 5.500,00 eura, a
iste će nabaviti iz NJ veoma brzo za 2-3 mjeseca i aparat će iz NJ stići prvo
u S, pa u B. Sve to se desilo krajem novembra ili početkom decembra 2010.
godine. Dana 31.12.2010. godine okr. M je došao kod njega i rekao mu da je
aparat stigao i da je već u objektu, a da ljudi koji su objekat donijeli traže
novac i da aparat košta oko 5.000,00 eura. On mu je povjerovao, pa nije išao
da provjeri i tada mu je dao 2.000,00 eura o čemu nisu sačinili nikakvu
priznanicu. Nakon par dana je otišao u kuću i vidio da se ne radi o jednom
aparatu, već o 9 manjih aparata koji su bili kineske marke, a ne njemačke.
Tražio je od okrivljenog da mu objasni, a on mu je rekao da su sve to aparati
koje su oni tražili, ali da su izvađeni iz neke kutije, te da su to njemački
aprati koji su samo proizvedeni u K. Okrivljeni mu je tražio da mu isplati
ostatak novca i on je pristao, ali je tražio da mu pokaže da li ti aparati
rade. Aparati su radili, a napon je bio stabilan i on je dao okrivljenom
ostatak novca i tražio mu je da izda fakturu i garanciju za aparate.
Okrivljeni se sa tim složio i obećao da će sutradan donijeti fakturu čim plati
ljudima koji su mu donijeli aparat. nakon par dana je donio ručno ispisanu
priznanicu i na joj je pisalo doo "E", ime okrivljenog i ime još jednog lica,
a stajao je i pečat. Garanciju okrivljeni nije donio, ali je obećao da će je
ubrzo odštampati. Aparati su brzo počeli da se kvare i on je angažovao
elektro-inžinjera iz ED B koji ga je obavijestio da su aparati loši, da su
kineski, da nemaju odgovarajuću namjenu, da njima ne treba svih devet i da je
napon loš zbog loših instalacija. Kao oštećeni pridružio se krivičnom gonjenju
i postavio je imovinskopravni zahtjev.
Iz nalaza i mišljenja vještaka mašinske struke N M od 14.12.2011. godine
proizilazi da se u konkretnom slučaju radi o stabilizatorima kineske
proizvodnje, 9 kom. stabilizatora koji su van upotrebe, ne posjeduju tehničku
dokumentaciju i garanciju - za vremenski period upotrebe i nema podataka o
uvozniku. Vještak je našao da je vrijednost 9 kom stabilizatora napona
kineskog proizvođača u vrijeme izvršenja djela bila 1.035,00 eura.
Uvidom u račun br.468. od 27.12.2010. godine konstatuje se da se na sitom
nalazi pečat "E" i kao naziv/ime izdavaoca upisano je "E", potpis da je istio
izdao V. N i isti glasi na iznos od 5.070,00 eura i to za stabilizator napona
4.920,00 eura(9 komada) i troškovi prevoza 150,00 eura.
Iz izvoda iz kaznene evidencije za optuženog UP Nikšić od 05.04.2012.g.
proizilazi da opt. M B ranije nije osuđivan.
Cijeneći sve izvedene dokaze pojedinačno, kao i u njihovoj međusobnoj
povezanosti i u odnosu na odbranu optuženog sud je utvrdio činjenično stanje
navedeno u izreci presude.
Ovakvo činjenično stanje sud je utvrdio na osnovu provedenih dokaza,
prvenstveno iskaza svjedoka-oštećenog R K koji je objasnio da je angažovao
opt. M za izgradnju elektroinstalacija na kući u B, kada mu je isti saopštio
da su mu zbog boljeg napona struje potrebni stabilizatori koji će mu on
nabaviti iz Njemačke za iznos od 5.000,00 eura. Opt. M B je tako, po dogovoru
nabavio aparat, za koji mu je saopštio da je koštao oko 5.000,00 eura zbog
čega mu je on u prvom navratu dao 2.000,00 eura, a kasnije kada je vidio
aparat, odnosno 9 manjih aparata (za koje je optuženi tvrdio da se radi upravo
o aparatima koje su oni tražili, te da su isti u stvari njemački aparati, koji
su samo proizvedeni u Kini) i ostatak novca tražeći od opruženog da mu
sutradan donese fakturu, što je on i uradio i donio ručno ispisanu priznanicu
na kojoj je bio pečat "E". Međutim, aparati su ubrzo počeli da se kvare i on
je nakon pregleda istih od strane elektro-inžinjera shvatio da je prevaren,
obzirom da mu ti aparati nisu ni bili potrebni i da su loši i kineski. Ovakav
iskaz oštećenog je potkrijepljen nalazom i mišljenjem vještaka mašinske struke
koji je utvrdio da se radi o kineskim aparatima, koji su van upotrebe i čija
je ukupna stvarna vrijednost 1.035,00 eura.
Sam optuženi M u svojoj odbrani nije osporavao da je ošt. R kupio
stabilizatore, koje mu je oštećeni platio 5.070,00 eura (dakle upravo onoliko
na koliko i glasi naovčani iznos iz računa br.468), kao i da je na računu koju
je dao oštećenom stavio pečet "E", ali je osporavao da je priloženi račun on
sačinio, obzirom da se na istom ne nalazi njegov potpis, te stoga to nije
njegov pečat, niti je on kriv za to što stabilizatori nisu dobro radili, jer
je oštećeni imao dovoljno vremena da primjeti da isti ne rade adekvatno,
međutim takvu odbranu optuženog sud nije mogao prihvatiti, jer je ista po
mišljenju suda sračunata na izbjegavanje krivice i opovrgnuta je iskazom
oštećenog, nalazom i mišljenjem vještaka mašinske struke, kao i računom
br.468. Naime, oštećeni je objasnio da mu je okrivljeni izdao fakturu -
priznanicu na kojoj je bio pečat "E", a račun iz spisa predmeta upravo glasi
na iznos od 5.070,00 eura, tj. na iznos novca koji je optuženi uzeo od
oštećenog na ime stabilizatora. Kako je stvarna vrijednost stabilizatora
1.035,00 eura to je očigledno da je opt. M imao prevarnu namjeru prilikom
kupovine stabilizatora za ošt. R.
Na osnovu navedenog, za sud nije bilo sporno da je okr. M postupao sa
prevarnom najmerom, odnosno namjerom da sebi pribavi protivpravnu imovinsku
korist, na štetu oštećenog R, jer je oštećenom lažno prikazao činjenicu da će
mu za iznos od 5.000,00 eura kupiti stabilizator njemačke proizvodnje za
regulisanje napona struje, a sa unaprijed stvorenom namjerom da kupi kineske
stabilizatore manje vrijednosti (kao što je i kupio umjesto jednog devet
stabilizatora) čime je doveo u zabludu oštećenog i naveo ga da mu na štetu
svoje imovine preda iznos od 5.070,00 eura (vrijednost stabilizatora plus
troškovi prevoza istog), a što je oštećeni i uradio predavši mu prvo iznos od
2.000,00 era, a potom i ostatak, na osnovu čega je i sačinjen račun br.468 od
27.12.2010. godine.
Po stanovištu suda optuženi je postupao sa direktinim umišljajem, s obzirom da
je postupao s unaprijed stvorenom prevarnom namjerom, odnosno namjerom da mu
ošećeni na štetu svoje imovine preda iznos od 5.000,00 eura, za stabilizatore
čija je stvarna vrijednost 1.035,00 eura, te je bio svjestan svoga djela i
htio je njegovo izvršenje.
Prilikom odluke o vrsti i visini krivične sankcije sud je u smislu čl.42 KZ
cijenio sve okolnosti koje utiču da kazna bude veća ili manja pa je kao
olakšavajuće okolnosti na strani opt. M cijenio da isti ranije nije osuđivan,
a koja okolnost je za sud imala karakter i naročito olakšavajuće okolnosti, a
otežavajućih okolnosti nije bilo pa mu je sud primjenom čl.45 i 46 KZ utvrdio
kaznu zatvora u trajanju od 6 mjeseci i istovremeno odredio da se kazna neće
izvršiti ukoliko optuženi za vrijeme od dvije godine od dana pravosnažnosti
presude ne učini novo krivično djelo. Sud je mišljenja da će se upozorenjem uz
prijetnju kaznom zatvora dovoljno uticati na optuženog da više ne vrši ovakva
kao ni slična krivična djela, odnosno da će se ostvariti svrha iz čl.52 KZ u
okviru opšte svrhe krivičnih sankcija.
Shodno čl.51 KZ sud je odredio da će se u slučaju opoziva uslovne osude u
utvrđenu kaznu zatvora uračunati vrijeme koje je optuženi proveo u pritvoru po
rješenju ovog suda Kv.395/12 od 22.11.2012.godine od 12.12.2012. godine do
31.12.2012. godine.
Shodno čl.227 i 229 ZKP-a sud je obavezao optuženog da uplati na ime troškova
krivičnog postupka iznos od 137,50 eura (troškovi vještaka mašinske struke) i
na ime sudskog paušala iznos od po 30,00 eura, u roku od mjesec dana od dana
pravosnažnosti presude, u korist Budžeta Crne Gore na žiro račun br.832-16-52.
Sud je shodno čl.239 ZKP-a obavezao optuženog M da na ime imovinskopravnog
zahtjeva uplati oštećenom R K iznos od 4.035,00 eura, koliko je u stvari
pribavio za sebe protivparavne imoviske koristi, u roku od dva mjeseca od dana
pravosnažnosti presude.
OSNOVNI SUD U KOTORU
Dana, 27.03.2013. godine
Zapisničar, S U D I J A,
Tamara Počanić Danijela Samardžić s.r.
PRAVNA POUKA: Protiv ove presude ima se pravo žalbe Višem sudu u Podgorici u
roku od 15 dana od dana prijema iste, a preko ovog suda.