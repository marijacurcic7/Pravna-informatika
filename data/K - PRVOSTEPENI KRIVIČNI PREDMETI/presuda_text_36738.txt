OSNOVNI SUD U ROŽAJAMA
K.br. 27/12
U IME CRNE GORE
Sudija Osnovnog suda u Rožajama Milosav Zekić, uz učešće zapisničara Aide
Luboder , rješavajući po optužnom predlogu Osnovnog državnog tužilaštva iz
Rožaja Kt.br.251/11 od 10.02.2012.g. podnijet protiv okrivljenog R.M. iz
Rožaja, zbog krivičnog djela falsifikovanje isprave iz čl. 412. st. 2. u vezi
st. 1. Krivičnog zakonika i oštećenog kao tužioca S. E.zbog krivičnog djela
falsifikovanje isprave iz čl. 412. st. 1. Krivičnog zakonika, nakon odustanka
Zamjenika Osnovnog državnog tužioca Armina Selmanovića od optužbe u odnosu na
ovo djelo, nakon održanog glavnog i javnog pretresa u prisustvu Zamjenika
Osnovnog državnog tužioca Armina Selmanovića, oštećenog kao tužioca S. E. i
okrivljenog i njegovog branioca adv.N. K., dana 25.04.2012. donio je i javno
objavio
P R E S U D U
I
Okrivljen R.M. JMB ., od oca T. i majke R., rodj. S., rodjen ..g. u Rožajama
gdje i živi, drž. CG, razumije crnogorski jezik, njegov jezik je crnogorski,
pismen, završio SSS, nezaposlen, oženje, otac četvoro maloletne djece,
siromašnog imovnog stanja, osuđivan presudom ovoga suda K.br. 291/85 od
02.12.1986.g. zbog kriv. djela iz čl. 45 . st. 1. KZ SRCG na kaznu zatvora u
trajanju od 90 dana, i presudom ovoga suda K.br. 247/05 od 11.10.2005.g. zbog
krivičnog djela iz čl. 152. st. 2. u vezi st.1. KZ na novčanu kaznu u iznosu
od 1.200,00 eura, (osude brisane pravosnažnim rješenjem Osnovnog suda u
Rožajama KV.br. 34/12 od 23.03.2012.g. ).
K R I V J E
Što je:
Dana 28.02.2007.g. u Rožajama upotrijebio kao pravu lažnu javnu ispravu -
mjenicu serijskog broja AA 0160538 u kojoj su upisani podaci za žiranta -
akceptanta, trasanta S. E. i to njegovo ime i prezime, adresa stanovanja, broj
lične karte, matični broj, podaci za poslodavca i svojeručni potpis, kod NLB
Montenegro banke po Ugovoru o kreditu za adaptaciju poslovnog i stambenog
prostora UGKR br. 2007/2108 od 28.02.2007.g. na svoje ime u iznosu od
10.000,00 eura.
- čime je izvršio krivično djelo falsifikovanje isprave iz čl. 412. st. 2. u
vezi st. 1. Krivičnog zakonika
- pa mu sud primjenom pomenutog zakonskog propisa i čl.
4,13,15,32,36,42,52,53,54 Krivičnog zakonika i čl. 374. Zakonika o krivičnom
postupku izriče,
USLOVNU OSUDU
Kojom mu utvrđuje kaznu zatvora u trajanju od 3 (tri) mjeseca i istovremeno
određuje da se kazna neće izvršiti ukoliko osuđeni u roku od jedne godine ne
izvrši novo krivično djelo.
Da plati ovome sudu na ime troškova krivičnog postupka paušalni iznos od 30,00
eura.
Oštećeni S. E. se radi ostvarivanja imovinskopravnog zahtjeva upućuje na
građansku parnicu.
II
Prema okrivljenom R. M.
OPTUŽBA SE ODBIJA
Da je,
dana 23.11.2006.g. u Rožajama, napravio lažne isprave i to administrativnu
zabranu na lična primanja/zaradu zapošljenog i izjavu žiranta S. E. , koje je
upotrijebio kao prave za dobijanje kredita kod "Oportunitiy banke" AD
Podgorica po Ugovoru o stambenom kreditu br. Ld/06327/00213 od 23.11.2006.g.
na ime S. M. u iznosu od 15.000,00 eura, na način što je u administrativnoj
zabrani i u izjavi žiranta u rubrici "potpis radnik/jemca/dužnika", potpisao
ime i prezime za žiranta S.E.,
- čime bi izvršio krivično djelo falsifikovanje isprave iz čl. 412. st. 1.
Krivičnog zakonika.
- pošto se krivično gonjenje nemože preduzeti zbog zastarjelosti.
Oštećeni S. E. se radi ostvarivanja imovinskopravnog zahtjeva upućuje na
građansku parnicu.
O b r a z l o ž e nj e
Osnovno državno tužilaštvo iz Rožaja, podnijelo je ovome sudu optužni predlog
Kt.br.251/11 od 10.02.2012.g. protiv okrivljenog R. M. iz Rožaja zbog
krivičnog djela falsifikovanje isprave iz čl. 412. st. 1. Krivičnog zakonika
(KZ) i krivičnog djela falsifikovanje isprave iz čl. 412. st. 2. u vezi st. 1.
KZ.
Na glavnom pretresu Zamjenik ODT Armin Selmanović je odustao od daljeg
krivičnog gonjenja protiv okrivljenog zbog krivičnog djela falsifikovanje
isprave iz čl. 412. st. 1. KZ pod st.1 optužbe, jer je nastupila zastarjelost
krivičnog gonjenja, dok je u odnosu na krivično djelo falsifikovanje isprave
iz čl. 412. st. 2. u vezi st. 1. KZ pod st 2 optužbe izmijenio činjenični
opis, kao u dispozitivu ove presude pod I. Predložio je da sud okrivljenog
oglasi krivim zbog navedenog krivičnog djela i da mu izrekne uslovnu osudu
kojom će mu utvrditi kaznu zatvora u trajanju od tri mjeseca i istovremeno
odrediti da se kazna neće izvršiti ukoliko okrivljeni u roku od jedne godine
neučini novo krivično djelo.
Oštećeni S.E. je, nakon odustanka Zamjenika ODT-a od gonjenja, preuzeo
krivično gonjenje ODT-a u odnosu na okrivljenog zbog krivičnog djela
falsifikovanje isprave iz čl. 412. st. 1. KZ. U završnoj riječi je u svojstvu
oštećenog kao tužioca istakao da ostaje pri činjeničnom opisu i pravnoj
kvalifikaciji djela za koje je preuzeo gonjenje, te je predložioda sud
okrivljenog oglasi krivim i osudi ga na kaznu po zakonu i da ga obaveže da mu
vrati isplaćene rate kredita, dok je u svojstvu oštećenog u odnosu na krivično
djelo pod stavom dva optužbe istakao da se ne pridružuje krivičnom gonjenju
ODT-a u odnosu na orkivljenog a traži da se oslobodi od vraćanja ovog kredita,
koji do sada ne vraća, jer se u budućnosti može aktivirati administrativna
zabrana i za ovaj kredit.
Branilac okrivljenog je u završnoj riječi predložio: da sud njegovog
branjenika oslobodi od optužbe zbog krivičnog djela falsifikovanje isprave iz
čl. 412. st. 1. KZ za kredit od 03.11.2006.g., po optužbi oštećenog kao
tužioca S. E., nakon odustanka Zamjenika ODT-a od gonjenja, jer je u
konkretnom slučaju nastupila zastarjelost krivičnog gonjenja. U odnosu na
krivično djelo falsifikovanje isprave iz čl. 412. st. 2. u vezi st. 1. KZ za
kredit od 28.02.2007.g. istakao je da u postupku nije utvrđeno da je njegov
branjenik počinio navedeno krivično djelo jer je sporna mjenica popunjena od
strane službenika banke tako da okrivljeni s obzirom na svoju stručnu spremu
odnosno obrazovanost nije znao da se radi o falsifikovanoj ispravi zbog čega
nedostaje jedan od osnovnih elemenata djela a to je namjera da se lažna
isprava upotrijebi kao prava, te pošto nema namjere nema ni krivičnog djela,
pa je predložio da sud njegovog branjenika oslobodi od optužbe.
Okrivljeni je u svojoj odbrani istakao: da je u toku 2006. g. odlučio da uzme
kredit kod "Oportunity" banke na ime svoje supruge S. M. u iznosu od 15.000,00
eura, pa je telefonom pozvao S. E., koji je tada bio na specijalizaciji u
Beogradu i zamolio ga da mu bude žirant, što je on prihvatio, nakon čega se
oštećeni čuo telefonom sa računovođom u Domu Zdravlja Rožaje i rekao joj da
ovjeri administrativnu zabranu i izjavu žiranta, što je on i učinio, nakon
čega je on uzeo ovu dokumentaciju i uzeo kredit kod banke, a nije potpisao ime
i prezime žiranta - oštećenog, a ne sjeća se ko je to uradio.
Istakao je da je februara mjeseca 2007.godine ponovo zamolio oštećenog S. E.da
mu bude žirant kod NLB "Montenegrobanke" da bi uzeo kredit na svoje ime, a
nije mu kazao na koji iznos će podići kredit, niti ga je on pitao o tome, pa
je on pristao da mu bude žirant i za ovaj kredit. Ni tada oštećeni nije bio u
Rožajama, već u Beogradu pa je telefonom kontaktirao računovodstvenog radnika
u Domu zdravlja Rožaje i kazao mu da mu ovjeri administrativnu zabranu, što je
on i učinio, nakon čega je i mjenicu predao u banci i podigao kredit u iznosu
od 10.000,00 eura. Naveo je da su mjenicu popunili u banci i da je on upisao
svoje ime i prezime na mjenici, a nije siguran da li je potpisao oštećenog S.
E.. Siguran je da menicu nije popunio i potpisao oštećeni S. E. jer on tada
nije bio u Rožajama, već u Beogradu. Predložio je da ga sud oslobodi od
optužbe jer nije izvršio djela koja su mu stavljena na teret.
Po ovoj krivičnopravnoj stvari sud je izveo dokaze: saslušao svedoke-oštećenog
S. E., svedoka Dž.K., izvršio uvid u Ugovor o stambenom kreditu br.
LD/06327/00213 od 23.11.2006.g., administrativnu zabranu na zaradu zaposlenog
Sinana Eća br. 5277 od 23.11.2006.g. i izjavu žiranta S. E., uvid u Ugovor o
kreditu za adaptaciju poslovnog i stambenog prostora UGKR br. 2007/2108 od
28.02.2007.g. i mjenicu serijskog broja AA0160538, uvid u izvod iz kaznene
evidencije na ime okrivljenog i pravosnažno rješenje Osnovnog suda u Rožajama
KV.br. 34/12 od 23.03.2012.g.
Svedok-oštećeni S. E. je posvedočio da je u toku 2006. godine bio na
specijalizaciji u Beogradu, kada ga je pozvao okrivljeni R. M.i zamolio ga da
mu bude žirant za kredit koji je namjeravao da podigne od "Oportunity" banke u
iznosu od 1.000,00 do 1.500,00 eura, pa je pristao na to i telefonom saopštio
računovođi Doma zdravlje Rožaje da ovjeri administrativnu zabranu na njegovo
ime a sa okrivljenim se dogovorio da će zabranu potpisati kada dođe iz
Beograda. Nakon toga je okrivljenom poslao kopiju lične karte na neki faks
koji mu je dao okrivljeni, a moguće je da je bio faks banke ili nekog drugog.
Nije znao da je okrivljeni podigao kredit jer mu administrativnu zabranu i
izjavu žiranta ni tada ni kasnije nije potpisao, niti mu je okrivljeni ovu
dokumentaciju nudio na potpis. Nakon 2- 3 mjeseca okrivljeni ga je ponovo
pozvao telefonom kada je bio kod računovođe u Domu zdravlja Rožaje i tada ga
je računovođa pitao da li može okrivljenom da ovjeri administrativnu zabranu,
te pošto je mislio da se radi o istom-prvom kreditu i da on ranije nije
ovjerio zabranu za taj kredit, kazao mu je da može da ovjeri zabranu, ali ne i
da je potpiše. Kasnije je saznao da je okrivljeni prvi put iskoristio ovjerenu
zabranu i uzeo kredit kod "Opotunity" banke u iznosu od 15.000,00 eura i da su
administrativna zabrana i izjava žiranta izdate 23.11.2006.g., kada je i
potpisan kredit. Takođe je saznao da je okrivljeni uzeo i drugi kredit kod NLB
"Montenegrobanke" u iznosu od 10.000,00 eura. Istakao je da nikakvu mjenicu
nije potpisivao u vezi ovih kredita niti je sa Džemalom Kalačem razgovarao
bilo šta u vezi ovih kredita.
Svedok Dž.K. je posvedočio da radi u NLB "Montenegrobanka" Filijala Rožaje. Da
se početkom 2007.g. okrivljeni R. M. interesovao da uzme kredit za adaptaciju
poslovnog i stambenog prostora. Jedne prilike ga je neko pozvao mobilnim
telefonom i tražio mu broj faksa na koji je poslao fotokopiju lične karte,,
jer u dokumentaciji za kredit koju je dostavio okrivljeni nije bilo fotokopije
lične karte. Nezna ko ga je zvao telefonom jer mu se nije predstavio, ali je
kopija lične karte poslata sa faksa iz Kliničkog centra Srbije. Istakao je da
on nije ni popunio ni potpisao mjenicu u ime bilo kog od potpisnika iste, pa
ni u ime oštećenog S. E..
Iz ugovora o stambenom kreditu br. LD/06327/00213 od 23.11.2006.g.,
administrativne zabrane na zaradu zaposlenog S. E. br. 5277 od 23.11.2006.g. i
izjave žiranta S. E.vidi se da je ugovor zaključen između "Opotunitiy" banke i
S. M.dana 23.11.2006.g. na iznos od 15.000,00 eura, a administrativna zabrana
na ime S. E. je zavedena u Domu Zdravlja Rožaje dana 23.11.2006.g., dok u
izjavi žiranta nije naveden datum.
Iz ugovora o kreditu za adaptaciju poslovnog i stambenog prostora UGKR br.
2007/2108 od 28.02.2007.g. i mjenice serijskog broja AA0160538,vidi se da je
ugovor zaključen između NLB "Montenegrobanka" i R. M. dana 28.02.2007.g. na
iznos od 10.000,00 eura i da je kao sredstvo obezbeđenja za ovaj kredit
korisnik kredita dostavio administrativne zabrane S. E.i dr. i mjenicu, iz
koje se vidi da su u istoj upisani podaci za žiranta - trasanta S. E. i to:
njegovo ime i prezime, adresa stanovanja, br. lične karte, matični broj,
podaci o poslodavcu i svojeručni potpis, kao i podaci za druge žirante.
Iz izvoda iz kaznene evidencije na ime okrivljenog vidi se da je isti osuđivan
presudom ovoga suda K.br. 291/85 od 02.12.1986.g. zbog kriv. djela iz čl. 45 .
st. 1. KZ SRCG na kaznu zatvora u trajanju od 90 dana, i presudom ovoga suda
K.br. 247/05 od 11.10.2005.g. zbog krivičnog djela iz čl. 152. st. 2. u vezi
st.1. KZ na novčanu kaznu u iznosu od 1.200,00 eura, dok se iz pravosnažnog
rješenja Osnovnog suda u Rožajama KV.br. 34/12 od 23.03.2012.g. vidi da je
utvrđeno da je po zakonu nastupila rehabilitacija te se brišu iz kaznene
evidencije navedene presude, kojima je okrivljeni bio osuđen, te se isti
smatra neosuđivanim u smislu čl. 118 st. 1 KZ .
Cijeneći odbranu orkivljenog i sve izvedene dokaze kako pojedinačno tako i u
međusobnoj vezi u smislu čl. 370. st. 3. Zakonika o krivičnom postupku (ZKP),
sud je nesumljivo utvrdio sledeće činjenično stanje:
Da je okrivljeni dana 23.11.2006.g. u Rožajama, kod "Oportunitiy" banke AD
Podgorica uzeo kredit u iznosu od 15.000,00 eura na ime svoje supruge S. M.po
ugovoru o stambenom kreditu LD/0632700213 od 23.11.2006.g. i priložio
administrativnu zabranu i izjavu žiranta Sinana Eća od 23.11.2006.g.
Takođe je utvrđeno je da je okrivljeni dana 28.02.2007.g. u Rožajama, kod NLB
"Montenegrobanke" uzeo kredit na svoje ime u iznosu od 10.000,00 eura po
ugovoru o kreditu za adaptaciju poslovnog i stambenog prostora UGKR br.
2007/2108 od 28.02.2007.g., i da je uz ugovor priložio mjenicu serijskog broja
AA 016-0538 u kojoj su upisani podaci za trasanta S. E.i to: njegovo ime i
prezime adresa stanovanja br. lične karte, matični broj, podaci za poslodavca
i svojeručni potpis, koju nije potpisao S. E. koji se tada nije nalazio u
Rožajama već u Beogradu, što je okrivljenom bilo poznato.
Ove činjenice utvrđene su kako na osnovu iskaza okrivljenog, tako i na osnovu
dokaza izvedenih u postupku.
Naime, okrivljeni ne spori da je dana 23.11.2006.g. uzeo kredit kod
"Oportunity" banke na ime svoje supruge S. u iznosu od 15.000,00 eura i da je
tom prilikom pribavio administrativnu zabranu i izjavu žiranta na ime
oštećenog S. E.koje je priližio uz ostalo dokumentaciju potrebnu za dobijanje
kredita. Ne spori da je dana 28.02.2007.g. uzeo kredit kod NLB
"Montenegrobanka" za adaptaciju poslovnog i stambenog prostora u iznosu od
10.000,00 eura, i zaključio ugovor o kreditu sa bankom uz koji je priložio
mjenicu sa upisanim podacima trasanta S. E., koju on nije potpisao, jer tada
nije bio u Rožajama, već u Beogradu.
Iskaz okrivljenog sud je prihvatio obzirom da je isti jasan, objektivan i
potvrđen iskazom oštećenog iz kojeg se nesumljivo utvrđuje da je okrivljeni
uzeo kredit na ime svoje supruge S. dana 23.11.2006.g. uz koje je priložio
administrativnu zabranu i izjavu žiranta od 23.11.2006.g., koje on nije
potpisao, nakon čega je uzeo i kredit kod NLB "Montenegrobanka" u iznosu od
10.000,00 eura na svoje ime i zaključio ugovor dana 28.02.2007.g. uz koji je
priložio mjenicu od 28.02.2007.g. koju on nije potpisao niti je ispisao ostale
podatke na istoj , što se da zaključiti i iz iskaza svedoka Dž. K., kao i u
vezi sa navodima iz navedenih ugovora, mjenice i ostalih pisanih dokaza,
zaista se nedvosmisleno utvrđuje prednje činjenično stanje.
Imajući u vidu ovakvo utvrđeno činjenično stanje nesumljivo proizilazi da je
okrivljeni dana 28.02.2007.g. u Rožajama upotrijebio kao pravu lažnu javnu
ispravu - mjenicu serijskog broja AA 0160538 u kojoj su upisani podaci za
žiranta - akceptanta, trasanta S. E. i to njegovo ime i prezime, adresa
stanovanja, broj lične karte, matični broj, podaci za poslodavca i svojeručni
potpis, kod NLB Montenegro banke po Ugovoru o kreditu za adaptaciju poslovnog
i stambenog prostora UGKR br. 2007/2108 od 28.02.2007.g. na svoje ime u iznosu
od 10.000,00 eura.
U konkretnom slučaju okrivljeni je bio svjestan svog djela tj. svjestan da
upotrebljava kao pravu lažnu - mjenicu koju nije popunio i svojeručno potpisao
oštećeni pa je i pored toga istu upotrijebio kao pravu i predao je uz ostalu
dokumentaciju banci za dodjelu kredita i to je htio pa je postupao sa
umišljajem.
Iz ovakvog iznijetog i utvrđenog činjeničnog stanja proizilazi da se u
radnjama okrivljenog sadržani svi bitni elementi krivičnog djela
falsifikovanje isprave iz čl. 412. st. 2. u vezi st. 1. KZ, za koje djelo je
sud istog oglasio krivim i izrekao mu uslovnu osudu utvrđujući mu pri tom
kaznu zatvora u trajanju od tri mejseca i istovremeno odredio da se kazna neće
izvršiti ukoliko isti u roku od jedne godine ne izvrši novo krivično djelo.
Sa navedenih razloga sud nije prihvatio tezu odbrane branioca okrivljenog da
njegov branjenik nije izvršio navedeno krivično djelo, jer nije znao da je
mjenica koju je upotrijebio lažna i da nije imao namjeru da je upotrijebi kao
takvu, obzirom da je u postupku utvrđeno da je okrivljeni znao da oštećeni
nije potpisao ovu mjenicu, jer u tom periodu nije bio u Rožajama već u
Beogradu, pa je samim tim znao i da je mjenica potpisana od drugog lica a ne
od oštećenog i da je lažna, pa je očigledna njegova namjera da takvu lažnu
ispravu upotrijebi kao pravu, iako namjera u ovom slučaju nije element bića
krivičnog djela.
Prilikom izricanja ovakve vrste i visine krivične sankcije sud je imao u vidu
stepen krivice okrivljenog, stepen nastupjele posledice, okolnosti pod kojima
je djelo izvršeno, držanje okrivljenog nakon izvršenog djela, cijeneći pri tom
kao olakšavajuće okolnosti njegove porodične prilike - otac četvoro maloletne
djece, i siromašno imovno stanje, pa je sud u nedostatku otežavajućih
okolnosti, a imajući u vidu i činjenicu da su ranije osude brisane
pravosnažnim rješenjem ovoga suda, te se smatra neosuđivanim, našao da je
imalo mjesta izricanju ovakve vrste i visine kazne, ubijeđen da će upozorenje
uz prijetnju kazne u dovoljnoj mjeri uticati na okrivljenog da ubuduće ne vrši
bilo kakva krivična djela i da će vaspitno djelovati na druge da ne čine ista
ili slična djela.
Na osnovu čl. 229. u vezi čl. 226. st. 2. tač. 9. i st. 3. ZKP, sud je
obavezao okrivljenog da plati ovome sudu na ime troškova krivičnog postupka
paušalni iznos od 30,00 eura.
Na osnovu čl. 239. st. 2. ZKP, oštećeni S. E.se radi ostvarivanja odštetnog
zahtjeva upućuje na građansku parnicu.
Sa izloženog odlučeno je kao u dispozitivu ove presude pod I.
Imajući u vidu da se optužbom oštećenog kao tužioca S. E. koji je preuzeo
krivično gonjenje protiv okrivljenog zbog krivičnog djela falsifikovanje
isprave iz čl. 412. st.1 KZ, nakon odustanka Zamjenika ODT-a od gonjenja,
okrivljenom stavlja na teret da je navedeno krivično djelo izvršeno dana
23.11.2006.g.,da je okrivljeni dana28.02.2007 učinio novo krivično djelo,te da
je ODT preduzeo procesne radnje saslušanjem oštećenog i okrivljenog dana
01.02.2012.g.,i podnio optužni predlog ovome sudu dana 10.02.2012.g., to je u
konkretnom slučaju nastupila zastarjelost krivičnog gonjenja za ovo djelo.
Naime, za krivično djelo falsifikovanje isprave iz čl. 412. st. 1. propisana
je kazna zatvora do tri godine. Prema čl. 124. st.1. tač. 6. KZ krivično
gonjenje za ovo djelo nemože se preduzeti kad protekne tri godine od izvršenja
djela, a prema čl. 125. st.4. 5.i 6. KZ zastarijavanje se prekida svakom
procesnom radnjom koja se preuzima radi otkrivanja krivičnog djela ili
otkrivanja i gonjenja učinioca kao i kada učinilac u vrijeme dok teče
zastarjelost učini isto tako teško ili teže krivično djelo, te da svakim
prekidom zastarijavanje počinje ponovo da teče.
Obzirom da se u konkretnom slučaju okrivljenom stavlja na teret da je prvo
djelo izvršio 23.11.2006.g. i da je drugo djelo izvršio dana 28.02.2007.g to
je izvršenjem drugog djela prekinuta zastarjelost za prvo djelo i ista je
počela ponovo da teče od 28.02.2007.g.. Pošto je od tada tj. od 28.02.2007.g.
do dana preuzimanja prve procesne radnje protiv okrivljenog proteklo više od
tri godine, to je u konkretnom slučaju nastupila relativna zastarjelost
krivičnog gonjenja za krivično djelo izvršeno dana 23.11.2006.g., te se zbog
toga krivično gonjenje nemože preduzeti protiv okrivljenog za ovo djelo.
Sa navedenih razloga sud je odbio optužbu oštećenog kao tužioca S.E. zbog
krivičnog djela falsifikovanje isprave iz čl. 412. st. 1. KZ, na osnovu čl.
372. st. 1. tač. 3. ZKP.
Na osnovu čl. 239. st. 3. ZKP, oštećeni S. E. se radi ostvarivanja imovinsko
pravnog zahtjeva upućuje na građansku parnicu.
Sa navedenih razloga odlučeno je kao u dispozitivu ove presude pod II.
OSNOVNI SUD U ROŽAJAMA, dana 25.04.2012.g.
Zapisničar, S U D I J A,
Aida Luboder s.r. Milosav Zekić s.r.
PRAVNA POUKA: Protiv ove presude može se izjaviti žalba u roku od 8 dana od
dana prijema iste i to Višem sudu u Bijelom Polju, a preko ovog suda.