OSNOVNI SUD U PLAVU
K.br. 54/2013
U IME CRNE GORE
OSNOVNI SUD U PLAVU, sudija Hilmija Sujković, sa zapisničarem Senadom
Radončić, u krivičnom predmetu protiv okrivljenog Š. S. iz sela B., opština
P., zbog  krivičnog djela šumske kradje iz čl. 324. st. 1. Krivičnog zakonika,
po optužnom predlogu Osnovnog državnog tužilaštva u Plavu, Kt.br. 113/2013 od
02.10.2013 godine, po održanom usmenom glavnom  javnom pretresu,  u prisustvu
ODT u Plavu Feratović Erdana, okrivljenog i predstavnika oštećene Uprave za
šume Pljevlja - Područne jedinice P. P. E., donio je i javno objavio dana
11.11.2013 godine
P R E S U D U
Okrivljeni Š. S., JMBG ... od oca I. i majke Z.,rodj. H., rodjen ... godine, u
B. , sa prebivalištem u selu B., opština P., državljanin Crne Gore,
nezaposlen, neoženjen, pismen, završio srednju mašinsku školu, lošeg imovnog
stanja, neosudjivan.
Na osnovu čl. 372. st. 1. tačka 1. ZKP
ODBIJA SE OPTUŽBA
Da je:
Dana 28 avgusta 2013 godine, u državnoj šumi kojom gazduje Uprava za šume
Pljevlja – Područna jedinica P., u GJ „L. – V.“ u mjestu P. R. u odjeljenju
broj 14 postupajući sa direktnim umišljajem , radi kradje sa motornom testerom
oborio 11 bukovih tanjih stabala prečnika na panju 26, 20, 22, 16, 37, 18, 22,
36 , 20 , 28, 17 u ukupnoj bruto masi od 2,043 m3, koje je izrezao na trupce
dužine od po 1 m , i koje je odnio kod svoje kuće za svoje potrebe, i ako je
bio svjestan da je izvršio obaranje navedenih bukovih stabala u državnoj šumi
i da su te njegove radnje zakonom zabranjene i nedozvoljene te da time čini
krivično djelo koje se goni po službenoj dužnosti i da je htio njegovo
izvršenje
- čime bi izvršio krivično djelo šumska kradja iz člana 324. st. 1.
Krivičnog zakonika.
- usled odustanka Osnovnog državnog tužioca u Plavu od optužbe .
Troškova krivičnog postupka nije bilo.
Imovinsko pravnog zahtjeva za naknadu štete nije bilo.
O b r a z l o ž e n j e
Osnovno državno tužilaštvo u Plavu, optužnim predlogom Kt.br. 113/2013 od
02.10.2013. godine, optužilo je Š. S., iz sela B., opština P., za krivično
djelo šumska kradja iz čl. 324. st. 1. Krivičnog zakonika.
U završnoj riječi ODT u Plavu Feratović Erdan , izjavio  je da odustaje od
optužnog predloga prema okrivljenom Š. S., iz razloga što u njegovim radnjama
koje mu se ovim predlogom stavljaju na teret nema elemenata krivičnog djela
šumske kradje iz čl. 324. St. 1. KZ, niti drugog krivičnog djela koje se goni
po službenoj dužnosti.
Predstavnik oštećene Uprave za šume – Područne jedinice P. , P. E. u završnoj
riječi nije preuzeo krivično gonjenje prema okrivljenom niti je u odnosu na
njega postavio bilo kakav odštetni zahtjev.
Troškova krivičnog postupka nije bilo.
Imovinsko pravnog zahtjeva za naknadu štete nije bilo.
Pošto je zastupnik  javne optužbe u završnoj riječi odustao od optužbe prema
okrivljenom Š. S. , te pošto  zastupnik oštećene Uprave za šume – PJ P., P. E.
u završnoj riječi nije preuzeo krivično gonjenje prema njemu, odlučeno je kao
u izreci presude, na osnovu čl. 372. st. 1. tačka l. ZKP.
OSNOVNI SUD U PLAVU
Dana, 11.11.2013.godine.

Zapisničar  S U D I J A 
Senada Radončić  Hilmija Sujković

PRAVNA POUKA:
Protiv ove presude dozvoljena je žalba
Višem sudu Bijelo Polje, preko ovog
suda, u roku od 8 dana od dana njenog
prijema.
DNA: 1 x ODT u Plavu
1 x okrivljenm Š. S.
1 x oštećenoj Upravi za šume – PJ P.