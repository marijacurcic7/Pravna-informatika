Posl. br. K. 134/13/13
U IME CRNE GORE
Osnovni sud u Kotoru kao nadležni prvostepeni krivični sud, po sudiji Danijeli
Samardžić, uz učešće zapisničara Tamare Počanić, u krivičnom predmetu
optuženog M B iz K, zbog krivičnog djela teško djelo protiv bezbjednosti
javnog saobraćaja iz čl. 348 st. 3 u vezi sa krivičnim djelom ugrožavanje
javnog saobraćaja iz čl. 339 st. 3 u vezi st. 1 Krivičnog zakonika, koji se
vodi po optužnom predlogu ODT Kotor Kt.br. 769/12 od 16.04.2013. godine, nakon
održanog glavnog i javnog pretresa dana 12.07.2013. godine u prisustvu
zamjenika ODT Kotor Jovanke Čizmović, optuženog M Bi oštećenog svjedoka Ć V,
donio je i javno objavio sljedeću
P R E S U D U
Okrivljeni M B od oca D i majke R, rođene B, rođen dana  godine u B P, stalno
nastanjen u K, S S 9/4, državljanin C G, radnik, oženjen, otac dvoje
maloljetne djece, sa završenom SSS, lošeg imovnog stanja, neosuđivan, protiv
koga se ne vodi postupak za drugo krivično djelo
K r i v j e
Što je,
Dana 13.07.2011.g. oko 21,00 časova na magistralnom putu K-P u mjestu M,
opština K, upravljanjući pmv marke "M C 200", reg. oznake KO  vlasništvo L B,
suprotno odredbi čl.36 st. 2 Zakona o bezbjednosti saobraćaja na putevima,
ugrozio saobraćaj i doveo u opasnost život oštećenog Ć V iz K, na način što je
vršeći radnju skretanja u lijevo, svjestan da takvom radnjom može učiniti
krivično djelo ali je olako držao da do toga neće doći, nije propustio
motocikl marke "G" reg. oznake PG  , koje se kretalo iz suprotnog smjera
desnom kolovoznom trakom iz pravca P u pravcu K, kojim jer upravljao oštećeni
Ć V, čime je svojim vozilom presjekao putanju kretanja motocikliste, što je za
posljedicu imalo nalijetanje prednjeg dijela motocikla na prednji desni dio
vozila "M" u predjelu desnog fara, kojom prilikom se motocikl prevrnuo na bok,
te oštećeni pao na kolovoz i zadobio tešku tjelesnu povredu u vidu preloma
žbice na tipičnom mjestu,
-čime je učinio krivično djelo teško djelo protiv bezbjednosti javnog saobraćaja iz čl. 348 st. 3 u vezi sa krivičnim djelom ugrožavanje javnog saobraćaja iz čl. 339 st. 3 u vezi st.1 krivičnog zakonika. 
Pa mu sud shodno čl. 3, 5, 8, 13, 16, 36, 42, 52, 53 i 54 KZ i čl. 226, 227,
229, 368 i 374 ZKP-a izriče
USLOVNU OSUDU
Kojom utvrđuje kaznu zatvora u trajanju od 2 (dva) mjeseca i istovremeno
određuje da se kazna neće izvršiti ukoliko okrivljeni za vrijeme od jedne
godine od dana pravosnažnosti presude ne učini novo krivično djelo.
Dužan je okrivljeni na ime troškova krivičnog postupka uplatiti iznos od
154,00 eura i na ime sudskog paušala iznos od 30,00 eura roku od dva mjeseca
od dana pravosnažnosti presude u korist budžeta Crne Gore na žiro račun br.
832-16-52.
O b r a z l o ž e n j e
ODT iz Kotora podnio je ovom sudu optužni predlog Kt.br. 769/12 dana
16.04.2013. godine protiv M B, zbog krivičnog djela teško djelo protiv
bezbjednosti javnog saobraćaja iz čl. 348 st. 3 u vezi sa krivičnim djelom
ugrožavanje javnog saobraćaja iz čl. 339 st. 3 u vezi st. 1 Krivičnog
zakonika.
U svojoj odbrani okrivljeni je izjavio da se kritične večeri kretao iz pravca
K u pravcu Prčnja PMV marke "M C200", koje se vodi na njegovu suprugu L B.
Dolaskom u neposrednoj blizini magacina u naselju M upalio je lijevi pokazivač
pravca, vidio da nema vozila iz suprotnog smjera i započeo radnju skretanja
ulijevo. Prešao je možda jedno pola metra u suprotnu kolovoznu traku i u tom
trenutku se stvorio motor, koji se kretao velikom brzinom, po njegovom
mišljenju od oko 80 km/h i udario u prednji dio njegovog vozila. Odmah je
izašao iz vozila, pritekao u pomoć povrijeđenom momku, pozvao policiju, i
vidio da isti ima ogrebotine na ruci. Napominje da se radi o pravini puta, ne
postoji nijedna blaga krivina i zaista nije vidio motociklo iz suprotnog
smjera, i po njegovom mišljenju on se tu izneneda stvorio, obzirom da se
kretao velikom brzinom. Neko vozilo koje je naišlo iz suprotnog smjera povezlo
je tog momka do bolnice, a on je ostao na lice mjesta do dolaska policije.
Naknadno se interesovao o zdravsvenom stanju tog momka, otišao je kod njega
kući da vidi kako je i razgovarao je sa njegovim ocem, a njega nakon nezgode
više nije vidio. Istakao je i da je položaj vozila nakon nezgode bio onakav
kako je to prikazano skicom lica mjesta. Žao mu je što je došlo saobraćajne
nezgode, kao i momka koji je tom prilikom povrijeđen.
U dokaznom postupku koji je proveden radi rasvjetljenja činjeničnog stanja i
krivice optuženog sud je proveo sljedeće dokaze i to: saslušao je svjedoka
oštećenog V Ć, pročitao je zapisnik o uviđaju saobraćajne nezgode br. 216/11
sa skicom lica mjesta od 13.07.2011.godine, pročitao je izvještaj ljekara JZU
Specijalne bolnice "V Ć" br. 06-1322 od 08.12.2011.godine na ime Ć V, na
saglasnost stranaka pročitao je nalaz i mišljenje vještaka medicinske struke
dr K N od 08.02.2013.godine, nalaz i mišljenje vještaka saobraćajne struke Đ V
od 08.02.2013.godine i izvod iz KE za optuženog.
Oštećeni svjedok Ć Vje izjavio da se dana 13.07.2011. godine oko 20,00 časova
kretao magistralnim putem  P K svojim motociklom marke "G", reg. oznak. PG  ,
koje je tada bilo registrovano na T L iz Podgorice. Dolaskom u mjestu M, u
neposrednoj blizini magacina vozio je brzinom od oko 50 km/h. Na sebi je imao
zaštitnu kacigu, koja ga je vjerovatno spasila od težih posljedica, a na tom
mjestu je bila jedna blaga krivina i vozilo koje se kretalo iz suprotnog
smjera je prešlo kolovoznu traku da izvrši radnju skretanja ulijevo bez
upaljenog žmigavca i na taj način mu je presjekao putanju kretanja. On je
svojim motociklom pokušao da zakoči, ali nije uspio obzirom da je to vozilo
iskočilo ispred njega na oko 5-6 m, tako da je on ne uspijevši da zakoči
udario svojim prednjim djelom motocikla u branik tog PMV-a. Izgubio je svijest
u toku pada, tako da se ne više ničega ne sjeća. Istakao je i da je imao
upaljena svjetla na motoru, obzirom da se na istom, čim se da kontakt, upale i
svjetla. Takođe, PMV nije primjetio na nekoj većoj udaljenosti, obzirom da se
radilo o blagoj krivini, tako da ga nije ni mogao vidjeti, već je vidio jedino
njegove farove u trenutku, kada je iznenada prešao u njegovu kolovoznu traku.
Obzirom da je bio u nesvjesti, nakon buđenja u bolnicu saznao je da ima prelom
ruke, a imao je i blagu amneziju. Čovjeka koji ga je udario nikada nije vidio,
ali otac mu je rekao da je jednom dolazio da se interesuje o njegovom
zdrastvenom stanju. Imao je i oštećena na motociklu, međutim podnio je zahtjev
za naknadu štete. Svjedok kritičnog događaja bio je Z L, koji se nalazio na
jednoj ponti, odnosno terasi, koji mu je i rekao da je vidio kako je došlo do
nezgode, koji mu je pritekao u pomoć i podigao ga asvalta, zaustavio vozilo i
odvezao u bolnicu. Nakon što je izvršio uvid u skicu lica mjesta, navodi da se
ne sjeća koji je položaj vozila bio nakon nezgode jer je bio u nesvijesti, ali
je istakao da je nelogično da zadnji dio vozila bude udaljen od ivice kolovoza
3,20 m, a prednji dio koji je iskošen 2,75 m. Kao oštećeni nije se pridružio
krivičnom gonjenju i nije postavljao imovinsko pravni zahtjev.
Iz zapisnika o uviđaju saobraćajne nezgode br. 216/11 sa skicom lica mjesta od
13.07.2011.godine proizilazi da lice mjesta saobraćajne nezgode predstavlja
magistralni put K P, odnosno mjesto M u neposrednoj blizini magacina, u kojoj
nezgodi su učestvovali Ć V, koji je upravljao motociklom, marke "G" reg.
oznake PG  i M B, koji je upravljao PMV marke "M", reg. oznake KO  .
Konstatovana su i oštećenja na vozilu i uslovi na putu. Iz skice lica sud je
utvrdio položaj vozila nakon saobraćajne nezgode.
Iz izvještaja ljekara JZU Specijalne bolnice "V Ć" br. 06-1322 od
08.12.2011.godine na ime Ć V proizilazi da je isti zadobio povrede i to prelom
žbice na tipičnom mjestu.
Iz nalaza i mišljenja vještaka medicinske struke dr K N od 08.02.2013.godine
proizilazi da je Ć V zadobio prelom žbice na tipičnom mjestu, a što
predstavlja u vrijeme nanošenja tešku tjelesnu povredu, koja je nastala
kontaktom istog sa predmetnim pmv.
Iz nalaza i mišljenja vještaka saobraćajne struke Đ V od 08.02.2013.godine
proizilazi da je saobraćajna nezgoda nastala na način što je vozač vozila "M
C200", KO  , prilikom skretanja ulijevo, nije pravovremeno zaustavio vozilo i
propustio motocikl koji se kretao iz suprotnog smjera, a kroz raskrsnicu
zadržavao pravac, što je bio obavezan da učini, jer je motociklista imao
prednost u prolazu. Ovakav način upravljanja vozilom posljedica je greške u
upravljanju u djelu nepoštovanja propisa koji obavezuju vozača da se prije
izvršenja radnje skretanja ulijevo mora zaustaviti i propustiti vozilo iz
suprotnog smjera, koji zadržava pravac, što nije učinio, a što predstavlja
osnovni i jedini uzrok saobraćajne nezgode. Vozač motocikla svojim postupkom
nije uticao na nastanak nezgode, jer mu je vozilo skretanjem ulijevo ušlo u
putanju kretanja.
Iz izvoda iz Kaznene evidencije za optuženog proizilazi da isti nije ranije
osuđivan.
Na osnovu svih izvedenih dokaza, cjeneći ih pojedinačno i u uzajamnoj
povezanosti, a u odnosu na odbranu optuženog sud je utvrdio činjenično stanje
navedeno u izreci presude.
Ovakvo činjenično stanje sud je utvrdio iz svih provedenih dokaza, a
prvenstveno iz nalaza i mišljenja vještaka saobraćajne struke i zapisnika o
uviđaju saobraćajne nezgode, ali i odbrane okrivljenog i iskaza oštećenog
svjedoka. Naime, iz zapisnika koji je sačinjen na dan nastanka saobraćajne
nezgode, utvrđeno je da se ista dogodila na magistralnom putu K P, u mjestu M,
u blizini magacina, u kojoj su učestvovali okrivljeni M B, koji je upravljao
PMV i oštećeni Ć V, koji je upravljao motociklom, a što su potvrdili i
okrivljeni i oštećeni u svojim iskazima. Iz nalaza vještaka saobraćajne struke
sud je nesporno utvrdio da je saobraćajna nezgoda nastala na način što je
vozač vozila " C200", KO  , prilikom skretanja ulijevo, nije pravovremeno
zaustavio vozilo i propustio motocikl koji se kretao iz suprotnog smjera, a
kroz raskrsnicu zadržavao pravac, što je bio obavezan da učini, jer je
motociklista imao prednost u prolazu. Ovakav način upravljanja vozilom
posljedica je greške u upravljanju u djelu nepoštovanja propisa koji obavezuju
vozača da se prije izvršenja radnje skretanja ulijevo mora zaustaviti i
propustiti vozilo iz suprotnog smjera, koji zadržava pravac, što nije učinio,
a što predstavlja osnovni i jedini uzrok saobraćajne nezgode, u kojoj nezgodi
je oštećeni Ć V zadobio prelom žbice na tipičnom mjestu,a što proizilazi iz
medicinske doumentacije, a koje povrede je vještak medicinske struke u svom
nalazu kvalifikovao kao teške tjelesne povrede. Nalaze vještaka saobraćajne i
medicisnke struke sud je u potpunosti prihvatio kao stručne, jasne i date po
pravilima struke.
Odbranu okrivljenog u djelu u kojem navodi da je dolaskom u neposrednoj
blizini magacina u mjestu M, upalio lijevi pokazivač pravca, vidio da nema
vozila iz suprotnog smjera i otpočeo radnju skretanja ulijevo, i u trenutku
kada je prešao pola metra u suprotnu kolovoznu traku, stvorio se motor, koji
se kretao velikom brzinom i udario u prednji dio njegovog vozila, sud nije
prihvatio, s obziom da je isti u suprotnosti sa ostalim izvedenim dokazima,
posebno nalazom vještaka saobraćajne struke, iz kojeg se nesumnjivo utvrđuje
da je okrivljeni preduzeo radnju skretanja ulijevo, a da prethodno nije
propustio vozilo iz suprotnog smjera, koje je zadržavalo pravac i koje je
imalo pravo prvenstva prolaza u odnosu na vozilo okrivljenog, i da vozač
motocikla svojim postupkom nije uticao na nastanak nezgode, jer mu je vozilo
skretanjem ulijevo ušlo u putanju kretanja.
Dakle, za sud je nesporno da je okrivljeni, kao vozač, postupio suprotno
odredbi čl. 36. st.a Zakona o bezbjednosti saobraćaja na putevima, a što je
uzročno posljedičnoj vezi sa nastankom saobraćajne nezgode, i posljedicama
koje je ista proizvela. Prema citiranoj odredbi vozač vozila koji na
raskrsnici skreće ulijevo dužan je da propusti vozilo koje dolazeći iz
suprotnog smjera na raskrsnici zadržava pravac svog kretanja ili skreće
udesno, osim ako postavljenim saobraćajnim znakom nije drugačije određeno, a u
konkretnom slučaju takva situacija nije postojala. Naime, okrivljeni se
prilikom skretanja ulijevo nije pravovremeno zaustavio i propustio motocikl
koji se kretao iz suprotnog smjera, a kroz raskrsnicu zadržavao pravac, što je
bio obavezan da učini, obzirom da je motociklista imao prednost u prolazu ,
uslijed čega je ostvario kontakt sa motociklom koji se kretao iz suprotnog
smjera, i kojom prilikom je oštećeni Ć zadobio tešku tjelesnu povredu, kako je
to utvrđeno iz nalaza i mišljenja vještaka medicinske struke.
U radnjama okrivljenog ostvarena su sva bitna obilježja krivičnog djela teško
djelo protiv bezbjednosti javnog saobraćaja iz čl. 348 st. 3 u vezi sa
krivičnim djelom ugrožavanje javnog saobraćaja iz čl. 339 st. 3 u vezi st. 1
Krivičnog zakonika. Okrivljeni je postupio iz nehata, jer je bila svjestan da
radnjom skretanja ulijevo, prije prethodnog propuštanja motocikla kojim je
upravljao oštećeni Ć može doći do saobraćajne nezgode, ali je olako držao da
do toga neće doći ili da će to moći spriječiti, a u čemu nije uspio.
Prilikom odluke o vrsti i visini krivične sankcije sud je imao u vidu da je za
krivično djelo teško djelo protiv bezbjednosti javnog saobraćaja iz čl. 348.
st. 3 u vezi krivičnog djela ugrožavanja javnog saobraćaja iz čl. 339 st. 3 u
vezi st. 1 Krivičnog zakonika u zakonu propisana kazna zatvora do četiri
godine. Shodno članu 42 KZ sud je cijenio sve okolnosti značajne za
odmjeravanje kazne, pa je kao olakšavajuće okolnosti na strani okrivljenog
cijenio to što je isti porodičan čovjek, otac dvoje maloljetne djece, to što
je nakon nezgode pružio pomoć oštećenom, te iskazao kajanje zbog nesrećnog
slučaja, što ranije nije osuđivan, kao i to što se oštećeni nije pridružio
krivičnom gonjenju, dok otežavajućih okolnosti nije bilo, pa je okrivljenom
utvrdio kaznu zatvora u trajanju od dva mjeseca i istovremeno odredio da se
ista neće izvršiti ukoliko okrivljeni za vrijeme od jedne godine od dana
pravosnažnosti presude ne učini novo krivično djelo. Sud je mišljenja da će se
i uz prijetnju kaznom zatvora dovoljno uticati na okrivljenog da više ne vrši
ovakva, kao ni slična krivična djela, odnosno da će se ostvariti svrha iz čl.
52 KZ u okviru opšte svrhe krivičnih sankcija iz čl. 4 KZ.
Sud je na osnovu naprijed navedene krivičnopravne odredbe i čl. 3, 5, 8, 13,
16, 36, 42, 52, 53 i 54 KZ i čl. 226, 227, 229, 368 i 374 ZKP-a, riješio kao i
izreci.
Sud je obavezao okrivljenog da na ime krivičnog postupka uplati iznos od
154,00 eura i na ime sudskog paušala iznos od 30,00 eura u roku od dva mjeseca
dana od dana pravosnažnosti presude u korist Budžeta Crne Gore na žiro račun
br. 832-16-52, i dokaz o uplati dostavi ovom sudu s pozivom na br. K.
134/13/13.
OSNOVNI SUD U KOTORU
Dana, 12.07.2013. godine
Zapisničar,  SUDIJA, Tamara Počanić Danijela Samardžić
PRAVNA POUKA: Protiv ove presude dozvoljena je žalba Višem sudu u Podgorici u
roku od 8 dana, od dana prijema, a preko ovog suda.