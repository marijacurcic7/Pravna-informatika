K. 136/13/13
U IME CRNE GORE
OSNOVNI SUD U KOTORU, po sudiji Momirki Marović, uz učešće namještenika suda
Ana-Marije Petković, kao zapisničara, u krivičnom predmetu protiv okrivljenog
T M, zbog krivičnog djela teška kradja u produženom trajanju iz čl. 240 st.1
tač.1 u vezi čl. 49 Krivičnog zakonika, koji se vodi po optužnici Osnovnog
državnog tužilaštva u Kotoru Kt. br. 754/12 od 15.04.2013 godine, nakon
glavnog i javnog održanog pretresa dana 05.06.2013 godine u prisustvu
zamjenika Osnovnog državnog tužioca u Kotoru Žarka Pajkovića i okrivljenog,
istog dana donio je i javno objavio sledeću:
P R E S U D U
Okrivljeni T M od oca B i majke S, rodjene P, rodjen godine u B, stalno
nastanjen u B, selo M bb, državljanin C G, fizički radnik, neoženjen, bez
djece, osudjivan Presudom Osnovnog suda u Kotoru K br. od 25.05.2012 godine
zbog krivičnog djela sitna kradja, utaja i prevara u produženom trajanju iz
čl. 246 st.1. u vezi čl. 49 Krivičnog zakonika, kada mu je izrečena uslovna
osuda 4 mjeseca zatvora sa rokom provjeravanja od 1 godine i 6 mjeseci, protiv
koga se vodi psotupak za drugo krivično djelo
Kriv je
Što je
1. Dana 30.9.2012 godine oko 02,00 časa kod S C u B, svjestan značaj svog
djela i želeći njegovo izvršenje, a u namjeri da prisvajanjem tudjih pokretnih
stvari za sebe pribavi protivpravnu imovinsku korist veću od 150,00 Eura,
savladjivanjem većih prepreka dospio u untrašnjost caffe bara DOO "R A"
vlasništvo ošt. Đ S iz B, na način što je skočio sa zemlje i uhvatio se za
šipku od tende, te se popeo na drugi nivo lokala, preskočio ogradu, ušao kroz
otvorena vrata, spustio se stepenicama u prizemlje lokala, te iz čaše koja se
nalazila u fioci oduzeo novac u iznosu od 45,00 eura, tri kutije cigareta "M",
vrijednsoti 6,60 eura i jedan mobilni telefon marke "S" sa SIM karticom,
vrijednosti 50,00 eura, te obzirom da nije našao druge stvari podesne za
oduzimanje sa oduzetim stvarima napustio lice mjesta,
2. Dana 30.9.2012 godine oko 05,00 časova kod S C u B, svjestan značaja svog
djela i želeći njegovo izvršenje a u namjeri da prisvajanjem tudjih pokreetnih
stsvari za sebe pribavi protivpravnu imovinsku korist veću od 150,00 eura
savladjivanjem većih prepreka dospio u unutrašnjost caffe bara DOO" I"
vlasništvo G G odakle je pokušao da oduzme stvari podesne za oduzimanje, na
način što se popeo na stol koji se nalazhio ispred lokala, te se rukama
uhvatio za reklamu " I" i dospio na drugi sprat nakon čega je ušao kroz
otvorena vrata, te se spustio stepenicama u prizemlje, te primjetio jedno NN
lice kako razgovara na telefon gledajući putnjega, nakon čega se vratio istim
putem kuda je došao, te pobjegaosa lilca mjesta, ne oduzevši ništa.
- čime je učinio krivično djelo teške kradje u produženom trajanju iz čl.
240.st. 1. tačka 1. u vezi čl. 49. Krivičnog zakonika.
Pa ga sud na osnovu naprijed navedenih krivično pravnih odredbi, te odredbi
čl. 3, 5, 8, 13, 15, 32, 33, 36, 42, 45, 46 Krivičnog Zakonika i čl. 368. i
374. ZKP-a
O S U Đ U J E
NA KAZNU ZATVORA u trajanju od 5 (pet) mjeseca, koju će izdržati po
pravosnažnosti presude.
Dužan je okrivljeni da na ime troškova krivičnog postupka uplati iznos od
27,50 eura i po osnovu sudskog paušala iznos od 50,00 eura, a sve na žiro
račun broj 832-16-52 u korist budžeta Crne Gore, u roku od tri mjeseca od dana
pravosnažnosti presude pod prijetnjom prinudnog izvršenja s pozivom na
posl.broj K. 136/13/13.
O b r a z l o ž e n j e
Osnovni državni tužilac iz Kotora podnio je ovom sudu optužnicu Kt. br. 754/12
od 15.04.2013 godine protiv T M zbog krivičnog djela teška kradja u produženom
trajanju iz čl. 240 st.1. tač. 1 u vezi čl. 49 KZ-a.
U svojoj odbrani okrivljeni T M je priznao izvršenje krivičnog djela
stavljenog mu na teret i naveo da je tačno da je dana 30.09.2012 godine oko
02,00 časa došao u blizini kafe bara R Akoji se nalazi u S Cu B, a koji ima
dva nivoa. Objasnio je da je prvo preko šipki od tende popeo se na II nivo
lokala, preskoćio ogradu, ušao kroz vrata koja su bila otvrdorena onda sišao
unutrašnjim stepeniciama u prizmlje i iz fioke tj. iz čaše koja se tu nalazila
oduzeo novac u iznosu od 45 eura, 3 kutije cigara M i tel. aprat marke S u
kome se nalazila SIM kartica. Dalje je objasnio da je visina gdje je trebao da
skoči da bi se uhvatio za šipke oko 2m i tom prilikom je sa njim bio D V, koji
ima 14 godina i on mu je tom prilikom čuvao stražu pa je sa njim kad je izašao
iz lokala, odnosno skočio sa drugog sprata na prizemlje, podijelio novac. U
odnosu na krivično djela na štetu kafe bara I, koji se nalazi u istom S C,
naveo je da je to krivično djelu učinio oko 05,00 časa, da se popeo na jedan
sto koji se nalazio ispred lokala, uhvatio za reklamu I, zatim se popeo na
drugi sprat lokala, gdje je zatekao otvorena vrata kroz koja je ušao a zatim
se spustio u prizemlje. Kroz prozor lokala pogedao je i primijetio da nema D
na mjestu gdje je ostao da mu čuva stražu pa se prepao i ta da je primjetio
jedno njemu nepoznato lice, odnosno nekog taksistu kako razgovara telefonom i
gleda prema njemu odnosno pokazuje rukom na njega. Odmah se vratio na gornji
sprat, skočio sa terase ispred lokala, zatim je čuo kako taj taksista govori
da stane medjutim odlučio je da bježi. Tom prilikom nije ništa oduzeo.
Obajsnio je da je u poslednjih 3-4 godine sklon kockanju te da mu je neophodan
novac.
Sud je u dokaznom postupku radi utvrđenja činjeničnog stanja i krivice
okrivljenog proveo sljedeće dokaze: izvršio uvid u fotodokaumentaciju UP PJ
Budva br. 631 od 15.11.2012 godine, pročitao izvod iz kaznene evidencije UP PJ
Bar na ime T Mod 22.04.2013 godine, te na saglasan predlog stranaka pročitao
iskaz svjedoka R R sa zapisnika pred ODT Kotor od 25.01.2013 godine i nalaz i
mišljenje vještaka ekonomsko fiannsijske struke D M od 23.02.2013 godine.
Svjedok R R je izjavio da je zaposlen u objektu R C, koji ima dva nivoa, kao
menadžer, te da je vlasnik istog Đ S iz B. Kada je došao ujutru na posao oko
07,00 časova konobar mu je reako da mu nedostaje oko 60 eura koje su mu se
nalazile u jednoj čaši u fioci kao i mobilni telefon marke Samsung u kojem se
nalazila SIM kartica, a koji telefon je bio službeni. Odmah su otišli u
obilazak kafića i na gornjem spratu su primjetili da su vrata otškrinuta i na
prozoru su vidjeli otiske nečije ruke. Došli su do zaključak da se neko popeo
preko šipke od tende na drugi nivo lokala a zatim otvorio vrata, stepenicama
sišao u prizemlje i oduzeo novac i telefon.
Iz foto dokumentacije UP PJ Budva od 15.11.2012 godine sud je utvrdio bliži
izgled lica mjesta, tj. objekata u S C u B, kafe bara R i cafe bara I.
Iz izvoda iz kaznene evidencije UP PJ Bar proizilazi da je okrivljeni ranije
osudjivan i to Presudom Osnovnog suda u Kotoru K br. od 25.05.2012 godine zbog
krivičnog djela sitna kradja, utaja i prevara u produženom trajanju iz čl. 246
st.1. u vezi čl. 49 Krivičnog zakonika
Iz nalaza i mišljenja vještaka ekonomsko finansijske struke D M od 25.02.2013
godine je utrvdjena pojedinačna i ukupna vrijednost oduzetih stvari na dan
otudjenja.
Cijeneći sve provedene dokaze, kako pojedinačno tako i u njihovoj međusobnoj
povezanosti i uslovljenosti, a u odnosu na odbranu okrivljenog, sud je utvrdio
činjenično stanje bliže navedeno u izreci presude. Krivičnopravno ocjenjujući
ovako utvrdjeno činjenično stanje, sud je našao da je okrivljeni T M učinio
krivično djelo teška kradja u produženom trajanju iz čl. 240. st. 1. tač. 1 u
vezi čl. 49 Krivičnog zakonika.
Ovakvo činjenično stanje sud je utvrdio prije svega na osnovu priznanja
orkivljenog koje je sud prihvatio jer je isto u saglasnosti sa ostalim
provedenimd okazima, iskazom svjedoka R R i pismenim dokazima.
Okrivljeni je u odnosu na krivično djelo pod tačkom 1, učinjeno na štetu cafe
bara DOO R A, objasnio da je dana 30.09.2012 godine oko 02,00 časa došao u
blizini kafe bara R Akoji se nalazi u S C u B, a koji ima dva nivoao, da se
prvo preko šipki od tende popeo na II nivo lokala, preskočio ogradu, ušao kroz
vrata koja su bila otvorena onda sišao unutrašnjim stepeniciama u prizmlje i
iz fioke tj. iz čaše koja se tu nalazila oduzeo novac u iznosu od 45 eura, 3
kutije cigara M i tel. aprat marke S u kome se nalazila SIM kartica. Dalje je
objasnio da je visina gdje je trebao da skoči da bi se uhvatio za šipke oko
2m.
U odnosu na krivično djelo učinjeno na štetu cafe bara DOO I, pod tačkom 2,
okrivljeni je naveo da je djelo učinio oko 05,00 časa, da se popeo na jedan
sto koji se nalazio ispred lokala, uhvatio za reklamu I, zatim se popeo na
drugi sprat lokala, gdje je zatekao otvorena vrata kroz koja je ušao a zatim
se spustio u prizemlje. Kroz prozor lokala pogledao je i primjetio jedno njemu
nepoznato lice, odnosno nekog taksistu kako razgovara telefonom i gleda prema
njemu odnosno pokazuje rukom na njega. Odmah se vratio na gornji sprat, skočio
sa terase ispred lokala, zatim je čuo kako taj taksista govori da stane
medjutim odlučio je da bježi. Naveo je da tom prilikom nije ništa oduzeo.
Na ovaj način u radnajma okrivljenog ostvarili su se svi bitni elementi
krivičnog djela stavljenog mu na teret.
Naime, u odnosu na krivično djelo pod tačkom 1, način na koji je okrivljeni
ušao u kafe bar, a kako je to sam u odbrani naveo, skočio je sa zemlje,
uhvatio se za šipku od tenede te tako dospio na drugi niov lokala i ušao kroz
otvorena vrata, predstavlja savladjivanje većih prepreka u smilu čl. 240 st.1
tač.1. Krivičnog zakonika kao i način izvršenja krivičnog djela pod tačkom 2,
imajući u vidu da se okrivljeni popeo na sto koji se nalazio ispred lokala,
rukama se uhvatio za rekalmu I i tako dospio na drugi sprat nakon čega je ušao
kroz otvorena vrata, predstavljao savladjivanje većih prepreka. Imajući u vidu
da su djela pod tačkom 1 i 2, učinjena od strane istog učinioca, u vremenskoj
povezanosti, da postoji jedinstvo mjesta i jedinstven umišljaj to djela
staljena okrivljenom na teret predstavljvaju cjelinu i ulaze u konstrukciju
produženog krivičnog djela u smislu čl. 49 Krivičnog zakonika.
Okrivljeni je kritične prilike postupao sa umišljajem, odnosno bio je svjestan
da oduzimanjem tudjih pokretnih stvari za sebe pribavlja protivpravnu
imovinsku korist, iako je znao da je ovakav osnov sticanja protivpravan, a što
mu je i bila namjera.
Prilikom odluke o vrsti i visini kazne koju okrivljenom treba izreći sud je
pošao od činjenica da je za krivično djelo teške kradje koje je okrivljenom
stavljeno na teret zakonom propisana kazna zatvora od jedne do osam godine pa
je okrivljenog T M, primjenom čl. 45 i 46 KZ-a o ublažavanju kazne, osudio na
kaznu zatvora u trajanju od 5 mjeseca koju će okrivljeni izdržati po
pravosnažnosti presude. Sud je shodno čl. 42 KZ prilikom odluke o kazni
cijenio olakšavajuće okolnosti na strani okrivljenog cijenio njegovu mladost,
to što je isti izrazio kajanje zbog učinjenog i što je svojim priznanjem
doprinio rasvjetljenju činjeničnog stanja, a koje po mišljenju suda
prestavljaju naročito olakšavajuću okolnost, dok je kao otežavajuću okolnost
cijenio da je okrivljeni ranije osudjivan. Sud smatra da će se izrečenom
kaznom ostvariti svrha kažnjavanja, odnosno da je ista adekvatna težini
učinjenog djela i stepenu krivice okrivljenog, te da će se njome postići
ciljevi specijalne i generalne prevencije i u dovoljnoj mjeri uticati na
okrivljenog i druge eventualne učinioce da ubuduće ne čine ovakva i slična
krivična djela.
Sud je na osnovu naprijed navedenih krivičnopravnih odredbi i čl. 3, 5, 8, 13,
15, 32, 33, 36, 42, 45, 46 KZ-a , te odredbi čl. 368 i 374 ZKP odlučio kao u
izreci.
Sud je obavezao okrivljenog da na ime troškova postupka uplati iznos od 27,50
eura, u koje troškove ulaze troškovi vještačenja po vještaku ekonomsko
finansijske struke, kao i na plaćanje sudskog paušala u iznosu od 50,00 eura,
sve u korist Budžeta Crne Gore, na žiro račun broj 832-16-52 u roku od tri
mjeseca od dana pravosnažnosti presude pod prijetnjom prinudnog izvršenja s
pozivom na broj K 136/13/13. Paušalni iznos je odredjen shodno čl.226 stav 3
imajući u vidu trajanje i složenost postupka i imovno stanje okrivljenog.
Na iznijetom sud je zasnovao svoju odluku.
OSNOVNI SUD U KOTORU
Dana, 05.06.2013 godine
Zapisničar Sudija
Ana-Marija Petković Momirka Marović
PRAVNA POUKA: Protiv ove presude ima se pravo žalbe u roku od 15 dana od dana
prijema iste, Višem sudu u Podgorici, a preko ovog suda.