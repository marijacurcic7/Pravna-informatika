K.br. 221/2013
U IME CRNE GORE
OSNOVNI SUD U BERANAMA, po sudiji pojedincu Milovanu Spasoviću, uz učešće
namještenika suda Momirke Fatić kao zapisničara, u krivičnom predmetu protiv
okrivljenog Đ. D., Ul."M.J." br...., opština B., zbog krivičnog djela sitna
krađa, utaja i prevara iz čl.246. st.2. u vezi st.1. KZ CG,  po optužnom
predlogu Osnovnog državnog tužilaštva u Beranama Kt.br.240/13 od 13.novembra
2013.godine, nakon održanog glavnog i javnog pretresa, u prisustvu Zamjenika
ODT-a u Beranama Jadranke Mićović i okrivljenog Đ. D., a u odsustvu ovlašćenog
predstavnika oštećene DOO "A.", iz P., donio i javno objavio dana
13.12.2013.godine,
P R E S U D U
Okrivljeni Đ. D., jmbg ..., od oca B. i majke J., rođene M., rođen ...
.godine, u B., gdje i živi u Ul."M.J." br...., državljanin CG, pismen, sa
završenom SSS,n ezaposlen, razveden, otac jednog djeteta, siromašnog imovnog
stanja, osuđivan presudom Osnovnog suda Berane K.br.55/98 od
27.02.1999.godine, po čl.144. st.1. KZ RCG, 4 mjeseca zatvora uslovno za 1
godinu, presudom Osnovnog suda u Beranama K.br.541/07 od 31.12.2007.godine, po
čl.240. st.1. tač.1. KZ CG, 4 mjeseca zatvora , presudom Višeg suda u B.Polju
K.br.78/08 od 09.02.2009.godine, po čl.300. st.1. KZ CG, 10 mjeseci zatvora,
kaznu izdržao, presudom Višeg suda u B.Polju, K.br.39/07 od 25.05.2009.godine,
po čl.300. st.1. KZ CG, 6 mjeseci zatvora, kaznu izdržao i presudom Osnovnog
suda u Beranama K.br.10/12 od 05.03.2012.godine, po čl.168. st.1. KZ CG,
osuđen na novčanu kaznu od 600,00 eura.
K r i v j e
Što je:
Dana ... .godine, oko ... časova, u Ul."M.J." u B., iz marketa "A.",
vlasništvo oštećenog DOO "A.", oduzeo 3 flaše viskija marke "T." i 1 flašu
crvenog vina marke "M.", u ukupnoj vrijednosti od ...,... eura, a sve u
namjeri da njihovim prisvajanjem sebi pribavi protivpravnu imovinku korist.
-Čime je izvršio krivično djelo sitna krađa, utaja i prevara iz čl.246. st.2. u vezi st.1. Krivičnog zakonika Crne Gore
Pa ga sud za izvršeno krivično djelo na osnovu navedenog zakonskog propisa, te
čl. 32, 36 i 42 KZ CG, kao i primjenom čl.374. ZKP-a
O S U Đ U J E
Na kaznu zatvora u trajanju od 45/četrdesetpet/ dana.
Okrivljeni se obavezuju da u korist budžeta Crne Gore na žiro račun broj
...-...-... plati troškove krivičnog postupka u iznosu od 38,50
/tridesetosameura i pedeset centi/, kao i paušal u iznosu od 30,00 /trideset/
eura, a sve u roku od 15 dana po pravosnažnosti presude pod prijetnjom
prinudnog izvršenja, dok će o troškovima branioca određenog po službenoj
dužnosti sud odlučiti posebnim rješenjem.
Oštećeni DOO "A.", iz P., ul."... M.", se radi ostvarivanja imovinsko-pravnog
zahtjeva za naknadu štete upućuju na parnicu shodno čl. 239. st.2. ZKP-a.
O b r a z l o ž e nj e
Osnovno državno tužilaštvo u Beranama je optužnim predlogom Kt.br.240/13 od
13.11.2013.godine, optužilo Đ. D., da je izvršio krivično djelo sitna krađa,
utaja i prevara iz čl. 246. st.2. u vezi st.1.KZ CG.
Na glavnom pretresu od 13.12.2013. godine, Zamjenik  ODT-a u Beranama Jadranka
Mićović, u završnoj riječi je izjavila, da ostaje pri podnijetom optužnom
predlogu Kt.br.240/13 od 13.novembra 2013.godine, jer je izvedenim dokazima
utvrđeno da je okrivljeni izvršio krivično djelo stavljeno mu na teret i to
kako priznajem okrivljenog , tako i uvidom u video zapis na CD sa marketa
"A.". Pa je predložila da ga sud oglasi krivim i osudi na kaznu zatvora u
trajanju od 60 dana.
Izjašnjavajući se o navodima iz optužnog predloga Osnovnog državnog tužilaštva
iz Berana, okrivljeni Đ. D., je tokom postupka u svojoj odbrani naveo, da
priznaje da je izvršio krivično djelo koje mu je stavljeno na teret. Istakao
je da je toga dana konzumirao alkohol, sve iz razloga jer se bio zakačio sa
svojom bivšom suprugom, da je sjedio na stepenice pored hotela, pio vino, te
da ga je majka telefonom pozvala da su ga tražili službenici CB Berane, da je
odmah pošao i javio im se. U završnoj riječi je istakao, da priznaje da je
izvršio krivično djelo koje mu je stavljeno na teret, obećava sudu da neće
više činiti ovakva, niti bilo kakva druga krivična djela i moli sud da ga što
blaže kazni.
Radi pravilnog i zakonitog presuđenja ove krivične stvari, sud je na glavnom
pretresu u dokaznom postupku izveo sledeće dokaze: saslušao svjedoka S. R.,
pročitao zapisnik o uviđaju Uprave policije CB Berane br..../... od ...
.godine, pročitao zapisnik o izvršenom inspekcijskom nadzoru Poreske uprave
br..../...-...-.../... od ... .godine, pročitao nalaz i mišljenje stalnog
sudskog vještaka dipl.ekonomiste R. R. od ... .godine, izvršio uviđaj na video
zapis na CD-u sa marketa A. i pročito izvod iz KE za okrivljenog.
Nakon sprovedenog dokaznog postupka cijeneći navode optužbe i izvedene
pobrojane dokaze, cijeneći ih u smislu čl.16. i 370. ZKP-a, a dovodeći ih u
vezu jedne sa drugim, sud je stao na stanovište da su činjenice iz činjeničnog
opisa izreke presude u svemu dokazane da je okrivljeni Đ. D. izvršio krivično
djelo sitna krađa, utaja i prevara iz čl.246. st.1. KZ CG, koje mu je optužnim
predlogomODT-a u Beranama stavljeno na teret, pa ga je oglasio krivim i
krivično pravno odgovornim, jer nije bilo osnova koji bi isključivali
postojanje krivičnog djela i krivice okrivljenog. Sud je cijenio odbranu
okrivljenog koji je u potpunosti priznao izvršenje krivičnog djela, jer je
ista u skladu sa ostalim izvedenim dokazima tokom postupka.
Iz iskaza svjedoka S. R., se vidi da je dana 15.10.2013.godine, okrivljeni Đ.
D. bio kod istog u kući oko 10,00 časova, da mu je govorio da ima probleme sa
bivšom ženom koja mu ne dozvoljava da viđa svoju kćerku, čak ni da se čuju
telefonom. Dalje je naveo, da su o svemu tome razgovarali ,konzumirali
alkohol, da bi okrivljeni oko 19,20 časova, mu saopštio da ide kući u Š. B..
Ističe, da je narednog dana kod njega kući dolazio inspektor CB Berane i
ispričao mu šta se dogodilo prethodne večeri.
Iz zapisnika o uviđaju Uprave policije CB Berane br..../... od ... .godine, je
utvrđeno, da je dana 15.10.2013.godine, na ulaznim vratima od DOO "A.", koji
je lociran u ul."M.Z.", u B., polomljeno staklo na ulaznim vratima. Da je
objekat prizemni, veće površine i sagrađen od čvrstog materijala, da isti nije
osvijetljen, ali je obezbijeđen video nadzorom, što je i utvrđeno uvidom na
video zapis CD sa marketa "A.", iz kojeg se vidi kako okrivljeni ulazi u
prostoriju, a nakon dva do tri koraka stavlja kapuljaču na glavu, zadržava se
neko vrijeme u unutrašnjosti prostorija i na isti način izlazi iz objekta,
provlačeći se kroz vrata na koja je ušao. Iz zapisnika o izvršenom
inspekcijskom nadzoru Poreske uprave br..../...-.../... od ... .godine, je
utvrđeno, da iz objekta nedostaju 3 flaše viskija marke "T." i 1 flaša crvenog
vina marke "M.", a iz nalaza i mišljenja vještaka ekonomske struke R. R. je
utvrđeno da je vrijednost oduzetih stvari na dan izvršenja krivičnog djela
...,... e.
Sud je u potpunosti prihvatio zapisnik o uviđaju Uprave policije Berane,
zapisnik o izvršenom inspekcijskom nadzoru, kao i nalaz i mišljenje vještaka
ekonomske struke R. R., a koji je dat stručno i savjesno i u skladu sa
pravilima nauke, a koji dokazi su u skladu jedan sa drugim, a i nijesu
osporeni odbranom okrivljenog tokom postupka.
Pravnom analizom naprijed utvrđenog činjeničnog stanja, sud je našao da su se
u opisanim radnjama okrivljenog, stekla sva bitna obilježja bića krivičnog
djela sitna krađa, utaja i prevara iz čl. 246. st.2. u vezi st.1. KZ CG.
Naime, tokom postupka nesporno je utvrđeno da je okrivljeni dana ... .godine,
oko ... časova, u Ul."M.J." u B., iz marketa "A.", vlasništvo oštećenog DOO
"A.", oduzeo 3 flaše viskija marke "T." i 1 flašu crvenog vina marke "M.", u
ukupnoj vrijednosti od ...,... eura, a sve u namjeri da njihovim prisvajanjem
sebi pribavi protivpravnu imovinsku korist. Pri tom sud je priznanje
okrivljenog cijenio i prihvatio jer je u potpunosti potvrđeno svim ostalim
izvedenim dokazima tokom postupka, kao i činjenicu da je konzumirao alkohol, a
što je potvrđeno i iskazom svjedoka S. R., kao i da je mogao da upravlja
svojim postupcima, a što je okrivljeni i potvrdio u svojoj odbrani. Djelujući
na opisani način okrivljeni je postupa s umišljajem, svjestan da oduzimanjem
tuđih pokretnih stvari radi pribavljanja protivpravne imovinske koristi vrši
krivično djelo, pa je i pored takve svijesti htio postizanje zabranjene
posledice.
Prilikom odlučivanja o izboru, vrste i visine krivične sankcije koju u
konkretnom slučaju treba primijeniti prema okrivljenom, Đ. D., za naprijed
navedeno krivično djelo, sud je imao u vidu sve okolnosti u smislu čl.42. KZ
CG. Tako je od olakšavajućih okolnosti na strani okrivljenog sud cijenio i
uzeo u obzir da je nezaposlen i da je siromašnog imovnog stanja, a od
otežavajućih okolnosti na strani okrivljenog sud je cijenio i uzeo u obzir
njegovu raniju osuđivanost, pa mu je na osnovu čl. 36. KZ CG, izrekao kaznu
zatvora u trajanju od 45 zatvora. Po mišljenju suda izrečena kazna zatvora je
srazmjerna težini izvršenog krivičnog djela i stepenu krivične odgovornosti
okrivljenog, te će se ovom vrstom i visinom kazne u okviru opšte svrhe
izricanja krivičnih sankcija predviđenih čl.4. st.2. KZ, postići svrha
kažnjavanja propisana čl.32. istog Zakona. Osnovano se može očekivati, da će
izrečena kazna zatvora, pozitivno djelovati na prevaspitavanje okrivljenog, te
da će ista uticati da u buduće ne vrši krivična djela.
Odluka o troškovima krivičnog postupka u iznosu od 38,50 /tridesetosam eura i
pedeset centi/ zasnovana je na odredbi čl.229. st.1. ZKP-a i predstavlja
izdatke koje je sud imao za naknadu i nagradu vještaku ekonomske struke R. R.,
dok je paušalni iznos od 30,00 /trideset/ eura odmjeren s obzirom na trajanje
i složenost krivičnog postupka, te imovno stanje optuženog na osnovu čl.226.
st.3. ZKP-a,
Oštećeni DOO "A.", iz P., ul."... .M.", se radi ostvarivanja imovinsko-pravnog
zahtjeva za naknadu štete upućuju na parnicu shodno čl. 239. st.2. ZKP-a.
S iznijetih razloga odlučeno je kao u izreci presude.
OSNOVNI SUD U BERANAMA,
Dana, 13.12.2013. godine.
Zapisničar, S U D I J A,
Momirka Fatić MILOVAN SPASOVIĆ
PRAVNA POUKA:
Protiv ove presude može se izjaviti žalba
Višem sudu u Bijelom Polju, u roku od 8
/osam/ dana od dana prijema pismenog
otpravka, a preko ovog suda.