K.br. 239/09  
                                                       U   IME  NARODA 
 OSNOVNI SUD U NIKŠIĆU, kao prvostepeni krivični, u vijeću sasatavljenom od sudije Kovačević Vesne kao predsjednika vijeća uz sudjelovanje  sudija-porotnika P.K. i M. M. kao članova vijeća i Nikolić Rade, kao zapisničara, u krivičnom predmetu protiv optuženog B. M., zbog krivičnog djela gradjenje objekta bez gradjevinske dozvole iz čl. 326 a, Zakona o izmjenama i dopunama Krivičnog zakonika,   po  optužnici ODT-a Nikšić Kt.br. 105/09 od  26.03.2009.g., nakon dovršenog glavnog i javnog pretresa, dana 23.11.2009.g. u prisustvu zamjenika  ODT-a   Pejović Željka, optuženog  B. M.  i branioca optuženog P. M., advokata iz N., istog dana donio je a dana 25.11.2009.god.   javno objavio:

P R E S U D U
Optuženi
B. M. , od oca M. i majke J., rodjene G., rodjen ........g. u P., sa prebivalištem u P........ - državljanin SCG, zaposlen, oženjen - otac troje djece, završio Ekonomski fakultet, vojsku služio u P. 1983.g., vodi se u vojnoj evidenciji pri Vojnom odsjeku P., srednjeg imovnog stanja, ranije neosudjivan,  
K r i v   j e 
Što je:
            Neutvrdjenog dana u mjesecu oktobru 2008.god. u P., protivno odredbi čl. 69. Zakona o uredjenju prostora i izgradnji objekata (»Sl.list CG br. 51/00«) započeo građenje stambeno poslovnog objekta gabarita 15,45 x 12,35 m, spratnosti Su +2+Pk i dva bočna dijela gabarita u osnovi 9,00 x 3,50 m, spratnosti Su na dijelu katastarske parcele br. 175 KO P. odnosno Urbanističkoj parceli br. 1. bez prethodno pribavljene gradjevinske dozvole ,  

čime je počinio krivično djelo gradjenje objekta bez gradjevinske dozvole iz čl. 326 a, Zakona o izmjenama i dopunama Krivičnog zakonika,      \- pa Sud optuženom za navedeno krivično djelo primjenom  čl. 4 st. 2, 42 st.1, 45.st.1.tač.3. i 46.st.1. tač 5 čl.52,53 i 54 Krivičnog zakonika i čl.199.,202. i 364 st. 1 Zakonika o krivičnom postupku, i z r i č e :

                                        **USLOVNU OSUDU**

Sa kojom mu  utvrđuje kaznu zatvora u trajanju od 3  (tri)  mjeseca  i ujedno određuje da se ova kazna neće izvršiti pod uslovom da optuženi u roku od jedne godine ne izvrši novo krivično djelo.  
    OBAVEZUJE SE optuženi da na ime troškova kriv.postupka plati iznos od 40,00 (četrdeset) eura u roku od 15 dana, po pravosnašnosti presude pod prijetnjom prinudnog izvršenja, na žiro-račun ovog suda br.832-152-32.



O b r a
z l o ž e n j e
   Optužnicom Osnovnog državnog tužioca u N. Kt.br 105/09 od 26.03.2009.godine stavljeno je na teret optuženom B. M.  izvršenje krivičnog djela gradjenje objekta bez gradjevinske dozvole iz čl. 326 a, Zakona o izmjenama i dopunama Krivičnog zakonika,   pa je   zamjenik ODT-a   Pejović Željko na glavnom pretresu djelimično   izmijenilo činjenični opis  ne mijenjajući pravnu kvalifikaciju i u završnoj riječi ostao pri istom i  predložilo sudu da optuženog za počinjeno krivično djelo oglasi krivim i osudi po zakonu.  
         Optuženi  je u istražnom postupku u bitnom naveo da je kao Predsjednik Opštine P. odlukom  br. 03-267, od 27.06.2007 godine za rješavanje stambenog pitanja dobio plac za izgradnju objekta  na dijelu katastarske parcele br. 175. KO Plužine, kojom je odlukom o dodjeli zemljišta i čl.4 iste bio  u obavezi da u roku od godinu dana otpočne sa izgradnjom objekta prema Urbanističko tehničkim uslovima koje mu propiše opštinski sekretarijat. Tačno je da je u mjesecu oktobru 2008.go. otpočeo sa gradjevisnkim radovima na tom objektu bez gradjevinske dozvole, jer se čekalo da se ispune svi fomralno pravni uslovi za  usvajanje detaljnog urbanističkog plana koji je usvojen od strane resornog ministarstva u decembru 2008.god. Potrebnu grdjevinsku dozvolu za taj objekat je dobio 21.11.2008.god. a koju je mogao dobiti i ranije na osnovu izgradjenog plana, ali bi ista formalno imala nedostataka zbog toga što nije postojala  saglasnost Ministarstva na  DUP P. . Na glavnom pretresu optuženi je izmijenio svoju odbranu i objasnio da je sa izgradnjom kuće počeo u maju mjesecu 2008.god. pa pošto nije imao potrebna odobrenja prekinuo je sa radovima u ljetnjem periodu jer se to isto počelo objavljivati u novinama da bi se izgradnjom nastavilo u oktobru mjesecu 2008.god. a u decembru mjesecu je dobio saglasnost pa i odobrenje za izgradnju stambeno poslovnog objekta. Posebno je objasnio da je u maju mjesecu započeo grube radove, zidanje i stavljanje ploče koje je završio u junu i angažovao ljude iz B. kao i  iz N. preduzeće »......«, o čemu je pružio potrebnu dokumentaciju. U završnoj riječi sam i preko svog branioca je istakao da nije  u toku postupka dokazano da je počinio predmetno kriv.djelo pa je predložio sudu da ga oslobodi od optužbe.

U dokaznom postupku sud je neposredno saslušao C. M., R. B.i izvršio uvid u
rješenje br. 04-2220/1, od 21.11.2008.god. izdatu od strane  Sekretarijata
lokalne uprave P. izvršio uvid u otpremnicu br. 01128/08, od 20.06.2008.god.
uvid u račun br. 815/08, od 13.06.2008.god. u dnevne izvještaje od 15.16. 17.
i 30.05.2008.god. izvršio uvid u putni nalog ».....«, od 16.05.2008.god. i
pročitao izvod iz kaznene evidencije na ime optuženog.
 Cijeneći navode optužbe i odbrane, te provedene dokaze kako pojedinačno tako
i u njihovoj medjusobnoj povezanosti,sud nalazi da je okrivljeni počinio
kriv.djelo stavljeno mu na teret, na način, vrijeme i mjesto kako je to bliže
predstavljeno izrekom ove presude, pa ga je oglasio krivim i krivično pravno
odgovornim
            Saslušan u svojstvu svjedoka M. C.je u svom iskazu u bitnom naveo da je od 2006.godine predsjednik skupštine Opštine P. i poznato mu je da se  B. M. obratio SO obzirom da nema riješeno stambeno pitanje i da mu je bila želja da pravi kući u P. pa su istom ponudili plac obzirom da je već bila donijeta odluka za izmjenu DUP-a.Dalje navodi da je optuženi počeo sa izgradnjomtog objekta  u maju ili junu mjesecu pa su se dogovorili da se ti radovi  obustave dok se ne  donesu te izmjene DUP-a koje treba da odobri i da saglasnost Minisrarstvo za uređenje prostora.Sjeća se da je javna rasprava bila u septembru a u decembru i usvojena ta izmjena DUP-a koja je istovremeno i predviđala i objekat gdje je optuženi započeo kuću.Takođe navodi da je optuženi nastavio sa izvođenjem radova u oktobru mjesecu  jer su do tada bili završeni zemljani radovi i prva ploča i da je istom u razgovoru rekao da može nastaviti radove obzirom da je bilo izvjesno da će se dobiti saglasnost za izmjenu DUP-a.
             Saslušan u svojstvu svjedoka R. B. je u svom iskazu u bitnom naveo da je u maju mjesecu 2008.godine  započeo sa svojom grupom radove na objektu B. M.  jer je preduzeće ..... u svojstvu izvođača već bilo iskopalo temelje pa je kao nadzorni organ bio prisutan kada  su se uradili temelji ,donja ploča .zidanje  i prva gornja ploča i o svemu tome posjeduje račune i da su u junu mjesecu završili te radove odnosno sa istim prekinuli i misli da su nastavljeni u septembru ili oktobru 2008 godine.
             Uvidom u rješenje br.04-2220/1 od 21.11 2008 godine izdato od strane Sekretarijata lokalne uprave Opštine P.  sud utvrđuje da  se odobrava optuženom izgradnja stambeno poslovnog objekta  gabarita 15,45 x 12,35 m, spratnosti Su +2+Pk i dva bočna dijela gabarita u osnovi 9,00 x 3,50 m, spratnosti Su na dijelu katastarske parcele br. 175 KO P. odnosno Urbanističkoj parceli br. 1.
Uvidom u u otpremnicu br. 01128/08, od 20.06.2008.god. u račun br. 815/08, od
13.06.2008.god. u dnevne izvještaje od 15.16. 17. i 30.05.2008.god.  i  uvid u
putni nalog »Basta«, od 16.05.2008.god.  i uplatnicu od16.06.2008 god.utvrđuje
se da radovi mašina  i  uplate datiraju  iz maja i juna mjeseca 2008 god.
            Cijeneći zakonsku definiciju krivilnog djela gradjenje objekta bez gradjevinske dozvole iz čl. 326 a, Zakona o izmjenama i dopunama Krivičnog zakonika kojom je određeno da krivično djelo čini onaj ko protivno propisima o izgradnji objekta,planiranju i uređenju prostora započne građenje objekta bez predhodno pribavljene građevinske dozvole ili gradi objekat suprotno izdatoj građevinskoj dozvoli i tehničkoj dokumentaciji ili odluci nadležnog organa o zabrani građenja pa isto dovodeći u vezu sa rješenjem br.04-2220/1 od 21.11 2008 godine kojim se odobrava optuženom izgradnja objekta i sa priznanjem optuženog  u istražnom postupku i na glavnom pretresu da je započeo građenje bez rješenja nadležnog organa kojim se odobrava građenje objekta a što je potvrdio i svjedok C. M. sud nesporno utvrđuje da je optuženi neutvrdjenog dana u mjesecu oktobru 2008.god. u P., protivno odredbi čl. 69. Zakona o uredjenju prostora i izgradnji objekata (»Sl.list CG br. 51/00«) započeo građenje stambeno poslovnog objekta gabarita 15,45 x 12,35 m, spratnosti Su +2+Pk i dva bočna dijela gabarita u osnovi 9,00 x 3,50 m, spratnosti Su na dijelu katastarske parcele br. 175 KO P. odnosno U.j parceli br. 1. bez prethodno pribavljene gradjevinske dozvole i time  sa direktnim umišljajem počinio krivično djelo gradjenje objekta bez gradjevinske dozvole iz čl. 326 a, Zakona o izmjenama i dopunama Krivičnog zakonika.  
   Odbrana optuženog a koju je mijenjao u toku postupka ističući da je radove započeo u maju mjesecu   tj.prije stupanja na snagu izmjena i  dopuna KZ a nastavio u oktobru kada je bilo izvjesno da će istu dobiti a u istražnom postupku da je otpočeo sa izgradnjom objekta u oktobru mjesecu 2008 godine nijesu bitno uticale na utvrđivanje krivice i odgovornosti optuženog jer je nesporno a što je i sam optuženi priznao da je započeo građenje objekta  bez predhodno pribavljene građevinske dozvole od nadležnog organa a po mišljenju suda započinjanje građenja objekta pa samim tim i čini krivično djelo  onaj  što započne građenje  objekta iz samog temelja kao i onaj ko nastavlja građenje na objektu  koji  nema građevinsku dozvolu.    
    Kako je sud nesporno utvrdio u topku postupka da je optuženi započeo građenje objekta bez predhodno pribavljene građevinske dozvole to  je izmijenio činjenični opis optužnog akta  nalazeći da pri tom nije povrijedio objektivni identitet izmedju optužbe i presudee     
        Sud je cijenio i ostale provedene dokaze pa je našao da su isti bez uticaja na drugačije presudjenje.

Prilikom odmjeravanja kazne sud je u smislu čl.42. KZ.  kao olakšavajuće
okolnosti na strani optuženog cijenio njegovo korektno držanje pred sudom,
porodičnost – otac troje djece, raniju neosudjivanost, a što se sud uvjerio u
izvod iz kaznene evidencije na ime optuženog,  pa je cijeneći olakšavajuće
okolnosti na strani optuženog kao osobite istom primjenom odredbi
čl.45.st.1.tač.3. i 46.st.1. tač 5 i čl.53 i 54 Krivičnog zakonika izrekao
uslovnu osudu kao u izreci nalazeći da će se i sa upozorenjem sa izrečenom
kaznom  na optuženog u dovoljnoj mjeri uticati da ubuduće ne vrši nova kriv.
djela čime će se sa uspjehom ostvariti svrha kažnjavanja iz čl.32. KZ.  u
okviru opšte svrhe izricanja kriv. sankcija u smislu čl.4. st.2. KZ.
            Pošto je optuženi oglašen krivim sud ga je obavezao da na ime troškova kriv. postupka  plati iznos iznos od 40,oo eura na ime paušala kao dijela troškova kriv. postupka, a koji iznosi  troškova kriv. postupka su srazmjerni trajanju i složenosti kriv. postupka i imovnim prilikama optuženih a ovo shodno čl.202. u vezi čl.199. ZKP-a i Uredbe o naknadi troškova u sudskim postupcima.
Sa  svega izloženog a primjenom čl. 364. ZKP-a odlučeno je kao u izreci
presude.  
OSNOVNI SUD U NIKŠIĆU, dana 25.11.2009.god.  
Zapisničar,                                           PREDSJEDNIK VIJEĆA-
SUDIJA  
                                    D-na: presuda od 25.11.2009.god.  
                                          primerak presude dostaviti:  
                                          \- ODT  
                                           \- optuženom  
                                           \- braniocu optuženog  
                                           \- u spise,

            PREDSJEDNIK VIJEĆA-SUDIJA
