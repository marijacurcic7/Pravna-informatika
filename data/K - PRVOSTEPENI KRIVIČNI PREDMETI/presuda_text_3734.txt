                                         K.br. 537/10

U IME NARODA
             OSNOVNI SUD U NIKŠIĆU, kao prvostepeni krivični   u vijeću
sastavljenom od sudije  Kovačević Vesne kao predsjednika vijeća i sudija
porotnika P. K. i M. M.,  kao članova vijeća uz sudjelovanje Nikolić Rade kao
zapisničara, rješavajući u krivičnom predmetu optuženog B.R.  zbog krivičnog
djela  nasilničko ponašanje iz čl. 399.KZ, postupajući po  optužnici ODT
Nikšić Kt.br. 513/2010 godine od 20.11.2010. godine, nakon javnog glavnog
pretresa održanog dana 14.06.2011. godine, u prisustvu zamjenika ODT-a
Pejović Željka,  optuženog  B. R. i branioca optuženog  M. D., adv. Iz N.
donio je a dana 17.06.2011. god.   javno objavio  
P R E S U D U
        **Optuženi:**

B.R. , od oca M. i majke V. rodjene J., rodjen ............ godine, u N.,
sa prebivalištem u N. ul. .........., državljanin Crne Gore, nezaposlen,
oženjen, po zanimanju metalostrugar, srednjeg imovnog stanja ranije
neosudjivan  
- na osnovu člana 363  tačka 3 Zakonika o krivičnom postupku  
OSLOBADJA SE OD OPTUŽBE 
        **Da je:**

        Dana 1.06.2010.god. u N. u naselju G. vršenjem nasilja i drskim i bezobzirnim ponašenjem prema V. V. značajnije ugrozio njegovo spokojstvo i remetio javni red i mir, a na način što je bez povoda fizički napao oštćenog V. V. udarajući ga stisnutom pesnicom u predjelu glave, od kojeg udarca je oštećeni V. V. pao na zemlju, nakon čega nastavlja da ga udara nogama u predjelu ruka i tijela, kojom prilikom je oštećeni V. V. zadobio laku tjelesnu povredu u vidu preloma hrskavice nosa,

- čime bi počinio krivično djelo  nasilničko ponašanje iz čl. 399. Krivičnog
zakonika.
           Troškovi krivičnog postupka u iznosu od 71,50 eura padaju na teret budžetskih sredstava ovoga suda.  
                                                   **O b r a z l o ž e n j e**

        Osnovni državni tužilac u N. svojom optužnicom Kt.br 513/10 od 20.11.2010. stavio je na teret optuženom B. R. izvršenje krivičnog djela nasilničko ponašanje iz čl. 399. KZ.  Zamjenik ODT-a  Pejović Željko koji je zastupao  optužnicu na glavnom pretresu,u svojoj zavšrnoj riječi ostajući pri navodima iste predložio je sudu da optuženog oglasi krivim i osudi po zakonu.

Optuženi  B. R. u svojoj odbrani datoj u prethodnom postupku i na glavnom
pretresu negirajući izvršenje krivičnog djela za koje je optužen u bitnom je
istakao da je dana 1.06.2010.god. sa svojom braćom D. i F., ocem M. i  i A. V.
otišao u naselje G. pred kuću M. G. gdje je zatekao i V.V. . Kada su izašli iz
vozila njegov brat  D. se obratio V.V. riječima: »Sram Vas bilo zašto se
puštili A. D. da vozi pijan onu ženu što je udario«, da bi na te njegove
riječi V. odgovorio »Što tebe briga, što se ti miješaš« i krenuli su jedan
prema drugom i počeli da zamahuju rukama pa je izmedju njih stao A.V.da bi u
jednom trenutku vidio kako njegov brat D. pada na zemlju, pa je prišao V. V.
misleći da je  njegov brat pao jer ga je V. udario i pesnicom u predjelu glave
udario V. V.  od kog udarca je V.pao  ali ga nakon toga nije udarao nogama dok
je bio na zemlji po glavi i tijelu. U završnoj riječi je sam i preko svog
branioca istakao da provedenim dokazima u toku postupka nije  dokazano da je
počinio predmetno kriv.djelo koje mu je stavljeno na teret pa je predložio da
ga sud oslobodi od optužbe.
            Sud je na glavnom pretresu u dokaznom postupku neposredno  saslušao oštećenog-svjedoka V. V., svjedoke M. G. i A. V. na saglasan predlog stranaka pročitao nalaz i mišljenje stalnog sudskog vještaka dr. B. V. dat u prethodnom postupku i istog vještaka neposrdno saslušao na glavnom pretresu  i pročitao izvod iz KE za optuženog.
Analizirajući provedene dokaze pojedinačno i u njihovoj medjusobnoj
povezanosti, dovodeći ih u vezu sa navodima optužbe i odbrane optuženog sud je
našao da nije dokazano da je optuženi B. R. počinio krivično djelo koje mu je
stavljeno na teret optužbom i istog oslobodio od optužbe sa sljedećih razloga.
Saslučan u svojstvu svjedoka oštećeni  V. V. u svom iskazu u bitnom navodi da
je dana 1.06.2010.god. oko 18,00 h, svojim vozilom došao u naselje G. pred
kuću M. G. jer je saznao da je A. D. udario sa svojim kolima neku ženu pa je
odmah sa A.i M. ubacio tu ženu u vozilo ali pošto mu je bilo muka  jer je
vidio tu ženu povrijedjenu i krvavu, odmah je ušao u kuću M. G., a A. D. je
povrijedjenu ženu  vozilom povezao do grada. Nakon 5 minuta izašao je ispred
kuće M. G. kada je primijetio da dolaze B. i to R., D. , F. i njihov otac M.
kao i A. V. . Stao je da ga vrijedja B. D. i da mu svašta govori i da se
zalijeće prema njemu pokušavajući fizički da ga napadne ali je ispred njega
stao A. V.da bi se u jednom trenutku dok  se onako zalijetao prema    njemu B.
D. okliznuo   i pao, pa  je   pritrčao B. R. i udario ga pesnicom u predjelu
nosa od kog udarca je osjetio jak bol i pao je na zemlju. Dok je bio na zemlji
primio je još 3-4 udarca u predjelu noga i ruka i pretpostavlja da su ga
udarali B. R. ili  B. D. ili obojica ali ne može sa sigurnošču da tvrdi
obzirom da je pokrio lice rukama, a zatim ga je podigao sa zemlje M. G.koji ga
je poveo u svoje dvorište.  Na glavnom pretresu oštećeni-svjedok  je pojasnio
da nije pokušavao da udari B. D. već je samo granao rukama govoreći šta ćeš
ti, šta te briga šta se ovdje dešava, ali se nije zalijetao da ga udari i dok
je trajala ta rasprava medju njima B. D. se okliznuo i pao je  obzirom da su
ga prethodno gurali A. V.i B. M. koji su pokušavali da ih razdvoje.  Prije
nego što mu je R. zadao udarac nije na bilo koji način reagovao niti se
miješao  ni u razgovor ni u raspravi izmedju njega i D. .Oštećeni   na glavnom
pretresu nije bio precizan i jasan u pogledu udaraca koje je tom prilikom
zadobio dok je bio na zemlji navodeći da je osjetio 3-4 udarca u predjelu
tijela, a zatim da je osjetio 3-4 udarca u predjelu glave i to u predjelu
potiljka i tjemena, medjutim te povrede nijesu bile kasnije vidne.U završnoj
riječi je istakao da se pridružuje krivičnog gonjenju protiv optuženog.
Saslušan u svojstvu svjedoka M. G. je u svom iskazu u bitnom istakao da se
konkrenog dana nalazio ispred svoje kuće u naselju G. zajedno sa Vu. V. i dok
su razgovarali došli su B. R.., D., F. i M. kao i A. V. i B. M., pa kada su
išali iz kola  B.D. je počeo da vrijedja V.V. i da mu govori da je alkoholičar
da bi se V. usprotivio i kazao B. šta ćeš ti ovdje, marš odavde«. Nakon toga
je D. fizički nasrnuo na V. V. i sugurno bi ga udario da on i  A. V. nijesu
stali izmedju  V.i B. i spriječili da se medjusobno udaraju. Dok su stajali
izmedju njih i sprečavali fizički kontakt dotrčao je B. R. sa strane i udario
pesnicom u predjelu glave V. V. od kog udarca jeV. pao nakon čega se stvorila
gužva i ne može da se izjasni da li je neko udarao pesnicom i nogama V.V.,
obzirom da je i bio mrak, a oko njega u toj gužvi bili su B. R. B.D., A. V.,
B. M. i B.M.. Kada se gužva razišla V. V. mu je rekao da ga je neko udarao dok
je bio na zemlji  ili B. R. ili B.D. napominjući da izmedju B. R. i V. V. nije
bilo nikakve rapsrave i svadje ni prije ni poslije udarca od strane B. R..
            Saslušan u svojstvu svjedoka  A. V.je u svom iskazu u bitnom naveo da je konkretnom prilikom bio ispred kuće M. G. kada je došlo do rasprave izmedju V. V. i B. D., jer je  B. D.  napao V. i pitao ga zašto je dozvolio da njegov sin koji je bio u pijanom stanju vozi do bolnice povrijedjenu ženu pa pošto je došlo do prepirke stao je izmedju njih da ne bi došlo do razmjene udaraca da bi se u jednom trenutku D.spotakao i pao na zemlju, a tada iznenada prilazi B. R. i udara V.V. u predjelu nosa od kog udarca V. pada na zemlju, a nakon toga je skočio B. M. i spriječio dalju prepirku i svadju. Vujović Veselin je vrlo kratko bio na zemlji i nije mogao niko da mu pridje i da ga udari obzirom da je on zajedno sa B. M. stajao pored V. a u momentu kada se V.ustajao sa zemlje prišao je  M. G.. Pošto je B. R. udario V. više mu nije prilazio i niko ga nije mogao udariti niti prići dok je bio na zemlji.
Nalazom i mišljenjem i pojašnjenjem nalaza i mišljenja stalnog sudskog
vještaka medicinske struke dr. B. V. utvrdjeno je da je  oštećeni V.V.
kritičnom prilikom zadobio lake tjelesne povrede u vidu preloma hrskavice
nosne kosti i da je ova  povreda mogle nastati dejstvom  tvrdo tupe sile jakog
intenziteta djelovanja na primjer udarcem stisnute pesnice, glavom, nogom na
kojoj je obuća sa tvrdim gumenim djonom i sl. Dalje je vještak objasnio na
glavnom pretresu da se prilikom pregleda pacijenta konstatuje svaka povreda na
koju sam pacijent ukaže kao i ona koja je vidna pa imajući u vidu da je
izvještaj napisao dr. P. koji je najstariji i najiskusniji doktor u bolnici
sigurno je detaljno opisao povrede mada se može desiti da sve  povrede udaraca
ne  ostaju i ne budu vidne a to zavisi od jačine udarca a na licu i na glavi
neminovno bi morali ostati tragovi povreda u vidu nagnječenja ili krvnog
podliva bilo da je nastala nogom, pesnicom ili drvenom motkom.
         Na osnovu izložene činjenične građe u postupku sud je utvrdio da je izmedju  brata optuženog B. D.  sa jedne strane  i oštećenog  V. V. sa druge strane  počela rasprava zbog toga što je V. dozvolio A. D. da vozi pijan povrijedjenu ženu do bolnice , te da je zatim  došlo do prepirke, medjusobnog guranja i zalijetanja medju istima  i da je zatim izmedju B.D. i V. V. stao A. V. kako bi spriječio da eventualno dodje do razmjene udaraca kada se B. D. odjednom  okliznuo i pao a zatim  je B.R. koji je prije toga stajao po strani i koji se nije miješao u njihovu svadju prišao i udario oštećenog V.  stisnutom pesnicom u predjelu nosa od kog udarca je zadobio povredu preloma hrskavice nosa a zatim je  pao na zemlju    da bi mu M. G.  pomogao da ustane.
Sud je  imao u vidu navode oštećenog  da ga je optuženi udarao nogama  dok je
bio na zemlji po rukama i tijelu ali imajući u vidu da je oštećeni u postupku
mijenjao iskaz koji nije  bio precizan i jasan niti je vidio ko ga je udarao
dok je lezao na zemlji već  pretpostavlja da su ga udarali B. R. ili  B. D.
ili obojica ali ne može sa sigurnošču da tvrdi obzirom da je pokrio lice
rukama, takodje  nije bio precizan i jasan u pogledu udaraca koje je tom
prilikom zadobio dok je bio na zemlji navodeći da je osjetio 3-4 udarca u
predjelu tijela i ruku  a zatim da je osjetio 3-4 udarca u predjelu glave i to
u predjelu potiljka i tjemena pa dovodeći to u vezi sa iskazom svjedoka  A.
Veljka koji je kategoričan u svojim tvrdnjama da oštećenog nije niko udarao
dok je bio na zemlji jer je bio tačno pored njega i iskaz svjedoka M. G. da
nije vidio i nezna da li je neko udarao V. dok je bio na zemlji i dovodeći
isto u vezi sa nalazom vještaka medicinske struke da kod oštećenog nijesu
konstatovane povrede osim preloma hrskavice nosa  ,to Sud nema pouzdanih
dokaza dokaza da je optuzeni udarao nogama  oštećenog dok je bio na zemlji
kako je to predstavljeno optužbom a i sam oštećeni navodi da je bio pokrio
lice rukama i nije vidio ko ga je udarao.
       Naime optuženom se optužnicom ODT a stavlja na teret da je dana 1.06.2010.god. u N. u naselju G. vršenjem nasilja i drskim i bezobzirnim ponašenjem prema V. V. značajnije ugrozio njegovo spokojstvo i remetio javni red i mir, a na način što je bez povoda fizički napao oštćenog V. V. udarajući ga stisnutom pesnicom u predjelu glave, od kojeg udarca je oštećeni V.V. pao na zemlju, nakon čega nastavlja da ga udara nogama u predjelu ruka i tijela, kojom prilikom je oštećeni V. V. zadobio laku tjelesnu povredu u vidu preloma hrskavice nosa, ida je na taj način  izvrčio krivično djelo  nasilničko ponašanje iz čl. 399. Krivičnog zakonika.
      Imajući  u vidu optužbu te odbranu optuženog i provedene dokaze  kojima je dao punu vjeru jasno proizilazi da je optuženi udario oštećenog u predjelu nosa u momentu kada  je njegov brat D. dok se raspravljao sa oštećenim pao na zemlju a koja činjenica i nije sporna.Medjutim , jasno proizilazi da se optuženi nije miješao u rasparavi niti je na bilo koji način ni prije ni poslije udarca oštećenog  ispoljio drsko ili bezobzirno ponašanje niti je  bezrazložno i bez povoda udario oštećenog  u predjelu nosa jer optuženi reaguje u momentu kada  je njegov brat D. dok se raspravljao sa oštećenim pao na zemlju pa  je mislio  da  ga je udario oštećeni V. jer prije toga dok su se raspravljali B. D. i V. V.   nije reagovao niti se miješao  na bilo koji način u njihovu raspravu i svadju iako mu je brat B. D. što znači da nije imao namjeru da učestvuje niti da se miješa u predmetnom dogadjaju već je stajao po strani a koja činjenica je i nesporno utvrdjena a koju i sam  oštećeni ne negira   pa iz tog razloga po mišljenju suda nema dokaza da je optuženi  vršio nasilje niti se ponašao drsko i bezobzirno u toj mjeri koja je  u gruboj suprotnosti sa prihvaćenim pravilima  ponašanja jer moraju biti izražni u jačem stepenu, pa je sud našao da nije dokazano da je optuženi izvršio kriv.djelo nasilničko ponašanje iz čl. 399 KZ stavljeno mu na teret na način kako je to predstavljeno u optužnici zbog čega ga je primjenom čl. 363.tač.3. ZKP-a oslobodio od optužbe. 
     Obzirom da je optuženi oslobodjen optužbe odluku o troškovima krivičnog postupka sud je donio na osnovu člana 203 st.1 ZKP-a i odredio da isti u iznosu od 71,50 eura, koji se odnose na ime nagrade vještaku medicinske struke za dati nalaz i mišljenje i pojašnjenja nalaza i mišljenja na glavnom pretresu,  padaju na teret budžetskih sredstava ovoga suda kao i troškovi za izabranog branioca Mi. D. advokata iz N. a koje će sud posebnim rješenjem odrediti nakon pravosnažnosti odluke.
Na osnovu svega navedenog, u smislu citiranih zakonskih odredbi odlučeno je
kao u izreci presude.  
                    **OSNOVNI SUD U NIKŠIĆU** , dana 17.06.2011. godine.

Zapisničar
PREDSJEDNIK VIJEĆA-SUDIJA
 Rada Nikolić,  s.r.
Vesna Kovačević, s.r.  
                               ZA TAČNOST OTPRAVKA TVRDI:  
                                               radnik suda

PRAVNKA POUKA :  Protiv ove presude  nezadovoljna stranka ima pravo žalbe
u roku od 15  od dana prijema iste preko ovog suda , VIŠEM SUDU PODGORICA. 