  K.br.14/10

U    IME  NARODA
        **OSNOVNI SUD U NIKŠIĆU** , kao prvostepeni krivični,  sudija Vesna Kovačević, uz sudjelovanje Nikolić Rade, kao zapisničara, u krivičnom predmetu protiv optuženog B. B.,  zbog  krivičnog djela nasilje u porodici ili u porodičnoj zajednici iz čl. 220. st. 1.  KZ, po optužnom predlogu ODT-a u N.,  Kt.br. 711/09, od 11.01.2010.god. nakon dovršenog glavnog i javnog pretresa dana 10.02.2010.g. u prisustvu optuženog , zastupnika ODT-a Djorojević Dejana i oštećenog B. B., istog dana donio je a dana 11.02.2010.g.  javno objavio

P R E S U D U 
        Optuženi: **B. B.,** od oca B. i majke G., rodj. ., rodj. ...........god. u N., sa prebivalištem u N. – ........., završio višu školu, vojsku služio u K. 1988.god. oženjen-otac dvoje djece, zaposlen, srednjeg imovnog stanja, ranije osudjivan presudama i to: Okružni sud V., K.br. 48/97, od 27.07.1999.god. zbog kriv.djela iz čl. 168/4, SRJ – 6 mjeseci zatvora; Opštinski sud Č. K.br. 60/04, od 11.01.2006.god. zbolg kriv.djela iz čl. 171.st.1. KZ RS u vezi čl. 22 KZJ, 5 mjeseci zatvora-uslovno na dvije godine; Osnovni sud   P. K.br. 06/649 od 11.09.2008.god. zbog kriv.dejla iz čl. 412.st.2. u vezi st. 1. KZ – 3 mjeseca zatvora i Opštinski sud . K.br. 515/07, od 1.04.2009.god. zbog kriv.djela iz čl. 355.st.2. u vezi st. 1. KZ – 3 mjeseca zatvora,

K r i v     j e 
Što je:
            Dana, 19.11.2009.god. oko 8,30 h, u N. u svojoj porodičnoj kući  U Ul. ……. primjenom nasilja ugrozio tjelesni i duševni integritet svog oca B. B. na način što je oštećenog više puta udario stisnutim pesnicama u predjelu glave,  od kojih udaraca je oštećeni pao na pod porodične kuće, nakon čega je  okrivljeni nastavio da ga udara pesnicama u predjelu glave, kojom prilikom je oštećeni B. B. zadobio laku tjelesnu povredu u vidu krvnog podliva oko lijevog oka i sufuzije konjuktive,
 - čime je izvršio krivično djelo nasilje u porodici ili u porodičnoj
zajednici iz čl. 220. st. 1. Krivičnog zakonika
             - pa sud optuženog za navedena krivična djela primjenom citiranih zakonskih propisa i čl. 4.st.2.32.36 i 42. Krivičnog zakonika i čl.199. 202. i 364. Zakonika o krivičnom postupku  
O S U D J U J E 
        Na  kaznu zatvora u trajanju od  3 (tri) mjeseca koju je dužan izdržati po prijemu pravosnažne presude.  
        **OBAVEZUJE** se optuženi da na ime troškova krivičnog postupka plati iznos od 84,oo (osamdesetčetiri) eura u roku od 15 dana, po pravosnažnosti presude pod prijetnjom prinudnog izvršenja, a na žiro račun ovog suda br. 832-152-32.

O b r a z l o ž e n j e 
        ODT u N. svojim optužnim aktom  stavio je na teret opt.  B. B. izvršenje krivičnog djela iz čl. 220. st. 1.  KZ, pa je zastupnik ODT  Djorojević Dejan, zastupajući optužni akt  na glavnom pretresu  djelimično izmijenio isti i konačno predložio da sud optuženog za počinjeno krivično djelo oglasi krivim i osudi po zakonu.  
        Optuženi u svojoj odbrani nije priznao djelo  ni krivicu navodeći da je konkretnog dana  negdje oko 8,00 h, počeo razgovor izmedju njega i oca B., koji je trajao oko sat do sat i trideset, a koji razgovor se pretvorio  u raspravu a zatim je došlo i do vrijedjanja i psovki . Uvrede od svog oca trpio je jedno sat vremena da bi zatim ustao i tri puta otvorenom pesnicom udario svog oca u predjelu glave koji  nije padao na pod, već je krenuo da izadje iz kuće da bi ga on vratio na stolicu a zatim pozvao svog brata i maćehu kako bi im objasnio šta se tu dogodilo. Dalje, navodi da se njegov otac liječi u Opštoj bolnici kod psihijatra već 4-5 god, i da je ta svadja  upravo bila zbog otkaza koji je dao ocu tog jutra, napominjući da tom prilikom otac B. nije kretao prema njemu fizički ni na bilo koji drugi način sem što ga je vrijedjao. U konačnom je naveo da mu je žao što se ovo dogodilo jer je  njegov čin za svaku osudu a da sud ima u vidu šta je prethodilo ovoj njegovoj reakciji.

U dokaznom postupku sud je  neposredno saslušao oštećenog-svjedoka Banićević
B., svjedoke B. B. I B. D., na saglasan predlog stranaka pročitao nalaz I
mišljenje vještaka  med.struke B. dr V. od 15.12.2009.god. I pročitao izvod iz
kaznene evidencije na ime optuženog.
 Cijeneći navode optužbe i odbrane te provedene dokaze  kako  pojedinačno tako
i u njihovoj medjusobnoj povezanosti sud nalazi da je okrivljeni počinio
kriv.djelo stavljeno mu na teret, na način vrijeme i mjesto kako je to bliže
predstavljeno izrekom ove presude, pa ga je oglasio krivim i kriv.pravno
odgovornim
            Saslušan u svojstvu svjedoka oštećeni  B. B. je u svom iskazu u bitnom naveo da je konkretnom prilikom u ranim jutarnjim časovima pošao u stan njegovog sina B. jer su radili na nekoj službenoj dokumentaciji. Sjeli su za sto I pričali o nekim porodičnim I poslovnim stvarima da bi izmedju njih u toku razgovora došlo i do grubih riječi, uzajamnog napadanja, koje je prešlo u viku, svadju i prijetnju. Kada je htio da podje iz stana B. ga je dokopao rukama i rekao da neće ići nigdje dok ga ne isprebija pa je počeo da ga udara stisnutim pesnicama po glavi I po tijelu, a najviše po glavi u predjelu lica od kojih udaraca je u jednom momentu pao na pod a B. je nastavio da ga udara po glavi i tijelu, pa ga je zatim uhvatio za okovratnik jednom rukom, a drugom stisnutom pesnicom počeo udarati u predjelu glave. Nakon toga je došao njegov sin Branko i supruga D. a zatim je zajedno sa svojim sinom B. pošao u bolnicu gdje su konstatovane povrede. U konačnom je istakao da se pridružuje krivičnom gonjenju protiv optuženog.
            Saslušani u svojstvu svjedoka B. B. i B. D., su u bitnom naveli da su konkretnom prilikom bili u svojim stanovima i da su čuli viku i galamu iz stana optuženog B. koji se raspravljao sa svojim ocem B., da  su zatim ušli u prosotriju gdje su se nalazili i vidjeli da je B. sav crven po licu i čupav pa ga je sin B. uzeo ispod ruke i izveo iz kuće a zatim povezao i do bolnice.  Svjedok B. D. je takodje,  navela da je kasnije vidjela i modricu ispod oka kod oštećenog B..
            Iz nalaza i mišljenja sudskog vještaka medicinske struke B. dr V. utvrdjeno je da se B. B. javio na pregled zbog povreda zadobijenih od strane drugog lica i da su kliničkim pregledom konstatovane povrede u vidu krvnog podliva u predjelu oko lijevog oka i sufuzija konjuktive, a koje povrede su lake prirode i mogle su nastati dejstvom tvrdo tupe sile srednjeg inteziteta, kao što su udarac stisnutom pesnicom, kamenom, flašom I sl.
             Činjenično stanje iz izreke presude utvrđeno je provedenim  dokazima.Optuženi ne spori da je tom prilikom otvorenom pesnicom udario oštećenog u predjelu glave,međutim ovakvu odbranu sud je shvatio kao smišljenu i usmjerenu ka izbjegavanju krivice ili umanjenju iste jer je opovrgnuta ostalim provedenim dokazima.Naime ,oštećeni u toku cijelog postupka na istovjetan način opisuje predmetni događaj i navodi da ga je optuženi više puta udario stisnutom pesnicom u predjelu glave a koji iskaz je u cjelosti potvrđen nalazom i mišljenjem vještaka medicinske struke i podudara se u pogledu lokaliteta i mehanizma nastanka povreda kod oštećenog tako da je odbranu optuženog u potpunosti odbacio i povjerovao iskazu oštećenog koji iskaz je i argumentovn ostalim dokazima provedenim u postupku.I svjedoci  B. B. i B. D. su takođe naveli da je oštećeni  konkretnom prilikom bio crven u licu ,čupav i ošamućen što potvrđuje njegov iskaz.
            Na osnovu izložene činjenične građe u toku postupka sud je na nesumnjiv način utvrdio da je optuženi dana  19.11.2009.god. oko 8,30 h, u N. u svojoj porodičnoj kući  U Ul…………, primjenom nasilja ugrozio tjelesni i duševni integritet svog oca B. B. na način što je oštećenog više puta udario stisnutim pesnicama u predjelu glave,  od kojih udaraca je oštećeni pao na pod porodične kuće, nakon čega je  okrivljeni nastavio da ga udara pesnicama u predjelu glave, kojom prilikom je oštećeni B. B. zadobio laku tjelesnu povredu u vidu krvnog podliva oko lijevog oka i sufuzije konjuktive,sa kojim radnjama je ostvario sva bitna obilježja krivičnog djela nasilje u porodici ili u porodičnoj zajednici iz čl. 220.st.1. Krivičnog zakonika.
            Naime optuženi je postupajući na prednje opisani način bio svjestan svojih djela i htio njihovo izvršenje u čemu se iscrpljuje njegov direktni umišljaj.
            Prilikom odmjeravanja kazne sud je otpuženom u smislu čl.42. KZ, kao olakšavajuće okolnosti cijenio  porodičnost-otac dvoje djece, dok mu je kao otežavajuću okolnost cijenio  njegovu raniju osudjivanost a što se sud uvjerio uvidom u izvod iz kaznene evidencije na ime optuženog, te mu je shodno čl. 36  KZ izrekao kaznu zatvora u trajanju od 3 mjeseca, nalazeći da će se jedino sa ovako izrečenom kaznom u odnosu na optuženog postići svrha kažnjavanja iz čl.32. KZ, u okviru opšte svrhe izricanja krivičnih sankcija iz čl.4.st.2. KZ.
            Pošto je optuženi oglašen krivim, sud ga je obavezao da na ime troškova krivičnog postupka plati iznos od 84,oo eura od čega iznos od 44,oo eura na ime vještačenja po vještaku med.struke B. dr. V., a iznos od 40,oo eura na ime paušala kao dijela troškova kriv.postupka a koji iznos je srazmjeran trajanju i složenosti  i imovnim prilikama optuženog, a ovo shodno čl. 202. u vezi čl. 199.  ZKP-a i Uredbe o naknadi troškova u sudskim postupcima.
            Sa svega izloženog a primjenom čl. 364. ZKP-a, odlučeno je kao u izreci.  
OSNOVNI SUD U NIKŠIĆU, dana 11.02.2010.g. 
Zapisničar,
S U D I J A 
                               D-na: presuda od 11.02.2010.god.  
                                            primerak presude dostaviti:  
                                            \- ODT,  
                                            \- optuženim,  
                                            \- u spise,  
                                                                                                              **S U D I J A**
