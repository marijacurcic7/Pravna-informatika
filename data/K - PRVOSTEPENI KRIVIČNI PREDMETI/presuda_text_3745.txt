OSNOVNI SUD U ROŽAJAMA
K.br.127/11.
U IME CRNE GORE
OSNOVNI SUD U ROŽAJAMA i to Predsjednik suda Camić Zahit, kao sudija
pojedinac, sa zapisničarem Burdžović Adisom, odlučujući po optužnom predlogu
Osnovnog Državnog Tužilaštva iz Rožaja Kt.br.118/11. od 29.7.2011. godine
protiv okrivljenog R. F. iz D. Lovnice, opština Rožaje, zbog krivičnog djela
šumska kradja iz čl. 324.st.2. u vezi st. 1. Krivičnog Zakonika, nakon
održanog glavnog i javnog pretresa u prisustvu Zamjenika Osnovnog Državnog
Tužioca Selmanović Armina iz Rožaja, oštećenog K. A., branioca okrivljenog
advokata Dušana Labudovića iz Berana i okrivljenog , dana 28.10.2011. godine,
donio je i javno objavio
P R E S U D U
Okrivljeni R. F., JMBG ., od oca M. i majke Dž., rodj. K., rodjen ..godine, u
D.Lovnici, opština Rožaje, gdje i živi, drž. CG, razumije crnogorski jezik, a
maternji mu je bosanski jezik, pismen, završio osnovnu školu, nezapošljen,
oženjen, otac dvoje maloljetne djece, siromašnog imovnog stanja, osudjivan
Presudom ovog suda K.br.38/02. od 18.4.2002.godine, zbog krivičnog djela iz
čl. 76. st.1. i 77. st.1. KZ RCG na novčanu kaznu u iznosu od 14.000 dinara i
presudom ovog suda K.br.32/06. od 30.01.2007.g. zbog krivičnog djela iz čl.
376.st.3. u vezi st.1. KZ izrečena mu uslovna osuda 6 mjeseci zatvora uslovno
za jednu godinu.
K R I V J E
Što je:
Dana 05.6.2011. godine u mjestu zv. "Podravan,Hajrovača,Jele", radi kradje u
privatnoj šumi K. A. oborio 10 jelovih i jedno smrčevo stablo u kubnoj masi od
11,93 m3, pričinivši time štetu oštećenom,
-čime je izvršio krivično djelo šumske kradje iz čl. 324.st. 2. u vezi st.1. Krivičnog Zakonika.
Pa ga sud na osnovu pomenutog zakonskog propisa primjenom čl.
4.13.15.32.36.39.42.45.46. st.1. tač. 4. Krivičnog Zakonika, čl.
226.229.239.st.2. i čl.374. Zakonika o Krivičnom Postupku
O S U DJ U J E
NA KAZNU ZATVORA u trajanju od 45 (četrdesetpet) dana.
Da plati ovom sudu na ime troškova krivičnog postupka iznos od 205 eura i na
ime paušala iznos od 50 eura, u roku od 15 dana po pravnosnažnosti ove
presude.
Oštećeni Kurpejović Adem radi ostvarivanja odštetnog zahtjeva ostvaruje se na
gradjansku parnicu, i
-Na NOVČANU KAZNU u iznosu od 400 (četiristotine) eura, koju je osudjeni dužan da plati u roku od 15 dana po pravnosnažnosti ove presude. Ako osudjeni ne plati novčanu kaznu u ovom roku, sud će novčanu kaznu zamijeniti kaznom zatvora, tako što će za svakih započetih 25 eura novčane kazne odrediti jedan dan kazne zatvora.
O b r a z l o ž e n j e
ODT iz Rožaja podnio je optužni predlog Kt.br. 118/11. od 29.7.2011. godine,
protiv okrvljenog R. F.. iz Donje Lovnice, opština Rožaje, zbog krivičnog
djela šumska kradja iz čl. 324.st.1. KZ.
Na glavnom pretresu Zamjenik ODT-a iz Rožaja precizirao je činjenični opis iz
optužnog predloga kao u izreci ove presude. Istakao je da je izvedenim
dokazima utvrdjeno da pravni prethodnik okrivljenog nije posjedovao
nepokretnost u spornom dijelu nepokretnosti gdje je izvršena sječa. Da je
vodjena parnica po njihovoj tužbi koja nije završena, jer je donijeto rješenje
kojim se smatra da je tužba povučena, tako da je okrivljeni znao da sječu vrši
u tudjoj šumi. Predložio je da sud istog oglasi krivim za izvršeno krivično
djelo za koje se optužuje i istog osudi na kaznu zatvora u trajanju od 45 dana
i na novčanu kaznu u iznosu od 400 eura.
Oštećeni Kurpejović Adem pridružio se krivičnom gonjenju ODT-a u odnosu na
okrivljenog i postavio imovinsko pravni zahtjev čija će se visina utvrditi
putem vještaka šumarske struke.
Branilac okrivljenog advokat Dušan Labudović, istakao je: da priznanje
okrivljenog za izvršenu sječu nije dovoljan dokaz da bi se isti oglasio krivim
i osudio. Okrivljeni je sječu stabala izvršio u šumi za koju je samtrao da je
u njegovom vlasništvu. Otac okrivljenog je 90-tih godina u vezi predmetne
parcele vodio spor protiv tuženih Ramović Osmana i Hasana koji nije okončan.
Da se u tom postupku kao umješač nije pojavio Ramović Ramo, koji sada nije
živ, a koji je tada znao da se spor vodi i mogao je biti umješač u tom
postupku. Da je Ramo bez saglasnosti i znanja oca okrivljenog, kao i
okrivljenog prodao parcelu na kojoj je okrivljeni po nalazu vještaka geometra
izvršio sječu stabala. Okrivljeni nije postupao sa umišljajem jer je smatrao
da sječu vrši u svojoj šumi. Da je mišljenje vještaka geometra ostavilo
nedoumice obzirom da se radi o katastru i zemljištu gdje nije izvršeno
snimanje predmetnih parcela tako da se vještak u tom dijelu nije mogao
izjasniti o vlasnštvu parcele . Oštećeni nakon zaključenja ugovora o
kupoprodaji nije izvršio mjerenje na licu mjesta parcele, niti je istu
obeležio vidnim znacima. Predložio je da sud okrivljenog oslobodi od optužbe.
Okrivljeni R. F. na glavnom pretresu priznao je da je oborio predmetna stabla
u u naznačenoj kubnoj masi dok nije priznao da je sječu izvršio na parceli K.
A..
U svojoj odbrani je istakao : da živi u s. Donja Lovnica opština Rožaje. U
mjestu gdje je izvršio sječu stabala posjeduje livadu koja se nalazi sa
zapadne strane od tog mjesta. Sa istočne strane livade je šuma gdje je izvršio
obaranje predmetnih stabala. Šuma gdje je izvršio sječu stabala je u
vlasništvu njegovog oca, a koju je njegov otac naslijedio od svog oca. U vezi
te šume više godina su vodili spor sa R. O. i H., ali je postupak završen
donošenjem rješenja kojim se smatra da je tužba povučena. U medjuvremenu sa R.
O. i H. u vezi te šume su se izmirili i šumu su izdijelili, pošto su isti
smatrali da ista pripada njima i postavili su medjašnje znake na stablima. Da
je kroz tu šumu prije nekoliko godina ručno kopao put koji ima namjeru da
proširi. Stabla je oborio u svojoj šumi. Jedan dio gradje je uzeo i izrezao u
dasku, dok je preostali dio ostao na licu mjesta. R. R.na tom mjestu nije
posjedovao šumu. R. ga je prije godinu dana pitao da li bi kupio kod njega
jednu parcelu po kulturi šuma za iznos od 2.000 eura, pokazujući mu parcelu na
kojoj je izvršio obaranje stabala. Istom je kazao da on na tom mjestu ne
posjeduje šumu u vlasništvu. Ne zna tačno, ali smatra da je na njegovog oca
predmetna parcela evidentirana u katastru. Kada je stabla oborio nije upozoren
od K. A. da to ne čini. Predložio je da ga sud oslobodi od optužbe.
Na glavnom pretresu po ovoj krivičnopravnoj stvari sud je izveo dokaze
saslušanjem u svojstvu svjedoka - oštećenog K. ., u svojstvu svjedoka M. R...,
rješenje Uprave za nekretnine PJ Rožaje br.01-954/377/2008. od 22.10.2008.
godine, izvršio uvid u posjedovni list br. 293. KO Donja Lovnica, izvršio uvid
u ugovor o kupoprodaji Ov.br.5221/08. od 20.01.2008.godine, pročitao potvrdu
Gornji Ibar, Šumarstvo br. 1060/190. od 31.10.1982.godine, izvršio uvid u
rješenja SO-e Rožaje Komiteta za privredu br.03-376/1-82. od 02.12.1982.g,
br.03-57/1-80. od 02.12.1982.g, br.244/1-80.od 02.12.1982.g, rješenje
Sekretarijata za privredu i finansije i opštu upravu i inspekcijske poslove
br.1783/92. od 29.6.1992.godine, izvršio uvid u rješenje ovog suda
P.br.198/93. od 21.10.1994.g, rješenje Višeg suda u Bijelom Polju Gž.br.67/91.
od 29.4.1991.godine, pročitao zapisnik o izvršenom uvidjaju ovog suda Kri.br.
85/11. od 29.6.2011. godine, u svojstvu vještaka geometra saslušao Ibrahimović
Šemsa, u svojstvu svjedoka saslušao R. O., H., i pročitao izvod iz kaznene
evidencije na ime okrivljenog. Nijesu izvedeni dokazi predloženi od strane
branioca okrivljenog za vršenje uvidjaja na licu mjesta u prisustvu vještaka
geometra, okrivljenog i oštećenog. Ovo sa razloga što su ovi dokazi izvedeni,
a okrivljeni je prisustvovao radu vještaka geometra na terenu, te se
izvodjenje istih pokazalo suvišnim u odnosu na izvedene dokaze i utvrdjeno
činjenično stanje.
Svjedok - oštećeni K. A. istakao je: da živi u s. Donja Lovnica, opština
Rožaje. Dobro mu je poznato da je do 1965.godine parcela na kojoj je
okrivljeni u junu mjesecu ove godine izvršio obaranje 11 stabala bila u
državnoj svojini. Parcelu je Opštinska komisija za razgraničenje državnog od
privatnog zemljišta rješenjem br. 7739/65, kao parcelu br. 9/32. u površini od
4,07 h, ostavila kao privatno vlasništvo. Da je parcela u nazivu
"Podravan,Hajrovače-Jele" i u posjedovnom listu br. 90. KO Lovnica
evidentirana je na R.ić H., V.u, R. H., A. i R.. Ista se nalazila iznad
parcela vlasništvo R.ć R., H.a i A., a ispod parcela R. V., H. i R. i ista je
po kulturi šuma. Njegov otac A. je 08.11.1969.godine kupio jednu polovinu od
ove parcele kod R. H., V. i R., koji su se kao braća bili podijelili. Dana
16.10.2008. godine lično je kupio dio preostale parcele koja je pripala R.. i
sa istim je sačinio ugovor. 1967.godine Za tu šumu bila je napravljena skica
jer je ista bila izdijeljena na 6 parcela braće Ramović V., H., R., H., A.e i
R.a. Svi su u s. znali da je on kupio kod R.. njegov dio. Nije bio prisutan
kada je katastar izlazio radi evidentiranja iste tako da je ta šuma na
njegovog oca evidentirana u površini od 1h, 45 ari i 45 m2, po PL 9. KO Donja
Lovnica, a ostalo je neevidentirano 58 ari. Saopšteno im je da će ta površina
biti evidentirana nakon izvršenog aero foto grametrijskog snimanja. Ova šuma
graniči sa šumom vlasništvo R. O. i H., kojima je poznato da je on tu šumu
kupio kod R.. Da je dana 05.6.ove godine R. E. se interesovao da izvlači
gradju koju je kupio od R. H. i A.. Smatrao je da je isti tu gradju kupio, te
je istom saopštio da je može izvlačiti preko njegovog imanja. Pošao je da vidi
gdje je tu gradju uzeo i vidio je da je u njegovoj šumi posječeno 11 stabala.
Pošao je kod Osmana sa kojim njegova šuma graniči i pitao ga da li mu je nešto
poznato u vezi sječe, pošto mu je E. kazao da su on i H. tu gradju sjekli .
Osman mu je kazao da je izlazio na lice mjesta i da je vidio okrivljenog, S. i
E., kako stabla obaraju i da su mu kazali da su se u vezi toga dogovorili sa
njim. U vezi ovoga obavijestio je šumara i tražio da se gradja obezbijedi na
licu mjesta, ali mu niko nije izašao u susret. Okrivljen je tog dana imao
svadju sa njegovim sinom. Izmedju njegove parcele i parcele O. i H. postoje
znaci na stablima, dok sa zapadne strane postoji ograda. Kada je parcelu kupio
kod R. 2008. godine nije izlazio katastar da istu obilježi jer ista pripada
kompleksu sa šumom koju je ranije kupio kod R. braće kada su se podijelili.
Kada je kupo parcelu vlasnici šume su mu pokazali medje koje i sada postoje.
Okrivljeni nikada nije bio prisutan prilikom kupovine ovih parcela jer nije
imalo ni potrebe. Sa zapadne strane od ove parcele nalazi se pašnjak dok je sa
južne strane šuma njegovog brata, a sa sjeverne strane je put, a sa istočne
strane granica sa šumom Osmana i Hasana.
Svjedok M. R.t istakao je da radi kao čuvar šuma na terenu kojem pripada
mjesto gdje je okrivljeni dana 05.6.ove godine izvršio obaranje stabala. Ovo
mjesto je zadužio kao privatno vlasništvo, ali ga nijesu interesovale medje
izmedju vlasnika te parcele. Oštećeni ga je obavijestio da je okrivljeni
oborio predmetna stabla. Izvršio je premjer tih stabala i utvrdio kubnu masu
od 11,93 m3. Okrivljeni je trupce izvlačio do livade koja graniči sa šumom.
Stabla nijesu bila doznačena za sječu. Sačinio je izvješaj u vezi obaranja
ovih stabala. Okrivljeni mu je kazao da je mjesto gdje je stabla oborio u
njegovom vlasništvu dok mu je oštećeni pokazao dokumentaciju da je on vlasnik
tog mjesta. Nije mu poznato da li je neko na tom mjestu ranije vršio sječu
stabala. Kao čuvar šuma na tom mjestu radi od 2005.godine.
Svjedok R. O. istakao je da mu u vezi vlasništva predmetne parcele nije ništa
poznato. Parcela gdje je izvršena sječa nije u njegovom vlasništvu. Bio je
tužen u vezi te parcele od strane oca okrivljenog ,te mu nije poznato kako je
taj postupak završen.
Svjedok R.H. istakao je: da mu u vezi predmetne parcele nije ništa poznato.
Otac okrivljenog protiv njega i njegove braće, kao i njegovog oca vodio je
spor u vezi utvrdjivanja prava svojine za predmetnu šumu. Nije mu poznato kako
je taj postupak završen.
Vještak geometar Ibrahimović Šemso na glavnom pretresu ostao je u svemu kao u
pisanom nalazu i mišljenju u kojem je istakao: da predmetna parcela nije
upisana u katastarskom operatu na okrivljenog kao vlasnika. Da je predmetna
parcela na ime R. R. po rješenju od 29.6.1992.godine upisana na njegovo ime.
Da je SO Rožaje - Komitet za privredu rješenjem br.03-376/1-82. od
02.12.1982.godine, upisao u katastar šumu površine 7.315 m2, i to dio kat.
parcele br. 9/32. iz PL br.90. Ko Donja Lovnica na ime Ramović Alije.
Rješenjem br. 244/1-80. od 02.12.1980.godine na R. H. upisano je 7.315 m2 od
iste parcele, koja je diobom 1985.godine prenijeta na ime R. H.,O., a
rješenjem br. 03-57/1-80, od 02.12.1982.godine, od ove parcle na ime K. A. je
prenijeta površina od 14545 m2, a da je u kasnije za ove parcele umjesto 9/32
upisan br. 9/39, te je mišljenja da je to uradjeno greškom. Sekretarijat za
privredu, finansije, opšte inspekcijske poslove Rožaje, donio je rješenje br.
1783/92. od 29.6.1992.godine, kojim je utvrdjeno da je rješenjem Opštinske
komisije za razgraničenje društvene od privatnih šuma br. 7739. od
24.12.1965.godine, dio parcele br. 9/32. Podravan-Hajrovača, šuma u površini
od 6.440 m2 iz PL 90.KO Donja Lovnica na ime DS ostavljena u privatnu svojinu
Ramović Rama. Ta površina je na osnovu tog rješenja u PL br.293 KO D.Lovnica
upisana na ime R. R., a u popisnom katastru nije bio evidentiran naziv
Podravan-Hajrovača, već je isti označen pod tim nazivom u Elaboratu privatnih
šuma. Ugovorom o kupoprodaji Ov.br.5221/08. od 20.10.2008.godine, izmedju R.
R. kao prodavca i K. A. kao kupca je ova parcela prevedena u PL kupcu i
donijeto je rješenje Uprave za nekretnine Područna jedinica Rožaje br.
01-954-377/2008. od 22.10.2008. godine kojim je dozvoljena promjena tako da je
ta parcela sada upisana u PL 306. KO D. Lovnica na ime K. A. i nosi oznaku
Kat.br. 9/32/1, Jele-pašnjak V klase u površini od 6440 h. Po potvrdi Gornji
Ibar- Šumarstvo br. 1060/190. od 31.10.1989. godine K.A. i R. R., A.i H. po
elaboratu za privatne šume posjeduju šumu u svojini pod rednim brojem 63. KO
Donja Lovnica Podravan - Hajrovača, u površini od 4.07h., a u istoj je
konstatovano da R.M. nema šumu u privatnom vlasništvu na spornoj parceli. Na
terenu nema vidnih znakova o granicama pojedinih djelova šumskih parcela, osim
što mu je okrivljeni pokazao zatesana stabla iznad staze. Po tim oznakama
predmetna sječa izvršena je u posjedu upisanom na ime K. A. kao parcela br.
9/32/1 Jele u površini od 6440 m2 iz PLbr.306 KO D.Lovnica. Pošto na terenu
nema medjašnjih znakova to nije siguran da li su sva stabla oborena na ovoj
parceli ili neka od istih pripadaju parceli R. H. kao kat. parcela br. 9/39/4
Jele iz PL.br.162 KO Donja Lovnica. Predmetna parcela je u katastru zemljišta
od 1954. godine bila upisana kao državna svojina sve do upisa na sadašnje
vlasnike po pomenutim rješenjima.
Sud je cijeneći iskaz okrivljenog i izvedene dokaze pojedinačno i u vezi sa
ostalim izvedenim dokazima, pa je na osnovu takve ocjene utvrdio činjenično
stanje opisano u izreci presude.
Utvrdjeno činjenično stanje proizilazi iz svih izvedenih dokaza koje je sud
prihvatio kao tačne, medjusobno saglasni i kao takvi ničim nedovedeni u
sumnju, a u odlučnim činjenicama se podudaraju i sa iskazom okrivljenog.
Okrivljeni ne spori činjenicu da je pomenutog dana oborio naznačenu količinu
stabala u kubnoj masi od 11,93 m3, tako da je njegov iskaz u ovom dijelu sud
prihvatio i isti uzeo kao dokaz, jer je saglasan sa izvedenim dokazima.
Medjutim, iskaz okrivljenog u dijelu koji se odnosi da mjesto gdje su
predmetna stabla oborena je u njegovom vlasništvu, odnosno vlasništvu njegovog
oca sud nije mogao prihvatiti, jer je isti u ovom dijelu smišljen i sračunat
na izbjegavanju krivičnopravne odgovornosti i ne nalazi oslonca ni u jednom od
izvedenih dokaza, pa i onih dokaza koje je isti predložio na glavnom pretresu.
Osim toga, istom je bilo poznato da u postupku koji je vodjen po tužbi
njegovog oca protiv tuženika R., radi utvrdjivanja prava svojine na predmetnoj
parceli, nije donijeta odluka da je njegov otac vlasnik predmetne parcele, već
je donijeto rješenje kojim se smatra da je tužba povučena.
Iz izvedenih dokaza sud je utvrdio da mjesto sječe predmetnih stabala ne
pripada vlasništvu oca okrivljenog, niti okrivljenog, već je isto u vlasništvu
oštećenog K. A.. Naime, iz iskaza oštećenog A. se vidi da je njegov otac Aljo
1969.godine kupio 1/2 od ukupne površine šume na kojoj je izvršena sječa od R.
H., V. i R., koji su braća. Da je on 16.10.2008.godine kupio preostali dio te
šume kod R. R.i sa istim sačinio kupoprodajni ugovor. Da je ukupna površina
predmetne šume bila 4,07h. Da je šuma koju je kupio njegov otac u površini od
1 h, 45 ari i 45 m2, po PL 9. KO D.Lovnica upisana na njegovog oca, a da je
ostalo neevidentirano 58 ari. Da je na parceli koju je on kupio kod R.
okrivljeni pomenutog dana oborio naznačenu količinu stabala o čemu je
obavijestio i čuvara šuma. Prilikom kupovine parcele kod R. nije izvodio
katastar da istu obilježi , a taj dio pripada kompleksu šume koju je ranije
kupio od Ramove braće kada su se isti izdijelili. Ova parcela sa zapadne
strane medji sa pašnjakom, sa južne strane šumom njegovog brata, sa sjeverne
strane šumskim putem, a sa istočne strane sa šumom R.O.. Ukupna površina šume
zv. "Podravan, Hajrovača-Jele" u PL 90 KO Donja Lovnica bila je u svojini
braće R. H., V., R., H., A. i R.. Kada su se isti podijelili njegov otac i on
su kupili parcele od istih koje se sada na njih vode. Iskaz oštećenog sud je
prihvtio u cjelosti kao tačan i kao takav potvrdjen i ostalim izvedenim
dokazima.
Iz nalaza i mišljenja vješteka geometra Ibrahimović Šemsa se vidi hronologija
upisa i mijenjanja naziva predmetne parcele na kojoj je izvršena predmetna
sječa,u katastru. Da je ovo mjesto od 1954.godine bilo evidentirano kao
društvena svojina, a da je pomenutim rješenjima Skupiština Opštine Rožaje br.
03-376/1-82 od 02.12.1982.godine upisana na ime R. A., kao dio kat.parcele br.
9/32. iz PL 90. KO D.Lovnica. Da je rješenjem Sekretarijata za privredu,
finansije, opšte inspekcijske poslove Rožaje br. 1783/92. od 29.6.1992.godine
a na osnovu rješenja opštinske komisije za razgraničenje društvene od
privatnih šuma br.7739 od 24.12.1965.godine, ista ostavljena pod nazivom
"Podravan,Hajrovača,Jele", po kulturi šuma u privatnom vlasništvu R.R. u
površini od 6440 m2. Da je ugovorom o kupoprodaji Ov.br.5221/08. od
20.10.2008. godine zaključen izmedju R. R. kao prodavca i kupca Kurpejović
Adema došlo do promjene upisa u katastru, tako da je ova parcela pod nazivom
"Jele, pašnjak" u površini od 6440 h, po PL 306. KO D. Lovnica upisano na ime
K. A.. Da u potvrdi preduzeća Gornji Ibar - Šumarstvo br. 1060/190. od
31.10.1989.godine okrivljeni i njegov otac nijesu evidentirani kao vlasnici
šuma, već su kao vlasnici parcele "Podravan-Hajrovača" u površini od 4,07 h,
upisani pod rednim brojem 63. KO Donja Lovnica K.A., R. R., A. i H.. Da je na
terenu prilikom rada bio prisutan i okrivljeni koji je pokazao oznaku na
stablima i da je po tim oznakama sječa izvršena na parceli u posjedu K. A.,
kao parceli br. 9/32/1. "Jele" u površini od 6440 m2. Ovaj nalaz i mišljenje
sud je u cjelosti prihvatio kao stručan, objektivan i kao takav saglasan sa
ostalim dokazima, te nije imalo razloga da sud istom ne povjeruje, ovo tim
prije što je prilikom rada na terenu ovog vještaka sa istim bio i okrivljeni
koji mu je pokazao oznake na stablima , te se iz nalaza i mišljenja vidi da se
i po tim oznakama predmetna parcela ne nalazi u vlasništvu okrivljenog, već u
vlasništvu oštećenog.
Iz PL 293. KO D.Lovnica se vidi da je parcela zv. "Jele" u površini od 6440 m2
bila evidentirana na ime R. R., a iz naznačenih rješenja Sekretarijata Opštine
Rožaje, se vidi hronologija upisa parcele na kojoj je izvršena sječa, te i
promjena u katastarskom operatu. Iz potvrde Gornjeg Ibra - Šumarstva
br.1060/90. od 31.10.1989.godine se vidi da otac okrivljenog ne posjeduje u
elaboratu šumu koja se vodi na njegovo ime već da šumu posjeduju R. R., A. i
H.. Iz ugovora o kupoprodaji Ov.br.5221/08. od 20.10.2008. godine se vidi da
je oštećeni kod R. R. kupio kat. parcelu br. 9/32/1. zv. "Jele" u površini od
6440 m2. Iz zapisnika ovog suda Kri.br.85/11. od 29.6.2011.godine, vidi se
opis mjesta i broj oborenih stabala - panjeva od istih. Iz rješenja
P.br.198/93. od 21.10.1994.godine i rješenja Višeg suda u Bijelom Polju
Gž.br.67/91. od 29.4.1991.godine se vidi način odlučivanja po tužbi oca
okrivljenog protiv tuženika Ramovića radi utvrdjivanja prava svojine. Ove
dokaze je sud prihvatio kao vjerodostojene jer su isti izdati od nadležnih
organa.
Sud je cijeneći iskaze svjedoka Os. i H., iste prihvatio, obzirom da se iz
istih vidi da im ništa nije poznato u vezi vlasništva predmetne parcele, tako
da su isti bez uticaja u pogledu utvrdjivanja činjeničnog stanja.
Iskaz svjedoka M. R. sud je prihvatio kao tačan, jer se iz njegovog iskaza
vidi da je njemu poznato samo da je mjesto sječe u privatnom vlasništvu, a ne
i na koga je evidentirano, te i da je izvršio premjer oborenih stabala i
utvrdio kubnu masu.
Pravnom ocjenom utvrdjenog činjeničnog stanja sud je našao da je okrivljeni
pomenutog dana u šumi koja nije u njegovom vlasništvu ni u vlasništvu njegovog
oca već u šumi zv."Podravan, Hajrovača, Jele" vlasništvo K. A. u namjeri
kradje oborio 11 stabala u drvnoj masi od 11,93 m3. U konkretnom slučaju,
cijeneći psihički odnos okrivljenom prema izvršenom krivičnom djelu, isti je
postupao sa umišljajem jer je znao da mjesto sječe predmetnih stabala nije u
njegovom vlasništvu,već u tudjem, pa je obaranje stabala vršio u namjeri
kradje, pristajući na posledice izvršenog krivičnog djela koja je u konkretnom
slučaju i nastupila. Na ovaj način u radnjama orkivljenog su sadržani svi
bitni elementi krivičnog djela šumska kradja iz čl. 324.st.2. u vezi st. 1. KZ
, za koje je okrivljeni krivičnopravno odgovoran. Za izvršeno krivično djelo
sud je okrivljenog oglasio krivim pošto je našao da nema elemenata koji bi
isključivali njegovu krivičnopravnu odgovornost i obzirom na kumulativnu
propisanost u KZ-u za ovo krivično djelo istog primjenom čl. 45. i 46. KZ
osudio na kaznu zatvora u trajanju od 45 dana, kao na blažu visinu kazne od
one koja je u Zakonu propisana za ovo krivično djelo i na novčanu kaznu u
iznosu od 400 eura.
Predmet ocjene suda bila je i teza branioca okrivljenog koju sud nije mogao
prihvatiti jer je ista suprotna utvrdjenom činjeničnom stanju.
Prilikom odmjeravanja kazne okrivljenom za izvršeno krivično djelo u granicama
koje su Zakonom propisane, imajući u vidu svrhu kažnjavanja i uzimajući u
obzir sve okolnosti koje utiču da kazna bude manja ili veća (olakšavajuće i
otežavajuće) okolnosti, iz čl. 42. KZ sud je imao u vidu da je isti do sada
dva puta osudjivan za drugu vrstu krivičnih djela, te imajući u vidu protek
vremena od izvršenih krivičnih djela i osuda iste okrivljenom nije uzeo kao
otežavajuće okolnosti. Kao olakšavajuće okolnosti okrivljenom uzeo u obzir
njegovo priznanje da je izvršio obaranje predmetnih stabala, da nije u radnom
odnosu, da je otac dvoje maloljetne djece, njegovo imovno stanje, odnos prema
izvršenom krivičnom djelu, njegovo držanje nakon izvršenog krivičnog djela,
koje okolnosti je sud u ukupnom zbiru ocijenio kao posebno olakšavajuće, te ga
je primjenom čl. 45. i 46. KZ osudio na kaznu zatvora u trajanju od 45 dana,
kao blažom visinom kazne od one koja je u Zakonu propisana za ovo krivično
djelo, a obzirom na kumulativnu propisanost kazni za ovo krivično djelo u KZ-u
osudio i na novčanu kaznu u iznosu od 400 eura, pri čemu je imao u vidu da će
se pomenutim kaznama postići svrha kažnjavanja iz čl. 4. u vezi čl. 32. KZ.
U smislu čl. 226. i 229. ZKP sud je obavezao okrivljenog da plati ovom sudu na
ime troškova krivičnog postupka iznos od 205 eura, a koji troškovi se odnose
na ime naknade vještaku geometru za dati nalaz i mišljenje i troškova na ime
izlaska suda na lice mjesta prilikom vršenja uvidjaja u predkrivičnom
postupku, kao i da plati na ime paušala iznos od 50 eura, imajući u vidu
trajanje i složenost krivičnog postupka.
U smislu čl. 239. st.2. ZKP sud je oštećenog K. A. radi ostvarivanja odštetnog
zahtjeva uputio na gradjansku parnicu. Ovo sa razlogaš to u toku postupka nije
utvrdjena vrijednost oborenih stabala putem vještaka šumarske struke, tako da
podaci u krivičnom postupku nijesu pružali dovoljno dokaza u pogledu
odlučivanja o visini odštetnog zahtjeva.
OSNOVNI SUD U ROŽAJAMA, dana 28.10.2011. godine.
ZAPISNIČAR PREDSJEDNIK SUDA
Burdžović Adisa s.r. Camić Zahit s.r.
PRAVNA POUKA: Protiv ove presude može se
izjaviti žalba u roku od 8 dana, po pravnosnažnosti
ove presude i to Višem sudu u Bijelom Polju,
a preko ovog suda.