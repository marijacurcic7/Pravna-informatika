OSNOVNI SUD U ROŽAJAMA
K.br.31/12
U IME CRNE GORE
Sudija Osnovnog suda u Rožajama, Milosav Zekić uz učešće zapisničara Luboder
Aide, rješavajući po optužnici Osnovnog državnog tužilaštva iz Rožaja Kt. br.
4/12 od 30.01.2012. godine podnijeta protiv okrivljenog M. L. iz Rožaja, zbog
krivičnog djela utaja iz čl. 243. st. 2. u vezi st. 1. Krivičnog zakonika,
nakon održanog glavnog i javnog pretresa u prisustvu Osnovnog državnog tužioca
Hajrana Kalača i M. L., dana 19.03. 2012. godine d o n i o j e i javno objavio
P R E S U D U
Okrivljeni M. L., JMBG ., od oca M. i majke A., rodj. B., rođen .. g. u
Rožajama, gdje i živi-Karavanski put bb, drž. CG, razumije crnogorski jezik,
njegov jezik je bosanski, pismen, završio SSS, zaposlen, ostvaruje zarau od
740,00 eura, neoženjen, srednjeg imovnog stanja, osuđivan presudom Osnovnog
suda Rožaje K.br. 46/99 od 12.04.1999. g., po čl. 172. st. 1. KZ RCG, na
novčanu kaznu u iznosu od 1.000,00 dinara.
K R I V J E
Što je:
dana 17.01.2011. g. oko 1,30 h, na graničnom prelazu "Uvac" , Opština Rudo,
država Bosna i Hercegovina, zatečen da upravlja tuđim putničkim motornim
vozilom marke "Hyndai-Getz" reg. oznaka 721-T-244 vrijednosti od 5.175,10 eura
vlasništvo "Renta-a-Car firme "Hyndai auto BIH DOO Sarajevo" koje je u namjeri
da sebi pribavi protivpravnu imovinsku korist prisvojio, a isto mu je
povjereno na osnovu ugovora o najmu sa navedenom firmom dana 22.11.2010. g. ,
sa predviđenim vraćanjem vozila dana 27.11.2010. g.
čime je izvršio krivično djelo utaja iz čl. 243. st. 2. u vezi st. 1.
Krivičnog zakonika.
pa mu sud primjenom pomenutih zakonskih propisa i čl. 4, 13, 15, 32, 36, 42,
52, 53, 54 Krivičnog zakonika i čl. 374. Zakonika o krivičnom postupku,
izriče,
USLOVNU OSUDU
Kojom mu utvrđuje kaznu zatvora u trajanju od 1 ( jedne) godine i istovremeno
određuje da se kazna neće izvršiti ukoliko osuđeni u roku od jedne godine ne
izvrši novo krivično djelo.
Da plati ovome sudu na ime troškova krivičnog postupka paušalni iznos od 40,00
eura, u roku od 15 dana po pravosnažnosti ove presude.
O b r a z l o ž e nj e
Osnovno državno tužilaštvo podnijelo je ovome sudu optužnicu Kt. br. 4/12 od
01.02.2012. g protiv okrivljenog M. L. iz Rožaja, zbog krivičnog djela utaja
iz čl. 243. st. 2. u vezi st. 1. Krivičnog zakonika (KZ).
Na glavnom pretresu Osnovni državni tužilac Hajran Kalač je ostao pri
podnijetoj optužnici ,te je predložio da sud okrivljenog oglasi krivim i
izrekne mu uslovnu osudu kojom će mu utvrditi kaznu zatvora u trajanju od
godinu dana i istovremeno odrediti da se kazna neće izvršiti ukoliko isti u
roku od jedne godine ne učini novo krivično djelo.
Okrivljeni M.t L. je na glavnom pretresu priznao da je izvršio djelo za koje
je optužen i objasnio da ja dana 22.11.2010. g. zaključio Ugovor o najmu sa
"Rent-a-car" firmom "HYNDAI AUTO BIH DOO Sarajevo, kojim je uzeo u najam
putničko motorno vozilo marke "HYNDAI-GTZ" reg. oznaka 721-T-244 čija je
vrijednost iznosila oko 5.000,00 eura sa rokom vraćanja vozila dana
27.11.2010. g. Da vozilo nije vratio u roku jer je bio na terenu u BiH a
njegovi poslovni saradnici mu nijesu produžili ugovor pa su ga dana
17.01.2011. g. kada je izlazio iz BiH na graničnom prelazu "Uvac", Opština
Rudo-BiH, oko 01,30 h, službenici granične policije zatekli da upravlja ovim
vozilom, izvršili uvid u dokumentaciju i našli da vozilo nije vratio ovoj
firmi u ugovorenom roku, tako da mu je isto oduzeto i vraćeno ovoj firmi.
Izrazio je kajanje za učinjeno krivično djelo i obećao je da ubuduće neće
vršiti bilo kakva krivična djela, pa je molio sud da ga oslobodi od optužbe
ukoliko je to moguće a ako ga oglasi krivim da ga što blaže kazni.
Po ovoj krivično pravnoj stvari sud je izveo sledeće dokaze:
izvršio uvid u Ugovor o najmu NO 07524 od 22.11.2010. g., službeni izvještaj
PS Rudo br. 11-1-12/01-Ku-7/11 od 22.02.2011. g. i službenu zabelješku JGP
Višegrad br. 18-10-04-16/117 od 17.01.2011. g., zapisnik o privremeno oduzetim
predmetima JGP Višegrad br. 18-10-4-04-1/10 od 17.01.2011. g., akt
Ministarstva bezbijednosti-Direkcije za koordinaciju policijskih tijela od
19.01.2011. g., nalaz i mišljenje vještaka M. R., potvrda o privremenom
oduzimanju predmeta JGP Višegrad br. 18-10-4-04-1/11 od 17.01.2011. g.,
potvrda o privremeno oduzetih predmeta PS Rudo br. 11-1-12/01-1/11 od
26.01.2011. g. , akt Crnogorske komercijalne banke AD Filijala Rožaje, br. 11
od 12.01.2012. g. i uvid u izvod iz kaznene evidencije na ime okrivljenog.
Cijeneći priznanje okrivljenog i sve izvedene dokaze, kako pojedinačno tako i
u međusobnoj vezi, u smislu čl. 370. st. 2. Zakonika o krivičnom postupku
(ZKP), sud je nesumnjivo utvrdio činjenično stanje kao u izreci ove presude.
Utvrđeno činjenično stanje proizilazi kako iz priznanja okrivljenog, tako i iz
dokaza izvedenih u postupku.
Naime, okrivljeni je u cjelosti priznao izvršenje djela , pa je sud njegov
iskaz prihvatio kao jasan, potpun i uvjerljiv, te dovodeći isti u vezi sa
navodima iz Ugovora o najmu iz kojeg se utvrđuje da je okrivljeni dana
22.11.2010. g. uzeo u najam vozilo marke "Hyndai-Getz" reg. oznaka 721-T-244
kod firme "Renta-a-car "HYNDAI AUTO BiH DOO Sarajevo" sa rokom vraćanja vozila
do 27.11.2010. g. te u vezi sa nalazom i mešljenjem vještaka M. R. i ostalim
izvedenim dokazima iz kojih se utvrđuje da okrivljeni nije u roku vratio ovo
vozilo, čija je vrijednost iznosila 5.175,10 eura, pa je isto bilo predmet
međunarodne potrage jer je prijavljeno da je ukradeno, nakon čega je dana
17.01.2011. g . okrivljeni zatečen da upravlja istim na graničnom prelazu Uvac
prilikom izlaska iz BiH, te mu je isto oduzeto, zaista se nedvosmisleno
zaključuje da je okrivljeni prisvojio navedeno vozilo koje mu je povjereno na
osnovu ugovora o najmu, u namjeri da sebi pribavi protivpravnu imovinsku
korist u navedenom iznosu.
Dakle, u postupku je utvrđeno da je okrivljeni dana 17.01.2011. g. oko 1,30 h,
na graničnom prelazu "Uvac" , Opština Rudo, država Bosna i Hercegovina,
zatečen da upravlja tuđim putničkim motornim vozilom marke "Hyndai-Getz" reg.
oznaka 721-T-244 vrijednosti od 5.175,10 eura vlasništvo "Renta-a-Car firme
"Hyndai auto BIH DOO Sarajevo" sa rokom vraćanja koje je u namjeri da sebi
pribavi protivpravnu imovinsku korist prisvojio, a isto mu je povjereno na
osnovu ugovora o najmu sa navedenom firmom dana 22.11.2010. g. , sa
predviđenim vraćanjem vozila dana 27.11.2010. g.
Cijeneći psihički odnos okrivljenog prema krivičnom djelu sud je našao da je
isti bio svjestan svog djela, tj. svjestan da na opisani način protivpravno
prisvaja tuđu pokretnu stvar radi sticanja protivpravne imovinske koristi i to
je htio, pa je postupio sa umišljajem.
Pravnom analizom utvrđenog činjeničnog stanja sud je našao da su u radnjama
okrivljenog sadržani svi bitni elementi krivičnog djela utaja iz čl. 243. st.
2. u vezi st. 1. Krivičnog zakonika, za koje djelo je sud istog oglasio krivim
i izrekao mu uslovnu osudu, utvrđujući mu pritom kaznu zatvora u trajanju od 1
(jedne) godine i istovremeno odredio da se kazna neće izvršiti ukoliko
okrivljeni u roku od jedne godine ne izvrši novo krivično djelo.
Prilikom izricanja ovakve vrste krivične sankcije sud je imao u vidu stepen
krivice, stepen nastupele posledice okolnosti pod kojima je djelo izvršeno,
cijeneći kao olakšavajuće okolnosti njegovo priznanje za izvršeno krivično
djelo, kajanje i obećanje da ubuduće neće vršiti bilo kakva krivična djela,
dok raniju osuđivanost nije cijenio kao otežavajuću okolnost imajući u vidu
protek vremena od izvršenja krivičnog djela kao i činjenicu da se ne radi o
istovrsnom krivičnom djelu, pa je sud imajući u vidu svrhu uslovne osude iz
čl. 52. KZ u okviru opšte svrhe krivičnih sankcija iz čl. 4. istog zakona,
našao da je imalo mjesta izricanju ovakve vrste krivične sankcije, ubijeđen da
će upozorenje uz prijetnju kazne u dovoljnoj mjeri uticati na okrivljenog da
ubuduće ne vrši bilo kakva krivična djela.
Na osnovu čl. 229. u vezi čl. 226. st. 2. tač.3. i st. 3. KZ sud je obavezao
okrivljenog da plati ovome sudu na ime troškova krivičnog postupka paušalni
iznos od 40,00 eura, a ovo imajući u vidu trajanje i složenost krivičnog
postupka kao i imovno stanje okrivljenog.
Sa izloženog odlučeno je kao u dispozitivu ove presude.
OSNOVNI SUD U ROŽAJAMA, dana 19.03.2012. g.
Zapisničar, S U D I J A,
Aida Luboder, s.r Milosav Zekić , s.r.
PRAVNA POUKA: Protiv ove presude može se izjaviti žalba u roku od 15
dana od dana prijema iste i to Višem sudu u Bijelom Polju, a preko ovog suda.