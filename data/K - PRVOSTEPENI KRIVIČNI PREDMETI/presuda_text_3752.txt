                                                                                                        K.br.95/11

U IME NARODA 
        Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu okrivljenih T.D. iz P. i B. S. iz istog mjesta koga brani advokat V. N. iz P. zbog krivičnog djela izazivanje opasnosti neobezbjedjenjem mjera zaštite na radu iz čl. 329. st.3. u vezi st. 2. KZ CG po optužnom predlogu ODT Pljevlja Kt.br.92/11 od 23.03.2011. godine, nakon održanog glavnog i javnog pretresa u prisustvu zamjenika ODT, okrivljenih kao i branioca okrivljenog B. S., kao i svjedoka oštećenog L. M. iz P., dana 22.06.2011. godine , donio je i javno objavio

P R E S U D U 
        Protiv okrivljenih:

        **T. D.,**    JMBG.... od oca M. i majke D. rodjena G., rodjen ... godine u mjestu B. opština P., dipl.ing. rudarstva, vojsku služio u Nikšiću 1980/81. godine, oženjen, otac troje djece, završio rudarski fakultet, vodi se u VE, srednjeg imovnog stanja, živi od zarade, ranije osudjen presudom Okružnog suda u Beogradu K.br.375/85 od 11.04.1986. godine zbog krivičnog djela iz čl. 103. st.1. KZ Srbije u vezi sa članom 19. KZ SFRJ osudjen na kaznu zatvora u trajanju od jedne godine i dva mjeseca

        **B. S.** ,  JMBG ... od oca V. i majke J. rodjena B., rodjen ... godine u P. gdje i živi ul. II P.  GM-2, rudarski tehničar, zaposlen u AD Rudnik uglja P. Kop B., otac jednog djeteta, vojsku služio u Rijeci 1989. godine, ne vodi se u VE, živi od zarade, srednjeg imovnog stanja, ranije ne osudjivan

OPTUŽBA SE ODBIJA 
        Da su:  
        dana 30.04.2010. godine kao odgovorna lica Rudnika uglja AD P.  PK B. i to okrivljeni T. D. kao rukovodilac eksploatacije, a okrivljeni B. S. kao poslovodja nijesu postupali po propisima i tehničkim pravilima o mjerama zaštite na radu, već su suprotno pravilniku o tehničkim mjerama za pogon i održavanje električnih postrojenja (Sl.list SFRJ, br. 19/68), Pravilniku o zaštitnim mjerama protiv opasnosti od električne struje u radnim prostorijama i na radilištima ( Sl. list SRCG, br.6/86 i 16/86) naredili premještanje električnog voda EPN 78  3x35+3x10 mm2, 3,5/6 KV pod naponom, na PK B., radnicima K. M. i A. M. koji nisu bili obučeni za tekve radnje, bez nadzora stručnog lica, bez plana preventivnih pregleda i revizije vodova i kontrole ispravnosti kabla na mjestu priključka u razvodni ormar - roštilj, iako su bili svjesni da takvom radnjom mogu učiniti djelo, ali su olako držali da do toga neće doći ili da će to moći spriječiti, pa su na taj način izazvali opasnost za život i tijelo oštećenih K. M., A. M. i L.M. koji je prišao da pomogne radnicima oko izmještanja navedenog kabla, bez sredstava lične zaštite, gdje je prilikom prenosa "roštilja" od strane oštećenih na kablu EPN 78 3x35+3x10 mm2  3,5/6 KV koje je već imalo

oštećenu izolaciju u tom dijelu, došlo do kratkog spoja izmedju provodnika
kabla i oklopa samog oramara, pa je tom prilikom lake tjelesne povrede zadobio
oštećeni L. M. u vidu: udar strujom i opekotine II A stepena desne šake.
            čime bi izvršili krivično djelo izazivanje opasnosti ne obezbjedjenjem mjera zaštite na radu iz čl. 329. st.3. u vezi st. 2. KZ CG,  
        Usled odustanka zamjenika ODT-a od optužbe na glavnom pretresu.

        Troškovi krivičnog postupka padaju na teret budžetskih sredstava ovog suda.

O b r a z l o ž e n j e 
        Osnovno državno tužilaštvo u P. optužnim predlogom Kt.br.92/11 od 23.03.2011. godine optužilo je okrivljene T. D. i B. S. iz P. zbog krivičnog djela izazivanje opasnosti ne obezbedjenjem mjera zaštite na radu iz čl. 329. st.3. u vezi st.2. KZ CG.

        Na glavnom pretresu od dana 22.06.2011. godine posle završenog dokaznog postupka zamjenik ODT-a je izjavio da odustaje od optužbe protiv oba okrivljena jer izvedenim dokazima na glavnim pretresima nije utvrdjeno da su okrivljeni počinili krivično djelo koje im se stavlja na teret, a prije svega imajući u vidu saslušanje svjedoka - oštećenog kao i svih saslušanih svjedoka.  
        Svjedok - oštećeni L. M. je istakao da ne želi dalje krivično gonjenje protiv okrivljenih i saglašava se sa završnom riječi zamjenika ODT-a.  
        Pošto je zamjenik ODT-a u toku glavnog pretresa odustao od optužbe protiv okrivljenih sud je na osnovu člana 362. st.1. tačka 1. ZKP CG odlučio kao u izreci presude.  
        Shodno članu 203. ZKP CG sud je riješio da troškovi krivičnog postupka padaju na teret budžetskih sredstava ovog suda.

OSNOVNI SUD U PLJEVLJIMA
dana 22.06.2011. godine 
Zapisničar,
S u d i j a,
Djondović Milenka
Branko Pejović  
PRAVNA POUKA : protiv ove presude dozvoljena je žalba u roku od 8 dana po
prijemu iste
                                  Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
2x okrivljenim
1x braniocu drugo.okr.
4x u predmet  