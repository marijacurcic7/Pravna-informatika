         K.br.239/11


                                                        U IME CRNE GORE

                    Osnovni sud u Pljevljima, kao prvostepeni krivični sud po sudiji Ljiljani Popović, uz sudjelovanje zapisničara Zore Leković, u krivičnom predmetu protiv optuženog S. V. iz B. P., koga brani G. M. advokat iz P., zbog krivičnog djela  nedozvoljeno držanje oružja  i eksplozivnih materija  iz čl.403 st.1 Krivičnog Zakonika a po optužnom predlogu  ODT Pljevlja Kt.br.308/11  od 15.11.2011.godine,  nakon održanog glavnog i javnog pretresa  u prisustvu zamjenika ODT Pljevlja Golubović Sanje, optuženog S. V.  i njegovog branioca advokata G. M.,  dana 02.12.2011.godine , donio je i javno objavio


                                                        P R E S U D U


        Optuženi   S. V.,  JMBG ...,  od oca M.  i majke B.  rodjene J.,  rodjen u B. P. dana ....godine,  sa prebivalištem u P. P., opština B. P., državljanin CG,  oženjen,  otac 4 djece,  privatnik, pismen,  završio  srednju školu,  govori  srpski jezik, razumije crnogorski jezik,   solidnog imovnog stanja, osudjivan.



                                                          K R I V     J E


                    Što je :

                    Dana 30.10.2011.godine,  oko 16,15 časova   na lokalnom putu  u selu V., opština P., suprotno  odredbi čl.10 a st.2 Zakona o izmjenama i dopunama  Zakona o oružju ("Sl.list  CG, br.20/11 )  neovlašćeno  nosio  u svom vozilu reg.oznaka  pored zadnjeg sjedišta  lovačku pušku  marke " MOSSBERG"  kalibra 12 mm fabričkog broja  K 241262,


                    čime je izvršio krivično djelo nedozvoljeno  držanje oružja i eksplozivnih materija iz čl.403 st.1   Krivičnog zakonika,


                    pa ga sud  na osnovu već citiranog zakonskog propisa te primjenom članova 4,5,13,15,32,36,42,45 i 46  Krivičnog zakonika,  te čl.226, 229 i 374 ZKP-a


                                                         O S U DJ U J E


                       Na kaznu zatvora  u trajanju od  30 (trideset)  dana.

                      Optuženi je dužni  platiti ovom sudu  na ime paušala  iznos od  27,50 eura,


                    a ovo u roku od 15.dana po pravosnažnosti presude, pod prijetnjom prinudnog izvršenja.


                                                O b r a z l o ž e nj e


                      Osnovno državno tužilaštvo u Pljevljima , optužnim predlogom  Kt.br.308/11 od 15.11.2011.godine,  optužilo je S. V. iz  B. P., da je  izvršio krivično djelo nedozvoljeno  držanje  oružja i ekpslozivnih materija iz čl.403  st.1  Krivičnog Zakonika CG  a na način,  mjesto i vrijeme  bliže  opisano izrekom ove presude. U završnoj riječi zamjenik  ODT Pljevlja  ostajući pri optužnom predlogu,  predložio je  da   sud optužnog  oglasi krivim  i osudi  po zakonu.


                     Optuženi  S. V.  ne priznajući izvršenje krivičnog djela  ni svoju krivicu u odbrani datoj na glavnom pretresu  navodi  da je  dana 30.10.2011.godine  sa R. V.  svojim vozilom pošao  u lov u P.,  bila je nedelja  i lovni dan  a on i R. su članovi  L. d. P..  Imali su po jednu lovačku pušku na koju su imali odobrenje i negdje oko 16,15 časova  u selu V.  zaustavila ga je patrola P. policije  i izvršila pregled vozila i dokumenata  i pored  lovačkih puški za koje su imali dozvolu  u njegovom vozilu je pronadjena  još jedna puška  i to lovačka  koju je kupio od S. D.  iz H. N.   za koju  je imao odobrenje  dobijeno od D.  ali je to odobrenje   izgubio.  S. je imao odobrenje nadležnog  organa  za tu pušku  i dao mu je to odobrenje  koje je izdato  od policije H. N. a on to odobrenje izgubio  i nije prevo pušku na sebe jer  nije sa S. sačinio  kupoprodajni ugovor  kad je tu pušku kupio. Pored puške  policajci su našli  i 3 metka od lovačke puške  i ta municija je mogla da se koristi kako za puške za koje su imali odobrenja tako i za ovu  koja nije imala  odobrenje za nošenje.  Kazao je da je znao  da se oružje bez dozvole  ne može nositi ali kritične prilike nije znao da mu je ta puška u autu  i policija mu je oduzela i pušku i metke.  Objasnio je da je od  01.oktobra  lovna   sezona  i on svake nedelje ide u lov  i  nedelju dana prije ovog dogadjaja  bio je u lovu ali  ne može da se sjeti  dali  na teritoriji opštine P. ili na teritoriji opštine B. P. pošto ima lovčaku  dozvolu   da lovi na teritorijama opšte opštine  stim što se na teritoriji P. može loviti i subotom i nedeljom, subotom se najavljuje grupno po 5 lovaca  sekretaru  L. d.   a u B. P. se može loviti samo nedeljom.  Dan prije  kritičnog dogadjaja nije bio u lovu a misli da je sa istim vozilom  i prethodne nedelje bio u lovu.  Kada ga je policija kritične prilike zaustavila  misli da su ta  3 metka bila pored puške, nijesu bila u pušci  a puška i metci su se nalazili u ladici pored sjedišta.  S. radi na brodu i nekoliko puta je išao  u H. N.  ali nije  našao S.  a puška je bila registrovana u UP PJ  H. N.  na S..  Da je ta puška  u njegovom vozilu  saznao je tek kad je policija  pronašla.


                    Branilac optuženog u završnoj riječi  analizirajući izvedene  dokaze  istakao je da optuženi   nije znao da se kritične prilike u njegovom vozilu nalazi ova puška niti da je ubacio u auto  te da je optuženi  imao već jednu lovačku pušku sa urednom dokumentacijom u  autu  i znao da će biti kontrola  pa mu ta puška nije ni trebala  ali je istu slučajno stavio u vozilo i nije znao  da se nalazi u vozilu dok  ga policija nije kontrolisala i tražila dokumentaciju za svo oružje nadjeno u  autu  i molio je sud da  optuženom   izrekne što blažu kaznu.

                    Optuženi S. V. u završnoj riječi  u cjelosti  je usvojio  odbranu svog branioca.

                    U dokaznom  postupku sud je saslušao svjedoka R. V.,  pročitao službenu zabilješku UP PJ Pljevlja broj 02-240/11- 11242/4 od 30.10.2011.godine, pročitao potvrdu o privremeno oduzetim predmetima  UP PJ Pljevlja broj 02-240/11-11242/3 od 11.11.2011.godine      i pročitao izvod iz KE za optuženog.

                    Nakon provedenog dokaznog postupka i ocjene izvedenih dokaza  a  pri tom cijeneći  odbranu  optuženog S. V. ovaj sud je utvrdio  činjenično stanje  bliže opisano  izrekom ove presude.

                    Naime, javna optužba  stavlja na teret optuženom S. V.  da je izvršio krivično djelo nedozvoljeno držanje oružja i eksplozivnih materija  iz čl.403 st.1 Krivičnog zakonika , tako što je dana 30.10.2011.godine  suprutno odredbi čl.10 a st.2  Zakona o izmjenama i dopunama Zakona o oružju  neovlašćeno nosio  u svom vozilu marke  pored zadnjeg sjediša lovačku pušku marke  Mossberg kalibra 12 mm i fabričkog broja K 241262 i municiju - 3 metka.  Optuženi ne priznaje izvršenje  krivičnog djela ni krivicu  navodeći da je tačno  da  je kritične prilike prilikom kontrole  vozila  u kojem su se nalazili  on i  R. V.  policija kod njega pronašla  lovačku pušku  marke " Mossberg"  i 3 metka od lovačke puške, da je puška  i  metci bili u   ladici vozila, da nije znao  da se  ista nalazi  u vozilu a da su on  i R.  imali  lovačke puške  za koje imaju odobrenje u vozilu. Tu pušku je kupio od S. D. iz H. N., D. mu je dao odobrenje  ali je on  isto izgubio  i  znao je da se oružje bez dozvole ne može nositi ali  kritične prilike nije znao da se  ta puška nalazi u njegovom vozilu  a  metci  koji su pronadjeni mogu se koristiti  kako  za spornu pušku tako i za lovčake  puške  na koje su on i R. imali odobrenje za nošenje. Policija mu je  oduzela  i lovačku pušku  i municiju.


                    Radi utvrdjivanja  činjenica  za donošenje  odluke  u ovoj krivično pravnoj stvari  sud je izveo  navedene dokaze. Svjedok R. V.  je kazao  da poznaje optuženog,  dugo godina idu zajedno u lov  pošto su  obojica članovi  i L. d. u P. i L. d. u B. P.,  te da se ne može sjetiti tačnog datuma  ali zna   da je sa optuženim  pošao u lov na teritoriju opštine P., da su krenuli  sa  džipom optuženog  i obojica imali lovačke  puške za koje imaju odobrenje.  U V. ih je zaustavila policija iz P.  i izvršila pregled vozila  i u vozilu, koliko  se sjeća  da je policajac rekao, pored  zadnjeg sjedišta ima još jedna lovačka puška ali on nije znao  ni čija je ta puška  ni da se nalazi u vozilu.  Optuženi je rekao policajacima da je puška  regularna, da je kupio i imao oružni list i izgubio ga.  Kazao je da je oružni list dozvola  za držanje i nošenje lovčakog oružja koju izdaje policija  te da misli da je u ladici  policija kritične prilike  našla  i  3 metka od  lovačke puške  koji su mogli da se koriste   i za puške  za koje su imali odobrenje za nošenje.  Kazao je da misli da se u lov ne može poći sa lovačkom puškom  za koju je izgubljen  ili nepostoji  oružni list  ili glasi  na drugo lice.


                    Sud  je cijenio iskaz  svjedoka  R. V.  i  njegov iskaz prihvatio  kao istinit  i  nepristrasan  bez obzira na činjenicu  što je u  dugogodišnjim dobrim odnosima  sa optuženim sa kojim zajedno ide u lov.  Navodi svjedoka R. nijesu  u suprotnosti   ni sa odbranom optuženog S.  niti sa  službenom zabilješkom  UP PJ Pljevlja  od 30.10.2011.godine  niti sa  potvrdom o privremeno oduzetim predmetima UP PJ Pljevlja od 11.11.2011.godine.


                      Odbranom optuženog S. V., iskazom svjedoka R. i ostalim dokazima izvedenim u postupku  nesumnjivo je utvrdjeno  da su optuženog S.  dana 30.10.2011.godine  oko 16,15 časova u selu V. dok je  upravljao  svojim  vozilom   i u kojem se  pored optuženog nalazio  i R. V.  zaustavili  ovlašćeni policijski službenici  UP PJ Pljevlja. Dalje  je utvrdjeno  da je   prilikom kontrole  kod optuženog  S. V. na zadnjem sjedištu  pronadjena  lovačka puška marke "MOSSBERG" kalibra 12 mm,  fab.broja  K241262  i 3 metka. Sve ovo je  pored  navoda optuženog  potvrdjeno  i iskazom svjedoka R., službenom zabilješkom UP PJ Pljevlja od 30.10.2011.godine te potvrdom  o privremeno oduzetim predmetima  UP PJ Pljevlja  od 11.11.2011.godine. Za ovu lovačku pušku optuženi S. nije imao  odobrenje nadležnog  organa Uprave odnosno odgovarajuću ispravu. Znao je  i to po sopstvenom priznanju   da za nošenje lovačke  puške mora imati  odobrenje  nadležnog organa odnosno  odgovarajuću ispravu o oružju. Uprkos tome  optuženi je  u svom vozilu, pored lovačke puške za koju je imao odobrenje nosio i lovačku pušku  za koju nema  odobrenje nadležnog organa niti oružni list.  Dakle,  optuženi S. V.  je dana 30.10.2011.godine  u svom vozilu kojim je upravljao   on i sa kojim u vozilu bio svjedok R. sa sobom nosio  lovačku pušku marke "Mossberg"   za koju  nije ovlašćenje  nadležnog organa te je dakle ovu lovačku pušku  optuženi  neovlašćeno nosio  suprotno  odredbi čl.10a st.2  Zakona o izmjenama i dopunama Zakona o oružju ( "Sl.list CG br.20/11 od 15.04.2011.godine ")  koji član  propisuje  da je zabranjeno  nabavljanje, držanje  i  nošenje oružja kategorije B u koje spada  lovčako vatreno oružje bez odgovarajuće  isprave  o oružju i po mišljenju  suda  optuženi  je znao  da za  tu lovačku pušku nema  odgovarajuću ispravu,   odnosno da istu  nosi  neovlašćeno pa je dakle optuženi S. postupao sa direktnim umišljajem  jer i  ako je znao i morao znati obzirom da je dugogodišnji lovac i član dva L. d. da je zabranjeno nošenje   lovačke puške bez odobrenja  ipak je istu nosio  i u ovim njegovim radnjama  stiču se svi bitni elementi  bića krivičnog djela  nedozvoljeno držanje oružja i eksplozivnih materija iz čl.403 st.1 Krivičnog zakonika pa ga je sud kao umišljajnog učinioca oglasio krivim i osudio po zakonu.

                     Prilikom  donošenja  odluke sud je cijenio  navode  optuženog  da nije znao  da se sporna puška  kritične prilike  nalazila u njegovom vozilu  i da je to saznao tek kada je policija pronašla.  Medjutim,  sud je mišljenja  da su ovi navodi optuženog  smišljeni u cilju  izbjegavanja krivice i  sankcije za počinjeno krivično djelo pa ih nije mogao prihvatiti kao istinite.

                    Javnom optužbom  je  optuženom stavljeno na teret  da je  kritične prilike neovlašćeno nosio  i municiju -  tri metka.  Odbranom optuženog  a prevashodno  istinitim i nepristrasnim  kazivanjem svjedoka R.  utvrdjeno je da ti metci  mogu da se koriste  kako za lovačku pušku  koja  nije  imala ovlašćenje  za nošenje  tako i za lovačke puške  koje su optuženi i svjedok posjedovali kritične prilike a koje su imale odobrenje za  nošenje  pa sud  nije mogao utvrditi  da je optuženi   kritične prilike  neovlašćeno  nosio  i municiju-tri metka za lovačku pušku.

                    Kako je sud utvrdio  da je optuženi  kao umišljajni učinilac  izvršio krivično djelo stavljenog mu na teret javnom optužbom  oglasio ga je krivim  i osudio po zakonu.

                    U okviru opšte svrhe krivičnih sankcija  sud je cijenio i svrhu uslovne osude . Optuženi je porodičan  čovjek, otac  4 djece, privatnik. Ove činjenice su uzete kao osobito  olakšavajuće okolnosti  na strani optuženog pa  mu je bez obzira  na njegovu  raniju osudjivanost  što je utvrdjeno iz izvoda iz KE ublažio kaznu ispod  zakonom predvidjenog minimuma  za ovo krivično  djelo i izrekao mu kaznu zatvora u trajanju od 30 (trideset) dana  smatrajući da će kaznom zatvora  u ovom  vremenskom trajanju  postići svrha kažnjavanja i dovoljno se uticati  na optuženog  da više ne vrši krivična djela.

                     Odluka suda  da optuženi  plati na ime paušala   iznos od  27,50 eura  koji iznos je odmjeren obzirom na dužinu trajanja  i složenost krivičnog postupka  te imovno stanje optuženog  zasniva se na čl.226 i 229  ZKP-a .


                    OSNOVNI SUD U PLJEVLJIMA, dana  02.12.2011.godine.

Zapisničar,
S u d i j a,
Zora  Leković
Ljiljana  Popović  
PRAVNA POUKA:
                          Protiv ove presude  dozvoljena je žalba u roku od 8.dana po prijemu 
                        iste  Višem sudu B. Polje, a preko ovog suda.   
DOSTAVITI:
1 x ODT Pljevlja
1 x Optuženom
1 x Braniocu optuženog  