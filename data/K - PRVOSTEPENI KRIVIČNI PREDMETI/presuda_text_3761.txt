                                                                                                                    K.100/11

U IME NARODA 
        Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenka u krivičnom predmetu protiv okrivljenih M. M. i G. I. iz P. zbog krivičnog djela laka tjelesna povreda iz čl. 152. st.2. u vezi st. 1. KZ CG, po optužnom predlogu ODT Pljevlja Kt.br.60/10 od 30.03.2011. godine, nakon održanog glavnog i javnog pretresa u prisustvu zamjenika ODT Djurović Veljka, okrivljenih i oštećenog, dana 18.04.2011. godine, donio je i javno objavio

P R E S U D U 
        Okrivljeni **M. M.** , JMBG... od oca M. i majke J.rodjena D., rodjen ... godine u Pljevljima gdje i živi ul. ..., ne zaposlen, razveden, otac jednog djeteta, pismen, završio osnovnu školu, vojsku nije služio ne vodi se u   VE, lošeg imovnog stanja, ranije osudejn presudom ovog Suda K.br.44/07 od 22.01.2009. godine zbog krivičnog djela iz čl. 168. st.1. KZ CG izrečena mu novčana kazna,

        Okrivljeni **G. I.** , JMBG ... od oca M. i majke M. rodjena V. rodjen .... godine u P., živi u mjestu B. opština P., državljanin CG, ne zaposlen, ne oženjen, bez djece, pismen, završio srednju saobraćajnu tehničku školu, vojsku nije služio, ne vodi se u VE, lošeg imovnog stanja, izdržavaju ga roditelji, ranije osudjen presudom  ovog Suda K.br.267/10 od 22.12.2010. godine zbog krivičnog djela laka tjelesna povreda iz čl. 152. st.2. u vezi st. 1. KZ CG, osudjen na kaznu zatvora u trajanju od 30 dana

K r i v i     s u 
        Što su:  
        dana 12.02.2011. godine oko 21,30 časova u ugostiteljskom objektu zv. "D." koji se nalazi na pijaci poljoprivrednih proizvoda u P., lako tjelesno povrijedili oštećenog D. S., na način što je G. I. nakon kraće prepirke sa oštećenim, ustao iza stola gdje je sjedio, uzeo pivsku flašu, sredstvo podobno da tijelo teško povrijedi ili zdravlje teško naruši i sa istom udario oštećenog u predjelu glave - nosa, od kojeg udarca je oštećeni pao na pod, a potom oba okrivljena stolicama i nogama obuvenim u cipele, sredstvom podobnim da tijelo teško povrijedi ili zdravlje teško naruši udarili oštećenog u predjelu glave i tijela, nanijevši oštećenom D. lake tjelesne povrede, ranu na glavu u čeonom predjelu, razderotine kože u predjelu korijena nosa i ispod desnog oka,  
        čime su kao saizvršioci izvršili krivično djelo laka tjelesna povreda iz čl. 152. st.2. u vezi st. 1. KZ CG,  
        pa ih sud na osnovu već citiranog zakonskog propisa, a primjenom članova 4, 5, 13, 15, 32, 33, 36. i 42. KZ CG  te članova 199. i 202. ZKP CG

O S U D J U J E 
        Na pojedinačne kazne zatvora u trajanju od po 30 dana  (trideset dana).  
        Okrivljeni M. M. se obavezuje da na ime troškova vodjenja krivičnog postupka plati ovom sudu iznos od 237,50 eura, a okrivljeni G. I. se obavezuju da na ime troškova vodjenja krivičnog postupka plati iznos od 50,00 eura, a na ime paušala oba okrivljena da plate  iznos od po 27,50 eura.  
        Troškove krivičnog postupka i paušal okrivljeni će platiti ovom sudu u roku od 15 dana po pravnosnažnosti presude pod prijetnjom prinudnog izvršenja.

O b r a z l o ž e n j e 
        Osnovno državno tužilaštvo u P. optužnim predlogom Kt.br.60/11 od 30.03.2011. godine optužilo je M. M. i G. I. iz P. zbog krivičngo djela laka tjelesna povreda iz čl. 152. st.2. u vezi st. 1. KZ CG navodeći da su okrivljeni krivično djelo izvršili na način mjesto i vrijeme kako je to bliže opisano u izreci ove presude.  
        U završnoj riječi zamjenik ODT-a je u cjelosti ostao pri podignutom optužnom predlogu i predložio da sud okrivljene oglasi krivim i osudi po zakonu.  
        Svjedok - oštećeni D. S. u završnoj riječi je istakao da se ne pridružuje krivičnom gonjenju protiv okrivljenih  i ne ističe imovinsko pravni zahtjev.  
        Okrivljeni M. M. u svoju odbranu u predmetu istražnih radnji je istakao da je dana 12.02.2011. godine oko 21,30 časova došao u kafanu "D.." koja se nalazi na pijaci poljoprivrednih proizvoda zajedno sa drugookrivljenim. U kafani su zatekli konobaricu K. I. kao i jedno lice po imenu P. M. koga od ranije zna izvidjenja. On i drugookrivljeni su sjeli za jedan sto i poručili piće i dok su sjedeli u kafani konobarica I. je u jednom momentu pogledala kroz prozor i rekla "joj evo ga". Okrivljeni ističe da je pomislio da govori za svog momka D. S. koga od ranije poznaje i zna da je u vezi sa I.. U tom momentu je u kafanu ušao oštećeni D. S. i bio je u vidno pijanom stanju, sjeo je za sto sam i poručio piće, a Irena mu nije htjela da donese piće govoreći mu "nemogu da ti donesem piće, pijan si, gdje god da počenm da radim dolaziš pijan i uzimaš mi djeci hljeb iz usta". Tada je došlo do rasprave izmedju I. i oštećenog pa je oštećeni izgovarao I. uvredljive riječi. I. mu je donijela piće, pa kada je popio to piće, poručio je drugo piće, a I. nije htjela da mu donese drugo piće, pa je ponovo počeo da se raspravlja sa I.. Tu je izgovarao razne uvredljive riječi govoreći za okrivljene da su četnici, da su vlasi itd., a okrivljeni je nakon toga prišao za sto za kojim je sjedio oštećeni i pitao ga da li može da sjedne sa njim da popričaju, pa je on pristao na to. Okrivljeni je sjeo za njegov sto i rekao mu da sve što ima da kaže I. da ostavi to kada izadju iz kafane i da prestane da ih provocira. Vratio se za svoj sto i sve je jedno vrijeme bilo mirno. Kasnije je okrivljeni poručio piće i oštećenom. Nakon toga oštećeni je ponovo počeo da najprije provocira I., a zatim i njih, pa je sada drugookrivljeni sjeo kod njega za sto i počeo da govori oštećenom da ih ne provocira. U jednom momentu oštećeni je ustao od svog stola pa su ustali i njih dvojica pa je oštećeni uzeo jednu stolicu u ruke i zamahivao u pravcu drugookrivljenog, a drugookrivljeni je izašao preko vrata dok je prvookrivljeni ostao u kafani. Oštećenije sa stolicom u rukama stajao na vratima i kada je prvookrivljeni pokušao da izadje iz kafane oštećeni ga je udario u predjelu rebara sa lijeve strane, nakon čega je on odgurnuo oštećenog koji je pao ispod tola. Prilikom pada zakačio je flaše i čaše koje su bile na stolu i sve je popadalo po podu. Nakon toga je okrivljeni izašao iz kafane i otišli su izmedju tezgi, a oštećeni ih je gadjao staklenim flašama. Istakao je takodje, da nije vidio na koji način je oštećeni pao kada ga je odgurnuo da li je pao licem ili ledjima okrenut prema podu jer se radilo o djeliću sekunde. Posebno je istakao da u onom momentu kada ga je oštećeni udario stolicom da ga je on tada i odgurnuo, pa je on pao, a okrivljeni izašao iz kafane. Na kraju ističe da tvrdi da nije uzimao pivske flaše u ruke niti istim udarao

-3-  
oštećenog, a takodje tvrdi da niti on niti drugookrivljeni da nisu ničim
udarali oštećenog. Posebno je napomenuo da nikakvog nesporazuma izmedju njih i
oštećenog nebi bilo da im nije oštećeni upućivao uvrede na nacionalnoj osnovi.
Posebno je istakao da je oštećeni kritične prilike bio u pijanom stanju, a on
tada nije zadobio povredu i nije se obraćao u M. centar radi ukazivanja
ljekarske pomoći jer udarac stolicom koji mu je zadao oštećeni nije bio jak.
            U završnoj riječi je istakao da se osjeća krivim, da priznaje krivicu, da se kaje što je ovo uradio jer je bio u pijanom stanju pa je na kraju svoju odgovornost ostavio sudu na slobodnu procjenu.
            Okrivljeni G. I. u svoju odbranu u predmetu istražnih radnji je istakao da je dana 12.02.2011. godine svratio u kafanu zv. "D.." koja se nalazi na pijaci poljoprivrednih proizvoda u P. sa svojim drugom prvookrivljenim M. M., pa su u kafani zatekli konobaricu K. I., a za jednim stolom je sjedio kao gost P. M. koji radi na pijaci. Dok su sjedeli u kafani konobarica K. I. je više puta dolazila do prozora i gledala kroz prozor, medjutim, jednog momenta u kafanu je ušao oštećeni D. S. koga je on poznavao izvidjenja i zatražio od konobarice da mu donese piće uz to vrijedjajući je i psujući. Nakon toga oštećeni je počeo da ih provocira na nacionalnoj osnovi govoreći da su oni četnici itd. U jednom momentu oštećeni je ustao iza svog stola psujući im mater i gadjao je u njihovom pravcu sa jednom staklenom pivskom flašom koja je proletjela pored njih. Nakon toga oštećeni je uzeo u ruke stolicu i zamahnuo takodje u njihovom pravcu, a on i prvookrivljeni su počeli da se otimaju sa oštećenim oko stolice pa su tada on i oštećeni pali na pod gdje su se medjusobno udarali. Ističe da se sjeća da je pesnicama udarao oštećenog u predjelu glave, a takodje i on njega. Ističe da se ne može sjetiti da li je kakvim predmetima udarao oštećenog, a odgovorno tvrdi da ga stolicom nije udarao. Prvookrivljeni ih je razvadjao, ali nije vidio da li je i on udarao oštećenog. Napomenuo je da su kritične prilike on i prvookrivljeni pili vinjak, a oštećeni nije ništa pio pošto mu konobarica nije htjela da donese piće. Na stolovima nije bilo pivskih flaša i prvookrivljeni nije pivskom flašom udarao oštećenog. Tvri da on i prvookrivljeni nisu uzimali stolice niti su istim udarali oštećenog. Zajedno su on i prvookrivljeni izašli iz kafane, a on nije primijetio niti je gledao da li je oštećeni imao kakve povrede. Na kraju ističe da su on i prvookrivljeni napadnuti od strane oštećenog, da je kafana veoma mala, da oni nisu imali gdje pobjeći i kada je oštećeni zamahnuo sa stolicom u pravcu njih oni su se počeli otimati sa njim oko stolice, nakon čega su on i oštećeni pali na pod i medjusobno se udarali.
            U završnoj riječi je istakao da se osjeća krivim da priznaje krivicu, da se kaje što ovo uradio pa je na kraju svoju odgovornost ostavio sudu na slobodnu procjenu.
            U dokaznom postupku sud je saslušao svjedoka - oštećenog D. S., saslušao svjedokinju K. I., pročitao iskaz svjedoka P. M., pročitao stručni nalaz i mišljenje vještaka hirurga dr. P. M., pročitao izvještaj JZU za Hitnu medicinsku pomoć u P. od 15.02.2011. godine o povredama za oštećenog, pročitao izvještaj Opšte bolnice P. br. 357 od 15.02.2011. godine o povredama za oštećenog i pročitao izvještaje iz kaznene evidencije za oba okrivljena.
            Nakon provedenog dokaznog postupka i nakon ocjene svih izvedenih dokaza kako skupa tako i u medjusobnoj povezanost jednog s drugim,  a imajući u vidu i odbranu okrivljenih, sud je utvrdio da su okrivljeni M. M. i G. I. kao saizvršioci izvršili krivično djelo koje im je optužnim predlogom ODT-a stavljeno na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz dokaza izvedenih na glavnom pretresu kao i na djelimičnom priznanju okrivljenih.
            Naime, svjedok - oštećeni D.S. je u predmetu istražnih radnji istakao da je dana 12.02.2011. godine negdje oko 22,00 časa došao u kafanu zv. "D.." koja se nalazi na pijaci poljoprivrednih proizvoda gdje je zatekao konobaricu K. I., zatim P. M. koji je sjedio za jednim stolom, dok su za drugim stolom sjedeli M. M. i G. I.. Njih dvojicu je znao ranije izvidjenja. Sjeo je za sto poručio piće, pa mu je konobarica I. donijela 
pivo i dok je sjedio okrivljeni su ga provocirali, ali se ne sjeća šta su mu
govorili jer nije obraćao pažnju na njih i vidio je da su u pijanom stanju.
Čuo je da je G. nešto govorio o svojoj djevojci, a u jednom momentu za njegov
sto je prišao prvookrivljeni i sjeća  se da je sa njim nešto pričao, ali se ne
sjeća o čemu, zatim se prvookrivljeni vratio za njegov sto, a za njegov sto je
došao i drugookrivljeni, pa mu je zabranjivao da nepije uzeo je njegovu čašu
polomio je, a nakon toga uzeo pivsku flašu sa njegovog stola i udario je
oštećenog u predjelu nosa od kog udarca je oštećeni pao na pod. Potekla mu je
krv iz nosa, a zatim su ga oba okrivljena udarali nogama u predjelu glave it
ijela. U jednom momentu je stavio ruke na oči da zaštiti glavu, tako da nije
vidio da li su uzimali kakve predmete i nije vidio da li su uzimali stolice i
da li su ga sa stolicama udarali. Konobarica I. ih je makla od njega nakon
čega su oni izašli iz kafane. Napomenuo je da je P. M.bio u kafani dok se ovo
dešavalo. Nakon toga oštećeni je pozvao policiju, prijavio pomenuti slučaj, a
istu veče ga je policija odvela u Hitnu službu gdje mu je ukazana ljekarska
pomoć. Kritične prilike je zadobio povrede u predjelu nosa, čela i u predjelu
ledja. Posebno se izjašnjava da ga je kritične prilike drugookrivljeni G.
udario pivskom flašom u predjelu lica tačnije u predjelu nosa, nakon čega je
pao na pod, a zatim su ga oba okrivljena nogama udarali u predjelu glave i
tijela, a nije vidio da li su ga udarali stolicama.
            Na pretresu je istakao da je prethodno bio popio 4-5 flaša pifa od pola litra i da nije bio u pijanom stanju, a svjedokinja K. I. mu nije branila da donese piće već je isto poručio i isto mu je donijela. Posebno je istakao da je u ljubavnoj vezi sa svjedokinjom K. I..
            Sud je u cjelosti prihvatio iskaz svjedoka - oštećenog koji je po mišljenju suda veoma objektivno svjedočio i predstavio dogadjaj upravo onako kako se i dogodio, medjutim, sud je odbacio iskaze - odbranu oba okrivljena smatrajući da su okrivljeni svoju odbranu upravo dali onako kako bi izbjegli krivičnu odgovornost, ali je njihova odbrana obezvrijedjena svim ostalim izvedenim dokazima, a posebno isakzom svjedoka - oštećenog. Na kraju u završnoj riječi su okrivljeni ipak istakli da se osjećaju krivim i da priznaju krivicu.
            Svjedokinja K. I. je u svom iskazu iz predmeta istražnih radnji istakla da je kritičnog dana radila kao konobarica u kafani "D.." te da je negdje oko 21,00-21,30 časova sjedela u kafani za stolom sa P. M. i razgovarala kada su u kafanu došli okrivljeni M. M. i G. I.. Sjeli su za jedan sto, poručili piće i to pili su vinjak. Nakon nekog vremena u lokal je došao oštećeni D. S. koji je sjeo za jedan sto u blizini prozora. U jednom momentu je došlo do dobacivanja riječi izmedju stolova i to sa jedne strane su bili okrivljene, a sa druge strane je bio oštećeni, pa je u jednom momentu prvookrivljeni ustao iza svog stola, prišao do stola gdje je sjedio oštećeni sjeo sa oštećenim za sto i počeli su neku raspravu u vezi neke djevojke, nakon toga prvookrivljeni se vratio za svoj sto, a zatim je drugookrivljeni došao za sto oštećenog i takodje sjeo. I on je raspravljao sa oštećenim. Takodje ističe da je vidjela da se drugookrivljeni unosio u lice oštećenom pa da je uzeo čašu sa stola oštećenog i slomio je, a zatim je uzeo pivsku flašu sa stola oštećenog i sa istom je udario oštećenog u predjelu lica od kog udarca je oštećeni pao sa stolice na pod. U tom trenutku je prišao i prvookrivljeni pa su oba okrivljena pesnicama, nogama i stolicama i udarali oštećenog po glavi i tijelu i udarali su ga 3-4 minuta i to pesnicama, nogama i stolicama i kako se izjašnjava "čim ga sve nisu udarali". Ona je pokušavala da ih razvadi i tom prilikom su joj pocijepali jaknu, a neko od okrivljenih je udario u predjelu rebara. U jednom momentu okrivljeni su izašli iz kafane, a ona je pozvala policiju. Oštećeni je imao povrede u predjelu lica, a svuda po kafani je bila krv. Napomenula je posebno da su prije nego što je oštećeni došao u kafanu, okrivljeni provocirali P. M. koji je sjedio u kafani, a vidjela je da su oba okrivljena bila u pripitom stanju.
            Na pretresu je istakla da okrivljene poznaje od ranije te da su prvi put došli u tu kafanu od kada ona radi, mada nikada ranije sa njima nije imala nikakvih razmirica niti zakački. Istakla je da je svo vrijeme bila u kafani dok se sve ovo dešavalo udaljena od 1-2 m od okrivljenih i oštećenog. Takodje ističe da je tačna činjenica da je ona u ljubavnoj vezi sa oštećenim i da je sve istina što je 
ispričala da se dogadjaj upravo desio onako kako je ona to prezentirala te da
su upravo to bili okrivljeni koje vidi u sudnici.
            Sud je takodje prihvatio iskaz ove svjedokinje smatrajući da je svjedokinja objektivno svjedočila, a njen iskaz se u potpunosti uklapa u iskaz svjedoka - oštećenog.
            Svjedok P. M. je istakao da je kritičnog dana bio u totalno pijanom stanju i nezna ni kako je došao u kafanu niti se sjeća koje bio u kafani, ni šta se dešavalo u kafani. Oštećenog poznaje izvidjenja, a okrivljene ne poznaje.
            Sud je odbacio iskaz ovog svjedoka smatrajući da očigledno svjedok nije htio da svjedoči.
            Vještak hirurg dr. P. M. u svom sručnom nalazu i mišljenju je istakao da uvidom u medicinsku dokumentaciju na ime oštećenog D. S. izdat od strane Hitne medicinske pomoći stoji "pacijent doveden u 23,00 časa u pratnji policije sa povredama dobijenim od strane drugog lica. Pacijent je svjestan, orjentisan, a u predjelu čela vidna otvorena rana veličine 3 cm. U predjelu nosa više posjekotina". Uradjeno je ušivanje rane na glavi i čišćenje iste. U izvještaju ljekara specijaliste hirurga br. protikola 421 od 13.02.2011. godine stoji "povreda nanesena od strane drugog lica. Obradjen u ambulanti Hitne službe. Obradjena povreda na čelu. Na čeonom dijelu glave rana dužine 3 cm. Obradjena u ambulanti  HPM. Na korijenu nosa dvije posjekotine dužine od 1 cm, oguljotina kože ispod desnog očnog kapka." U dijagnozama na latinskom jeziku kada se prevedu na naš jezik stoji : stanje posle ušivanja rane na glavi u čeonom predjelu, razderotine kože u predjelu korijena nosa i ispod desnog oka. Takodje, u izvještaju ljekara ORL specijaliste stoji da na nosu postoji više sitnih ekskorijacija kože, a da na  RTG snimku nema vidljive frakture. U dijagnozama na latinskom jeziku stoji : stanje posle kontuzije glave, stanje posle ušivanja rana na čelu i nosu, oguljotine kože ispod desnog oka.
            Vještak na kraju daje mišljenje da se radi o lakim tjelesnim povredama koje su nanesene udarcima tupe sile po glavi, predio čela, nosa i ispod desnog oka. Radi se o najmanje 3 udarca. Povrede su mogle biti nanesene udarcem flašom, a neke od njih i udarcem tupih tvrdih predmeta po povrijedjienim djelovima. Neka od ovih povreda je mogla nastati i padom i udarom o tvrdu podlogu.
            Sud je u cjelosti prihvatio stručni nalaz i mišjenje ovog vještaka smatrajući da je vještak veoma objektivno i stručno vještačio u skladu sa strukom i naukom, a inače radi se o stalnom sudskom vještaku.
            Iz izvještaja JZU za Hitnu medicinsku pomoć od 12.02.2011. godine se zaključuje da se toga dana u 23,00 časa oštećeni javio na pregled te da je pregledan od strane dežurnog ljekara.
            Iz izvještaja ljekara specijaliste Opšte bolnice P. br. 357 od 15.02.2011. godine se zaključuje da je toga dana okrivljeni pregledan od strane hirurga doktora te da mu je konstatovana dijagnoza stanje posle kontuzije glave.
            Iz izvještaja iz kaznene evidencije za okrivljene sud je zaključio da su oba okrivljena ranije osudjivani.
            Kod ovakvog činjeničnog stanja, imajući u vidu sve izvedene dokaze na glavnom pretresu sud je zaključio da su okrivljeni izvršili krivično djelo kao saizvršioci koje im se stavlja na teret na način mjesto i vrijeme kako je to bliže opisanu u izreci ove presude. Sam oštećeni ističe da je njega flašom udario drugookrivljeni u predjelu glave - nosa te da je pao na pod, a nakon toga da su ga oba okrivljena nastavili udarati nogama po svim djelovima tijela, a ističe da nije vidio da li su ga okrivljeni udarali i stolicama. Medjutim, svjedokinja K. I. takodje, u svom iskazu ističe da je drugookrivljeni pivskom flašom udario oštećenog u predjelu nosa, da je oštećeni pao na pod te da su ga oba okrivljena nakon pada nastavili udarati nogama obuvenim u cipele kao i stolicama po svim djelovima tijela i kako se izjašnjava "čim ga sve nisu udarali", što jasno ukazuje da su oba okrivljena djelovali jedinstveno kao saizvršioci i upravo kao saizvršioci nanijeli okrivljenom povrede koje su konstatovane u ljekarskim nalazima.  Sam vještak se izjašnjava da su povrede kod oštećenog nanesene od najmanje 3 udarca te da su iste mogle biti nanesene kako staklenom flašom tako i bilo kojom drugom tupom tvrdom silom, a neke od povreda su mogle biti nanijete i padom i
udarom od tvrdu podlogu. Dakle, svjedočenje kako svjedoka - oštećenog tako i
svjedokinje K. I. se potpuno uklapa sa vještačenjem vještak hirurga dr. P. M.
i u pismene izvještaje ljekara specijalista.
            Prilikom odredjivanja vrste kazne i prilikom odmjeravanje njene vsine sud je u okviru opšte svrhe krivičnih sankcija prema okrivljenim cijenio i svrhu kazne zatvora pa je sud u konkretnom slučaju mišljenja da je jedino opravdano radi krivično pravne zaštite protiv okrivljenih izreći im kazne zatvora što je sud i učinio i izrekao im pojedinačne  kazne zatvora u trajanju od po 30 dana smatrajući da će se istim prema okrivljenim u cjelosti ostvariti svrha kažnjavanja predvidjena u članu 32. KZ CG. Pri tom sud je mišljenja da su kazne zatvora okrivljenim adekvatne i primjerene stepenu društvene opasnosti težini učinjenog djela, samih učinilaca kao i nastalim posledicama. Kao olakšavajuću okolnost sud je okrivljenim uzeo u obzir činjenicu da se oštećeni nije pridružio krivičnom gonjenju protiv njih, kao i činjenicu da su oba okrivljena nezaposleni, da su mladi ljudi, da nemaju porodicu pa je na kraju sud mišljenja da izrečene krivične sankcije okrivljenim predstavljaju onu mjeru koja je neophodna da se protiv njih postigne svrha kažnjavanja.
            U smislu člana 199. i 202. ZKP CG sud je obavezao okrivljene i  to okrivljenog M. M.da na ime troškova vodjenja krivičnog postupka plati ovom sudu iznos od 237,50 eura, a isti iznos predstavlja naknadu i nagradu za odbranu po službenoj dužnosti u pretkrivičnom postupku kao i dio naknade vještaku hirurgu za izvršeno vještačenje, a što se tiče okrivljenog G. I. njega je sud obavezao na plaćanje dijela naknade vještačenja po vještaku hirurgu u iznosu od 50,00 eura. Oba okrivljena sud je obavezao da na ime paušala plate ovom sudu iznos od po 27,50 eura, a isti iznos sud je odredio imajući u vidu dužinu trajanja i složenost krivičnog postupka kao i imovno stanje okrivljenih.
            Sa iznijetih razloga odlučeno je kao u izreci presude.  
OSNOVNI SUD U PLJEVLJIMA
dana 18.04.2011. godine 
Zapisničar,
S u d i j a,
Djondović Milenka
Branko Pejović  
PRAVNA POUKA : protiv ove presude dozvoljena je žalba u roku od 8 dana po
prijemu
                                 iste Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
2x okrivljenim
4x u predmet  