                                                                                                                              K.br.82/11


U IME NARODA
Osnovni sud u Pljevljima, kao prvostepeni krivični sud po sudiji Branku
Pejoviću, uz sudjelovanje zapisničara Djondović Milenke, u krivičnom predmetu
protiv okrivljenog C. M. iz P., zbog krivičnog djela utaje iz čl. 243 st. 1.
KZ CG po optužnom predlogu ODT Pljevlja Kt.br.51/11 od 14.03.2011. godine,
nakon održanog glavnog i javnog pretresa, u prisustvu zamjenika ODT-a,
okrivljenog, kao i oštećenog dana 13.04.2011. godine donio je  
P R E S U D U 
        Okrivljeni **C. M.** , od oca S. i majke D. rodjene J., rođen .... godine u P., sa prebivalištem u selu L., Opština P., nezaposlen, završio osnovnu školu, neoženjen, državljanin CG, ranije ne osudjivan.

K r i v     j e 
        Što je:  
        Januara mjeseca 2011. godine, u namjeri da sebi pribavi protivpravnu imovinsku korist prisvojio tuđu pokretnu stvar - novac u iznosu od 255,00 €, koji mu je povjeren na način što je radeći kao kondukter u preduzeću "VOT - TURIST" iz P., na relaciji Budva  \- Pljevlja, dana 05.01.2011. godine, od V. V. u Budvi primio pošiljku - koverat u kojem se nalazio novčani iznos od 255,00 €, a koji je istoga dana po dolasku u P. trebao predati M. B. iz istog mjesta, koji iznos novca nije predao oštećnom, govoreći da je koverat sa novcem izgubio, čime je sebi pribavio protivpravnu imovinsku korist od 255,00 €, za koji iznos je oštećen M. B.,  
        čime je izvršio krivično dijelo utaje iz čl. 243 st. 1 KZCG  
        pa ga sud na osnovu već citiranog zakonskog propisa, a primjenom članova 4, 5, 13, 15, 32, 33, 36, 42. KZ CG te članova  199., 202. i 212 ZKP CG

O S U Đ U J E
Na kaznu zatvora u trajanju od 30 (trideset) dana.  
Okrivljeni se obavezuje da na ime štete oštećenom plati iznos od 255,00 €, a
na ime paušala ovom sudu iznos od 27,50 eura.
Štetu oštećenom kao i paušal okrivljeni će platiti u roku od 15 dana  po
pravosnažnosti presude, a pod prijetnjom prinudnog izvršenja.  
O b r a z l o ž e n j e 
        Osnovni državni tužilac u Pljevljima optužnim predlogom Kt.br.51/11 od 14.03.2011. godine optužio je okrivljenog C. M. iz P.zbog krivičnog djela utaje iz čl. 243. st.1. KZ CG navodeći da je okrivljeni izvršio krivično djelo na način mjesto i vrijeme kako je to bliže opisano u izreci ove presude.  
        U završenoj riječi zamjenik ODT-a je u cjelosti ostao pri podignutom optužnom predlogu s tim što isti precizira ističući da umjesto riječi  "dana 04.01.2011. godine"  treba da stoje riječi "05.01.2011. godine" i predložio da sud okrivljenog oglasi krivim i osudi po zakonu.

Svjedok oštećeni M. B. u završenoj riječi je istakao da se pridružuje
krivičnom gonjenju protiv okrivljenog, i ističe imovinsko-pravni zahtjev u
iznosu od 255,00 €.
            Okrivljeni C. M. je na glavnom pretresu održanom 13.04.2011. godine u svoju odbranu istakao kao i u predmetu istražnih radnji da je bio zaposlen kao kondukter u preduzeću "VOT-TURIST" P., i da je dana 04.01.2011.godine  radio kao kondukter na relaciji Kotor-Pljevlja. Dalje je istakao da mu je na autobuskoj stanici u Budvi čovjek koga je znao iz viđenja, a čije ime i prezime ne zna, predao koverat ručno napravljen od papira iz sveske i rekao mu da su to pare za M. koji će čekati u P.. Naveo je da on nije pitao koji je iznos u koverti već je koverat samo uzeo, al se ne može sjetiti da li ga je stavio u jaknu ili u torbicu koju je sa sobom nosio. Dalje je istakao da kada je stigao na autobusku stanicu u P. niko nije čekao i nije preuzeo pomenuti koverat, a on je na pomenuti koverat zaboravio. Naveo je da ga je 10.01.2011. godine pozvao telefonom M. B. i pitao ga da li mu je V. po njemu poslao pare, a on je odgovorio da jeste, ali da ne zna gdje se nalazi taj koverat i rekao mu da će provjeriti da li je u jakni koju je tog dana oblačio. Dalje je istakao da se, kada je provjerio u jakni koja se nalazila kod njega kući, ponovo čuo sa M. i rekao mu da je pomenuti koverat izgubio i pitao ga koliko je bilo novca, a on je odgovorio 255,00 €. Napomenuo je da mu je on tada rekao da će mu dati novac čim bude imao, a da isti kod sebe trenutno nema. Tvrdi da novac nije prisvojio za sebe i da ne zna koliko je novca bilo u pomenutoj koverti jer istu nije otvarao, kao i da je M. rekao da će mu dati novac čim bude imao s obzirom da je pomenuti koverat izgubio. Istakao je da je on od 13.01.2011. godine prestao da radi u preduzeću "VOT-TURIST", a da je počeo da radi u jednoj firmi u P., te da će čim bude zaradio M. dati iznos od 255,00 €. Još jednom je istakao da ne poznaje V. V., a čovjek koji mu je na autobuskoj stanici u Budvi predao koverat takođe je još jedanput slao koverat sa novcem za M. B., i da je on tada koverat predao M. D., B. sinu koji je takođe zaposlen u preduzeću "VOT-TURIST".
            U završenoj riječi je istakao da se ne osjeća krivim, da ne priznaje krivicu, da na kraju predlaže sudu da odluči po zakonu, a takođe je istakao da će novac u cjelosti oštećenom vratiti 01.06.2011. godine jer će do tada zaraditi taj iznos.
            Sud je u cjelosti odbacio odbranu okrivljenog pošto je obezvrijeđena svim izvedenim dokazima, i ista je data sračunato na izbjegavanje krivične odgovornosti.
            U dokaznom postupku sud je saslušao svjedoka-oštećenog M. B., pročitao iskaz svjedoka V. V. od dana 10.03.2011. godine, i pročitao izvještaj iz kaznene evidencije za okrivljenog izdat od strane UP-PJ Pljevlja br. 03-245/11-1352/2 od 21.02.2011. godine.
            Nakon provedenog dokaznog postupka i nakon ocjene svih izvedenih dokaza, a cijeneći i odbranu okrivljenog sud je utvrdio da je okrivljeni C. M. iz P. izvršio krivično djelo koje mu je optužnim predlogom ODT-a stavljeno na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz svih izvedenih dokaza.
             Naime, svjedok-oštećeni M. B. je na glavnom pretresu istakao kao i u predmetu istražnih radnji da živi u selu B. sa porodicom i da poslednje nekolike godine prodaje sir V. V. iz B. na način što sir šalje kombijem firme "VOT-TURIST", a V. V. njemu šalje novac za prodati sir takođe po kondukterima i vozačima firme "VOT-TURIST", kao da već nekoliko godina praktikuje da vozači autobusa firme "VOT-TURIST"  donose novac iz B. i isti predaju njegovom sinu koji je takođe zaposlen u pomenutoj firmi, ili mu novac ostave na šalteru u autobuskoj stanici, i o tome obavjeste njega ili sina nakon čega oni uzmu novac. Dalje je istakao da ga je dana 06.01.2011.godine telefonom pozvao V. V. i pitao ga da li je dobio novac koji mu je poslao po kondukterima firme "VOT-TURIST", a da mu je on odgovorio da ga niko nije obavjestio o poslatom novcu. Dalje navodi da je odmah pozvao sina D. koji se tada nalazio u gradu u P. i rekao mu da provjeri koji kondukter i vozač su bili u tom autobusu, kao i da ih pita o poslatom novcu. Dalje je istakao da ga je nakon nekog vremena pozvao sin i rekao mu da je tu veče na liniji bio C. M. i da se novac nalazi kod njega, a da je on otišao na selo jer slavi krsnu slavu "Stjepandan", i da će mu dati novac kad dođe sa sela. Dalje je naveo da su bili praznici i da nije htio da zove C., a da ga je koliko se može sjetiti pozvao 10.01.2011. godine i pitao ga kad će mu poslati novac, a da mu je C. tada rekao da se nalazi na liniji i da su mu pare ostale na selu, pa da će kada se vrati sa linije otići na selo i donjeće mu novac. Dalje je istakao da pošto se C. nije javljao on ga je posle nekoliko dana ponovo pozvao, a on mu je rekao da nije išao na selo, ali da će za nekoliko dana pozvati njegove da iznesu novac i isti pošalju po kombiju. Napominje da je isti dan čuo od sina da je C. pričao da je pomenuti novac izgubio i da od novca nema ništa, nakon čega je ponovo telefonom pozivao C., al mu se on nije javljao te mu je putem mobilnog telefona poslao poruku, odnosno veći broj poruka gdje ga je pitao kad će mu donjeti novac. Istakao je da mu je tada C. takođe putem poruke odgovorio da ga je sramota da se javi na telefon i da je novac izgubio te da sačeka da on naplati prodatu telad. Dalje je naveo da je nakon ovoga dobio informaciju da on nije prodao telad na šta mu je skrenuo pažnju, a da mu je odgovorio da on valjda bolje zna jesu li prodata ili ne i da se u jednom momentu zakleo bratovim grobom da će mu dati novac. Dalje je istakao da ga je pitao da mu kaže tačan datum kad će mu dati novac, a on je rekao 24.01.2011. godine. Naveo je da se on sa njim čuo 23.01.2011. godine, odnosno da su izmjenili nekoliko poruka preko mobilnog telefona i on ga je pitao  gdje će se naći da mu preda novac, na šta mu je on odgovorio da od toga nema ništa da je on otišao u P., a u jednoj poruci mu je rekao da je otišao u N. i da će mu vratiti novac kad bude imao. Istakao je da mu je tada rekao da će ga prijaviti policiji i da mu je bolje da novac vrati, a da mu je on rekao da može odmah otići u policiju. Napominje da je 24.01.2011. godine otišao u policiju i prijavio C.. Još jednom je istakao da ga je 06.01.2011. godine pozvao V. V. i pitao ga da li je dobio novac koji mu je poslao po autobusu "VOT-TURIST" koji je tu veče trebalo da stigne u P. dva tri sata prije nego što ga je on pozvao i da je i ranije slao novac po kondukterima i vozačima firme "VOT-TURIST", a da on nikad nije izlazio na autobusku stanicu da čeka novac, već su kondukteri i vozači novac predavali njegovom sinu  koji je takođe zaposlen  u firmi "VOT-TURIST", ili su poslati novac ostavljali na šalteru u autobuskoj stanici i o tome telefonom obavještavali njega ili sina. Napominje da mu C. do danas nije predao poslati novac.
Sud je u cjelosti prihvatio iskaz svjedoka oštećenog smatrajući da je svjedok
oštećeni veoma objektivno svjedočio, a njegov iskaz se poklapa sa iskazom
svjedoka V. V.
Svjedok V. V. je u svom iskazu datom u predmetu istražnih radnji dana
10.03.1011.godine istakao da je dana 05.01.2011. godine došao na autobusku
stanicu  u B. i po kondukteru kombija koji je saobraćao iz P. poslao koverat u
kome se nalazio iznos od 255,00 € da isti preda M. B. iz P.. Istakao je da je
kondukter uzeo koverat s novcem i koliko se sjeća stavio ga u džep i nastavio
da prima putnike, a da je on otišao sa autobuske stanice. Napominje da je
koverat bio zalijepljen sa tri strane, a da je sa četvrte strane bio otvor i
na njemu je pisalo 255,00 €, ime M. B. i broj mobilnog telefona. Istakao  je
da se ne može sjetiti da li je istu veče ili narednog dana pozvao M. B. i
rekao mu da mu je poslao novac u iznosu od 255,00 €, a da mu je kasnije M.
rekao da mu kondukter nije predao novac, te da mu je obećavao da će mu novac
dati, ali da mu isti nije predao novac. Napominje da C. M. ne poznaje, da
konduktera kome je kritične večeri predao novac nikada ranije nije vidio, niti
ga je posle kritične večeri gledao. Istakao je da je on i ranije više puta po
kondukterima kombija iz P. slao novac za M. B. i da su mu svaki put kondukteri
predavali poslati novac, a da nikakvih problema nije bilo. Još jednom je
napmenuo da je po kondukteru poslao koverat u kome se nalazio iznos od 255,00
€, a da kondukter pred njim nije prebrojavao novac.
            Sud je u cjelosti prihvatio iskaz svjedoka, smatrajući da je svjedok veoma objektivno svjedočio.
Iz izvještaja iz kaznene evidencije za okivljenog izdat od strane UP PJ
Pljevlja br. 03-245/11-1352/2 od 21.02.2011. godine se konstatuje da
okrivljeni ranije nije osudjivan.
            Kod ovakvog činjeničnog stanja, sud je utvrdio da je okrivljeni izvršio predmetno krivično djelo koje mu se optužnim predlogom stavlja na teret kao i da u njegovim radnjama stoje svi bitni elementi bića utuženog krivičnog djela, jer je sud na osnovu svih izvedenih dokaza utvrdio da je okrivljeni u namjeri da sebi pribavi protivpravnu imovinsku korist, prisvojio tudju pokretnu stvar koja mu je povjerena, a to je suma od 255,00 eura koje mu je u B.i dao V. V. da ponese u P. oštećenom M. B.. Tu činjenicu ne spori ni okrivljeni da mu je dat novac, ali u svojoj odbrani je sporio namjeru prisvajanja, ističući da je navodno izgubio taj novac. Medjutim, povezujući iskaze svjedoka M. B. i V. V. sa odbranom okrivljenog, i samim ponašanjem okrivljenog nekoliko dana nakon primanja novca, kao i činjenice da okrivljeni ni do današnjeg dana nije oštećenom dao taj novac, nedvosimisleno ukazuju da je okrivljeni upravo sa namjerom prisvajanja i uzeo taj novac od V.. Dakle, utvrdjeno je da je okrivljeni sa umišljanjem prisvojio tudju pokretnu stvar - novac koji mu je povjeren,  pa ga je oglasio krivim i osudio po zakonu.
Sud je cijenio i odbranu okrivljenog pa je utvrdio da je ona sračunata radi
izbjegavanja krivične odgovornosti, a ista je i u suprotnosti sa svim
izvedenim dokazima u konkretnom slučaju i ista je obezvrijeđena tim dokazima.
Prilikom odredjivanja vrste kazne i prilikom odmjeravanja njene visine sud je
u okviru opšte svrhe krivičnih sankcija cijenio i svrhu kazne zatvora pa je
mišljenja da je neophodno radi krivično-pravne zaštite protiv okrivljenog
izreći ovakvu vrstu kazne i da se jedino ovom vrstom kazne može postići svrha
kažnjavanja. Pri ovome sud je imao u vidu činjenicu da okrivljeni nije priznao
krivicu, niti je oštećnom vratio novac, već stalno prolongira rok vraćanja
novca oštećenom,  pa mu je to uzeo kao otežavajuću okolnost.
U smislu člana 199. i 202. ZKP CG sud je obavezao okrivljenog da na ime
paušala  plati iznos od 27,50 eura.
Shodno članu 212. ZKP CG sud je obavezao okrivljenog da na ime štete oštećenom
plati iznos od 255,00 eura, koliko i iznosi imovinsko pravni zahtjev
oštećenog.
            Sa iznijetih razloga odlučeno je kao u izreci presude.  
OSNOVNI SUD U PLJEVLJIMA
dana 13.04.2011. godine 
Zapisničar,
S u d i j a,
Đondović Milenka
Branko Pejović  
PRAVNA POUKA : protiv ove presude dozvoljena je žalba u roku od 8 dana po
                                 prijemu iste Višem sudu u Bijelom Polju a preko ovog suda.  
DOSTAVLJENO:
1x ODT Pljevlja
1x okrivljenom
4x u predmet  