K.br. 10/13
U IME CRNE GORE
OSNOVNI SUD U DANILOVGRADU kao krivični, po sudiji Vladimiru Novoviću, kao
pojedincu, uz učešće Branke Nikolić, kao zapisničara, u krivičnom predmetu
protiv okrivljenog S.D. iz Danilovgrada, zbog krivičnog djela krađa iz čl.239
st.1 KZ, odlučujući po optužnom predlogu Osnovnog državnog tužilaštva iz
Podgorice Kt.br.111/13 od 15.02.2013.godine, koji je na glavnom pretresu
zastupala Snežana Šišević, zamjenik ODT-a iz Podgorice, nakon održanog glavnog
i javnog pretresa dana 03.04.2013.godine u prisustvu zastupnika optužbe,
okrivljenog i ovlašćenog predstavnika oštećene Elektrodistribucije Podgorica
N.S.S. donio je dana 03.04.2013.godine i istog dana javno objavio
PRESUDU
Okrivljeni S.D., od oca S. i majke M., rođene P., rođen 14.04.1955.godine u
Danilovgradu, sa prebivalištem u D. D.i b.b., državljanin Crne Gore, pismen,
završio Višu elektrotehničku školu, po zanimanju elektrotehničar, neoženjen,
bez djece, lošeg imovnog stanja, neosuđivan.
Kriv je
Što je:
Dana 17.05.2012.godine, u naselju Potočilo, Opština Danilovgrad, svjestan svog
djela, čije je izvršenje htio, a znajući da je njegovo djelo zabranjeno,
oduzeo tuđu pokretnu stvar-električnu energiju, vlasništvo oštećenog preduzeća
"Elektrodistribucije" Podgorica, u namjeri da njenim prisvajanjem sebi pribavi
protivpravnu imovinsku korist u iznosu od preko 150,00 eura, na način što se
priključio kablom SKS LNG direktno sa distributivne mreže do razvodne table, a
od razvodne table do stambenog objekta kablom PGP 4x6 mm² bez brojila, u čemu
je otkriven kontrolom ovlašćenih radnika oštećenog preduzeća.
- čime je počinio krivično djelo kradja iz čl.239 st.1 KZ.
Pa sud okrivljenom primjenom citiranog zakonskog propisa, te čl. 4, 5, 13, 15,
36, 42, 52, 53 i 54 KZ i čl.226, 229 i 374 ZKP-a i z r i č e
USLOVNU OSUDU
Kojom mu utvrdjuje kaznu zatvora u trajanju od 3 (tri) mjeseca i istovremeno
odredjuje da se ista neće izvršiti ako okrivljeni za vrijeme od 1 (jedne)
godine po pravosnažnosti presude ne učini novo krivično djelo.
Dužan je okrivljeni da na ime troškova krivičnog postupka - sudskog paušala
uplati u korist budžeta Crne Gore iznos od 30,00 eura, u roku od 15 dana po
pravosnažnosti presude.
Na osnovu čl.239 st.2 ZKP-a, oštećena Elektrodistribucija Podgorica se radi
ostvarivanja imovinsko-pravnog zahtjeva upućuje na parnični postupak.
O b r a z l o ž e nj e
Optužnim predlogom ODT-a Podgorica Kt.br.111/13 od 15.02.2013.godine,
stavljeno je na teret okrivljenom S.D. da je izvršio krivično djelo krađa iz
čl.239 st.1 KZ, a na način opisan kao u izreci presude. Zastupnik optužnog
predloga je u završnoj riječi predložio da sud okrivljenog oglasi krivim i
osudi po zakonu.
Okrivljeni S.D. u odbrani datoj u istražnom postupku i na glavnom pretresu u
bitnom je naveo da je tačno da je negdje u maju mjesecu 2012.godine u mjestu
Potočilo sa niskonaponske mreže sproveo jedan kabl sa koga je trošio struju za
potrebe obnavljanja svoje kuće. Pojasnio je da struja nije išla preko
električnog brojila, kao i da su tačni navodi iz zapisnika o kontroli. Istakao
je da je sa Elektrodistribucijom dogovorio da izmiri ono što se od njega
potražuje, kao i da je poslije ove kontrole postavio brojilo tako da se
utrošak električne energije sada uredno registruje. Na glavnom pretresu je
dodao da je Elektrodistribuciji Podgorica zbog ovog događaja platio iznos od
384,00 eura, te da mu je ostalo da plati još 557,04 eura. U završnoj riječi je
kazao da se kaje zbog učinjenog.
Sud je na glavnom pretresu u dokaznom postupku saslušao ovlašćenog
predstavnika oštećene Elektrodistribucije Podgorica N.S.S., pročitao zapisnik
o kontroli mjernog mjesta Elektrodistribucije Podgorica br.018686 od
17.05.2012. godine i pročitao izvod iz kaznene evidencije Uprave policije
Ispostava Danilovgrad od 25.02.2013.godine, izdat na ime okrivljenog S.D..
Ovlašćeni predstavnik oštećene Elektrodistribucije Podgorica N.S.S. u iskazu
datom na glavnom pretresu u bitnom je navela da se pridružuje krivičnom
gonjenju protiv okrivljenog i da postavlja imovinsko-pravni zahtjev u iznosu
od 557,04 eura. Pojasnila je da je oštećena povodom ovog događaja potraživala
od okrivljenog iznos od 741,20 eura, a da je od tog iznosa okrivljeni platio
384,28 eura.
Iz sadržine zapisnika o kontroli mjernog mjesta Elektrodistribucije Podgorica
br.018686 od 17.05.2012.godine, utvrđuje se da su ovlašćeni radnici
Elektrodistribucije dana 17.05.2012.godine, prilikom vršenja kontrole objekta
okrivljenog S.D. u mjestu Potočilo, zatekli da okrivljeni ne posjeduje
brojilo, da se direktno priključio na mrežu kablom SKS LNG do razvodne table,
a od razvodne table do kuće kablom PGP 4x6 mm². U domaćinstvu su zatečeni
električni aparati: klima, zamrzivač, frižider, šporet, televizor i radijator
jačine 2 KW.
Iz izvoda iz kaznene evidencije Uprave policije Ispostava Danilovgrad od
25.02.2013.godine, izdatog na ime okrivljenog S.D., utvrđuje se da okrivljeni
nije osuđivan.
Na osnovu naprijed izložene činjenične gradje, koja proizilazi iz sadržine
dokaza provedenih na glavnom pretresu, ovaj sud je nesumnjivo zaključio, da su
se u radnjama okrivljenog S.D. stekla sva obilježja bića krivičnog djela krađa
iz čl.239 st.1 Krivičnog zakonika. Naime, okrivljeni je dana
17.05.2012.godine, u naselju Potočilo, Opština Danilovgrad, svjestan svog
djela, čije je izvršenje htio, a znajući da je njegovo djelo zabranjeno,
oduzeo tuđu pokretnu stvar-električnu energiju, vlasništvo oštećenog preduzeća
"Elektrodistribucije" Podgorica, u namjeri da njenim prisvajanjem sebi pribavi
protivpravnu imovinsku korist u iznosu od preko 150,00 eura, na način što se
priključio kablom SKS LNG direktno sa distributivne mreže do razvodne table, a
od razvodne table do stambenog objekta kablom PGP 4x6 mm² bez brojila, u čemu
je otkriven kontrolom ovlašćenih radnika oštećenog preduzeća.
Sve naprijed navedene činjenice utvrđene su iz odbrana okrivljenog S.D. iz
istražnog postupka i sa glavnog pretresa i zapisnika o kontroli mjernog mjesta
Elektrodistribucije Podgorica br.018686 od 17.05.2012.godine.
Naime, iz zapisnika o kontroli mjernog mjesta Elektrodistribucije Podgorica
br.018686 od 17.05.2012.godine utvrđeno je da su ovlašćeni radnici
Elektrodistribucije dana 17.05.2012.godine, prilikom vršenja kontrole objekta
okrivljenog S.D. u mjestu Potočilo koje pripada području opštine Danilovgrad,
zatekli da okrivljeni ne posjeduje brojilo, da se direktno priključio na mrežu
kablom SKS LNG do razvodne table, a od razvodne table do kuće kablom PGP 4x6
mm². Sve ovo potvrdio je u odbranama i okrivljeni koji je priznao da su tačni
navodi iz zapisnika o kontroli mjernog mjesta, da je sa niskonaponske mreže
sproveo jedan kabl preko kojeg je trošio električnu energiju, te da se
utrošena električna energija nije evidentirala preko električnog brojila jer
ga nije bilo. Na taj način okrivljeni je oduzimao tuđu pokretnu stvar –
električnu energiju vlasništvo oštećene Elektrodistribucije Podgorica.
Krivično djelo krađa iz čl.239 st.1 KZ čini onaj ko tuđu pokretnu stvar oduzme
drugom u namjeri da njenim prisvajanjem sebi ili drugom pribavi protivpravnu
imovinsku korist. Iz provedenih dokaza koji su već analizirani, proizilazi da
namjera okrivljenog nije bila da pribavi malu imovinsku korist, jer učinilac
koji krade struju, na način što priključuje električnu instalaciju na
električnu mrežu mimo brojila, odnosno što struju uvodi do potrošačkih tačaka,
tako da se njen utrošak ne registruje preko brojila, ima namjeru da to čini
dok god bude u mogućnosti.
Sud nalazi da je okrivljeni imajući u vidu sve okolnosti konkretnog slučaja,
navedeno krivično djelo učinio sa direktnim umišljajem, jer je bio svjestan
svog djela i htio je njegovo izvršenje, a sa namjerom pribavljanja
protivpravne imovinske koristi preko 150,00 eura. Zbog toga se u njegovim
radnjama stiču sva bitna obilježja bića krivičnog djela krađa iz čl.239 st.1
KZ, pa je istog valjalo oglasiti krivim i izreći mu krivičnu sankciju.
Sud je prilikom odlučivanja o vrsti i visini krivične sankcije za okrivljenog,
imao u vidu sve okolnosti na strani okrivljenog koje su od značaja za izbor i
visinu u smislu čl.42 KZ, pa je od olakšavajućih okolnosti našao da je
neosuđivan, što je utvrdjeno iz citiranog izvoda iz kaznene evidencije, da je
izrazio kajanje zbog učinjenog, te da je oštećenoj isplatio dio od iznosa koji
ona od njega potražuje zbog ovog događaja, dok otežavajućih okolnosti nije
bilo, pa je sud okrivljenom izrekao uslovnu osudu kojom mu je utvrdio kaznu
zatvora u trajanju od 3 (tri) mjeseca i istovremeno odredio rok provjeravanja
od 1(jedne) godine, odnosno da se utvrdjena kazna neće izvršiti ako okrivljeni
za vrijeme od 1 godine po pravosnažnosti presude ne izvrši novo krivično
djelo. Sud je našao da se u konkretnom slučaju, a imajući u vidu naprijed
navedene olakšavajuće okolnosti može očekivati da će se upozorenjem uz
prijetnju kaznom uticati na okrivljenog da ubuduće ne vrši krivična djela, te
da nije nužno da se kazna primijeni radi krivično-pravne zaštite, pa sud
nalazi da će se uslovnom osudom iz izreke ove presude u potpunosti ostvariti
svrha izricanja ove krivične sankcije iz čl.52 KZ u okviru opšte svrhe
propisivanja i izricanja krivičnih sankcija iz čl.4 st.2 KZ.
O troškovima krivičnog postupka odlučeno je na osnovu čl.226 i 229 ZKP-a, pa
kako je okrivljeni oglašen krivim, isti je obavezan da plati budžetu Crne Gore
na ime troškova krivičnog postupka - sudskog paušala iznos od 30,00 eura, koji
iznos je odmjeren srazmjerno trajanju, složenosti ovog postupka i imovnom
stanju okrivljenog. Navedeni iznos okrivljeni je dužan platiti u roku od 15
dana po pravosnažnosti presude.
Shodno čl. 239 st. 2 ZKP-a sud je oštećenu Elektrodistribuciju Podgorica, radi
ostvarivanja imovinsko-pravnog zahtjeva uputio na parnični postupak, obzirom
da podaci krivičnog postupka nijesu pružali pouzdan osnov ni za potpuno ni za
djelimično presudjenje, a pribavljanje dokaza o tome vodilo je nepotrebnom
odugovlačenju postupka.
Sa iznijetog, a primjenom čl.374 ZKP-a, odlučeno je kao u izreci ove presude.
ZAPISNIČAR, S U D I J A,
Branka Nikolić Vladimir Novović
D-na:
- ODT Podgorica
- Okrivljenom S.D.
- Po pravosnažnosti oštećenoj Elektrodistribuciji Podgorica
PRAVNA POUKA: Protiv ove presude može se izjaviti žalba Višem sudu u Podgorici
u roku od 8 dana od dana prijema pismenog otpravka, a preko ovog suda.