P.br.14/11
OSNOVNI SUD U DANILOVGRADU kao parnični,prvostepeni po sudiji Raičević Željku
u pravnoj stvari tužitelja M. Z.,K. V. i P. N. koje zastupaju punomoćnici L.
N. i L. N. adv. iz Podgorice, protiv tuženog Zavoda za izvršenje krivičnih
sankcija KPD – Spuž radi naknade štete vr.sp.1.964 eura nakon održane glavne
javne rasprave zaključene dana 24.5.2011 godine, dana 24.6.2011 godine donio
je
P R E S U D U
USVAJA SE tužbeni zahtjev tužitelja pa se tuženi Zavod za izvršenje krivičnih
sankcija KPD- Spuž obavezuje da im na ime naknade štete zbog izmakle koristi
za 2010 godinu isplati iznos od 1.964 eura sa zakonskom kamatom počev od
20.4.2011. godine pa do isplate kao i na ime troškova postupka iznos od 846
eura sve prednje iznose u roku od 15 dana po pravosnažnosti presude pod
prijetnjom prinudnog izvršenja.
O b r a z l o ž e nj e
Tužitelji su tužbom i riječju na raspravi preko punomoćnika predstavili da je
njihov pravni prethodnik bio vlasnik poljoprivrednog zemljišta koje je bilo
izuzeto i prešlo u sastav kompleksa KPD Spuž. Stupanjem na snagu zakona o
vraćanju ranijim vlasnicima poljoprivrednog zemljišta iz društvene svojine
stekli su se uslovi za povraćaj pa je tuženi obavezan da njihovom pravnom
prethodniku pok.ocu M. M. obezbijedi drugo odgovarajuće zemljište po čemu ni
do danas tuženi nije postupio, i tužitelji trpe štetu u vidu izmakle koristi
koju su do sada ostvarivali u sudskom postupku zaključno sa 2009. godinom u
predmetu P.br. 63/2010.U završnom izlaganju predloženo je da sud usvoji
tužbeni zahtjev kako je to opredijeljeno na ročištu i obaveže tuženog na
plaćanje troškova postupka na ime sastava tužbe takse na tužbu i odluku
troškove vještačenja i pristupa punomoćnika na ročišta sve po AT-u.
U odgovoru na tužbu zastupnik tužene nije osporio obavezu utvrdjenu u upravnom
postupku da se tužiteljima da drugo odgovarajuće zemljište te da i pored
pravosnažnog rješenja tuženi još uvijek nije u mogućnosti da postupi po nalogu
iz istog jer za sada ne posjeduje drugo zemljište.U završnom izlaganju
predloženo je da sud odbije tužbeni zahtjev kao neosnovan.
U dokaznom postupku sud je proveo dokazivanje uvidjajem lica mjesta i
vještačenjem po vještaku poljoprivredne struke, uvidom u spise ovog suda P.br.
63/2010.
Uvidom u spise ovog suda P.br. 63/2010 utvrdjuje se da su tužitelji po istom
činjeničnom i pravnom osnovu u odnosu na tuženog naknadili štetu na ime
izmakle koristi za navedene nepokretnosti za 2009. godinu .
Vještačenjem po vještaku poljoprivredne struke utvrdjuje se da bi se sa
površine od 5.170 m2 za jednu godinu mogla ostvariti vrijednost od proizvodnje
kupusa i krompira nakon odbitka troškova proizvodnje u ukupnom iznosu od 1.964
eura, a ovo poštujući plodored usjeva uz prosječne uslove koji vladaju za
područje gdje se nalaze nepokretnosti.
Uvidjajem lica mjesta utvrdjuje se da se radi o kat. parceli broj 163/1 KO
Grbe a neposrednim opažajem konstatuje se da se na navedenoj parceli nalazi
dio zatvorskog kruga poslovne zgrade u privredi i prilazni asfaltni put.
Cijeneći provdene dokaze kako pojedinačno tako i u zbiru te rezultat
cjelokupnog dokaznog postupka sud nalazi da je tužbeni zahtjev tužitelja
osnovan.
U postupku je utvrdjeno, a i medju strankama je nesporna obaveza iz
pravosnažnog rješenja donešenog u upravnom postupku da se tužiteljima da drugo
odgovarajuće zemljište koja obaveza nije ispunjena , pa je nedavanjem drugog
odgovarajućeg zemljišta tužiteljima onemogućeno da vrše svoja svojinska prava
, a u okviru tog prava i pravo korišćenja svoje stvari čime trpe materijalnu
štetu.Dakle tužitelji trpe štetu zbog toga što tuženi nije ispunio svoju
obavezu u čemu se sastoji njena protivpravna radnja koja je u očiglednoj
uzročnoj vezi sa nastalom posledicom – pričinjenom štetom , čime je spriječeno
povećanje imovine tužitelja koje se ogleda u izgubljenoj koristi od korišćenja
nepokretnosti pa je zahtjev i pravo na naknadu štete zbog izmakle koristi za
navedeni period u cjelosti osnovan a ovo shodno članu 148, 149 i 196 Zakona o
obligacionim odnosima.
Shodno čl. 152 ZPP-a sud je obavezao tuženog na plaćanje troškova postupka
koji troškovi se odnose na sastav tužbe 150 eura, takse na tužbu i odluku od
po 48 eura, pristup punomoćnika na tri održana ročišta po 150 eura te troškove
vještačenja 150 eura što ukupno čini dosudjeni iznos.
.
OSNOVNI SUD U DANILOVGRADU
Dana 24.6.2011.godine
S U D I J A,
Raičević Željko
DN-a:
Punomoćniku tužitelja
Tuženom