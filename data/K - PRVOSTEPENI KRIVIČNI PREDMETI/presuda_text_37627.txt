K.br. 15/13
U IME CRNE GORE

OSNOVNI SUD U DANILOVGRADU kao krivični, po sudiji Vladimiru Novoviću, kao pojedincu, uz učešće Branke Nikolić kao zapisničara, u krivičnom predmetu protiv okrivljenog M.N. iz Danilovgrada, zbog krivičnog djela kradja iz čl.239 st.1 KZ, odlučujući po optužnom predlogu Osnovnog državnog tužilaštva iz Podgorice Kt.br.1767/12 od 22.02.2013.godine, koji je na glavnom pretresu zastupao Grujo Radonjić, zamjenik ODT-a iz Podgorice, nakon održanog glavnog i javnog pretresa dana 14.10.2013.godine u prisustvu zastupnika optužbe i okrivljenog, donio je dana 16.10.2013.godine i istog dana javno objavio 

PRESUDU
Okrivljeni M.N., od oca L. i majke S., rođene R., rođen 29.10.1960.godine u
Nikšiću, sa mjestom prebivališta u D.- G. Z. b.b., državljanin Crne Gore,
pismen, završio srednju tehničku školu, razveden, otac dvoje djece, bavi se
poljoprivredom i otkupom i prodajom sekundarnih sirovina, lošeg imovnog
stanja, osuđivan presudom Osnovnog suda u Titogradu K.br. 474/93 od
31.12.1993.godine, zbog krivičnog djela iz čl.190 st.1 KZ CG na 7 mjeseci
zatvora uslovno na 2 godine i presudom Osnovnog suda u Danilovgradu K.br.82/05
od 11.02.2009.godine, zbog krivičnog djela iz čl.220 st.3 i 35 st.1 KZ, na 1
godinu zatvora uslovno na 2 godine.
Kriv je
Što je:
Krajem avgusta 2012.godine u D., u mjestu R.-G. Z., opština D., oduzeo tuđu
pokretnu stvar-električnu energiju, vlasništvo oštećene "Elektrodistribucije"
Podgorica, u namjeri da njenim prisvajanjem sebi pribavi protivpravnu
imovinsku korist u vrijednosti preko 150,00 eura, na način što je kabl
dimenzija 3x1,5 mm2 priključio direktno na elektrodistributivnu mrežu, mimo
mjernog mjesta, a na kabl mješalicu, tako da se utrošak električne energije
nije mogao registrovati, pri čemu je bio svjestan svog djela čije je izvršenje
htio, znajući da je njegovo djelo zabranjeno.
- čime je počinio krivično djelo krađa iz čl.239 st.1 KZ.
Pa sud okrivljenog primjenom citiranog zakonskog propisa, te čl. 4, 5, 13, 15,
32, 41 i 42 KZ i čl.226, 229 i 374 ZKP-a,
O S U Đ U J E
Na kaznu rad u javnom interesu u trajanju od 120 (stotinudvadeset) časova, a
koji se ima izvršiti za vrijeme od 3 mjeseca, s tim što kazna ne može biti
duža od 60 časova u toku jednog mjeseca.
Ukoliko okrivljeni ne vrši rad u javnom interesu, ova kazna će se zamijeniti
kaznom zatvora, tako što će se svakih započetih 60 časova rada u javnom
interesu zamijeniti kaznom zatvora u trajanju od jednog mjeseca.
Dužan je okrivljeni da na ime troškova krivičnog postupka-sudskog paušala
uplati budžetu Crne Gore iznos od 30,00 eura, a u roku od 15 dana po
pravosnažnosti presude.
O b r a z l o ž e nj e

Optužnim predlogom ODT-a Podgorica Kt.br.1767/12 od 22.02.2013.godine, a koji je preciziran na glavnom pretresu, stavljeno je na teret okrivljenom M.N.u da je počinio krivično djelo kradja iz čl.239 st.1 KZ, a na način, mjesto i vrijeme kako je to predstavljeno u izreci presude. Zastupnik optužnog predloga je u završnoj riječi predložio da sud okrivljenog oglasi krivim i osudi u okviru zakonom propisane kazne.

Okrivljeni M.N. u odbrani datoj u istražnom postupku i na glavnom pretresu u
bitnom je naveo da je u toku 2012.godine u mjestu R.-G.Z. držao ribnjak, farmu
i mali auto-otpad. Tvrdi da je tačno da su radnici "Elektrodistribucije" dana
10.09.2012.godine došli kod njega u kontrolu, te da su zatekli da je on jedan
električni kabl priključio direktno na stub za prenos električne energije i to
bez mjernog mjesta. Pojasnio je da mjerno mjesto nije postojalo, odnosno da
nije postojalo električno brojilo preko kojeg bi se mjerio utrošak električne
energije, te da je imao dva kabla i to podzemni koji nije bio priključen na
elektrodistributivnu mrežu i nadzemni koji je bio priključen na
elektrodistribitivnu mrežu. Istakao je da je prisustvovao ovoj kontroli, da je
potpisao zapisnik o kontroli mjernog mjesta, te da u vrijeme kontrole na
električni kabl nije bilo priključeno ništa. Dalje je naveo da je 15 dana
prije kontrole koristio električnu energiju preko nadzemnog kabla, mimo
brojila, i to u kontinuitetu od 5 dana. Naglasio je da je tih 5 dana na ovaj
nadzemni kabl bila priključena mješalica, jer je vršio zidanje, a kabl je bio
dimenzija 3x1,5 mm2. Dodao je da je oštećenoj "Elektrodistribuciji" Podgorica
isplatio cjelokupni iznos, tj. iznos od 809,86 eura koji je oštećena
potraživala od njega zbog neovlašćenog utroška električne energije. Prihvatio
je da mu sud izrekne kaznu rad u javnom interesu za slučaj da bude oglašen
krivim. U završnoj riječi je kazao da se kaje zbog učinjenog.
Sud je na glavnom pretresu u dokaznom postupku pročitao iskaz ovlašćenog
predstavnika oštećene „Elektrodistribucije“ Podgorica N.S.S. sa glavnog
pretresa od 15.05.2013.godine, pročitao iskaz svjedoka S.LJ. sa glavnog
pretresa od 15.05.2013.godine, pročitao iskaz svjedoka V.D. sa glavnog
pretresa od 15.05.2013.godine, pročitao zapisnik o kontroli mjernog mjesta
„Elektrodistribucije“ Podgorica br.037934 od 10.09.2012.godine, izvršio uvid u
uplatnicu od 31.01.2013.godine i pročitao izvod iz kaznene evidencije Uprave
policije PJ Nikšić br. 411 od 11.03.2013.godine, izdat na ime okrivljenog
M.N..
Ovlašćeni predstavnik oštećene „Elektrodistribucije“ Podgorica N.S.S. u iskazu
datom na glavnom pretresu u bitnom je navela da se pridružuje krivičnom
gonjenju protiv okrivljenog, a da ne postavlja imovinsko-pravni zahtjev, jer
je okrivljeni M.N. oštećenoj "Elektrodistribuciji" Podgorica platio iznos od
809,86 eura, koji je oštećena potraživala od njega zbog neovlašćenog utroška
električne energije.
Svjedok S.LJ., ovlašćeni radnik "Elektrodistribucije" Podgorica, u iskazu
datom na glavnom pretresu u bitnom je naveo da je kritičnom prilikom sa
kolegama V.D.om, V.V.om i Tomašević Lukom vršio kontrolu električnih
instalacija i brojila u mjestu R.-G.Z.. Kada su došli kod M.N. blizu njegovog
otpada sekundarnih sirovina zatekli su da mjerno mjesto ne postoji, a da se na
imanju M.N. nalaze 2 nadzemna kabla 3x1,5 mm2 koji su bili prikopčani direktno
na elektrodistributivnu mrežu. Na ove kablove u vrijeme kontrole nije bilo
priključeno ništa. Nije obraćao pažnju da li je postojao kakav podzemni kabl,
obzirom da je zatečeno da su na elektrodistributivnu mrežu mimo bilo kakvog
mjerenja bila direktno priključena dva nadzemna kabla. Ova dva kabla su nakon
izvršene kontrole skinuta sa elektrodistributivne mreže.
Svjedok V.D., ovlašćeni radnik "Elektrodistribucije" Podgorica, u iskazu datom
na glavnom pretresu u bitnom je naveo da su kritičnom prilikom, on, S.LJ.,
Tomašević Luka i V.V. bili u kontroli električnih instalacija i brojila u selu
R.-G.Z.. Prilikom kontrole blizu otpada M.N., zatekli su da su dva kabla 3x1,5
mm2 prikopčana direktno na stub elektrodistributivne mreže, bez mjernog
mjesta, a na tim kablovima u vrijeme kontrole nije bilo priključeno ništa.
M.N. je na licu mjesta kazao da su ovi kablovi njegovi. Ova dva kabla su
isključili sa elektrodistributivne mreže.
Iz sadržine zapisnika o kontroli mjernog mjesta „Elektrodistribucije“
Podgorica br.037934 od 10.09.2012.godine, utvrđuje se da su ovlašćeni radnici
Elektrodistribucije u trenutku vršenja kontrole u mjestu R.-G.Z., kod
okrivljenog M.N. zatekli da isti posjeduje dva kabla 3x1,5 mm2, koji su
prikopčani direktno na mrežu bez mjernog mjesta (mjerno mjesto ne postoji), te
da u trenutku kontrole na ove kablove nije bilo prikopčano ništa. Nakon
kontrole izvršeno je isključenje.
Iz uplatnice od 31.01.2013.godine utvrđuje se da je okrivljeni M.N. dana
31.01.2013.godine platio oštećenoj "Elektrodistribuciji" Podgorica iznos od
404,93 eura.
Iz izvoda iz kaznene evidencije Uprave policije PJ Nikšić br. 411 od
11.03.2013.godine, izdatog na ime okrivljenog M.N., utvrđuje se da je
okrivljeni M.N. osuđivan presudom Osnovnog suda u Titogradu K.br. 474/93 od
31.12.1993.godine, zbog krivičnog djela iz čl.190 st.1 KZ CG na 7 mjeseci
zatvora uslovno na 2 godine i presudom Osnovnog suda u Danilovgradu K.br.82/05
od 11.02.2009.godine, zbog krivičnog djela iz čl.220 st.3 i 35 st.1 KZ, na 1
godinu zatvora uslovno na 2 godine.
Sud je cijenio iskaze svjedoka S.LJ. i V.D., pa je našao da su se isti
istinito izjašnjavali o činjenicama važnim za ovu krivičnu stvar. Iskazi ovih
svjedoka su medjusobno saglasni, a potvrđeni su i zapisnikom o kontroli
mjernog mjesta „Elektrodistribucije“ Podgorica br.037934 od 10.09.2012.godine.
Na osnovu naprijed izložene činjenične gradje, koja proizilazi iz sadržine
dokaza provedenih na glavnom pretresu, ovaj sud je nesumnjivo zaključio, da su
se u radnjama okrivljenog M.N. stekla sva obilježja bića krivičnog djela
kradja iz čl.239 st.1 Krivičnog zakonika. Naime, okrivljeni je krajem avgusta
2012.godine u D., u mjestu R.-G.Z., opština D., oduzeo tuđu pokretnu stvar-
električnu energiju, vlasništvo oštećene "Elektrodistribucije" Podgorica, u
namjeri da njenim prisvajanjem sebi pribavi protivpravnu imovinsku korist u
vrijednosti preko 150,00 eura, na način što je kabl dimenzija 3x1,5 mm2
priključio direktno na elektrodistributivnu mrežu, mimo mjernog mjesta, a na
kabl mješalicu, tako da se utrošak električne energije nije mogao
registrovati, pri čemu je bio svjestan svog djela čije je izvršenje htio,
znajući da je njegovo djelo zabranjeno.
Sve naprijed navedene činjenice utvrdjene su iz odbrane okrivljenog M.N.,
iskaza svjedoka S.LJ. i V.D. i zapisnika o kontroli mjernog mjesta
„Elektrodistribucije“ Podgorica br.037934 od 10.09.2012.godine.
Naime, iz odbrane okrivljenog M.N., koja ima kvalitet priznanja, utvrđuje se
da je on oko 15 dana prije kontrole radnika „Elektrodistribucije“ Podgorica,
koja je kontrola bila dana 10.09.2012.godine, a što se utvrđuje i iz zapisnika
o kontroli mjernog mjesta Elektrodistribucije Podgorica br. 037934 od
10.09.2012.godine, tj. krajem avgusta 2012.godine, u mjestu R.-G.Z., koje
pripada području opštine Danilovgrad, nadzemni kabl dimenzija 3x1,5 mm2,
priključio direktno na elektrodistributivnu mrežu oštećene
"Elektrodistribucije" Podgorica, mimo mjernog mjesta, a na kabl mješalicu,
koju je koristio radi zidanja. Na taj način oduzimao je tuđu pokretnu stvar-
električnu energiju vlasništvo oštećene. Okrivljeni nije poricao ni da je taj
kabl zatečen priključen na elektrodistributivnu mrežu, prilikom vršenja
kontrole od strane radnika Elektrodistribucije, s tim što u vrijeme kontrole,
tj. dana 10.09.2012.godine na isti nije bio priključen niti jedan potrošač. I
svjedoci S.LJ. i V.D., ovlašćeni radnici “Elektrodistribucije“ Podgorica koji
su bili u kontroli potvrđuju da su u kontroli kod okrivljenog M.N. zatekli
istina dva kabla 3x1,5 mm2, koji su bili prikopčani direktno na
elektrodistributivnu mrežu, mimo mjernog mjesta, a na kojim kablovima u
vrijeme kontrole nije bilo ništa priključeno. Ove činjenice potvrđene su i
zapisnikom o kontroli mjernog mjesta “Elektrodistribucije“ Podgorica br.037934
od 10.09.2012.godine.
Krivično djelo kradja iz čl.239 st.1 KZ čini onaj ko tudju pokretnu stvar
oduzme drugom u namjeri da njenim prisvajanjem sebi ili drugom pribavi
protivpravnu imovinsku korist. Iz provedenih dokaza koji su već analizirani,
proizilazi da namjera okrivljenog nije bila da pribavi malu imovinsku korist,
jer učinilac koji krade struju, na način što struju uvodi do potrošačkih
tačaka, tako da se njen utrošak ne registruje preko brojila, ima namjeru da to
čini dok god bude u mogućnosti. Ovo posebno kod činjenice što kabl preko kojeg
je u vrijeme izvršenja krivičnog djela trošio struju nije uklonio, već ga je
ostavio priključenog.
Sud nalazi da je okrivljeni imajući u vidu sve okolnosti konkretnog slučaja,
navedeno krivično djelo učinio sa direktnim umišljajem, jer je bio svjestan
svog djela i htio je njegovo izvršenje, a sa namjerom pribavljanja
protivpravne imovinske koristi preko 150,00 eura. Zbog toga se u njegovim
radnjama stiču sva bitna obilježja bića krivičnog djela krađa iz čl.239 st.1
KZ, pa je istog valjalo oglasiti krivim i izreći mu krivičnu sankciju.
Sud je prilikom odlučivanja o kazni imao u vidu sve okolnosti na strani
okrivljenog u smislu čl. 42 KZ, pa je od olakšavajućih okolnosti na strani
okrivljenog našao da je priznao izvršenje krivičnog djela, da je u potpunosti
obeštetio oštećenu u iznosu koji je oštećena potraživala od njega i da je otac
dvoje djece, a od otežavajućih okolnosti da je osuđivan presudom Osnovnog suda
u Titogradu K.br. 474/93 od 31.12.1993.godine, zbog krivičnog djela iz čl.190
st.1 KZ CG na 7 mjeseci zatvora uslovno na 2 godine i presudom Osnovnog suda u
Danilovgradu K.br.82/05 od 11.02.2009.godine, zbog krivičnog djela iz čl.220
st.3 i 35 st.1 KZ, na 1 godinu zatvora uslovno na 2 godine, pa je kod takvog
stanja, a imajući u vidu da je okrivljeni pristao na izricanje kazne rad u
javnom interesu, na osnovu čl. 41 KZ, okrivljenom izrekao kaznu rad u javnom
interesu u trajanju od 120 (stotinudvadeset) časova, a koji se ima izvršiti za
vrijeme od 3 mjeseca, s tim što kazna ne može biti duža od 60 časova u toku
jednog mjeseca, nalazeći da će se ovakvom kaznom postići svrha kažnjavanja iz
čl.32 KZ i na taj način dovoljno uticati na okrivljenog da ubuduće ne vrši
ista ili slična krivična djela, a u okviru opšte svrhe propisivanja i
izricanja krivičnih sankcija iz čl.4 st.2 KZ.
Ukoliko okrivljeni ne bude vršio rad u javnom interesu, na osnovu čl.41 st.6
KZ, ova kazna će se zamijeniti kaznom zatvora, tako što će se svakih započetih
60 časova rada u javnom interesu zamijeniti kaznom zatvora u trajanju od
jednog mjeseca.
O troškovima krivičnog postupka odlučeno je na osnovu čl.226 i 229 ZKP-a, pa
kako je okrivljeni oglašen krivim, isti je obavezan da plati budžetu Crne Gore
na ime troškova krivičnog postupka-sudskog paušala iznos od 30,00 eura, koji
iznos je odmjeren srazmjerno trajanju, složenosti ovog postupka i imovnom
stanju okrivljenog. Navedeni iznos okrivljeni je dužan platiti u roku od 15
dana po pravosnažnosti presude.
Sa iznijetog, a primjenom čl.374 ZKP-a, odlučeno je kao u izreci ove presude.
ZAPISNIČAR, S U D I J A,
Branka Nikolić Vladimir Novović
DOSTAVITI:
- ODT Podgorica
- Okrivljenom
PRAVNA POUKA: Protiv ove presude može se izjaviti žalba Višem sudu u Podgorici
u roku od 8 dana od dana prijema pismenog otpravka, a preko ovog suda.