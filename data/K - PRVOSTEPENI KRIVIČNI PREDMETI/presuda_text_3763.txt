                                                                                                        K.br.42/11

U IME NARODA 
        Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke, u krivičnom predmetu protiv okrivljenog N. B. iz P., zbog krivičnog djela produženo krivično djelo oduzimanje vozila iz čl. 248. st.2. u vezi st. 1. KZ CG u vezi sa članom 49. Krivičnog zakonika CG, po optužnom predlogu ODT Pljevlja Kt.br. 259/10 od 01.02.2011. godine, nakon održanog glavnog i javnog pretresa u prisustvu zamjenika ODT Tomčić Milivoja, okrivljenog i oštećenih Č. D., P. M. i A. A., a u odsutnosti uredno pozvanog oštećenog K. D. iz O., dana 17.02.2011. godine, donio je i javno objavio

P R E S U D U 
        Okrivljeni **N. B.** , JMBG . od oca M. i majke E. rodjena G., rodjen .. godine u Pljevljima gdje i živi ul. ..., ne zaposlen, ne oženjen, pismen završio osnovu školu, vojsku nije služio, ne vodi se u   VE, lošeg imovngo stanja, ranije ne osudjivan

K r i v    j e 
        Što je:  
        a) u noći izmjedju 28/29.07.2010. godine oko 23,00 časa ispred porodične kuće Č. M. u ul. N. R. u P. po prethodnom dogovoru, zajedno sa maloljetnim Č. H., protivpravno oduzeli PMV marke "VW Passat" karavan, crvene boje reg.br. ... vlasništvo oštećenog Č. D., u namjeri da ga upotrebe za vožnju, na način što su upotrebom fizičke sile otvorili lijeva vrata vozila, koja su bila zaključana, stavili ga u pogon pomoću ključeva koji su se nalazili u ladici ispod volana, i ako su bili svjesni da svojom radnjom mogu učiniti djelo, ali su olako držali da do toga neće doći ili da će to moći spriječiti, te su se vozilom odvezli magistralnim putem P. - Dj. T. pa je u povratku prema gradu došlo do saobraćajne nezgode, pri čemu su na PMV prouzrokovali štetu u iznosu od 1.500,00 eura, nakon čega su napustili vozilo i udaljili se sa lica mjesta i nastvili kretanje pješice u pravcu sela Z.,

        b) u noći izmedju 28/29.07.2010.godine oko 00,30 časova u blizini porodične kuće oštećenog P. M., u selu Z., Opština P. po prethodnom dogovoru zajedno sa maloljetnim Č. H., protivpravno oduzeli PMV marke "Golf II" reg.br. ..., vlasništvo oštećenog u namjeri da ga upotrebe za vožnju, na način što su pomoću podesnog sredstva - specijalnog ključa otključali vrata vozila, ušli u auto, te su iščupali cilindar brave za paljenje i prespojili žice, te vozilo stavili u pogon i pomjerili oko 30 m od mjesta gdje je bilo parkirano, a nakon čega su izašli iz vozila i nastavili kretanje pješice u pravcu sela V.,

        c) u noći izmedju 28/29.07.2010.godine oko 01,30 časova u blizini porodične kuće oštećenog A. A. u selu V., Opština P. po prethodnom dogovoru zajedno sa maloljetnim Č. H., protivpravno oduzeli PMV marke "Peugeot", reg.brl ... i PMV  kombi "VW" reg.br. ... vlasništvo oštećenog, u namjeri da ih upotrijebe za vožnju,

na način što su upotrebom podesnog sredstva, otvorili prednja vrata vozila
marke "P." reg.br....ušli u isto, pa pošto vozilo nijesu mogli da stave u
pogon, otišli su do PMV kombi marke "VW" reg.br. ..., koje se nalazilo u
neposrednoj blizini PMV marke "Peugeot", ušli u isto vozilo stavili ga u pogon
pomoću ključeva koji su bili u bravi vozila pa su isto pomjerili sa mjesta
gdje je bilo parkirano, nakon čega su izašli iz vozila i nastavili kretanje
pješice u pravcu sela O.,  
        d) u noći izmedju 28/29.07.2010.godine oko 02,30 časova, u blizini porodične kuće oštećenog K. D. u selu O., Opština P. po prethodnom dogovoru zajedno sa maloljetnim Č. H., protivpravno oduzeli PMV marke "VW Passat" karavan plave boje reg.br ..., vlasništvo oštećenog, u namjeri da ga upotrijebe za vožnju, na način što su upotrebom fizičke sile odvalili bravu na vratima vozila, koje je bilo zaključano, ušli u isto i stavili ga u pogon pomoću šrafcigera, te su se vozilom odvezli u pravcu grada.

        Čime je izvršio produženo krivično djelo oduzimanje vozila iz čl. 248 st. 2 u vezi st. 1 KZCG u vezi sa čl. 49 KZCG.

        Pa ga sud na osnovu već citiranog zakonskog propisa a primjenom čl. 4,5,13,15,32, 33,36 i 42 KZCG te čl. 199, 202 i 212 ZKP CG

O S U DJ U J E 
        Na kaznu zatvora u trajanju od 3 mjeseca (tri mjeseca).

        Okrivljeni se obavezuje da na ime troškova vodjenja krivičnog postupka plati ovom sudu iznos od 115,50 eura a na ime paušala iznos od 55,00 eura.

        Okrivljeni se obavezuje da oštećenom Č. D. na ime štete plati iznos od 1.150,00 eura a oštećenom A. A. iznos od 75,00 eura.

        Za višak pričinjene štete u iznosu od 350,00 eura oštećeni Č. D. se upućuje na parnicu kod ovog suda.

        Troškove krivičnog postupka, i paušal sudu kao i štetu oštećenim okrivljeni će platiti u roku od 15 dana po pravnosnažnosti presude pod prijetnjom prinudnog izvršenja.

O b r a z l o ž e n j e 
        Osnovno državno tužilaštvo iz Pljevalja optužnim predlogom Kt.br. 259/10 od 01.02.2011. godine optužilo je okrivljenog N. B. iz P. zbog krivičnog djela produženo krivično djelo oduzimanje vozila iz čl. 248 st. 12 u vezi st. 1 KZCG u vezi sa čl. 49 KZCG navodeći da je okrivljeni krivično djelo izvršio na način, mjesto i vrijeme kako je to bliže opisano u izreci ove presude. U završnoj riječi zamjenik ODT je u cjelosti ostao pri podnesenom optužnom predlogu i predložio da sud okrivljenog oglasi krivim i osudi po zakonu.  
        U završnoj riječi svjedok oštećeni Č. D. je istakao da se pridružuje krivičnom gonjenju protiv okrivljenog istakavši imovinsko pravni zahtjev u iznosu od 1.500,00 eura, oštećeni

P. M. se nije pridružio krivičnom gonjenju niti je istakao imovinsko pravni
zahtjev, a oštećeni A. A. se pridružio krivičnom gonjenju protiv okrivljenog
ističući imovinsko pravni zahtjev u iznosu od 75,00 eura.  
        Današnji glavni pretres je održan u odsutnosti uredno pozvanog svjedoka - oštećenog K. D..  
        Okrivljeni N. B. u svoju odbranu u predmetu istražnih radnji je istakao da je u julu mjesecu a nemože se sjetiti datuma sa svojim drugom Č. H. šetao kroz grad i dolaskom ispred Vatrogasne stanice ispred jedne kuće primijetili su parkirano vozilo marke "Pasat" karavan, crvene boje. Po dolasku do pomenutog vozila primijetili su da je vozilo otključano pa su odlučili da se sa tim vozilom provozaju. Otvorili su otključana vrata, sjeli u vozilo, on je sjeo na mjesto vozača a H. na mjesto suvozača. U ladici ispod volana stajali su  ključevi od vozila sa kojim je on upalio vozilo i sa vozilom su otišli do mosta na Tari, a zatim su se okrenuli i vozili se u pravcu P.. Kada su prošli selo K. i spuštali se prema P., put je bio klizav u sred jutarnje rose i koliko se može sjetiti on je upravljao sa vozilom kada su na uliciu ugledali veliki kamen pa je H. povukao ručnu kočnicu i tada su sa vozilom udarili u taj kamen i vozilo se prevrnulo na krov. Tada su obojica izašli iz vozila imali su povrede i uputili se u pravcu grada idući pored magistralnog puta šumom.  
        Kada su došli u selo Z. ispred jedne kuće ugledali su ispred jedne kuće PMV marke "Golf" koje je bilo zaključano pa su ga otključali pomoću specijalnog ključa koji su imali kod sebe a zatim su ušli u vozilo. Pošto vozilo nijesu uspjeli da upale sa ključom koji su imali kod sebe prespojili su žice i vozilo su pomjerili nekih tridesetak metara od mjesta gdje je parkirano. Medjutim tom vozilu se zaključao volan pa su nakon toga izašli iz vozila i nastavili pješice prema gradu. Napominje da su i on i H. prespajali žice i pokušavali da upale vozilo.  
        Krećući se u pravcu grda ispred jedne kuće primijetili su parkiranov ozilo marke "Pežo" crvene boje i vozilo kombi. Prišli su do vozila marke "Pežo" i vidjeli da je isto otključano pa su ušli u vozilo. On je sjeo na mjesto vozača i u vozilu je primijetio ključeve sa kojim je pokušao da upali vozilo, medjutim nije uspio jer u vozilu nije bilo akumulatora. Izašli su iz ovog vozila prišli do vozila kombi koje je takodje bilo tključano, a u bravi za paljenje sus e nalazili ključevi. Ušao je u kombi sjeo na mjesto vozača i sa ključevima koji su bili ubravi upalio vozilo i krenuo naprijed nekin 2 do 3 metra ali nije uspio da okrene vozilo odnosno nije uspio da prebaci u rikverc, pa iz tog razlog nije uspio da izadje kroz kapiju dvorišta, zatim je ugasio kombi vozilo i odmah ga napustio.  
        Dalje su nastavili kretanje prema gradu i u mjestu O. ispred jedne kuće primijetili su vozilo marke "Pasat", tamno plave boje karavan. Vozilo je bilo zaključano pa su ga otključali specijalnim ključem koi su imali kod sebe, pa su ušli u vozilo s tim što je on sjeo na mjesto vozača a H. je sjeo pored njega. U vozilu se u glavnoj bravi nalazio ključ za paljenje a u vozilu se nalazil a još jedna sporedna brava i šrafciger. On je sa ključom dao kontakt na glavnoj bravi a sa šrafcigerom je upalio vozilo na sporednoj bravi pa su on i H. se odvezli u pravcu grada. On je vozio do Termoelektrane a zatim je sa vozilom upravljao H. dok je on zaspao na mjestu suvozača. Kada se probudio bili su u hausteru u ul. ... a zatim je on sjeo na mjesto bozača i nastavio da vozi. Sa vozilom je udario u betonsku pozidu - blokove, nakon čega je vozilo parkirao na parking u ul.... a on i H. napustili vozilo. Napomenuo je da je on kritične večeri popio razne tableta a pio je i rakiju usled čega nije znao šta radi, mislio je da uzima očevo vozilo a otac mu je često davao vozilo sa kojim je on upravljao.  
        U završnoj riječi je istakao da se osjeća krivim da priznaje krivicu, da se kaje što je to uradio i da se izvinjava oštećenim koji su prihvatili njegovo izvinjenje pa je na kraju svoju odgovornost ostavio sudu na slobodnu procjenu.  
        U dokaznom postpku sud je saslušao svjedoke oštećene Č. D., P. M. i A. A., pročitao iskaz svjedoka oštećenog K. D. iz predmeta

istražnih radnji, pročitao službenu zabilješku od 30.07.2010.godine izdatu od
strane UP-PJ Pljevlja, pročitao 4 službene zabilješke UP-PJ Pljevlja od dana
29.07.2010.godine, pročitao potvrdu o vraćanju ključeva za vozilo "Pežo",
pročitao dvije potvrde o vraćanju vozila od 29.07.2010.godine, pročitao
izvještaj ljekara za HMP iz P. od 29.07.2010. godine, izvršio uvid u 3
fotoelaborata UP-PJ Pljevlja br. 446/10, 471/10 i 469/10 od 29.07.2010.godine,
pročitao stručni nalaz i mišljenje vještaka mašinske struke A. V. od dana
14.12.2010.godine i pročitao izvještaj iz KE za okrivljenog.
            Nakon provedenog dokaznog postupka i nakon ocjene svih izvedenih dokaza kako skupa tako i u medjusobnoj povezanosti,  a imajući u vidu i odbranu okrivljenog sud je pouzdano utvrdio da je okrivljeni N. B. iz P. izvršio krivično djelo koje mu je optužnim predlogom ODT-a stavljena na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je donio na osnovu činjenica koje slijede iz svih izvedenih dokaza, kao i na osnovu potpunog priznanja okrivljenog.
            Naime, svjedok - oštećeni A. A. je istakao da je vlasnik PMV marke "Peugeot" reg.br. . ... i  PMV kombi VW reg.br. ... i u večernjim časovima dana 28.07.2010. godine ispred njegove kuće u selu V. ostala su parkirana oba vozila. Vozačeva vrata kombija nisu bila zaključana, a ključevi od kombija su bili u vozilu, dok je vozilo marke  "Pežo" bilo zaključano, a ključevi su se nalazili u vozilu. Dana 29.07.2010.godine oko 06,30 časova kada je pošao na posao vidio je da je kapija od njegovog imanja otvorena i to na suprotnu stranu, te da su vozačeva vrata od kombija otvorena kao i prozor na tim vratima. Vidio je da na kombiju kontakt gori i pozicije su bile upaljene, a ključevi su se nalazili u bravi kombija. Kombi je bio pomjeren nekih 4-5 m. Obzirom da je duže vrijeme gorio kontakt i pozicije stradao je akumulator. Na PMV marke "Pežo" vrata su bila otvorena i hauba je bila otvorena, a u vozilu nije bilo ključeva. U vozilu "Pežo" nije bilo akumulatora te se vozilo nije moglo pokrenuti sa mjesta gdje se nalazilo. Nakon 3-4 dana policija mu je vratila ključeve od vozila "Pežo", a akumulator od kombija je sradao. Ističe da nezna kako su i čime otključana vrata od vozila "Pežo", a brava na vozilu nije bila oštećena, a sva vrata na vozilu su bila zaključana kada je ostavio vozilo.
            U završnoj riječi je istakao da se pridružuje krivičnom gonjenju protiv okrivljenog i ističe imovinsko-pravni zahtjev u iznosu od 75,00 eura.
            Svjedok - oštećeni P. M. je istakao da je u večernjim časovima dana 28.07.2010. godine parkirao svoje vozilo marke "Golf 2" reg.br. .. u blizini porodične kuće u selu Z.. Dana 29.07.2010. godine oko 05,00 časova kada je pošao na posao primijetio je da je vozilo nekih tridesetak metara pomjereno od mjeta gdje je bilo parkirano, vrata su bila otključana i otvorena nekih desetak santimetara i kada je ušao u vozilo vidio je da je otšećena brava za paljenje, odnosno isčupan cilindar brave za paljenje i bačen ispred mjeta suvozača, a takodje su bila isčupana i sva kabla. Odmah je pozvao policiju i vozio je morao da popravlja kod majstora, obzirom da su sva kabla bila isječena i da je cilindar brave bio isčupan. Vozilo je bilo zaključano.
            U završnoj riječi je istakao da se ne pridružuje krivičnom gonjenju protiv okrivljenog niti ističe imovinsko-pravni zahtjev.
            Svjedok - oštećeni K. D. je u svom iskazu iz predmeta istražnih radnji istakao da je vlasnik PMV marke "VW pasat" karavan plave boje reg.br. ... Dana 28.07.2010. godine vozilo je parkirao u blizini porodične kuće u selu O., sva vrata od vozila je zaključao, a u bravi za paljenje je ostao ključ, s tim što je brava za paljenje bila pokvarena, pa je vozilo stavljao u pogon uz pomoć ćrafcigera koji se takodje nalazio u vozilu. U jutarnjim časovima dana 29.07.2010. godine primijetio je da nema vozila na mjestu gdje ga je parkirao i odmah o tome obavijestio policiju. Isti dan mu je vozilo vraćeno, a isto je bilo oštećeno sa prednje strane, sa bočne desne strane, bočne lijeve strane, kao i više oštećenja na patosu sa spoljne strane, brava na lijevim vratima je bila očupana, odnosno nije je uopšte bilo. Vozilo je odvezao kod majstora gdje   
je popravljeno i platio je za popravku iznos od 500,00 eura. Visina štete na
njegovom vozilu je 500,00 eura. Na kraju je istakao da se ne pridružuje
krivičnom gonjenju protiv okrivljenog niti ističe imovinsko-pravni zahtjev.
            Svjedok - oštećeni Č. D. u svom iskazu iz predmeta istražnih radnji kao i na glavnom preresu istakao da je vlasnik  PMV marke "VW pasat" karavan crvene boje reg. br. .. odnosno papiri od vozila glase na njegovo ime, a vozilo se nalazi kod njegovog oca pošto on ima drugo vozilo. Poznato mu je da je u julu mjesecu 2010. godine isto vozilo oduzeto ispred stana njegovog oca u ul. ... Na vozilu je nastupila ogromna šteta i vozilo je popravljeno samo toliko da se može voziti, mada je potrebno preduzeti još popravki na vozilu. Visina prouzrokovane štete na vozilu je 1.100,00 eura.
            U završnoj riječi je istakao da se pridružuje krivičnom gonjenju protiv okrivljenog i da ističe imovinsko-pravni zahtjev u iznosu od 1.500,00 eura.
            Sud je u cjelosti prihvatio iskaze svih svjedoka - oštećenih koji su po mišljenju suda veoma objektivno svjedočili, a njihove navode je u cjelosti potvrdio i sam okrivljeni u svojoj odbrani priznajući izvršenje krivičnog djela.
            Iz četiri službene zabilješke od dana 29.07.2010. godije i jedne od 30.07.2010. godine se zaključuje da su službenici UP PJ Pljevlja sačinili službene zabilješke o svom postupanju.
            Iz potvrde o vraćanju ključeva za vozilo pežo se zaključuje da su ključevi vraćeni vlasniku, a iz potvrda o vraćanju vozila od 29.07.2010. godine da su vozila vraćena dvojici oštećenih.
            Iz izvještaja ljekara Jedinice za HMP u Pljevljima se zaključuje da se Č. H. javio u HMP Pljevlja radi povreda koje je zadobio u udesu.
            Iz tri fotoelaobrata sud je zaključio u kakvom stanju se nalazi prevrnuto motorno vozilo marke "VW pasat" reg.br. ... sa bližim izgledom lica mjesta, zatim izgled vozila "Golf" .. gdje se vide detalji isčupanih žica i uloška brave i bliži detalji vozila marke "VW pasat karavan" reg. br. ... sa oštećenjima na vozilu.
            Iz stručnog nalaza i mišljenja vještaka mašinske struke A. V. sud je zaključio da su sva vozila konkretne prilike oštećena te da je visini oštećenja na svim vozilima oko 1.800,00 eura.
            Sud je u cjelosti prihvatio stručni nalaz i mišljenje ovog vještaka  koji je po mišljenju suda veoma objektivno vještačko u skladu sa strukom i naukom, a ineča radi se o stalnom sudskom vještaku.
            Iz izvještaja iz kaznene evidencije za okrivljenog sud je utvrdio da je okrivljeni kao maloljetnik ranije osudjen 12 puta te da mu je u sedam navrata izrečena vaspitna mjera, a pet puta mu je izrečen maloljetnički zatvor.
            Kod ovakvog činjeničnog stanja sud je na osnovu svih izvedenih dokaza, a posebno na osnovu potpunog priznanja okrivljenog utvrdio da je okrivljeni izvršio krivično djelo koje mu se optužnim predlogom ODT-a stavlja na teret, a na način mjesto i vrijeme kako je to bliže opisano u izreci ove presude, pa ga je sud i oglasio krivim i osudio po zakonu.
            Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrnu kazne zatvora, pa je u konkretnom slučaju sud mišljenja da je prema okrivljenom jedino opravdano primijeniti kaznu zatvora što je sud i učinio, pa mu izrekao kaznu zatvora u trajanju od 3 mjeseca smatrajući da će se istom kaznom prema okrivljenom u cjelosti ostvariti svrha kažnjavanja predvidjena u članu 32. KZ CG. Sud je takodje mišljenja da je izrečena krivična sankcija okrivljenom adekvatna i primjerena stepenu društvene opasnosti, učinjenog djela i samog učinioca kao i nastalim posledicama.
            Shodno članu 199. i 202. ZKP CG sud je obavezao okrivljenog da na ime troškova vodjenja krivičnog postupka plati ovom sudu iznos od 115,50 eura, a isti iznos predstavlja naknadu i nagradu vještaku mašinske struke za izvršeno vještačenje, a iznos paušala od 55,00 eura  
sud je odredio imajući u vidu dužinu trajanja i složenosti krivičnog postupka
kao i imovno stanje orkivljenog.
            Shodno članu 212. ZKP CG sud je obavezao okrivljenog da na ime štete na vozilu oštećenog Č. D. iz P. plati iznos od 1.150,00 eura koliko i iznosi šteta obračunata po vještaku mašinske struke , a na ime štete na vozilu oštećenog A. A. da plati iznos od 75,00 eura koliko iznosi i imovinsko-pravni zahtjev oštećenog.
            Sa iznijetih razloga odlučeno je kao u izreci presude.  
OSNOVNI SUD U PLJEVLJIMA
dana 17.02.2011. godine 
Zapisničar,
S u d i j a,
Djondović Milenka
Branko Pejović  
PRAVNA POUKA: protiv ove presude dovzvoljena je žalba u roku od 8 dana po
prijemu iste
                                  Višem sudu u Pljevljima, a preko ovog suda.  
DOSTAVLJENO:
1x ODT Pljevlja
1x okrivljenom
6x u predmet  