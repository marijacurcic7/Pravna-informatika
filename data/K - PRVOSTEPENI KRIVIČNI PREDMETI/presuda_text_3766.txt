OSNOVNI SUD U ROŽAJAMA
P.br. 15/12
OSNOVNI SUD U ROŽAJAMA, kao prvostepeni parnični, sudija Mirsad Mujević,
rješavajući u pravnoj stvari tužioca N.K.iz Rožaja, protiv tužene Erste bank
AD Podgorica - Filijala Rožaje, koju zastupa dipl. pravnik B. M.iz Podgorice,
na radu kod tužene, radi duga, vrijednost spora 1.602,72 eura, nakon održane
glavne i javne rasprave, zaključene dana 15.03.2012.godine, u prisustvu
tužioca i punomoćnika tužene , dana 12.04.2012. godine, d o n i o j e
P R E S U D U
ODBIJA SE tužbeni zahtjev tužioca kojim je tražio da mu tužena Erste banka AD
Podgorica, isplati iznos novca od 1.602,72 eura, koji mu je odbijen na osnovu
rata za kredit na ime M. M. po ugovoru o kreditu br. LD/07250/00101 od
07.09.2007.godine, kao n e o s n o v a n.
OBAVEZUJE SE tužilac da tuženoj na ime troškova parničnog postupka isplati
iznos od 283,00 eura u roku od 15 dana po pravnosnažnosti ove presude.
O b r a z l o ž e nj e
Tužilac je u tužbi i rječi na raspravi u bitnom istakao:
Da mu je u periodu od marta mjeseca 2010.g. zaključno sa junom mjesecom
2011.g. izvršen odbitak preko Fonda PIO kod kojeg prima penziju u ukupnom
iznosu od 1.602,72 eura, tj. u 16 jednakih mjesečnih rata u iznosu od po
100,17 eura, po kreditu nosioca M. M. za koji mu je tužilac bio žirant. Da je
tužena kriva što je sklopila ugovor o kreditu sa M. M. na iznos od 2.500,00
eura, i da je bez znanja i prisustva tužioca kao žiranta koristila fotokopiju
lične karte, koju je tužilac potpisao takodje M., ali po predhodnom kreditu
koji je takodje odobren od strane tužene. Da je tužena vješto postizala svoj
cilj prebijajući predhodne kredite M. M. i koristeći već ovjerene zabrane za
žiranta po predhodnim kreditima i tako istom odobravala nove kredite.
Na ročištu održanom 15.03.2012.g. tužilac je ostao u potpunosti pri tužbi i
tužbenom zahtjevu a konačno je tražio da sud obaveže tuženu da mu na ime duga
isplati iznos od 1.602,72 eura. Troškove postupka je tražio u iznosu od 460,00
eura.
Tužena je u odgovoru na tužbu i riječi na raspravi preko svog punomoćnika u
bitnom istakla:
Da je tužbeni zahtjev tužioca u cjelosti neosnovan i neobrazložen. Tužena je
odobrila kredit u iznosu od 3.900,00 eura, M. M. po osnovu ugovora o kreditu
LD/07250/00101 od 07.09.2007.g. koji je odobren saglasno procedurama o
bankarskom poslovanju uz prihvatanje administrativnih zabrana kao
obezbedjenja, a nakon što je konstatovano da su iste uredne u smislu internih
procedura, kao i da ispunjavaju sve uslove da budu instrument obezbedjenja i
da se mogu smatrati podobnim za jemstvo po kreditu, i da banka nije ovlašćena
da vrši provjeru autentičnosti potpisa niti iznosa na administrativnim
zabranama, već takvu provjeru vrši službenik koji je izdao zabranu. Da je
tužena aktivirala predmetnu zabranu kod Fonda PIO gdje je tužilac primalac
penzije kada je glavni dužnik došao u docnju sa isplatom kredit.
U končanom punomoćnik tužene je predložio da sud odbije tužbeni zahtjev
tužioca u cjelosti kao neosnovan, jer na strani tužene ne postoji pasivna
legitimacija.
Troškove postupka je tražio u iznosu od 410,00 eura.
Sud je u ovoj pravnoj stvari na ročištu za glavnu raspravu izveo sledeće
dokaze:
Pročitao iskaze svjedoka M. F. i F. S. koje su dali na zapisniku o glavnoj
raspravi od 27.05.2011. godine, izvršio uvid u kopiju ugovora o kreditu broj
LD/07250/00101 od 07.09.2007.g. izvršio uvid u potvrdu izdatu od strane tužene
broj 125/1 od 30.03.2011.g., izvršio uvid u spise predmeta ovog suda P.br.
184/10, izvršio uvid u spise predmeta ovog suda K.br. 162/10, izvršio uvid u
administrativnu zabranu na ime tužioca broj 011154 od 07.09.2007.g, izvršio
uvid u potvrdu tužene broj 317/11 od 07.07.2011.g., pročitao iskaz tužioca i
M. M. koje su dali u svojstvu stranke u postupku na zapisniku od 27.05.2011.
godine i izvršen je uvid u ugovor o kreditu broj LD/07138/00138 od
18.05.2007.g.
Cijeneći sve izvedene dokaze u smislu čl. 9. ZPP-a odlučio kao u izreci ove
presude sa sledećih razloga:
Medju strankama je nesporno da je M. M. sa tuženom zakaljučio ugovor o kreditu
broj LD/07250/00101 od 07.09.2007.g. na iznos od 3.900,00 eura, kao i da su
žiranti po predmetnom kreditu bili tužilac i P. S., da je zabrana tužioca
zavedena u djelovodniku Fonda PIO CG - PJ Rožaje, kao i da je predmetna
zabrana ovjerena kod Fonda PIO CG u prisustvu tužioca.
Da je tužiocu po predmetnom kreditu vršena obustava iz razloga jer, nosilac
kredita kao glavni dužnik nije izmirivao uredno obaveze prema istom, i samim
tim pao u docnju i da je obustava po zabrani vršena u periodu od 20.03.2010.g.
do 07.07.2011.g. u ukupnom iznosu od 1.602,72 eura, tj. u 16 jednakih
mjesečnih rata u iznosu od po 100,17 eura.
Prednje se zaključuje na osnovu uvida u ugovor o kreditu broj LD/07250/00101
od 07.09.2007.godine. potvrdu izdatu od strane prvotužene broj 125/1 od
30.03.2011.godine, potvrdu izdatu od strane prvotužene broj 317/11 od
07.07.2011.godine, uvida u administrativnu zabranu na ime tužioca broj 011154
od 07.09.2007.godine, i iskaza svjedoka Sadete Ferizović.
Sud nije mogao cijeniti iskaz svjedoka M. F., dat na ročištu od 04. 10. 2011.
godine sa razloga jer je ovaj svjedok izjavio da mu ništa nije poznato u vezi
spornog predita.
Uvidom u spise predmeta ovog suda K.br. 162/10 sud je utvrdio da je po
optužnom predlogu ODT Rožaje, Kt.br. 185/10 od 28.07.2010.godine, podnijetom
protiv M.M. donijeta presuda kojom se optužba odbija, usled odustanka tužioca
od optužbe, a ovo iz razloga jer je vještačenjem putem vještaka grafologa u
ovom postupku utvrdjeno da administrativna zabrana na ime tužioca po spornom
kreditu nije falsifikovana već je istu lično potpisao tužilac, a original
zabrana se nalazi u ovim spisima predemta.
Uvidom u spise predmeta ovog suda P.br. 184/10 utvrdjeno je da je po tužbi
tada tužioca, a sada tužene pred ovim sudom pokrenut parnični postupak radi
duga, po spornom kreditu gdje je od strane suda donijeta presuda P.br. 184/10
od 15.10.2010.g. kojom je predmetni ugovor raskinut i istom presudom je
obavezan korisnik kredita na plaćanje cjelokupnog duga do tog dana, kao i da u
tom postupku tužilac sada tužena, nije uopšte podnijela tužbeni zahtjev protiv
sada tužioca.
Nesporno je, da je tužilac bio jemac-platac po kreditu čije korisnik bio M.
M., a koji je odobrila tužena, te da se tužilac obavezao da za slučaj docnje
korisnika kredita solidarno kao jemac - platac preuzima na sebe obaveze prema
ovom kreditu (glavni dug, ugovorenu kamatu, zateznu kamatu i eventualne
troškove), kao i to da nijesu tačni navodi tužioca da je administrativna
zabrana po tom kreditu falsifikovana od strane tuženog, jer je sasvim suprotno
utvrdjeno u postupku pred ovim sudom poslovne oznake K.br. 162/10.
Odredbom čl. 6. Predmetnog Ugovora o kreditu predvidjeno je da u slučaju
padanja u docnju davalac kredita može cjelokupan dug naplatiti iz zatečenih
slobodnih sredstava korisnika kredita ili primjenom sredstava obezbedjenja tj.
aktiviranjem administrativnih zabrana na lična primanja žiranata.
Imajući u vidu odredbe čl. l004 ZOO koji je bio u primjeni u vrijeme
zaključenja ugovora o predmetnom kreditu, odnosno odredbe čl. 1107 st.3. ZOO
koji je sada u primjeni, a kojim je predvidjeno da ako se jemac obavezao kao
jemac - platac odgovara povjeriocu kao glavni dužnik za cijelu obavezu i
povjerilac može da zahtijeva njeno ispunjenje od glavnog dužnika ili od jemca
ili od obojice u isto vrijeme (solidarno jemstvo) to je u konkretnom slučaju
tužilac preuzeo ulogu jemca-platca samim potpisivanjem izjave, tako da je
tužena imala pravo da od istog zahtijeva ispunjenje obaveze kao i od glavnog
dužnika, što je i uradila.
Naime, iz svega naprijed izloženog nesumnjivo je utvrdjeno da je tužilac bio
jedan od žiranata M. M. za kredit koji mu je odobrila tužena po Ugovoru
LD/07250/00101 od 07.09.2007.g. na iznos od 3.900,00 eura, koji je
obezbijedjen izjavom žiranata kao i administrativnim zabranama na plate istih,
kako korisnik kredita nije uredno vraćao rate za isti, te je pao u docnju,
tužena Erste banka je aktivirala administrativnu zabranu na ime tužioca kojom
je bio obezbijedjen predmetni kredit i na taj način naplatila svoje
potraživanje u iznosu od l.602,72 eura.
S navedenih razloga tužbeni zahtjev tužioca se pokazao kao neosnovan pa je
isiti sud odbio u cjelosti.
Odluka o troškovima postupka donijeta je na osnovu čl. 152 st.1. ZPP-a, a isti
se odnose na sastav odgovor na tužbu u iznosu od 75,00eura, za pisanje žalbe
od strane advokata iznos od 120,00 eura, shodno AT, a za pristup na četiri
ročista iznos od 88,00 eura, prema cijeni koštanja autobuske karte u redovnom
drumskom saobraćaju na relaciji Podgorica - Rožaje - Podgorica, što ukupno
iznosi 283,00 eura.
S naprijed izloženog odlučeno je kao u izreci ove presude.
OSNOVNI SUD U ROŽAJAMA, dana 12.04.2012.godine.
S U D I J A,
Mirsad Mujević,s.r.
PRAVNA POUKA: Protiv ove presude nezadovoljna stranka može izjaviti žalbu u
roku od 15 dana, od dana donošenja iste i to Višem sudu u Bijelom Polju, a
preko ovog suda.