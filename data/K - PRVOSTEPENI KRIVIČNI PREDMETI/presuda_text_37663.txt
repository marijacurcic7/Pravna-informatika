HYPERLINK
"http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"
K.13/2
U IME CRNE GORE
OSNOVNI SUD U PODGORICI, kao prvostepeni, krivični, po sudiji Jeleni Perović
Kovačević, kao sudiji pojedincu, uz učešće Slađane Vlahović kao zapisničara, u
krivičnom predmetu protiv okrivljenog P. I., iz Cetinja, zbog krivičnog djela
iz čl.260 st.2 u vezi st.1 u vezi čl.49 Krivičnog zakonika, odlučujući o
optužnom predlogu ODT-a Podgorica Kt.br.1662/12 od 28.12.2012 godine, koji je
na glavnom pretresu zastupala S. Š., savjetnik kod ODT Podgorica, nakon
održanog glavnog i javnog glavnog pretresa 09.04.2013. godine, u prisustvu
zastupnika optužbe i okrivljenog, donio je i istog dana javno objavio
PRESUDU
Okrivljeni:
P. I., zvani Ć., JMBG xxxxxxxxxxxxx od oca B. i majke M., rođen xx.xx.19xx.
godine na Cetinju, sa prebivalištem na Cetinju ul.Luke Ivaniševića br.xx,
Crnogorac, nezaposlen, razveden, otac jednog maloljetnog djeteta, završio
srednju školu, lošeg imovnog stanja, osuđivan presudom K.br. 179-06 od
06.11.2006. Osnovni sud u Cetinju zbog krivičnog djela iz čl.216 st.1
Krivičnog zakonika na kaznu zakona 3 mjeseca, uslovno na 2 godine; presudom
Osnovnog suda u Kotoru K.br. 231/08 od 18.02.2009. zbog krivičnog djela iz
čl.412 st.2 Krivičnog zakonika na kaznu zatvora od 3 mjeseca, uslovno na 1
godinu; presudom Osnovnog suda u Cetinju K.br. 489/08 od 13.02.2009. zbog
krivičnog djela iz čl.301.st.1 Krivičnog zakonika na kaznu zatvora u trajanju
od 6 mjeseci; presudom Osnovnog suda u Cetinju K.br.79/09 od 24.09.2010. zbog
krivičnog djela iz čl. 301 st.1 Krivičnog zakonika na kaznu zatvora u trajanju
od 6 mjeseci; presudom Osnovnog suda u Cetinju K.br. 41/10 od 02.03.2011. zbog
krivičnog djela iz čl. 168 st.1 Krivičnog zakonika na kaznu zatvora u trajanju
od 4 mjeseca i 15 dana zatvora,
KRIV JE
Zato što je:
Dana 04.novembra 2012. godine, u Podgorici, svjestan svog djela čije je
izvršenje htio iako je znao da je njegovo djelo zabranjeno, upotrijebio kao
pravu lažnu platnu karticu navodno izdatu od NLB Montenegrobanka AD Podgorica,
a na koju su unijeti podaci sa originalne kartice vlasništvo Chase banke iz
Sjedinjenih Američkih Država, na način što je u Poslovnom centru Delta City u
radnji Grifon computers ovom karticom br.43885760xxxxxxxx u 15:06h i 15:21 h
kupio dva lap topa, televizor marke Toshiba u ukupnom iznosu od 2.009,4 eura
da bi nakon toga u marketu Voli 5 u ulici Ilije Milačića br.x, u 16:23h i
16:25h koristeći istu platnu karticu kupio robu u ukupnom iznosu od 189,58
eura, i time sebi pribavio protivpravnu imovinsku korist u označenim iznosima
-čime je izvršio produženo krivično djelo falsifikovanje i zloupotreba kreditnih kartica i kartica za bezgotovinsko plaćanje iz čl.260 st.2 u vezi st.1 u vezi čl.49 Krivičnog zakonika,
Pa ga sud primjenom citiranih zakonskih propisa te čl.3,4,5,13,15,32,36,42,49,
Krivičnog zakonika i čl.226,229 i 374 Zakonika o krivičnom postupku
OSUĐUJE
Na kaznu zatvora u trajanju od 6 (šest) mjeseci.
Okrivljeni se obavezuje da na ime sudskog paušala uplati na račun Budžeta Crne
Gore iznos od 50.00 eura a sve u roku od 15 dana od dana pravosnažnosti
presude.
O b r a z l o ž e nj e
Osnovni državni tužilac u Podgorici, optužnim predlogom Kt.br.1662/12 od
28.12.2013. godine, stavio je na teret okrivljenom P. I. iz Cetinja, da je
izvršio produženo krivično djelo falsifikovanje i zloupotreba kreditnih
kartica i kartica za bezgotovinsko plaćanje iz čl.260 st.2 u vezi st.1 u vezi
čl.49 Krivičnog zakonika, pri kom optužnom predlogu je ostao do kraja glavnog
pretresa, predlažući u završnoj riječi da se okrivljeni oglasi krivim i osudi
po zakonu.
Okrivljeni P. I. je u svojoj odbrani naveo da je svjestan da je izvršio
krivično djelo, te da je dvije kartice dobio na poklon od ruskih državljana
koji su mu poznati pod imenima D. i A., odnosno da su ga isti častili te dvije
kartice navodeći da na njima ima po 1000 eura da potroši. Naveo je da je u
Delti u jednoj prodavnici tehnike preko tih kartica kupio dva lap topa oba po
cijeni od 650,00 eura i jednu TV plazmu marke Toshiba čija je cijena bila
240,00 eura, kada mu je prodavačica rekla da sačeka dok dođe šef, ali on šefa
nije sačekao i izašao je iz prodavnice a policija mu je došla posle dva dana
na Cetinje radi pretresa stana. Policija tom prilikom nije našla kartice u
stanu jer ih je bacio nakon kupovine. Naveo je da nakon što je obavio kupovinu
u Delti pošao do Gintaša gdje je prodao lap topove i plazmu od 500 eura nekom
nepoznatom licu, kada je nakon toga u prodavnici Voli preko put Sahat kule,
kupio 3-4 boce viskija i to jednu flašu Čivasa, dvije flaše Džoni vokera i
jednu flašu Balantajnsa i po šteku cigeta Malboro. U Delti je trgovao robu
preko kartica između 15 i 16 časova a u Voliju odmah nakon toga. Naveo je da
kada je dobio kartice na poklon od ruskih državljana, bilo mu je sumnjivo da
ga neko njemu nepoznat tako čašćava sa 2000 eura. U završnoj riječi je zamolio
sud da ga što blaže kazni.
U dokaznom postupku sud je: saslušao svjedoka oštećenog R.M., na saglasan
predlog stranaka pročitao iskaz svjedoka Jovanović Jelene dat na zapisnik pred
ODT-om Podgorica Kt.br.1662/12 od 18.12.2012. godine, izvršio uvid u CD snimak
sa sigurnosnih kamera u objektima Voli i Grismont Computers, izvršio uvid u
kopiju kartice NLB Montenegro banke i kopiju fiskalnih računa iz marketa Voli,
pročitao izvod iz KE na ime okrivljenog.
Svjedok R. M. je u svom svjedočkom iskazu naveo da je zaposlen u NLB
Montenegro banci AD Podgorica na poslovima diplomiranog pravnika u Sektoru za
pravne poslove i upravljanje problematičnim plasmanima, te da je banka u kojoj
radi podnijela policiji krivičnu prijavu dana 06.11.2012. godine, protiv tada
njima nepoznatog lica koje je na POS terminalima realizovalo više uspješnih
transakcija sa falsifikovanim platnim karticama Visa i Master card, na kojima
je bio odštampan logo Montenegro banke. U konkretnom slučaju upotrijebljena je
skimovana platna kartica Chase banke iz Sjedinjenih Američkih Država koja je
napravljena na način što su sa originalne kartice pomoću adekvatnog uređaja
presnimljeni svi podaci nakon čega je omogućeno kopiranje tako nezakonito
dobijenih podataka na lažnu karticu. Ukazao je da je iz prakse poznato da
učinioci po skidanju originalnih podataka sa pravih platnih kartica iste
prebacuju na za to već pripremljene komade plastike na koje kasnije stavljaju
i logotip banke, te da je u konkretnom slučaju na lažnu karticu umetnut logo
njihove banke. Naglasio je da se ta skimovana platna kartica Chase banke
koristila upravo na njihovim POS terminalima a dana 04.11.2012. godine
obaviješteni su od strane njihovog procesinga First data o sumnjivim
transakcijama obavljenim na njihovoj mreži nakon čega su preduzeli potrebne
mjere radi provjere validnosti. Naveo je da su tog dana u 15,06 časova i 15,21
časova u trgovinskom objektu Grifon computers, obavljene dvije uspješne
transakcije u iznosima od 1.027,65 eura i 981,75 eura a zatim u istom danu u
16,23 i 16,25 časova u trgovinskom objektu Voli 5 takođe dvije uspješne
transakcije u iznosima od 129,49 i 60,09 eura. Nakon dobijenih podataka
kontaktirali su trgovce i od njih dobili potpisane slipove, odnosno priznanice
sa POS terminala, fiskalne račune, kopiju kartice kao i kopiju lične karte
lica koje je karticu upotrijebilo.
U konkretnom slučaju nije materijalno oštećena banka već klijent Chase banke
sa čije su originalne kartice skinuti podaci.
Svjedok J. J. je u svom iskazu navela da je zaposlena u trgovinskom objektu
Grifon computers te da se sjeća da je dana 04.11.2012. godine bila na svom
radnom mjestu kako obavlja poslove prodavačice kada su u radnju ušli negdje u
popodnevnim časovima dva njoj nepoznata lica koja su joj privukla pažnju nakon
što su uzela robu i prinijeli kasi. Navela je da se ne može sjetiti koja je
roba bila u pitanju ali da se to može utvrditi na kopijama izvoda sa terminala
NLB banke, odnosno da se može utvrditi ukupna vrijednost robe. Ukazala je da
je lice koje je obavilo transakciju P. I. a njegov identitet utvrdila je
posredstvom lične karte koju joj je priložio tom prilikom, jer je tražila da
joj prezentira ličnu kartu kako je tog dana kupio robu u vrijednosti preko
1000 eura. Kopirala je njegovu ličnu kartu i dvije kartice i nakon toga
dostavila iste NLB Montenegro banci.
Iz uvida u CD snimak sa sigurnosnih kamera u objektu Grismont Computers
utvrđuje se da je dana 11.04.2012. godine oko 15:00 h u taj objekat ušao
okrivljeni P. I. koji je kupovao tehniku u toj radnji i stu plaćao na kasi
karticom.
Iz kopije kartice NLB Montenegrobanke proizilazi da je ova kartica na ime P.
I..
Iz kopije fiskalnih računa iz marketa Voli proizilazi da je dana 04.11.2012.
godine u 16:25 h sa POS terminala NLB Montenegrobanke karticom plaćeno 60.09
eura i 129.49 eura.
Iz izvoda iz KE na ime P. I. proizilazi da je isti ranije osuđivan i to:
presudom K.br. 179-06 od 06.11.2006. Osnovni sud u Cetinju zbog krivičnog
djela iz čl.216 st.1 Krivičnog zakonika na kaznu zakona 3 mjeseca, uslovno na
2 godine; presudom Osnovnog suda u Kotoru K.br. 231/08 od 18.02.2009. zbog
krivičnog djela iz čl.412 st.2 Krivičnog zakonika na kaznu zatvora od 3
mjeseca, uslovno na 1 godinu; presudom Osnovnog suda u Cetinju K.br. 489/08 od
13.02.2009. zbog krivičnog djela iz čl.301.st.1 Krivičnog zakonika na kaznu
zatvora u trajanju od 6 mjeseci; presudom Osnovnog suda u Cetinju K.br.79/09
od 24.09.2010. zbog krivičnog djela iz čl. 301 st.1 Krivičnog zakonika na
kaznu zatvora u trajanju od 6 mjeseci; presudom Osnovnog suda u Cetinju K.br.
41/10 od 02.03.2011. zbog krivičnog djela iz čl. 168 st.1 Krivičnog zakonika
na kaznu zatvora u trajanju od 4 mjeseca i 15 dana zatvora.
Cijeneći navode optužbe, odbrane okrivlvjenog, te provedene dokaze, kako
pojedinačno tako i u njihovoj međusobnoj vezi, sud nalazi da je okrivljeni
izvršio djelo koje mu se stavlja na teret na način, u mjestu i vremenu kako je
to bliže predstavljeno izrekom ove presude, zbog čega ga je oglasio krivim.
Naime, u postupku je nesumnjivo utvrđeno da je okrivljeni kritične prilike, u
Podgorici svjestan svog djela čije je izvršenje htio iako je znao da je
njegovo djelo zabranjeno, upotrijebio kao pravu lažnu platnu karticu navodno
izdatu od NLB Montenegrobanke AD Podgorica a na koju su unijeti podaci sa
originalne kartice vlasništvo Chase banke iz Sjedinjenih Američkih Država, na
način u vrijeme i mjestu kako je to predstavljeno izrekom presude.
Prednje proizilazi iz odbrane okrivljenog koji nije sporio da je dana
04.11.2012. godine u Poslovnom centru Delta City u radnji Grifon computers
karticom br.43885760xxxxxxxx u 15:06h i15:21 h kupio dva lap top, televizor
marke Toshiba u ukupnom iznosu od 2009,4 eura da bi nakon toga u marketu Voli
5 u 16:23h i 16:25h koristeći istu platnu karticu kupio robu u iznosu od
189,58 eura i time sebi pribavio protivpravnu imovinsku korist, a što je
potvrđeno i svjedočkim iskazom R. M. i J. J., CD snimkom sa sigurnosnih kamera
u objektu Grismont Computers, kopijama kartica NLB Montenegrobanke i kopije
fiskalnih računa iz marketa Voli 5.
Iz svjedočkog iskaza R. M., koji je zaposlen u NLB Montenegro banci AD
Podgorica u Sektoru za pravne poslove i upravljanje problematičnim plasmanima
utvrđeno je da je kritične prilike upotrijebljena skimovana platna kartica
Chase banke iz Sjedinjenih Američkih Država, koja je napravljena na način što
su sa sa originalne kartice pomoću adekvatnog uređeja presnimljeni svi podaci
nakon čega je omogućeno kopiranje tako nezakonito dobijenih podataka na lažnu
karticu. Utvrđeno je da se skimovana platna kartica koristila na POS
terminalima gore pomenute banke a dana 04.11.2012. godine obavljene su
sumnjive transakcije i to 15,06h i 15,21h u trgovinskom objektu Grifon
computers dvije uspješne transakcije u iznosima od 1027,65 eura i 981,75 eura,
te u objektu Voli 5 takođe dvije uspješna transakcije u iznosima od 129,49
eura i 60,09 eura. Sud je svjedočkom iskazu poklonio punu vjeru.
Iz svjedočkog iskaza J. J., kojem je sud takođe poklonio punu vjeru, utvrđeno
je da je ista zaposlena u trgovinskom objktu Grifon computers u Delti te da je
dana 04.11.2012. godine u radnju ušao P.I. koji je uzeo robu i došao do kase,
a njegov identitet je tom prilikom utvrđen posredstvom lične karte, a što je
utvđeno i iz uvida u CD snimak sa sigurnosnih kamera u objektu Grismont
Computers gdje se vidi se da je dana 11.04.2012. godine oko 15:00 h u taj
objekat ušao okrivljeni P. I. koji je kupovao tehniku u toj radnji i istu
plaćao na kasi karticom a iz kopije kartice NLB Montenegro banke utvrđeno je
da je kartica na ime P. I..
Iz kopije fiskalnih računa iz marketa Voli utvrđeno je da je dana 04.11.2012.
godine u 16:25 h sa POS terminala NLB Montenegrobanke karticom plaćeno 60.09
eura i 129.49 eura.
Sud nije prihvatio odbranu okrivljenog u dijelu u kojem je istakao da je on
dvije kartice dobio od dva ruska državljanina koje je površno poznavao, a da
je tom prilikom pomislio kako je to sumnjivo da ga njemu nepoznati ljudi
čašćavaju dvije kartice u iznosu od 2000 eura, odnosno da nije znao da te
kartice nisu prave, jer sud smatra da je ista sračunato data na izbjegavanje
ili umanjenje krivice.
Na osnovu prednje utvrđenog činjeničnog stanja sud je nesporno i nedvosmisleno
utvrdio da su se u radnjama okrivljenog stekli svi bitni elementi bića
krivičnog djela krađa iz čl.260st.2 u vezi st.1 u vezi čl.49 Krivičnog
zakonika. Po mišljenju suda okrivljeni je, postupajući na prednje opisani
način, bio svjestan svog djela čije izvršenje je i htio, čime se njegove
radnje podvode pod direktni umišljaj kao oblik krivice, čime se pored
objektivnih stiču i subjektivni elementi bića krivičnog djela stavljenog mu na
teret.
Krivično djelo stavljeno na teret okrivljenom P.I. je kvalifikovano kao
produženo, a shodno čl.49 Krivičnog zakonika Crne Gore, a koje čini lice kada
učini više istih ili istovrsnih krivičnih dijela učinjenih u vremenskoj
povezanosti od strane istog učinioca i koja predstavljaju cjelinu postojanja
najmanje dvije od sledećih okolnosti istovjetnosti oštećenog, istovrsnosti
predmeta djela, korišćenja iste situacije ili istog trajnog odnosa, jedinstva
mjesta ili prostora izvršenja djela ili jedinstvenog umišljaja učinioca. Da se
radi o produženom krivičnom djelu u konkretnom slučaju proizilazi iz činjenice
što su radnje izvršenja krivičnih djela bliže opisanih u izreci ove presude
preduzete od strane istog lica odnosno okrivljenog, u vremenskoj povezanosti,
a koje predstavljaju jednu cjelinu, obzirom na istovrsnost predmeta djela,
jedinstva mjesta izvršenja, sva krivična djela su izvršena na teritoriji
Opštine Podgorica, te jedinstva umišljaja okrivljenog, njegov umišljaj je bio
usmjeren da sebi pribavi protivpravnu imovinsku korist.
Prilikom odmjeravanja krivične sankcije sud je cijenio stepen krivice
okrivljenog i sve okolnosti iz čl.42 Krivičnog zakonika koje utiču da kazna
bude manja ili veća, od otežavajućih okolnosti cijenio je njegovu raniju
osuđivanost a što je utvrđeno iz izvoda iz KE , a od olakšavajućih okolnosti
cijenio da je otac maloljetnog djeteta, pa je, imajući u vidu i stepen krivice
okrivljenog istog osudio na kaznu zatvora u trajanju od 6 mjeseci, smatrajući
da će kazna zatvora kao u izreci presude u dovoljnoj mjeri uticati na
okrivljenog da ubuduće ne vrši krivična djela, te da će se u svemu ostvariti
svrha kažnjavanja iz čl. 32. Krivičnog zakonika, a u okviru opšte svrhe
propisivanja i izricanja krivičnih sankcija iz čl. 4. st. 2. Krivičnog
zakonika.
Odluka o troškovima donijeta je shodno čl.226 i 229 Zakonika o krivičnom
postupku, i isti se odnose na troškove sudskog paušala u iznosu od 50,00 eura,
koji je odmjeren shodno dužini trajanja postupka i složenosti, te imovinskim
prilikama okrivljenog, a koje je okrivljeni dužan da uplati u roku od 15 dana
od dana pravosnažnosti presude, pod prijetnjom prinudne naplate.
Na osnovu izloženog, a shodno čl.374 Zakona o krivičnom postupku, odlučeno je
kao u izreci presude.
OSNOVNI SUD U PODGORICI
Dana 09.04.2013.godine
ZAPISNIČAR SUDIJA
Slađana Vlahović Jelena Perović Kovačević s.r.
PRAVNA POUKA:
Protiv ove presude može se izjaviti žalba u roku
od 8 dana od dana prijema pismenog otpravka iste,
Višem sudu u Podgorici, a preko ovog suda.
ZTO SlađanaVlahović
DN-a:Po primjerak presude dostaviti:
-ODT Podgorica
-Okrivljenom
-oštećenom po pravosnažnosti
Postupljeno dana:___
Namještenik:_____