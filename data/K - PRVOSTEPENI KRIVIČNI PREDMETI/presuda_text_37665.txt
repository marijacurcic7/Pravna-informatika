K.br.12/ 1117
HYPERLINK
"http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"
U IME CRNE GORE
OSNOVNI SUD U PODGORICI, kao prvostepeni, krivični, po sudiji Jeleni Perović
Kovačević, kao sudiji pojedincu, uz učešće Slađane Vlahović kao zapisničara, u
krivičnom predmetu protiv okrivljenog Janković Saše, zbog krivičnog dijela
ugrožavanje javnog saobraćaja iz čl. 339 st. 3 u vezi st.1 Krivičnog zakonika,
odlučujući o optužnom predlogu ODT-a Podgorica Kt.br.1532/12 od 15.10.2012.
godine, koji je na glavnom pretresu zastupala R. G., savjetnik kod ODT
Podgorica, nakon glavnog i javnog pretresa održanog dana 29.01.2013.godine u
prisudstvu zastupnika optužbe i okrivljenog, donio je i istig dana javno
objavio
PRESUDU
Okrivljeni: J.S., od oca B. i majke M., rođene D., rođen 15.05.1969.godine u
Podgorici, sa prebivalištem u mjestu rođenja, ul. Martinićka bb, crnogorski
državljanin, po zanimanju elektro mehaničar za energetska postrojenja,
oženejn, otac troje maloljetne djece, zaposen, lošeg imovnog stanja, ranije
neosuđvan
KRIV JE
Zato što je:
Dana 27.03.2012. godine, oko 16,30 časova, u ulici Pohorskoj, u Podgorici, ne
pridržavajući se saobraćajnog propisa iz čl.119 st.3 ZOBS-a na
putevima,svjestan da takvim kršenjem propisa može ugroziti javni saobraćaj a i
dovesti u opasnost život i tijelo ljudi ali je olako držao da do toga neće
doći ili da će to moći spriječiti, ugrozio javni saobraćaj i doveo u opasnost
žvot i tijelo ljudi, na način što je upravljajući putničkim vozilom marke ,,VW
Passat”, registarskih oznaka PG AAXXX, u pravcu ulice I Proleterske, na
obilježenom pješačkom prelazu, na kojem saobraćaj nije regulisan uređajima za
davanje svjetlosnih saobraćajnih znakova, nije zaustavio vozilo da bi
zaustavio pješaka-oštećenu mldb.P.N., koja je prelazila kolovoz sa lijeve na
desnu stranu, gledano za njegov smjer kretanja, uslijed kojeg propusta je
prednjim dijelom vozila udario oštećenu, koja je tom prilikom zadobila laku
tjelesnu povredu u vidu oguljotine kože sa otokom u predjelu lijevog obraza,
zahvatajući i predio lijeve polovine gornje usne, krvnog podliva tkiva usne u
predjelu unutrašnje strane lijeve polovine gornje usne, krvnog podliva kože u
predjelu lijevog koljena i krvnog podliva kože u predjelu desnog koljena
-​ čime je izvršio krivično dijelo ugrožavanje javnog saobraćaja iz čl. 339 st.3 u vezi st.1 Krivičnog zakonika 
Pa mu sud primjenom citiranog zakonskog propisa te čl. 3,4,5,16,36,42,52,53 i
54 Krivičnog zakonika, te čl. 226,229 i 347 Zakona o krivičnom postupku
izriče,
USLOVNU OSUDU
Kojom mu predhodno utvrđuje kaznu zatvora u trajanju od 30 (trideset) dana i
istovremeno određuje da se ista neće izvršiti, ako okrivljeni u roku od
1(jedne) godine po pravosnažnosti presude ne izvrši novo krivičo dijelo.
Obavezuje se okrivljeni da na ime sudskog paušala iznos od 50,00 eura, te na
ime krivičnog postupka iznos od 143,00 eura, na račun Budžeta Crne Gore, sve u
roku od 15 dana po pravosnažnosti presude, pod prijetnjom prinudnog izvršenja.
Obrazloženje
Optužnim predlogom ODT-a Podgorica Kt.br.1532/12 od 15.10.2012.godine,
stavljeno je nateret okrivljenom da je izvršio krivično dijelo ugrožavanje
javnog saobraćaja. Zastupnik optužbe je prije završnih riječi precizirao
dispozitiv optužnog akta kao u izreci presude, pa je u završnoj riječi ostao u
potpunosti pri preciziranom optužnom predlogu i predložio sudu da okrivljenog
oglasi krivim i osudi u granicama propisanim zakonom.
Okrivljeni J.S. je u svojoj odbrani naveo da se kritičnog dana, negdje u
popodnevnim časovima sa svojim vozilom marke ,,PasatII” reg.oznaka PG AAXXX
kretao iz pravca grada prema Zlatici, gdje inače stanuje. Tom prilikom je na
krovu svog vozila utovario neke panele, pa se zbog toga kretao veoma sporo
kako ne bi smetao drugim vozačima, a na zadnjim semaforima kod benzinske pumpe
je skrenuo desno kako bi kroz naselje Murtovina nastavio kretanje ka Zlatici.
Na tom potezu, a ispred prodavnice ,,Planet” se kretao brzinom mnogo manjom od
dozvoljene i u trenutku kada je prolazio pored prodavnice sa desne srane
izletjela mu je jedna djevojčica i on je udario. Objasnio je da je prilazeći
mjestu gdje se desio udes, predhodno video jednu djevojčicu koja je prešla
ulicu sasvim bezbjedno, sa njegove desne strane na lijevu stranu i video je da
ta djevojčica rukom poziva nekoga da pređe ulicu za njom, a to je bila
djevojčica koju je i udario. Takođe je naveo da je prednjim lijevim dijelom
svog vozila ostvario kontakt sa djevojčicom. Kada se desio ovaj udes, on je
odmah izašao iz vozila, i tu su se okupili neki ljudi, a tu djevojčica je
povezena u bolnicu, a odveli su je kako je on saznao djevojčicina učiteljica i
jedan taksista. Kasnije se interesovao za zdravstveno stanje ove djevojčice,
pa mu je rečeno da ona nije zadobila nikakve ozbiljne povrede, a u to se
uvjerio kada je pošao da posjeti djevojčicu. U završnoj riječi je naveo da se
iskretno kaje što je izvršio krivično djelo, te posebno što je djevojčica N.
zadobila povrede.
Sud je u dokaznom postupku proveo sledeće dokaze: na saglasan predlog stranka
pročitao iskaz svjedoka oštećene maloljetne P.N. i njenog zakonskog zastupnika
- oca Perošević Radovana, pročitao zapisnik o uviđaju saobraćajne nezgode UP
PJ Podgorica br.851/2012 od 27.03.2012.godine izvršio uvid u skicu sa lica
mjesta, pročitao nalaz i mišljenje vještaka saobraćajne struke od
24.09.2012.godine, pročitao nalaz i mišljenje vještaka medicinske struke od
10.09,2012,godine, izvršio uvid u medicinsku dokumentaciju na ime oštećene
P.N., pročitao izvod iz KE na ime okrivljenog.
Svjedok oštećena maloljetna P.N. je u prisustvu zakonskog zastupnika-svog oca
Perošević Radovana navela da je tog dana udarilo auto kada je sa drugaricom
bila ispred prodavnice ,,Planet”. Objasnila je da je njena drugarica prva
prešla ulicu, pa je zvala i nju da pređe, a što je ona i učinila. Ona je
vidjela da auta jure ulicom, pa kada je vidjela da je jedno auto prošlo ona je
krenula da prelazi ulicu, ali je drugo auto udarilo, od kog udarca je ona pala
na zemlju i povrijedila se. Ne može se sjetiti gdje je to auto tačno udarilo,
ali je taj udarac puno bolio.
Zakonski zastupnik svedoka oštećene mldb.P.N.-njen otac Perošević Radovan je
naveo da je njegova kćerka u ovoj saobraćajnoj nezgodi zadobila samo
ogrebotine od pada, i bila je u bolnici na pregledu, o čemu posjeduje urednu
medicinsku dokumentaciju. Izajavio da se ne pridružuje krivičnom gonjenju
protiv okrivljenog J.S. niti postavlja imovinsko pravni zahtjev.
Iz zapisnika o uviđaju UP PJ Podgorica br.851/2012 od 27.03.2012.godine koji
je upotpunjen skicom lica mjesta, ustanovljeno je da se saobraćajne nezgoda
dogodila dana 27.03.2012.g. oko 16:40 časova u ulici Pohorska u Podgoric.
Ovoim zapisnikom je konstatovano da je kolovoz u ovoj ulici asfaltiran,
uzdužnom neisprekidanom, a zatim isprekidanom linijom podjeljen na dvije
kolovozne trake, gledano od pravca ulice Orjenske u pravcu ulice I
Proletersake. U vrijeme uviđaja vozilo reg.oznaka PG AAXXX, zatečeno je u
desnoj kolovoznoj traci ul.Pohorske, prednjim dijelom okrenuto u pravcu ul.I
Proletrske, a sa istim na pješačkom prelazu, gledano od pravca ul.Orjenske,
dok je pješak P.N. prebačena u Hitnu pomoć. Od materijalnih tragova na licu
mjesta zatečeni su tragovi kočenja vozila reg.oznaka PG AAXXX.
Iz nalaza i mišljenja vještaka saobraćajne struke Mr. Đ.V. dipl.ing. od
24.09.2012.g. ustanovljeno je da je do nezgode došlo na način što vozač vozila
,,VW Passat”, PG AAXXX, prilikom približavanja obilježenom pješačkom prelazu,
nije smanjio brzinu, ili potpuno zaustavio vozilo, jer se pravpvremeno uvjerio
da pješački prlaz koriste djeca, već je i pored aktiviranja aktivne kočnice
ostvario kontakt sa pješakom koja je pretrčava kolovoz koristeći obilježeni
pješački prelaz. Ovakav načinj upravljanja vozilom od strane vozača vozila
,,VE Passat”, smatra se greškom u dijelu koje se odnosi na obavezu vozača da
se pješačkom prelazu koji nije regulisan semaforom približava smanjenom
brzinom da ne bi ugrozio pješake koji si već stupili ili stupaju na pješački
prelaz, a po potrebi i da zaustavi vozilo da ih propusti, što nije učinio, a
predstavlja osnovni i jedini uzrok nastanka predmetne saobraćajne nezgode.
Takođe, vještak je u svom nalazu naveo da kod pješaka nema elemenata koji su
uticali na nastanak predmetne saobraćajne nezgode.
Iz nalaza i mišljenja vještaka medicinske struke koji je uradio dr. K. N. od
22.11.2011.godine, a koji je upotpunjen medicinskom dokumentacijom na ime
oštećene, ustanovljeno je du su kod oštećene P.N. nastale sledeće tjelesne
povrede: oderotina kože sa otokom u predjelu lijevog obraza, zahvaljujući i
predio lijeve polovine gornje usne, promjera 5x5cm; krvni podliv tkiva usne u
predjelu unutrašnje strane lijeve polovine gornje usne; krvni podliv kože u
predjeli lijevog koljena i krvni podliv kože u predjelu desnog koljena.
Vještak je naveo da se oštećena P.N. u trenutku odigravanje predmetne
saobraćajne nezgode nalazila u uspravnom položaju, okrenuta leijevom bočnom
stranom svog tijela prema nailazećem predmetnom putničkom vozilu. Krvni
podlivi kod imenovane nastali su kao poaledica primarnog kontakta oštećene sa
predmetnim vozilom, dok su povrede u vidu oguljotine kože u predjelu lijevog
obraza i lijeve polovine gornje usne, kao i krvni podliv tkiva usne u predjelu
unutrašnje strane lijeve polovine gornje usne nastale kao posledica
sekundarnog kontakta oštećene i nailazećeg vozila,tj. usled nabacivanja
imenovane na isto nakon primarnog kontakta. Krvni podlivi kože u predjelu
lijevog i desnog koljena nastali su uslijed pada oštećene i njenog kontaktsa
sa podlogom, a nakon odbacivanja iste sa predmetnog putničkog vozila. Takođe
vješta je istikao da navedene povrede u vrijeme nanošenja, procjenjene kako
pojedinačno, tako i u svom ukupnom djelovanju, predstavljaju laku tjelesnu
povredu.
Uvidom u izvod iz KE izdatom na ime okrivljenog, ustanovljeno je da isti
ranije nije osuđivan.
Ocjenom navoda optužbe, odbrane okrivljenog, te ostalih provedenih dokaza, a
cijneći ih pojedinačno i u njihovoj međusobnoj povezanosti nesumljivo je
utvrđeno da je okrivljeni J.S. izvršio krivično dijelo koje mu je optužnim
predlogom stavljeno na teret.
Naime u postupku je nesumljivo utvrđeno da je okrivljeni dana 27.03.2012.
godime oko 16,30 časova o Podgorici, u ulici Pohorska, ne pridržavajući se
saobraćajnog propisa iz čl.119 st.3 ZOBS-a na putevima, ugrozio javni
saobraćaj i doveo u opasnost život i tijelo ljudi, na način što je
upravljajući vozilom marke ,,VW Passat” reg.oznaka PG AAXXX, u pravcu ulice I
Proleterske, na obilježenom pješačkom prelazu, na kojem saobraćaj nije
regulisan uređajem za davanje svjetlosnih saobraćajnih znakova, nije zaustavio
vozilo da bi propustio pješaka-oštećenu maldb.P.N., koja je prelazila kolovoz
sa desne na lijevu stranu, gledano iz smjera kretenja okrivljenog, usled kojeg
propusta je prednjim dijelom vozila udario oštećenu, koja je tom prilikom
zadobila laku tjelesnu povredu u vidu oguljotine kože sa otokom u predjelu
lijevog obraza, zahvatajući i predio lijeve polovine gornje usne, krvnog
podliva tkiva usne u predjelu unutrašnje strane lijeve polovine gornje usne,
krvnog podliva kože u predjelu lijevog koljena i krvnog podliva kože u
predjelu desnog koljena. Prednje je sud utvrdio iz svih sprovedenih dokaza,
prvenstveno uviđajne dokumentacije i nalaza i mišljenja vještaka u kome je
navedeno da je jedini uzrok ove nezgode greška vozača vozila ,,VW Passat” koji
se nije pravovremeno zaustavio prilikom približavanja pješačkom prelazu i ako
se pravovremeno uvjerio da isti pješački prelaz koriste djeca, a koji pješački
prelaz nije regulisan semaforima, pa je bio dužan de se istom približi
smanjenom brzinom ili po potrebi zaustavi kako nebi ugrozio pješake koji su
stupili na pješački prelaz ili tek treba da stupe, a sa kojim dokazima je
saglasna i odbrana okrivljneog kao i iskaz svjedoka oštećene, kojim dokazima
je sud poklonio punu vjeru, cijeneći ih kao jasne i istinite. Da je oštećena
kritičnom prilikom pretrpjela povrede bliže opisane izrekom presude, sud je
utvrdio iz medicinske dokumetacije i nalaza i mišljenja vještaka medicinske
struke, koji nalaza je sud cijenio kao istinit, jasan i izrađen po pravilima
struke.
Cijeneći ovako utvrđeno činjenično stanje, sud nalazi da su se u radnjama
okrivljenog J.S. stekli svi bitni elementi bića krivičnog dijela ugrožavanja
javnog saobraćaja iz čl. 339 st.3 u vezi st.1 Krivičnog zakonika, jer je
okrivljeni postupajući na prednje opisan način prekršio odredbe Zakona o
bezbjednosti saobraćaja čl.119 st.3 kojim je propisano da ako na pješačkom
prelazu saobraćaj nije regulisan uređajima za davanje svejtlosnih saobraćajnih
znakova, niti znacima policijskog službenika, vozač je dužan da se takvom
pješačkom prelazu približava samnjenom brzinom i da ne ugrožava pješake koji
su već stupili ili stupaju na pješački prelaz, a po potrebi i da zaustavi
vozilo da bi propustio pješake.
Po nalaženju ovog suda, okrivljani je bio svjestan da takvim kršenjem propisa
može ugroziti javni saobraćaj, a i dovesti u opasnost život i tijelo ljudi ali
je olako držao da do toga neće doći ili da će to moći spriječiti, postupajući
sa svjesnim nehatom kao oblikom krivice. Time su se u radnjama okrivljenog
stekli svi bitni objektivni i subjektivni elementi bića krivičnog dijela
ugrožavanje javnog saobraćaja iz čl.339 st.3 u vezi st.1 Krivičnog zakonika.
Prilikom izbora krivične sankcije sud je, u smislu čl. 42 Krivičnog zakonika,
cijenio sve okolnosti koje utiču na to da kazna bude veća ili manja
(olakšavajuće ili otežavajuće okolnosti), pa je od olakšavajućih okolnosti na
strani okrivljenog cijenio činjenicu da je isti oženjen, otac troje djece, da
se oštećeni nije pridružio krivičnom gonjenju niti je postavio imovinsko
pravni zahtjev, kao i činjenicu da okrivljeni ranije nije osuđivan, a što je
sud utvrdio iz izvoda iz kaznene evidencije, dok otežavajućih okolnosti na
strani okrivljenog, po ocjeni suda, nije bilo. Cijeneći uz navedeno i stepen
krivice okrivljenog, sud je mišljenja da radi krivično pravne zaštite prema
okrivljenom nije nužno primjeniti kaznu, već da se samim upozerenjem uz
prijetnju kaznom kao u izreci presude i rokom provjeravanja od 1(jedne)
godine, na okrivljenog u dovoljnoj mjeri uticati da ubuduće ne vrši krivična
dijela, čime će u potpunosti biti ostvarena svrha izricanja uslovne osude iz
čl.52 Krivičnog zakonika CG,a u okviru opšte svrhe izricanja krivičnih
sankcija iz čl.4 st.2 Krivičnog zakonika.
Kako je okrivljeni oglašen krivim, sud je shodno čl. 226 i čl.229 Zakona o
krivičnom postupku odlučio o troškovima krivičnog postupka, pa je obavezan
okrivljeni da na ime troškova krivičnog postupka ODT-u Podgorica uplati iznos
od 143,00 eura, te ovom sudu iznos od 50,00 eura na ime sudsko paušala.
Na osnovu svega izloženog sud je odlučio kao u izreci presude.
OSNOVNI SUD PODGORICA
Dana, 29.01.2013.godine
ZAPISNIČAR SUDIJA
Slađana Vlahović Jelena Perović Kovačević
DN-A Po primjerak presude dostaviti:
- ODT Podgorica
- Okrivljenom
-Okrivljeni po pravnosnažnosti
Post.dana__
Namještenik__
PRAVNA POUKA
Protiv ove presude meže se izjaviti žalba u roku od 8 dana od prijema pismenog
odpravka, Višem sudu u Podgorici, a preko ovog suda.
ZTO Slađana Vlahović