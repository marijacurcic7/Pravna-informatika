                                                                                                                    K.br.87/11

U IME NARODA 
        Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Šestović Milanke u krivičnom predmetu protiv okrivljenog G. G. iz P. koga brani advokat R. K. iz P.,  zbog krivičnog djela ugrožavanje sigurnosti iz čl. 168. st.1. KZ CG po optužnom predlogu ODT Pljevlja Kt.br.31/11 od 18.03.2011. godine, nakon održanog glavnog i javnog pretresa u prisustvu zamjenika ODT Tomčić Milivoja, okrivljenog, njegovog branioca i oštećene O. M. iz P., dana 10.05.2011. godine donio je i javno objavio

P R E S U D U 
        Okrivljeni **G. G.** , JMBG  od oca Lj. i majke A. rodjena Č., rodjen dana 06.06.1978. godine u Pljevljima, gdje i živi ul. ..., državljanin CG, ne zaposlen, oženjen, otac dvoje djece, pismen završio srednju školu III stepen za metalostrugara, vojsku služio 1999/2000 godine u Vranju, Republika Srbija ne vodi se u  VE, dobrog imovnog stanja, ranije osudjen presudom ovog suda K.br.142/04 od 11.07.2005. godine zbog krivičnog djela iz čl. 36.st.1. KZ RCG, osudjen na 3 mjeseca zatvora, kaznu izdržao.

K r i v     j e 
        Što je:  
        dana 01.01.2011. godine u P. ugrozio sigurnost oštećenoj O. M. iz P. prijetnjom da će napasti na njen život ili tijelo na način što je sa svog mobilnog telefona broja na mobilni telefon oštećene br. slao poruke prijeteće sadržine i to: "kurvo, ubiću te, isjeckaću te na komade, reci cimerki da ti pripremi limeni sanduk, napraviću mljeveno meso od tebe",  
        čime je izvršio krivično djelo ugrožavanje sigurnosti iz čl. 168. st.1. KZ CG,  
        pa ga sud na osnovu već citiranog zakonskog propisa, a primjenom članova 4, 5, 13, 15, 32, 33, 39. i 42. KZ CG te članova 199. i 202. ZKP CG

O S U D J U J E 
        Na novčanu kaznu u iznosu od 600,00 eura  (šestotina eura) koju će okrivljeni platiti u roku od 12 mjeseci u 12 jednakih mjesečnih rata.  
        Ako okrivljeni u odredjenom roku ne plati novčanu kaznu sud će novčanu kaznu zamijeniti kaznom zatvora tako što će se za svakih započetih 25,00 eura novčane kazne odrediti po jedan dan kazne zatvora.  
        Okrivljeni se obavezuje da na ime paušala plati ovom sudu iznos od 27,50 eura, a ovo u roku od 15 dana po pravnosnažnosti presude pod prijetnom prinudnog izvršenja.

O b r a z l o ž e n j e 
        Osnovno državno tužilaštvo u Pljevljima optužnim predlogom Kt.br. 31/11 od 18.03.2011. godine optužilo je okrivljenog G. G. iz P. zbog krivičnog djela ugrožavanje sigurnosti iz čl. 168. st.1. KZ CG navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.  
        U završnoj riječi zamjenik ODT-a je u cjelosti ostao pri podignutom optužnom prelogu i predložio da sud okrivljenog oglasi krivim i osudi po zakonu.  
        Svjedok - oštećena O. M. iz P. u završnoj riječi je istakla da se pridružuje krivičnom gonjenju protiv okrivljenog i ne ističe imovinsko-pravni zahtjev.  
        Okrivljeni G. G. u svoju odbranu u predmetu istražnih radnji je istakao da je u poslednje 3 godine bio u ljubavnoj vezi sa oštećenom O. M.. Krajem decembra 2010. godine kada je oštećena došla u P. iz B. gdje inače studira nisu se gledali iz razloga što mu je oštećena rekla da se u P. ne mogu gledati, a da se mogu vidjeti bilo gdje drugo. Pričali su putem mobilnog telefona i slali poruke jedno drugom. Razgovarajući telefonom oštećena ga je pitala da li ima još nekog, pa joj je on rekao da ima pa nakon toga se ona naljutila i prekinula vezu. Dana 01.01.2011. godine i narednih dana ističe da je oštećenoj slao poruke putem mobilnog telefona, ali se ne može sjetiti da li je ona odgovarala na te poruke. Dalje ističe da se ne sjeća da li je oštećenoj slao poruke prijeteće sadržine. U policiji je saslušavan dva puta i to 01.01.2011. godine i 03.01.2011. godine. Nakon toga je sreo oštećenu i pitao je zašto ga je prijavila, a ona mu je rekla da ga ona nije prijavila i da ga nikada nebi prijavila policiji već je to uradio njen otac. Još jedanput ističe da se ne može sjetiti koje sadržine su bile poruke koje je slao putem mobilnog telefona oštećenoj. Napomenuo je da je sa oštećenom kontaktirao sa svog mobilnog telefona broja. Na glavnom pretresu je istakao da nije poslao poruku sledeće sadržine "kruvo, ubiću te, isjeckaću te na komade, reci cimerki da ti pripremi limeni sanduk, napraviću mljeveno meso od tebe". Takodje, je istakao da dok je bio u ljubavnoj vezi sa oštećenom  da oštećenu nije tukao i maltretirao već su bili u skladnim ljubavnim odnosima.    
        U završnoj riječi branilac okrivljenog je istakao da predlaže da sud okrivljenog oglobodi od optužbe jer izvedenim dokazima na glavnom pretresu nije utvrdjeno da je okrivljeni počinio krivično djelo koje mu se stavlja na teret, okrivljeni je prihvatio u cjelosti odbranu svog branioca i istakao da se ne osjeća krivim i da ne priznaje krivicu.  
        Sud je odbacio odbranu okrivljenog jer je sam okrivljeni rekao u svojoj odbrani da se ne sjeća koje sadržine je slao poruke oštećenoj.

        U dokaznom postupku sud je saslušao svjedoka - oštećenu O. M., saslušao u svojstvu svjedoka K. S. i O. Lj., pročitao službenu zabilješku UP PJ Pljevlja br. 03-240/10-12/10 od 12.01.2011. godine i pročitao izvještaj iz kaznene evidencije za okrivljenog izdat od strane UP PJ PLjevlja br. 03-245/11-1792/2 od 14.03.2011. godine.  
        Nakon provedenog dokaznog postupka i nakon ocjene svih izvedenih dokaza, a imajući u vidu i odbranu okrivljenog sud je utvrdio da je okrivljeni G. G. iz P. koje mu je optužnim predlogom ODT-a Pljevlja stavljeno na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz dokaza izvedenih na glavnom pretresu.  
        Svjedok - oštećena O. M. u svom iskazu iz predmeta istražnih radnji je istakla da oko 3 godine poznaje okrivljenog, a u ljubavnoj vezi su bili oko godinu dana. Negdje u maju ili junu 2009. godine raskinuli su ljubavnu vezu mada je ona i ranije htjela da raskine tu vezu, ali nije mogla jer je okrivljeni stalno prijetio da će svi znati da su u ljubavnoj vezi. Od raskida okrivljeni joj je stalno slao poruke prijeteće sadržine tako da je bila primoravana i da promijeni brojeve mobilnih telefona. Negdje prošle godine kada su se sreli u studenskom domu u B., okrivljeni joj je oteo mobilne telefona i saznao je nove brojeve mobilnih telefona. Tada ne samo da

je njoj prijetio nego je i neke ljude čiji su brojevi telefona bili u njenom
telefono zvao da im prijeti, a to je radio njenim muškim prijateljima, pa je
čak i njenom bivšem momku prilazio i prijetio, a svakome je govorio ružne
stvari o njoj. Krajem decembra mjeseca 2010. godine ona je iz B. došla u P. i
kada bi izašla u lokal sa društvom okrivljeni joj je prilazio i davao neke
komentare koji joj nisu bili prijatni, a ni njegovo prisustvo joj nije bilo
prijatno. Sa njegovog mobilnog telefona br. slao joj je poruke uvredljive i
prijeteće sadržine na broj njenog mobilnog telefona na koje ona nije
odgovarala. Dana 01.01.2011. godine okrivljeni joj je slao poruke sledeće
sadržine "kurvo, ubiću te, isjeckaću te na komade, reci cimerki da ti pripremi
limeni sanduk, napraviću mljeveno meso od tebe". Tih dana okrivljeni je slao
poruke uvredljive i prijeteće sadržine i njenom ocu L.. Dana 01.01.2011.
godine ona i njen otac su otišli u službene prostorije UP PJ Pljevlja i
okrivljenog prijavili. Narednih dana okrivljeni je nastavio da joj šalje
poruke prijeteće sadržine. Dana 08. ili 09.01.2011. gidine se vratila za B. i
okrivljeni joj je slao i dalje poruke prijeteće sadržine sve do sredine
februara 2011. godine, ali su poruke stizale sa drugih brojeva, mada je
sigurna da je te poruke slao okrivljeni, a ponakada je imala i propušten poziv
i sa njegovog mobilnog telefona  . Napomenula je da je okrivljeni oženjen i da
je ona prije od prilike dvije godine raskinula sa njim ljubavnu vezu i ne želi
da više bude sa njim, a dok su bili u ljubavnoj vezi ona je njegovoj supruzi
slala poruke zbog kojih se pokajala i razgovarala je sa njegovom suprugom i
tada joj se izvinila. Na glavnom pretresu je istakla da je okrivljeni upravo
nasilan čovjek da u vremenu dok ga je poznavala nije je tukao ali da ju je
gurao rukama i da se prema njoj nasilno ponašao. Posebno objašnjava da je
shvatila ove poruke ozbiljno te da je mišljenja da je okrivljeni s obzirom da
ima takvo ponašanje i sposoban da tako nešto i uradi. Na glavnom pretresu je
ponovila da je sasvim sigurna da je njoj okrivljeni poslao poruku sledeće
sadržine  "kurvo, ubiću te, isjeckaću te na komade, reci cimerki da ti
pripremi limeni sanduk, napraviću mljeveno meso od tebe". Takodje ističe da je
osim te poruke pslao još dosta poruka prijeteće sadržine koje nije pamtila, a
iste je vjerovatno izbrisala iz telefona.
            Sud je u cjelosti prihvatio iskaz svjedoka - oštećene smatrajući da je oštećena veoma objektivno svjedočila i iz njenog kazivanja je sud zaključio upravo da je oštećena bila sa okrivljenim u ljubavnoj vezi, da su tu vezu raskinuli te da nakon raskida je okrivljeni počeo slati poruke prejeteće sadržine. Iz njenog iskaza sud je takodje zaključio da je okrivljeni nasilan čovjek, da je ona te poruke ozbiljno shvatila da se uplašila i upravo iz razloga što je nasilan čovjek da smatra da je i sposoban da prijetnje koje joj je uputio i ostvari.
            Svjedok O. Lj. je u predmetu istražnih radnji istakao da već duže vrijeme sigurno poslednjih godinu dana njegova ćerka M. mu je rekla da je okrivljeni G.G. mlatretira te da joj šalje poruke uvredljive sadržine kao i prjeteće sadržine. Negdje oko nove godine oštećena mu se požalila da joj okrivljeni šalje poruke prijeteće sadržine. On je pročitao nekoliko poruka u kojima je pisalo pored ostalog i sledeće "kurvo, isjeckaću te, smremiću te u limenom sanduku" kao i niz drugih prijetećih poruka čije sadržine ne može da se sjeti. Tih dana i na njegov mobilni telefon br. . sa mobilnog telefona br. . su stizale poruke sledeće sadržine "reci kurvi da ne dolazi u P., kazniću je djece mi moje, šta radi kurva beogradjanka", a takodje sa drugih mobilnih telefona su mu stizale poruke prijeteće sadržine "dje je kurva beogradska, jebo sam joj majku, prenesi govnima". Nakon ovih prijetećih poruka on je sa oštećenom otišao u Upravu policije Pljevlja gdje su okrivljenog prijavili. Toga dana su saslušani u službenim prostorijama, a narednih dana okrivljeni je njega "trzao" sa zaštićenih brojeva na njegov broj mobilnog telefona.
            Sud je takodje prihvatio iskaz ovog svjedoka smatrajući da je svjedok objektivno svjedočio iz čijeg kazivanja je sud zaključio da je okrivljeni slao poruke prijeteće sadržine kako oštećenoj tako i svjedoku.
            Svjedok K. S. je istakao da je zaposlen u UP PJ Pljevlja kao rukovodilac sektora te da je dana 01.01.2011. godine bio dežurni te da su u službene prostorije došli oštećena 
O. M. i njen otac O. Lj. i priajvili da imaju problem sa okrivljenim G. G. da
im šalje poruke prijeteće sadržine, te da je on kao službeno lice sačinio
zapisnik i sa mobilnog telefona oštećene skinuo poruke koje je primila i unijo
u izjavu, a takodje ističe da je pozvao okrivljenog i takodje i njega
saslušao, a nakon toga sačinio službenu zabilješku.
            Iz službene zabilješke br. 03-240/10-12/10 od 10.01.2011. godine se zaključuje da su OSL policije sačinili službenu zabilješku povodom ovog dogadjaja.
            Iz izvještaja iz KE za okrivljenog br. 03-245/11-1792/2 od 04.03.2011. godine sud je zaključio da je okrivljeni ranije osudjen presudom ovog suda K.br.142/04 od 11.07.2005.godine zbog krivičnog djela iz čl. 36. st.1. KZ RCG na 3 mjeseca zatvora te da je kaznu izdržao.
            Kod ovakvog činjeničnog stanja na osnovu iskaza oštećene kao i svjedoka O. Lj. sud je pouzdano utvrdio da je okrivljeni G. G. izvršio krivično djelo koje mu se stavlja na teret, te da u njegovim radnjama stoje svi bitni elementi bića utuženog krivičnog djela jer je utvrdjeno da je okrivljeni ugrozio sigurnost oštećene prijetnjom da će napasti na život ili tijelo oštećene, a to je oštećena ozbiljno shvatila jer je okrivljeni od ranije iskazivao prema njoj agresivno ponašanje.
            Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu novačne kazne, pa je sud mišljenja da nije neophodno radi krivično-pravne zaštite protiv okrivljenog izricati drugu vrstu kazne osim novačne kazne jer se opravdano može očekivati da će i novčana kazna u minimalnom iznosu dovoljno uticati na okrivljenog da više ne vrši krivična djela. Kao olakšavajuće okolnosti sud je okrivljenom uzeo u obzir činjenicu da je sa oštećenom bio u ljubavnim odnosima što potvrdjuje i sama oštećena. Na kraju sud zaključuje da je izrečena krivična sankcija po mišljenju ovog suda adekvatna i primjerena stepenu društvene opasnosti konkretno učinjenog djela, samog učinioca kao i nastalim posledicama te da ista predstavlja onu mjeru koja je neophodna da bi se ostvarila svrha kažnjavanja predvidjena u članu 32. KZ CG.
            U smislu člana 199. i 202. ZKP CG sud je obavezao okrivljenog da na ime paušala plati ovom sudu iznos od 27,50 eura, a isti iznos sud je odredio imajući u vidu dužinu trajanja i složenost krivičnog postupka kao i imovno stanje okrivljenog.
            Sa iznijetih razloga odlučeno je kao u izreci presude.  
OSNOVNI SUD U PLJEVLJIMA
dana 10.05.2011. godine 
Zapisničar,
S u d i j a,
Djondović Milenka
Branko Pejović  
PRAVNA POUKA : protiv ove presude dozvoljena je žalba u roku od 8 dana po
pirjemu iste
                                  Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
1x okrivljenom
1x braniocu okrivljenog
4x u predmet  