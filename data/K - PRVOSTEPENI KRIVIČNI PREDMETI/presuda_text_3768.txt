                                                                                                        K.br.139/11

U IME NARODA 
        Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljene C.D. iz P. zbog krivičnog djela ugrožavanje sigurnosti iz čl. 168. st.2. u vezi st. 1. KZ CG po optužnom predlogu ODT Pljevlja Kt.br.121/11 od 24.05.2011. godine, nakon održanog glavnog i javnog pretresa u prisustvu zamjenika ODT Gačević Božidarke, okrivljene kao i oštećenog E. R., a u odsutnosti uredno pozvane oštećene K. D., dana 14.06.2011. godine, donio je i javno objavio

P R E S U D U 
        Okrivljena **C. D.** , JMBG ... od oca R. i majke D. rodjena J., rodjena .... godine u Pljevljima gdje i živi ..., državljanka  CG, ne zaposlena, neudata bez djece, pismena završila osnovnu školu, izdržavaju je roditelji, ranije ne osudjivana,

K r i v a     j e 
        Što je:  
        dana 02.03.2011. godine u periodu od 21,55 časova pa do 22,30 časova u P. ugrozila sigurnost oštećenim E. R. i njegovoj supruzi K. D. prijetnjom da će napasti na njihov život i tijelo, na način što je sa njenog mobilnog telefona br. ... poslala prijeteće  SMS poruke na mobilni telefon broja  ... vlasništvo oštećenog E. R. sledeće sadržine: "dao si poruke da čitaju po SUP-u, kunem ti se za ovaj blam naćiću te, ubiću te, u Duškov grob ti se kunem, nemam dje istjeraće me iz kuće, tako da idem u zatvor, odrobijaću te za ove batine i blam noćas", "saznaću gdje živiš, zaklaću vas, kunem ti se krvi će biti", "reci joj da ću vas naći gdje živite, prvo ću dijete da joj koljem pa nju, a ti ćeš mi posebno pratiti", "naćiću te zapamti, klaću te zubima, za ovo ćeš mi platiti, blamiraš me u SUP-u, od sad pa za 10 godina, ako dobiješ dijete naćiću vas, zaklaću vas, ne znaš šta si noćas uradio, mene si prijavio, a sebi presudio", takodje je okrivljena sa svog mobilnog telefona broja ... pozvala oštećenu K. D. na njen mobilnit elefon broj  ... i upućivala joj riječi prijetnje "kurvo, ubiću te, zaklaću ti dijete i tebe, glupa seljanko",  
        čime je izvršila krivično djelo ugrožavanje sigurnosti iz čl. 168. st.2. u vezi st. 1. KZ CG,  
        pa joj sud na osnovu već citiranog zakonskog propisa, a primjenom članova 4, 5, 13, 15, 32, 33, 36, 42, 53. i 54. KZ CG te članova 199. i 202. ZKP CG   i z r i č e

USLOVNU OSUDU 
        S tim da joj utvrdjuje kaznu zatvora u trajanju od 3 mjeseca (tri mjeseca) i istovremeno odredjuje da se ista neće izvršiti ukoliko okrivljena u roku od godinu dana ne izvrši novo krivično djelo.

        Okrivljena se obavezuje da na ime paušala plati ovom sudu iznos od 27,50 eura, a ovo u roku od 15 dana po pravnosnažnosti presude pod prijetnjom prinudnog izvršenja.

O b r a z l o ž e n j e 
        Osnovno državno tužilaštvo iz Pljevalja Kt.br. 121/11 od 24.05.2011. godine optužilo je okrivljenu C. D. iz P. zbog krivičnog djela ugrožavanje sigurnosti iz čl. 168. st.2. u vezi st. 1. KZ CG navodeći da je okrivljena krivično djelo izvršila na način mjesto i vrijeme kako je to bliže opisano u izreci ove presude.  
        U završnoj riječi zamjenik ODT je istakao da ostaje pri optužnom predlogu i predlaže da sud okrivljenu oglasi krivom i osudi po zakonu.  
        Svjedok  \- oštećeni E. R. u završnoj riječi je istakao da se pridružuje krivičnom gonjenju protiv okrivljene i nije istakao imovinsko-pravni zahtjev.  
        Okrivljena C. D. u svoju odbranu u predmetu istražnih radnji je istakla da oštećenog E. R. poznaje od 2005. godine i 7 mjeseci su živjeli u vambračnoj zajednici, pa su nakon prekida vambračne zajednice 6 godina sve do novembra 2010. godine bili u ljubavnoj vezi, a sve zbog toga što je morala sa njim da izlazi poštu ju je on ucjenjivao nekakvim snimkom na mobilnom telefonu. Takodje joj je poznato da oštećeni od januara mjeseca 2011. godine živi u vambračnoj zajednici sa K. D., pa su se nakon toga čuli mobilnim telefonom sve do februara ili početkom marta 2011. godine dok je R. nije prijavio policiji. Takodje, ističe da je tačna činjenica da je istu veče kada je policija kod nje došla u kuću ona sa mobilnog telefona vlasništvo njene babe broja ... na broj mobilnog telefona oštećenog R.  ... poslala je SMS poruku sledeće sadržine "mene si noćas priajvio, a sebi si presudio, naćiću te za ovo što si noćas uradio, zbog toga što me je otac ošamario i hoće da me istjera iz kuće, zaklaću vas". Obzirom da je bila rastrojena takvu poruku je u afektu poslala, ali nezna još šta je poslala koje poruke i kakve sadržine, ali priznaje da je u tim porukama zaprijetila, ali ne sjeća se šta je sve pisala. Ističe da nikada nije pozivala oštećenu K. D. niti joj je prijetila, ali je tačno da je njen broj mobilnog telefona  ... Posebno je istakla da je u afektu poslala R. prijeteće poruke, ali nije imala ozbiljnu namjeru. Na glavnom pretresu je istakla da pored odbrane koju je dala u predmetu istražnih radnji ističe da je sve tačno što je navedeno u sadržini optužnog predloga da je ona poslala sa njenog mobilnog telefona ove prijeteće poruke, odnosno upotrebila je telefon svoje babe, ali je ona autor tih poruka. Još jedanput ponavlja da je sve to uradila u afektu. Takodje, ističe da se mnogo kaje zbog ovoga i nije ni htjela da to uradi, ali je u afektu ipak to uradila jer je bila nervno rastrojena, a inače ističe da prima terapiju neuropsihijatra.  
        U završnoj riječi je istakla da se osjeća krivom da priznaje krivicu da se kaje što je ovo uradila pa je na kraju svoju odgovornost ostavila sudu na slobodnu procjenu.  
        U dokaznom postupku sud je saslušao svjedoka - oštećenog E. R., pročitao iskaz svjedoka- oštećene K. D., pročitao listing poruka od 02.03.2011. godine poslatih sa SIM kartice  ... na SIM broj .... vlasništvo oštećenog E. R.i pročitao izvještaj za KE za okrivljenu.  
        Nakon provedenog dokaznog postupka i nakon ocjene svih izvedenih dokaza kako skupa tako i u medjusobnoj povezanosti tako i na osnovu potpunog priznanja okrivljene sud je utvrdio da je okrivljena C. D. iz P. izvršila krivično djelo koje joj je optužnim predlogom stavljena na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz dokaza izvedenih na glavnom pretresu kao i na osnovu potpunog priznanja okrivljene.  
        Naime, svjedok - oštećeni E. R. u svom iskazu je istakao da je tačna činjenica da mu je okrivljena u martu mjesecu 2011. godine sa njenog mobilnog telefona br. ...

poslala više prijetećih  SMS poruka na njegov mobilni telefon br. ... i to
sledeće sadržine "dao si poruke da čitaju po SUP-u kunem ti se za ovaj blam
naćiću te, ubiću te, u Duškov grob ti se kunem, nemam dje, istjeraće me iz
kuće tako da idem u zatvor, odrobijaću te za ove batine i blam noćas, saznaću
gdje živiš, zaklaću vas, kunem ti se krvi će biti, reci joj da ću vas naći
gdje živite, prvo ću dijete da koljem, pa nju, a ti ćešmi posebno platiti,
naćiću te zapamti klaću te zubima, od sada pa za 10 godina ako dobiješ dijete,
naćiću vas, zaklaću vas, neznaš šta si noćas uradio od mene, mene se prijavio,
a sebi presudio". Takodje ističe da mu je supruga - oštećena K. D.rekla da joj
je takodje okrivljena slala prijeteće poruke. Na kraju je istakao da su
prijeteće poruke izazvale strah kod njegove supruge i zbog tih poruka su se
posvadjali.  
        U završnoj riječi je istakao da se pridružuje krivičnom gonjenju protiv okrivljene i ne ističe imovinsko-pravni zahtjev.

        Svjedok - oštećena K. D. je u svom iskazu u predmetu istražnih radnji istakla da je tačna činjenica da je okrivljena na njen mobilni telefon slala poruke prijeteće sadržine i to: "ubiću vas, zaklaću dijete i tebe, glupa seljanko, kurvo". Kada je dobila ove poruke uplašila se i kada joj je muž bio na poslu morala je da ide negdje sa djetetom iz stana jer se plašila nakon primljenih poruka. Takodje ističe da je stalno okrivljena i dalje nastavila da šalje poruke prijeteće sadržine da će je ubiti, da će joj zaklati dijete, te da ako sa R. bude imala dijete da će ga ona ubiti. Ističe da je obzbiljno shvatila poruke prijeteće sadržine i smatra da je okrivljena u stanju da to i uradi pa osjeća strah zbog prijetnji i nesigurnost za sebe i svoju porodicu. Na kraju je istakla da se pridružuje krivičnom gonjenju protiv okrivljene i ne ističe imovinsko-pravni zahtjev.

        Sud je prihvatio iskaze oba svjedoka - oštećena smatrajući da su oštećeni veoma objektivno svjedočili i sud je iz njihovih kazivanja u potpunosti utvrdio da je okrivljena slala prijeteće poruke oštećenim, da su oštećeni te poruke shvatili ozbiljno, da su se uplašili i izgubili sugurnost jer su mišljenja da je okrivljena spremna i da ispuni ono što je zaprijetila.

        Iz listinga primljenih poruka koji su sadržani u službenoj zabilješci policije od 11.04.2011. godine sud je zaključio da je okrivljena poslala sve te poruke u kojima je prijetila oštećenim, a u ostalom ona je na pretresu i priznala da je sve te poruke poslala.

        Iz izvještaja iz  KE za okrivljenu br. 03-245/11-4001/2 od 12.05.2011. godine sud je zaključiod a okrivljena ranije nije osudjivana.

        Kod ovakvog činjeničnog stanja, na osnovu svih izvedenih dokaza kao i na osnovu potpunog priznanja okrivljene sud je utvrdio da su se u radnjama okrivljene stekli svi bitni elemnti bića utuženog krivičnog djela koje joj se stavlja na teret, pa je sud okrivljenu oglasio krivom i osudio po zakonu.

        Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu uslovne osude pa je mišljenja da nije neophodno radi krivično-pravne zaštite protiv okrivljene izricati drugu vrstu krivične sankcije osim uslovne osude jer je sud mišljenja da će uslovna osuda prema okrivljenoj u dovoljnoj mjeri uticati da okrivljena u buduće više ne vrši krivična djela.

        Kao olakšavajuće okolnosti sud je okrivljenoj uzeo u obzir činjenicu da okrivljena ranije nije osudjivana, da je izrazila iskreno kajanje na glavnom pretresu te da je u  potpunosti na pretresu priznala izvršenje krivičnog djela, pa je sud mišljenja da izrečena krivična sankcija prema okrivljenoj je adekvatna i primjerena stepenu društvene opasnosti okrivljene konkretno učinjenog

djela kao i nastalim posledicama te da će se istom krivičnom sankcijom prema
okrivljenoj u potpunosti ostvariti svrha kažnjavanja predvidjena u članu 32.
KZ CG.
            U smislu člana 199. i 202. ZKP CG sud je obavezao okrivljenu da na ime paušala plati ovom sudu iznos od 27,50 eura, aisti iznos sud je odredio imajući u vidu dužinu trajanja i složenost krivičnog postupka kao i imovno stanje okrivljene.
            Sa iznijetih razloga odlučeno je kao u izreci presude.  
OSNOVNI SUD U PLJEVLJIMA
dana 14.06.2011. godine 
Zapisničar,
S u d i j a,
Djondović Milenka
Branko Pejović  
PRAVNA POUKA : protiv ove presude dozvoljena je žalba u roku od 8 dana po
prijemu iste
                                  Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
1x okrivljenoj
4x u predmet  