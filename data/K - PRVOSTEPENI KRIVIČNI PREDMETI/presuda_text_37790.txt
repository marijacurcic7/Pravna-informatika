Posl.br.K.157/13
Z A P I S N I K O G L A V N O M P R E T R E S U
održan pred Osnovnim sudom u Herceg Novom na dan 26.11.2013.godine, u
krivičnom predmetu protiv okrivljenog H.B.a.
Stranke:
SUDIJA Tužilac:
Leković Branislav
Optuženi :
Zapisničar
Milović Tereza
P r e d m e t p r e t r e s a nj a
krivično djelo iz čl. 412.stav 2. u vezi stava 1 KZ .
P o č e t a k g l a v n o g p r e t r e s a
u 12,00 časova
Utvrdjuje se da su na glavni pretres pristupili: zamjenik ODT H.Novi Stijović
Risto,
Utvrđuje se da nisu pristupili:okrivljeni H.B.,koji je uredno pozvan
Sud donosi
r j e š e nj e
Glavni pretres će se održati u odsustvu okrivljenog H.B.a shodno čl.457 ZKP-a
jer je uredno pozvan,nije opravdao nedolazak na glavni pretres a nejgovo
prisustvo nije nužno jer je ranije saslušan.
Sudija otvara glavni pretres, objavljuje predmet zasjedanja .
Glavni pretres je javan.
Okrivljeni: H.B.,sa podacima kao na zapisniku od 21.10.2013.godine.
Shodno čl.337.stav 2 ZKP-a Sud upozorava stranke, da su dužni da svoje
predloge o izvođenju dokaza saopšte odmah,a najkasnije do završetka glavnog
pretresa,te shodno čl.399ZKP-a posebno se upozoravaju da žalbu iz razloga
propisanog u čl.388.stav 2. ZKP-a žalilac može izjaviti samo ako u žalbi učini
izvjesnim da za dokaze na kojima zasniva žalbu,nije znao u vrijeme održavanja
glavnog pretresaili da je na glavnom pretresu,odmah čim je saznao za određeni
dokaz,predložio njegovo izvođenje ,a sud to odbio.
Čita se optužni predlog ODT H.Novi Kt.br.262/13 od 22.10.2013 godine.
Čita se izjava okrivljenog H.B.a sa zapisnika od 21.10.2013.godine.
DOKAZNI POSTUPAK
Vrši se uvid u pasoš R.Albanije ser.br. BG9947080 na ime D.L..
stranke bez primjedbi.
Čita se potvrda o privremeno oduzetim predmetima UP GP Debeli brijeg br.54/13
od 21.10.2013.godine.
Vrši se uvid u izvještaj iz kaznene evidencije za okrivljenog.
Stranke bez primjedbi.
Tužilac nema prijedloga za izvođenje daljih dokaza.
Sud donosi
Rješenje
Dalji dokazi neće se izvoditi.
Dokazni postupak završen.
R I J E Č I S T R A N A K A
ODT H.Novi u završnoj riječi navodi: „ da ostaje pri optužnom predlogu jer je
izvedenim dokazima potvrdjeno da je okrivljeni izvršio djelo stavljeno mu na
teret, te predlaže da sud okrivljenog oglasi krivim i osudi na kaznu po zakonu
i da mu izrekne mjeru bezbjednosti obaveznog oduzimanja predmeta-pasoša.
Sudija pita da li ima neko još nešto da izjavi ,pa tužilac izjavi da nema što
više da izjavi ,nakon čega sudija objavljuje da je glavni pretres završen u
13,00 časova.
Za ovim sud donosi, a sudija pojedinac javno objavljuje slijedeću
U IME CRNE GORE
P R E S U D U!
Okrivljeni:H.B., sa podacima kao u spisu
K r i v j e
Što je :
dana 21.10.2013 godine oko 19,50 časova u Herceg Novom,na graničnom prelazu
Debeli Brijeg,upotrijebio kao pravu lažnu javnu ispravu- pasoš ser.br....
navodno izdat u Tirani od strane nadležnog organa Republike Albanije na ime
D.L. rođenog ... godine i sa fotografijama okrivljenog,za koji je znao da je
lažan,na način što je isti prezentirao na uvid službenicima granične policije
prilikom pokušajaprelaska državne granice iz Crne Gore u Hrvatsku ,pri čemu je
bio svjestan svog djela i htio njegovo izvršenje,
-čime je izvršio krivično djelo falsifikovanje isprave iz čl.412.stav 2. u vezi stava 1 Krivičnog zakonika Crne Gore.
pa ga sud, na osnovu čl.412.stav 2. u vezi stava 1 KZCG i primjenom čl. 4, 32,
36 ,42 i 51 KZ te čl.374,229.stav 1 ZKP-a
OSUĐUJE
Na kaznu zatvora u trajanju od 5 (pet) mjeseci ,u koju kaznu mu se uračunava
vrijeme provedeno na zadržavanju od 21.10.2013 godine do 23.10.2013 godine.
Na osnovu čl.75.stav 1.KZ CG prema okrivljenom H.B.u izriče se mjera
bezbjednosti oduzimanja predmeta i to pasoša R.Albanije ser.br. ....
Okrivljeni se obavezuje da plati troškove krivičnog postupka u paušalnom
iznosu od 312,50 eura,kao i paušalni iznos od 50,00 eura u korist budžeta Crne
Gore na žiro račun 832-158-14 u roku od 15 dana od pravosnažnosti rješenja
Presuda je javno objavljena u prisustvu tužioca a u odsustvu okrivljenog.
Sudija je ukratko saopštio razloge donijete presude .
Zapisnik ovjeravaju:
Zapisničar: Sudija