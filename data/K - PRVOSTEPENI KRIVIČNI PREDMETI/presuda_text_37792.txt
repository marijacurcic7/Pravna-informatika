Posl.br.K.163/2013
OSNOVNI SUD U HERCEG NOVOM, po sudiji Leković Branislavu, uz učestvovanje
zapisničara Dragović Katarina, u krivičnom predmetu protiv okrivljenog B.B.
zbog krivičnog djela iz čl.381 stav 1 KZ CG, povodom optužnog predloga ODT
Herceg Novi Kt.br.259/13 od 29.10.2013. godine, nakon održanog glavnog i
javnog pretresa dana 29.11.2013. godine, u prisustvu zamjenika ODT Herceg Novi
Samardžić Nikole i okrivljenog B.B. , donio je i javno objavio sledeće
RJEŠENJE
Prema okrivljenom B.B.u, JMBG ..., od oca V. i majke M., rođene J., rođenog
.... godine u P. sa prebivalištem Z.-...., kod V.B., oženjen, otac dvoje
punoljetne djece, pismen, sa završenom SSS, zaposlen u Domu zdravlja, sa
mjesečnom zaradom od oko 400 eura, neosuđivan.
Na osnovu čl.65 st.1 i 4. KZ u vezi čl.465 .stav 1.ZKP i čl.381.stav 1 KZ-a, i
z r i č e s e
SUDSKA OPOMENA
Jer je:
u periodu između 24 jula i 26 jula 2013 godine u ul.Svetozara Živojinovića bb
u Igalu,skinuo službeni pečat koji je ovlašćeno službeno lice-turistički
inspektor Uprave za inspekcijske poslove R.T. dana 24 jula 2013 godine
prilikom vršenja inspekcijskog nadzora stavila radi osiguranja prostorije
-ugostiteljskog objekta "P.T. " čiji je vlasnik okrivljeni B.,kojom prilikom
je rješenjem turističkog inspektora br.0205/2-008-08-0494/13-2 u skladu sa
čl.133.stav 3 Zakona o turizmu okrivljenom zabranjeno obavljanje djelatnosti u
objektu zbog nepostojanja odobrenja za rad ,na način da je skinuo postavljeni
pečat sa ulaznih vrata objekta i nastavio sa obavljanjem ugostiteljske
djelatnosti,što je konstatovano inspekcijskim nadzorom dana 26 jula 2013
godine,pri čemu je bio svjestan svog djela i htio njegovo izvršenje,
-čime je izvršio krivično djelo skidanje i povreda službenog pečata i znaka iz čl.381.stav 1 Krivičnog zakonika Crne Gore.
Okrivljeni se obavezuje da plati troškove krivičnog postupka u paušalnom
iznosu od 50,00 eura u korist budžeta Crne Gore na žiro račun 832-158-14 u
roku od 15 dana od pravosnažnosti presude.
O b r a z l o ž e nj e:
Obrazloženje je izostalo na osnovu čl.458 stav 7 ZKP-a, jer su se stranke
odrekle prava na žalbu i niko od njih nije zahtijevao dostavu rješenja.
OSNOVNI SUD U HERCEG NOVOM
Dana, 29.11.2013. godine.
Zapisničar:  S u d i j a:
Dragović Katarina Leković Branislav