U IME CRNE GORE
K.br.175/13
OSNOVNI SUD U HERCEG NOVOM, po sudiji Leković Branislavu ,uz učešće
zapisničara Milović Tereze, u krivičnom predmetu protiv okrivljenog M.Ž., zbog
krivičnog djela krađa iz čl.239.st.1.KZ CG, povodom optužnog predloga ODT
Herceg Novi Kt.br.286/13 od 14.11.2013. godine, nakon održanog glavnog i
javnog pretresa dana 12.12.2013 godine, u prisustvu zamjenika Osnovnog
državnog tužioca Herceg Novi Samardžić Nikole,a na osnovu čl.457 ZKP-a, u
odsustvu okrivljenog M.Ž., donio je i javno objavio sljedeću
P R E S U D U
Okrivljeni M.Ž., JMBG ..., od oca B. i majke O. rođ.R., rođenog ....godine u
SM, stalno nastanjenog u mjestu K., ul...., sa boravištem u T.-S., kod
stanodavca D.P., po zanimanju dekorater zidnih površina, izdržava se od
obavljanja građevinskih poslova, oženjen, otac jednog maloljetnog djeteta,
državljin R.Srbije, osuđivan presudom Opšinskog suda u Baru K.415/07 od
17.04.2008 godine zbog krivičnog djela iz čl. 239 st.1 KZ na 3 mjeseca
zatvora, uslovno na 1 godinu i prsudom Opšinskog suda u SM K.315/08 od
10.11.2008 godine zbog krivičnog djela iz čl.203 st.1 KZ na 3 mjeseca zatvora,
uslovno na 1 godinu.
K r i v j e
Što je:
u noći između 30. i 31.oktobra 2013.godine u Bijeloj,u namjeri da prisvajanjem
tuđih pokretnih stvari pribavi protivpravnu imovinsku korist u vrijednosti
koja prelazi iznos od 150,00 eura,iz dvorišta kuće oštećenog L.T. oduzeo
vanbrodski motor marke "Tomos" snage 4 KS,model sa dugom osovinom,vrijednosti
130,00 eura,koji se nalazio na drvenom postolju ispod nadstrešnice u dvorištu,
-čime je izvršio krivično djelo krađe iz čl.239 st.1Krivičnog zakonika Crne Gore.
pa ga sud, na osnovu čl.239 st.1 KZCG i primjenom čl. 4, 32, 39, 42,45.tačka 3
i čl.46.stav 1.tačka 7 KZ CG te čl.374,229.stav 1 ZKP-a
OSUĐUJE
Na novčanu kaznu u iznosu od 600,00 (šest stotina) eura koju je dužan platiti
u roku od 3 mjeseca od pravnosnažnosti presude u korist budžeta Crne Gore na
žiro račun 832-158-14 .
Ukoliko okrivljeni ne plati novčanu kaznu u određenom roku sud će novčanu
kaznu zamjeniti kaznom zatvora tako što će za svakih započetih 25,00 eura
novčane kazne odrediti jedan dan zatvora.
Okrivljeni se obavezuje da plati troškove krivičnog postupka u paušalnom
iznosu od 33,00 eura,kao i paušalni iznos od 30,00 eura,sve u korist budžeta
Crne Gore na žiro račun 832-158-14 u roku od 15 dana od pravosnažnosti
presude.
O b r a z l o ž e n j e
Osnovni državni tužilac Herceg Novi podnio je optužni predlog Kt.br.286/13 od
14.11.2013.godine protiv okrivljenog M.Ž., zbog krivičnog djela krađa iz
čl.239.stav 1.KZ CG, konačno je na glavnom pretresu precizirao činjenični opis
djela ,te ostao pri optužnom predlogu i predložio da se okrivljeni oglasi
krivim i osudi na kaznu po zakonu.
Glavni pretres je održan u odsustvu okrivljenog M.Ž. shodno čl.457 ZKP-a jer
mu se poziv nije mogao uručiti zbog ne prijavljivanja sudu promjene adrese,a
njegovo prisustvo nije bilo nužno obzirom da je ranije saslušan.
Okrivljeni M.Ž. je priznao izvršenje krivičnog djela i svoju krivicu zbog
istog opisujući način i okolnosti pod kojima je isto izvršio. Naime,
okrivljeni je u bitnom naveo da je u Crnu Goru došao 10.09.2013 godine i
smjestio se u Igalu kod stanodavca M.V., a sve u namjeri da se zaposli u
građevini, jer u Srbiji nije bilo posla, a izdržava suprugu i sina. Istakao je
da je neko vrijeme radio molerske poslove na gradilištu koje se nalazi u
blizini Omladinskog parka u Igalu, kod poslodavca Đ. koji je iz okoline Šapca.
Dodao je da ga poslodavac nije redovno isplaćivao, te da mu duguje 780,00
eura, zbog čega je i našao posao u Tivtu u firmi ADM K. čiji je vlasnik D.P.,
koji mu je našao i smještaj u naselju Seljanovo. Nakon toga je sa još 5-6
radnika iz te firme obavljao posle u Sutorini u objektu u kojem se nalazi
restoran "T.". Dana 30.10.2013 godine oko 17,30 časova , nakon što su završili
sa navedenim radovima, krenuli su prema Tivtu kombijem koji pripada firmi.
Kada su prolazili kroz Bijelu njegov kolega B. rekao je da će tu izaći kako bi
se vidjeo sa djevojkom, te je i on odlučio da tu izađe, kao bi prošetao i
popio piće sa njim u Bijeloj. Dalje navodi da je, nakon što se rastao sa B.,
svratio na piće u jednu kafanu pored mora na piće. Ubrzo nakon toga pozvala ga
je supruga J.M. i saopštila mu da njihov sin M. mora na operaciju oka, koja
košta oko 800,00 eura. Naglasio je da to nije prvi put da njegov sin ide na
operaciju, jer je i prošle godine operisao oko. Nakon toga, pozvao je svog
poslodavca i objasnio mu da mu treba novac za operaciju djeteta, ali je isti
odbio da plati što mu duguje rekavši mu da se nosi u "pizdu materenu". Ističe
da ga je sve to jako pogodilo, najviše to što nije mogao da pošalje novac
supruzi, te je nastavio da konzumira veće količine piva i loze u toj kafani. U
istoj se zadržao do 23,00 časa kada je krenuo prema magastrali ne bi li našao
prevoz do Tivta. Prolazeći pored jednog dvorišta, gdje je stao da mokri,
ugledao je u istom jedan vanbrodski motor za barku koji je stajao ispod
nastrešnice na jednom drvenom stalku. Kako je bio vrlo pijan palo mu je na
pamet da taj motor proda nekome i novac pošalje porodici. Dodao je da tada
uzeo taj motor i udaljio se sa istim prema magistrali. Kada se udaljio nekih
300-400 m od te kuće, umor i alkohol su ga savladali te je legao na jednu
livadu pored puta i tu spavao do 4,30 sljedećeg ujutra,a kada se probodio
motor je i dalje bio pored njega i tada je vidio da na istom piše "Tomos"
.Zatim je sa predmetnim motorom krenuo ka autobuskoj stanici na magistrali,
gdje ga je zaustavila policija. Na kraju je istakao da se kaje zbog svega što
je uradio, te da je to uradio zbog teške situacije u kojoj se njegova porodica
našla kao i zbog toga što je bio pod uticajem alkohola.
Radi pravilnog i potpunog utvrđivanja činjeničnog stanja sud je u dokaznom
postupku izveo dokaze saslušanjem oštećenog u svojstvu svejdoka L.T.,čitanjem
uz saglasnog stanaka pismenog nalaza i mišljenja vještaka ekonomske struke
R.D. od 12.11.2013 godine, te čitanjem potvrde Uprave policijie-PJ Herceg Novi
o privremeno oduzetim predmetima br.2/13-6758 od 31.10.2013. godine,potvde o
vraćanju privremeno oduzetih predmeta br.240/13-6758/3 od 31.10.2013.godine,
vršenejm uvida u fotodokumentaciju br.454/13 od 31.10.2013.godine i izjveštaja
iz kaznene evidencije za okrivljenog.
Analizirajući odbranu okrivljenog M.Ž.- i upoređujući je sa izvedenim
dokazima ,sud je istu cijenio kao potpuno i jasno priznanje izvršenja
krivičnog djela, jer je uvjerljiva i potvrdjena ostalim izvedenim dokazima –
izjavom svjedoka L.T. i potvrdama Uprave policije o privremeno oduzetim
predmetima.
Naime,oštećeni u svojstvu svjedoka L.T. je u bitnom izjavio da je vlasnik
vanbrodskog motora "Tomos" snage 4 KS , te da je taj motor u kritičnom periodu
držao na drvenom postolju ispod nadstrešnice u dvorištu pored kuće. Pojasnio
je da je dvorište ograđeno osim sa jedne strane prema livadi, a osim toga
dvorište je udaljeno od lokalnog puta oko 30 m tako da se sa istog ne može
vidjeti ova nadstrešnica gdje se nalazio motor. Dana 31.10.2013 godine u
jutarnjim časovima kod njega je došla policija zajedno sa okrivljenim i tom
prilikom su donijeli ovaj vanbrodski motor i kazali mu da je taj motor
predhodne večeri okrivljeni oduzeo iz njegovog dvorišta. Na kraju je dodao da
se ne pridružuje krivičnom gonjenju i ne postavlja imovinsko pravni zahtjev
jer mu je motor vraćen neoštećen.
Sud je prihvatio iskaz ovog svjedoka jer je logičan i uvjerljiv, a u skladu je
sa materijalnim dokazima u spisu-potvrdom Uprave policije o privremenom
oduzimanju predmeta,kao i priznanjem okrivljenog,a na isti stranke nisu imale
primjedbi.
Iz potvrde Uprave policije-PJ Herecg Novi o privremenom oduzimanju predmeta
br.2/13-6758 od 31.10.2013. godine proizilazi da su dana 31.10.2013.godine
službenici Uprave policije oduzeli od M.Ž. vanbrodski motor marke "Tomos" sa
oštećenim serijskim brojem, sivo crne boje.
Iz potvrde Uprave policije-PJ Herecg Novi o vraćanju predmeta br.240/13-6758/3
od 31.10.2013 godine proizilazi da su dana 31.10.2013 godine službenici Uprave
policije vratili L.T. vanbrodski motor marke "Tomos" sa oštećenim serijskim
brojem, sivo crne boje.
Fotodokuemntacijom Uprave policije-PJ Herecg Novi broj 454/13 od
31.10.2013.godine prikazano je lice mjesta izvršenja djela,odnosno dvorište
oštećenog L.T.,nadstrešnica pored kuće u kojoj je bio smejšten predmetni
motor,kao i oduzeti vanbrotski motor .
Sud je prihvatio kao vjerodostojne navedene pismene dokaze jer su sačinjeni od
strane nadležnog organa u zakonitoj proceduri,a na iste nije bilo
primjedbi.Ovi dokazi su od značaja u konkretnom slučaju jer se istim potvrđuje
priznanje okrivljkenog da je iz dvorišta oštećenog oduzeo predmetni vanbrodski
motor.
Iz pismenog nalaza i mišljenja vještaka ekonomske struke Radović Dragana, od
12.11.2013.godine proizilazi da je tržišna vrijednost, predmetnog korišćenog
vanbrotskog motora marke"Tomos" ,u vrijeme izvršenja krivičnog djela 130,00
eura.
Sud je prihvatio nalaz i mišljenje vještaka ekonomske struke, jer je stručan i
argumentovan, dat u skladu sa pravilima struke, a na isti nije bilo primjedbi.
Uvidom u izvod iz kaznene evidencije za okrivljenog M.Ž. proizilazi da je isti
osuđivan prsudom Opšinskog suda u Baru K.415/07 od 17.04.2008 godine zbog
krivičnog djela iz čl.239 st.1 KZ na 3 mjeseca zatvora, uslovno na 1 godinu,
presudom Opštinskog suda u Sremskoj Mitrovici K.315/08 od 10.11.2008.godine
zbog krivičnog djela iz čl.203 st.1 KZ na 3 mjeseca zatvora, uslovno na 1
godinu.
Ocjenom izvedenih dokaza i to svakog pojedinačno i u njihovoj međusobnoj
vezi,te dovodeći ih u vezu sa priznanjem okrivljenog M.Ž. ,nesumnjivo je
utvrdjeno činjenično stanje kao u izreci ove pesude. Naime,okrivljeni je
priznao da je kritične noći iz dvorišta oštećenog L.T.,ispod nadstrešnice
oduzeo predmetni vanbrodski motor,te da je isti namjeravao prodati jer mu je
bio potreban novac za operaciju djeteta,te da ga je policija zaustavila
sljedećeg jutra na magistralnom putu dok se kretao noseći sa sobom motor.
Priznanje okrivljenog je potvrđeno iskazom oštećenog L.T. koji je naveo da je
dana 31.10.2013 godine u jutarnjim časovima kod njega kući došla policija
zajedno sa okrivljenim i da su mu tom prilikom donijeli predmetni motor,te mu
kazali da je isti prethodne noći iz njegovog dvorišta oduzeo okrivljeni. Osim
toga,navedeno činjenično stanje je utvrđeno iz potvrde UP PJ H.Novi o
privremenom oduzimanju predmeta i potvrde istog organa o vraćanju prerdmeta,
iz kojih proizilazi da je policija privremeno oduzela motor od okrivljenog i
zatim isti vratila vlasniku -oštećenom L..
Pravno kvalifikujući ovako na nesumnjiv način utvrđeno činjenično stanje sud
je našao da se u radnjama okrivljenog stiču sva bitna obilježja krivičnog
djela krađa iz čl.239.st.1.KZ CG.
Ovo stoga jer je okrivljeni u namjeri da sebi pribavi protivpravnu imovinsku
korist u vrijednosti većoj od 150,00 eura, oduzeo tuđu pokretnu stvar-
predmetni vanbrodski motor vrijednosti 130,00 eura.
U odnosu na oblik vinosti,sud je utvrdio da je okrivljeni ovo krivično djelo
počinio sa umišljajem, jer je bio svjestan svog djela i htio je njegovo
izvršenje, a to obzirom da je bio svjestan da prisvaja tuđe pokretne stvari, a
u namjeri pribavljanja protivpravne imovinske koristi u iznosu većem od 150
eura. Njegov umišljaj je nesumnjivo utvrđen provedenim dokazima,a posebno
njegovim priznanjem jer je naveo da je želio da isti proda i novac pošalje
porodici,obzirom da mu je bio potreban novac od 800 eura za liječenje djeteta.
Odlučujući o vrsti i visini krivične sankcije koju okrivljenim treba izreći za
počinjeno krivično djelo,sud je cijenio sve okolnosti iz čl.42 KZ CG,pa je od
kao olakšavajuću okolnost okrivljenom cijenio to što je priznao izvršenje
krivičnog djela, da je izostala štetna posljedice jer je oduzeta stvar vraćena
oštećenom,da se oštećeni nije pridružio krivičnom gonjenju,te lične i
materijalne prilike okrivljenog,koji je otac maloljetnog djeteta koje je u
obavezi da izdržava. Na drugoj strani,sud je okrivljenom od otežavajućih
okolnosti cijenio raniju osuđivanost ,pri čemu je sud imao u vidu da je od te
ranije osude prošlo više od 5 godina. Navedene olakšavajuće okolnosti sud je
cijenio kao naročito olakšavajuće pa je okrivljenom na osnovu čl.45.tačka 3 i
46.stav 1.tačka 7 ZKP-a ublažio novčanu kaznu po mjeri i osudio ga na novčanu
kaznu u iznosu od 600,00 eura,koji iznos je ispod propisanog posebnog minimuma
za predmetno krivično djelo,a to imajući u vidu stepen krivice
okrivljenog,jačinu ugrožavanja zaštićenog dobra i raniji život okrivljenog,te
njegovo imovno stanje. Sud je odredio da će se u dlučaju da okrivljeni u
određenom roku od 3 mjeseca od pravosnažnosti presude,ne plati novčanu
kaznu,ista zamijeniti kaznom zatvora tako što će se za svakih 25 eura novčane
kazne odrediti jedan dan zatvora.Sud je uvjerenja da će se opšta svrha
krivičnih sankcija predvidjena čl.4.KZ CG ostvariti novčanom kaznom u
navedenom iznosu,a koja je adekvatna težini počinjenog krivičnog djela i
stepenu krivice okrivljenog.
Odluka o troškovima krivičnog postupka zasniva se na odredbi čl.229.st.
1.ZKP-a, pa je sud okrivljenog obavezao na plaćanje troškova krivičnog
postupka u iznosu od 33,00 eura,koji se odnose na provedeno ekonmsko
vještačenje ,kao i paušalnog troška postupka u iznosu od 30,00 eura,koji je
odmjeren u skladu sa imovnim stanjem okrivljenog, složenosti i dužinom
trajanja krivičnog postupka.
OSNOVNI SUD U HERCEG NOVOM
Dana 12.12.2013 godine.
Zapisničar Sudija
Milović Tereza  Branislav Leković
Pravna pouka:
Protiv ove presude dozvoljena je žalba
u roku od 8 dana od dana prijema,
Višem sudu u Podgorici, a preko ovog suda.
DNA:
-ODT H.Novi
-okrivljenom 
- u spise