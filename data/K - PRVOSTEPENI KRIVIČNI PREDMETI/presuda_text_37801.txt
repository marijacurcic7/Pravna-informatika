HYPERLINK
"http://sr.wikipedia.org/wiki/%D0%A1%D0%BB%D0%B8%D0%BA%D0%B0:Coat_of_arms_of_Montenegro.svg"
K.br.12/1322
U IME CRNE GORE
OSNOVNI SUD U PODGORICI, kao prvostepeni, krivični, po sudiji pojednicu Jeleni
Perović Kovačević, uz učešće Sladjane Vlahović, kao zapisničara, u krivičnom
predmetu protiv okrivljenog V.M., iz Podgorice, zbog krivičnog djela građenje
objekta bez građevinske dozvole iz čl.326a Krivičnog zakonika, odlučujući o
optužnom predlogu ODT-a Podgorici Kt.br.954/12 od 29.11.2012. godine, koji je
na glavnom pretresu zastupala Marija Kažić, savjetnik kod ODT Podgorica, nakon
održanog glavnog i javnog pretresa dana 28.01.2013. godine u prisustvu
stranaka donio je i istog dana javno objavio
P R E S U D U
OKRIVLJENI; V.M., od oca R. i majke M., rodjene T., rodjen 02.09.19xx godine u
Podgorici, sa prebivalištem u Podgorici, Kakaricka gora bb, državljani CG,
završio zanat, KV metalostrugar, penzioner, oženjen otac troje djece, srednjeg
imovnog stanja, ranije neosudjivan,
KRIV JE
Zato što je:
U maju 2012. godine u Podgorici, u naselju Kakaricka gora, na katastarskoj
parceli br.xxxx, KO Masiline, postpajući protivno odredbi čl.69 Zakona o
uredjenju i izgradnji objekta, započeo gradjenje objekta bez prethodno
pribavljene gradjevinske dozvole, na način što je vršio dogradnju etaža
prizemlja, dimenzije u osnovici 7,9x4,2 m, tako što je na istom ozidao zidove,
izlio vertikalne i horizontalne serklaže, te postavio AB ploču, a da prethodno
nije pribavio gradjevinsku dozvolu, pri čemu je bio svjestan svog djela i htio
njegovo izvršenje, znajući da je njegovo djelo zabranjeno
- čime je izvšrio krivčno djelo gradjenje objekta bez gradjevinske dozvole iz
čl.326 a Krivičnog zakonika
Pa ga sud primjenom citiranih zakonskih odredbi te čl.4,5,15,36,42,52,53 i 54
Krivičnog zakonika, te čl.226, 229 i 374 ZKP-a izriče
USLOVNU OSUDU
Kojom mu prethodno utvrdjuje kaznu zatvora u trajanju od 6 (šest) mejseca i
istovremeno odredjuje da se ista neće izvršiti ako okrivljeni u roku
provjeravanja od 1 (jedne) godine, ne učini novo krivično djelo, po
pravosnažnosti presude pod prijetnjom prinudnog izvršenja.
Obavezuje se okrivljeni da na ime sudskog paušala uplati ovom sudu iznos od 50
eura, sve u roku od 15 dana po pravosnažnosti presude pod prijetnjom prinudne
naplate.
O b r a z l o ž e nj e
Osnovni državni tužilac u Podgorici, optužnim predlogom Kt.br. Kt.br.954/12 od
29.11.2012. godine, stavio je na teret okrivljenom V.M. da je izvršio krivično
djelo građenje objekta bez građevinske dozvole iz čl. 326a Krivičnog zakonika,
pri kom optužnom predlogu je ostao do kraja glavnog pretresa, predlažući sudu
da okrivljenog oglasi krivim i osudi po zakonu.
Okrivljeni je u svojoj odbrani u potpunosti priznao izvršenje krivičnog djela
stavljenog mu na teret, navodeći da je u maju 2012. godine, sa prednje strane
kuće ozidao zidove i produžio je terasu sa gornjeg sprata na te zidove i na
taj način zatvorio taj dio. Kada je već bila izlivena ploča došla je
gradjevinska inspecija, napravlila zapisnik. Dalje je naveo da za ovo
prošrenje nije imao gradjevinsku dozvolu, te istu nije ni tražio jer je znao
da je neće dobiti, a znao je da vrši krivično djelo ako gradi bez gradjevinske
dozvole. U završnoj riječi je naveo je da se iskreno kaje što je izvršio
krivično djelo i zamolio je sud da ga što blaže kazni.
Imajući u vidu jasno i potpuno priznanje okrivljenog, koje u toku postupka
nije ničim dovedeno u sumnju, sud je u dokaznom postupku pročitao izvod iz KE
na ime okrivljenog V.M., od koga zavisi vrsta i visina krivinčne sankcije,
nakon čega je na saglasan predlog stranaka primjenom čl.458 st.2 ZKP-a
prekinuo dokazni postupak i nije izvodio ostale dokaze predložene optužnim
aktom.
Cijeneći jasno i potpuno priznanje okrivljenog kao dokaz, sud je na nesumnjiv
način utvrdio da je okrivljeni u maju 2012. godine u Podgorici, u naselju
Kakaricka gora, na katastarskoj parceli br.xxxx, KO Masiline, postpajući
protivno odredbi čl.69 Zakona o uredjenju i izgradnji objekta, započeo
gradjenje objekta bez prethodno pribavljene gradjevinske dozvole, na način što
je vršio dogradnju etaža prizemlja, dimenzije u osnovici 7,9x4,2 m, tako što
je na istom ozidao zidove, izlio vertikalne i horizontalne serklaže, te
postavio AB ploču, a da prethodno nije pribavio gradjevinsku dozvolu, pri čemu
je bio svjestan svog djela i htio njegovo izvršenje, znajući da je njegovo
djelo zabranjeno, kojim radnjama je sa direktnim umišljajem kao oblikom
krivice ostvario sva bitna obilježja bića krivičnog djela iz čl.326a Krivičnog
zakonika. Iz odbrane okrivljenog proizlazi da je okrivljeni bio svjestan da
svojom radnjom čini krivično djelo pa je to i htio, obzirom da je isti jasno
naveo da je nije imao građevinsku dozvolu, pa je i bez nje u maju mjesecu
2012. godine gradio objekat.
Odredbom čl.69 Zakona o uređenju prostora i izgradnji objekata, utvrđeno je da
se objekat može graditi na osnovu građevinske odluke i tehničeke
dokumentacije.
Iz ivoda iz KE koji glasi na ime V.M. izdat od strane UP PJ Podgorica
br.29-245/12-32419/2-4901 od 10.12.2012. godine, utvrđuje se da isti ranije
nije osuđivan.
Prilikom odmjeravanja krivične sankcije sud je cijenio sve okolnosti iz čl.42
Krivičnog zakonika koje utiču da kazna bude manja ili veća, pa kako nije bilo
otežavajućih okolnosti, sud je kao olakšavajuće okolnosti na strani
okrivljenog cijenio priznanje krivičnog djela, ranije neporočno vladanje
obzirom da okrivljeni ranije nije osuđivan, a što je sud utvrdio uvidom u
izvod iz kaznene evidencije, da je isti pordičan čovjek, otac troje djece.
Imajući uz nevedeno u vidu i ličnost okrivljenog kao izvršioca i stepen
krivice za izvršeno krivično djelo, sud je mišljenja da radi krivično pravne
zaštite prema okrivljenom nije nužno primijeniti kaznu, već da će se samim
upozorenjem uz prijetnju kaznom kao u izreci presude i rokom provjeravanja od
1 (jedne) godine na okrivljenog u dovoljnoj mjeri uticati da ubuduće ne vrši
krivična djela čime će upotpunosti biti ostvarena svrha izricanja uslovne
osude iz čl.52 Krivičnog zakonika, a u okviru opšte svrhe izricanja krivičnih
sankcija iz čl.4 st.2 Krivičnog zakonika.
Odluka o troškovima donijeta je shodno čl.226 i 229 Zakonika o krivičnom
postupku, a isti se odnose na ime sudskog paušala u iznosu od 50,00 eura koji
je određen shodno složenosti predmeta, dužini trajanja postupka i imovinskim
prilikama okrivljenog.
Na osnovu izloženog, a shodno čl.374 Zakona o krivičnom postupku, odlučeno je
kao u izreci presude.
OSNOVNI SUD U PODGORICI
Dana 28.01.2013. godine
ZAPISNIČAR SUDIJA
Slađana Vlahović Jelena Perović Kovačević
DN-a:Po primjerak presude dostaviti:
-ODT Podgorica
-Okrivljenom
Post.dana:____
Namještenik:______
PRAVNA POUKA:Protiv ove presude
dozvoljena je žalba Višem sudu u Podgorici,
a preko ovog suda, sve u roku od 8 dana, od
dana prijema pismenog otpravka.
ZTO:Slađana Vlahović