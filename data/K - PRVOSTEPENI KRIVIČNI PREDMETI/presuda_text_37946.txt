K.br. 13/200
U IME CRNE GORE
OSNOVNI SUD U PODGORICI, prvostepeni, krivični, po sudiji Jeleni Perović
Kovačević, uz učešće Slađane Vlahović, kao zapisničara, u krivičnom predmetu
protiv okrivljenog M. S. iz N. i P. M. iz B. i to protiv okrivljenog M. S.
zbog produženog krivičnog djela ugrožavanje sigurnosti iz čl. 168 st. 2 u vezi
st. 1, u vezi čl. 49 Krivičnog zakonika, a protiv okrivljenog P. M.zbog
krivičnog djela ugrožavanje sigurnosti iz čl. 168 st. 1 Krivičnog zakonika,
odlučujući o optužnom predlogu ODT Podgorica Kt. br. 277/11 od 16.02.2011.
godine, koga je na glavnom pretresu zastupao V. Z. zamjenik ODT-a Podgorica,
nakon glavnog i javnog pretresa, održanog dana 10.05.2013. godine u prisustvu
zastupnika optužbe, okrivljenog M. S. i njegovih branilaca P. Z. i V. D. kao i
branioca okrivljenog P. M. kome se sudi u odsustvu V. D. po zamjeničkom
punomoćju branioca po službenoj dužnosti M. D., advokata iz N., istog dana
donio je i javno objavio
PRESUDU
I
Okrivljeni:
M. S., od oca R. i majke V., rodjene R., rodjen xx.xx.xxxx. godine, u N., gdje
je i stalno nastanjen ul. V. M. br. xx, završio srednju školu, oženjen,
zaposlen sa mjesečnom zaradom od xxx,xx eura, lošeg imovnog stanja, ranije
neosudjivan,
K r i v j e
Zato što je:
Dana xx.xx.xxxx. godine, oko xx,xx časova, u naselju D. G. u P., okrivljeni M.
S., svjestan svog djela čije izvršenje je htio iako je znao da je njegovo
djelo zabranjeno, znajući da se novinarska ekipa "V." zajedno sa oštećenom L.
O. nalazi u kući S. Lj. i S.D. sa namjerom da kod oštećenih L. O., S.. Lj. i
S. D. izazove osjećaj straha i ugroženosti, iza službenog vozila na kojem se
nalazila oznaka "V." a koje je bilo parkirano u dvorištu kuće S., parkirao
svoje putničko vozilo marke "G. V", reg oznaka NK xxxx i tako blokirao izlaz,
a zatim stajao u dvorištu sa još tri neidentifikovana lica, koja lica su na
glavama imala kapuljače, što su oštećeni vidjeli, pa kada ga je oštećena S.
Lj. prepoznala i to saopštila ostalim oštećnim, njegovo prisustvo i ponašanje
je kod njih izazavalo osjećaj uzmemirenosti i straha, zbog čega su pozvali
policiju,
-čime je izvršio krivično djelo ugrožavanje sigurnosti iz čl.168 st.2 u vezi st.1 Krivičnog zakonika
Pa ga sud primjenom citiranog zakonskog propisa, te odredbi čl. 3, 4, 5, 15,
32, 33, 36, 42, Krivičnog zakonika, kao i čl. 226, 229, 239 i 374 Zakonika o
krivičnom postupku
O S U Đ U J E
Na kaznu zatvora u trajanju od 4 (četiri) mjeseca.
Obavezuje se okrivljeni da na ime troškova krivičnog postupka uplati na račun
budžetskih sredstava Crne Gore na ime sudskog paušala iznos od 50,00 €, u roku
od 15 dana po pravosnažnosti presude, pod prijetnom prinudne naplate.
Svjedok oštećena L. O. i S. Lj. se u pogledu postavljenog imovinsko pravnog
zahtjeva upućuju na redovnu građansku parnicu.
II
Na osnovu čl. 373 tačka 2 ZKP-a
Okrivljeni:
P. M., od oca M. i majke V., rodjene Š., rodjen xx xx xxxx. godine u B. P., sa
poslednjim poznatim prebivalištem u B.ul. Ž. F. zgrada xxx, ranije neosudjivan
OSLOBAĐA SE OD OPTUŽBE
Kojom je predstavljeno da je:
Dana 03.02.2011. godine okrivljeni P. M., svjestan svog djela čije izvršenje
je htio, iako je znao da je njegovo djelo zabranjeno, kao portparol DOO
M.t.c., predao pismo okrivljenom M. S., a čija prijeteća sadržina im je bila
poznata, koje pismo je okrivljeni M.po dogovoru sa okrivljenim P. predao oko
12.30 časova na arhivu „D. P.“ izdavača nezavisnog dnevnika V. u b. R, kako bi
se isto predalo oštećenoj – L. O., a koje je sadržavalo prijeteću poruku "...
ne zaboravite da zalijete cvijeće koje ste dobili od nas" koja poruka je kod
oštećene izazvala osjećaj uznemirenosti i straha
-čime bi izvršio krivično djelo ugrožavanje sigurnosti iz čl.168 st.1 Krivičnog zakonika
Troškovi postupka u ovom dijelu padaju na teret budžetskih sredstava.
Svjedok – oštećena L. O. se u pogledu postavljenog imovinsko pravnog zahtjeva
upućuje na redovnu građansku parnicu.
Obrazloženje
Optužnim predlogom ODT-a Podgorica Kt. br. xxxx od xx xx xxxx. godine
stavljeno je na teret okrivljenom M. S. da je izvršio krivično djelo
ugrožavanje sigurnosti iz čl.168 st. 2 u vezi st.1 KZ, a okrivljenom P. M.
krivično djelo ugrožavanje sigurnosti iz čl.168 st.1 KZ-a. Zastupnik optužbe
je prije završnih riječi precizirao dispozitiv optužnog akta i u završnoj
riječi je ostao u svemu pri preciziranom optužnom predlogu i predložio sudu da
okrivljene oglasi krivim i osudi po zakonu.
Okrivljeni M. S. je u svojoj odbrani pred Upravom policije i pred istražnim
sudijom naveo da je stalno zaposlen u firmi „M. P.“ vlasništvo N. M. gdje radi
kao izvršni direktor. Sjedište firme je u N., a u D. G. na placu N. ili A. M.
firma ima predstavništvo, a takođe on obavlja određene poslove u fabrici
duvana „M. T. C.“ gdje je direktor V. T.. Dana xxxxxx. godine u krug fabrike u
M.. je došla O. L. koja se kod radnika obezbjeđenja – J. interesovala ko je
vlasnik fabrike. Okrivljeni joj je rekao da je N. M. direktor, a T.V.izvršni
direktor. Tom prilikom on je nazvao direktora T. koji je razgovarao sa L.O.,
nakon čega je novinarka pošla. Ubrzo se, nakon što ge je pozvao direktor T.L.
O.vratila u fabriku gdje je došao direktor „M. D. K.“ Ž. B.koji je odgovarao
na pitanja. Dana xxxxxxx. godine novinarka L. je, po prethodnom dogovoru,
došla opet sa vozačem i fotoreporterom kada je imala priliku da vidi kako
fabrika radi, za koje vrijeme se čekao dopis, jer je direktor bio spriječen da
dođe. Kada je stigao dopis on i portir J. su otišli do auta kojim je upravljao
D. T. i donijeli su jednu staklenu posudu i dva cvijeta orhideje kao i jednu
lutku ili neki suvenir. Ovo cvijeće su uručili i rekli novinarki da je to
dopis, a on ne zna ko je naručio cvijeće, a pretpostavka je da je to direktor.
L. .O prvo nije htjela da uzme cvijeće, ali je ne njihovo insistiranje ipak
uzela.
Dana xxxxxxx. godine okrivljeni je oko xxxx časova ponio pismo koje je napisao
portparol P.M. ili neko drugi i to u redakciju V. i novina D. i P. kao jedan
vid demantija pisanja V., ali on nije bio upoznat sa sadržinom demantija.
Dana xx xx xxxx. godine oko xx časova okrivljeni je došao sa autom marke G. V.
reg oznaka xx xxxxx i parkirao se u dvorištu S., a to je kuća koja se nalazi
iza hangara u D. G.Prilikom parkiranja on nije primijetio da se između dva
vozila nalazi i vozilo V.i, a tom prilikom nije onemogućio ova vozila da izađu
iz dvorišta. Hangar je udaljen xx – ak metara od dvorišta kuće S., pa se on
zadržao 5-6 minuta u razgovoru sa radnikom D. i ponovo se vratio do parkinga.
Na glavi je imao platnenu kapu crno – sive boje i bijelu jaknu jer je bilo
hladno i bio je sam. Kada se vratio primijetio je na terasi kuće S.B. pa je
pitao „B. radi li prodavnica“ na šta mu je ona rekla da ne radi i pitala ga je
S. jesi li to ti. Tom prilikom njega niko nije upozorio zašto se parkirao u
dvorištu, niti je sa njim bio izvjesni M.. U navedenoj prodavnici htio je da
trguje, kao i obično, jer su mu često otvarali prodavnicu i poslije radnog
vremena. Nakon razgovora on je pomjerio svoje vozilo, a onda je došla
policija. Tom prilikom nije imao nikako oružije ili oruđe sa sobom i nije imao
namjeru nikoga da ugrozi.
U svojoj odbrani na glavnom pretresu okrivljeni je izjavio da je u momentu
kada je shvatio da prilikom posjete O. L. fabrici u M. neće doći direktor i da
neće moći da se sastane sa njom, pozvao svog druga D. T. iz N. da mu donese
jedna buket cvijeća. Kada je D. došao cvijeće su predali novinarki i on joj je
tom prilikom rekao da je to jedan vid pažnje prema njoj i jedan vid izvinjenja
zato što neće doći do sastanka sa direktorom, a sve je bila njegova
inicijativa. Tu je bilo šaljive priče o sportu o poslovanju V., L. O.ga je
pitala odakle je znao da voli to cvijeće, ali on nije rekao T. da baš kupi to
cvijeće.
U odnosu na tačku dva iz optužnog predloga okrivljeni je naveo da ga je P.M.
nazvao telefonom i pitao da li ima vremena da ponese V., P. i D. demanti firme
o pisanju V.. Demanti je okrivljenom predao P. M. u koverti koja nije bila
zatvorena, poslije čega je on to kopirao i predao V. ne gledajući sadržaj.
U odnosu na tačku 3 optužnog predloga okrivljeni je u bitnom ponovio svoju
odbranu navodeći da se parkirao u dvorište kuće S.. samo par minuta dok nije
pronašao radnika D. i da je pokušao da trguje u prodavnicu u kojoj dolazi već
10 godina. Kada je preparkirao auto pošao je da šeta i stražari, jer i to radi
u firmi, a onda je došla policija. Dalje je izjavio da nije kriv, da ga je
iznenadio postupak u kojem je O. L.oštećena kao i komšinica S., jer je u
njihovoj kući bio xxx puta i nikada nije bilo ružnih riječi.
Nakon što mu je ukazana razlika u kazivanju pred Upravom policije i istražnim
sudijom kada je naveo da ne zna ko je cvijeće poslao u fabriku za L. O., a da
je pretpostavka da je to direktor i svoje odbrane na glavnom pretresu kada je
izričito naveo da je sve to bila njegova inicijativa, okrivljeni je izjavio da
razlika potiče od toga što je vjerovatno bio rastrojen, isprepadan, jer se po
medijima pominjalo njegovo ime, a tačno ovo što je izjavio na glavnom
pretresu.
U završnoj riječi okrivljeni je prihvatio završnu riječ svog branioca koji je
naveo da u postupku nije dokazano da je njegov branjenik izvršio krivično
djelo stavljeno mu na teret.
Branilac drugookrivljenog P. M., kome se sudu u odsustvu, je u završnoj riječi
predložila sudu da okrivljenog oslobodi od optužbe.
Sud je u dokaznom postupku saslušao svjedoka oštećenu Ll Oll, na saglasan
predlog stranaka pročitao iskaz oštećenih Sl Lj. i Sl D. svjedoka T. V., Đ.
Z., R. V., T. D., pročitao pismo primljeno u arhivu D. D. P. pod brojem xxx od
xx.xx.xxxx. godine, izvršio uvid u fotografiju staklene posude sa dvije
aranžirane orhideje, pročitao grafološko vještačenje br. xx/xx od xx.xx.xxxx.
godine i pročitao njeno obrazloženje sa glavnog pretresa i pročitao izvod iz
KE na ime okrivljenih.
Svjedok - oštećena L. O. je u svom iskazu pred istražnim sudijom navela da je
zaposlena u dnevnim novinama V.od xxxx. godine i da se, između ostalog, bavila
istraživanjem šverca duvana. Dana xx.xx.xxxx. godina imala je zadatak da obavi
intervju sa vlasnikom fabrike T., pa je put M. pošla sa vozačem V. R. i
fotereporterom S. P. autom N. A. plave boje. Kada su stigli imala je prvo
kontakt sa portirom J., a zatim sa S. M. koji joj je rekao da je on „đevojka
za sve“ i da je direktor izvjesni N. koji je u inostranstvu. Tada je
okrivljeni razgovarao sa jednom osobom na telefonu, a onda joj je dao
slušalicu govoreći joj da hoće direktor da je čuje. To lice se predstavilo kao
V. T.koji je bio neprijatan, govoreći da je korumpirana i da on zna za koga
ona radi. Navela je da je cijelo vrijeme pokušavala da dobije odgovor na
konkretna pitanja u vezi svog istraživanja, ali kako nije uspjela dogovorili
su se da se nađu u srijedu xx.xx.xxxx. godine i on je tada najavio da će
dobiti veliki buket cvijeća. Te riječi nijesu zvučale prijatno, pa mu je rekla
da ne prima poklone, a na šta je on rekao da će svakako dobiti cvijeće. Nakon
toga je pošla put R., ali je u jednom momentu zazvonio telefon kada joj je S.
M. rekao da će on imati problema što je nije pustio u fabriku, pa je
insistirao da se vrate što su oni i učinili. U fabriku je potom došao i Ž. B.
koji se predstavio kao direktor M. D. K. i koji joj je odgovarao na pitanja o
poslovanju „T.“. Nije joj bilo prijatno dok je razgovarala sa njim, ali nije
bila uplašena. Ona je potom pošla, da bi se poslije telefonskog poziva od
strane izvjesnog F., koji je govorio da će on zbog njenog pisanja ostati bez
hljeba, nazvala S. M. koji joj je rekao da on nema veze sa tim pozivom i da
direktor T. nije dao broj izvjesnom F.. Dana xx.xx.xxxx. svjedok oštećena je
pošla po dogovoru opet u fabriku „T.“ sa vozačem i kolegom Đ., kada joj je S.
M., koji je bio u društvu sa jednim visokim momkom, umjesto saopštenja predao
cvijeće – veću staklenu posudu visine oko 25 cm u kojoj su bile dvije
aranžirane orhideje. Prvih par minuta nije imala nikakvu reakciju, ali se
osjećala nelagodno, a niz kičmu joj je prošao neki bol. Iako je prvo odbijala,
na njihovo insistiranje uzela je cvijeće. U auto joj je kolega Đ. rekao da je
ovo ukopno cvijeće, i bilo joj je neprijatno, a vozač V. je u licu bio potpuno
crn. Iako voli cvijeće, od početka joj je bilo jasno koja je poruka i
simbolika ovog postupka.
Dalje je navela da je od kolega iz V. saznala da je idućeg dana u redakciju V.
dolazio S. M. i da je na arhivi predao pismo koje je potpisao izvjesni P. M.
Kada je pročitala pismo osjećala se vrlo ružno i neprijatno, shvatila je pismo
kao vrlo ozbiljnu prijetnju a imalo je za cilj da se ona zastraši. Sledećeg
dana nju je zvao P. M. govoreći joj da on nije napisao nikakvo pismo.
Svjedok – oštećena je dalje navela da je nastavila svoje istraživanje pa je
tako pošla u D. G. i stupila je u kontak sa komšijama koje žive pored objekta
A. vlasništvo N. M. U D. G. su pošli službenim vozilom N. A. sive braon boje
sa vozačem M. i kolegom Đ. Vozilo su parkirali u dvorištu kuće S. gdje su bile
majka i kćerka koje su je upoznale o problemima koje imaju sa objektom. Nakon
fotografisanja objekta vratila se u kuću S., da bi je B. S. obavijestila da je
jedno vozilo parkirano u dvorištu i da je onemogućilo izlaz, a da je to uradio
jedan nepoznati mladić koji je zaključio vozilo i pobjegao u obližnju slijepu
ulicu. Cijelo vrijeme ova žena je bila u panici govoreći „Vi ne znate ko su
oni, Vi ne znate šta oni mogu da vam urade“. Svjedok je tada pozvala urednika
V., a on policiju. B. S. je opet pošla ka vratima, a onda i svi zajedno sa
njom, kada su vidjeli g. V koji je odvezao jedan momak, odnosno preparkirao u
pravcu objekta A.. Pored pomenutog golfa su bila 4 momka, a gospođa S. je
pitala jednog „Slavko šta radite ovo noćas“ , a nije čula odgovor, dok je na
pitanje „Jesi li ti to M.“ jedan mladić opsovao B. S.. Svjedok je navela da je
sva obamrla od straha, iako tom prilikom nije vidjela S. M., a sve ukazuje da
bi se ko zna šta desilo da su izašli iz kuće, pa je osjetila veliki strah za
sebe, svoju porodicu i kolege. Urednik J. je tada zvao njenu porodicu i rekao
da njenog sina sklone sa ulice.
U svom iskazu na glavnom pretresu svjedok je u bitnom ponovila svoj iskaz pred
istražnim sudijom, navodeći da je M. S. na nju ostavio utisak blagog čovjeka
vrlo, vrlo korektnog i predusretljivog. Baveći se ovim poslom ona je sa
potpunom sviješću pošla i u ovi fabriku, znajući da je ovo „opasna tema“ i da
će biti raznih negodovanja. O S.M.ona nije stekla loš utisak, ali se kasnije
potpuno razočarala zbog ovog događaja u D.G.. Navela je da misli da M. S. nema
nikakve veze sa ovim cvijećem, jer joj je i prilikom predaje cvijeća rekao „To
je poklon od direktora, a direktor se izvinjava što ne može da dođe“. Mnogo
puta ona je dobila cvijeće, ali nikad ovakvo, jer je to bilo jezivo i
neprikladno, a doživjela ga je kao ukopno, iako se za orhideje ne može reći da
su ružne. Kasnije kada je imala u vidu na koji način je dato to cvijeće i kako
je to najavljeno u telefonskom razgovoru, pa iako je dok su se vozili autom
pokušavala da se šali, osjećala se neprijatno, a shvatila je kao vrlo ozbiljne
prijetnje. Međutim, od M. to nije shvatala kao prijetnju, već od čovjeka sa
kojim je pričala preko telefona. Od M. nije osjećala opasnost sve do momenta
kada ga je vidjela u D.G., kada je i shvatila da je njegovo ponašanje u M.
samo maska.
Što se tiče pisma, nikada nije upoznala P. M., ne zna da li je on ranije
dolazio u V., ali je pismo shvatila kao prijetnju, posebno onaj dio „da ga
redovno zaliva“. Iz telefonskog razgovora sa P. M. ona je zaključila da ni on
nema veze sa predmetnim pismom, od njega se nije ni osjetila ugroženo, jer
čovjeka nikad nije ni upoznala, a i pravdao joj se da on to nije napisao.
Osjećala je strah od cijele ekipe koja je radila u hangaru, znajući sa kime se
bave i šta rade. Oštećena je dalje navela da je cijela situacija u M. bila
neprijatna, ali to ne znači da je bila neprijatna od strane okrivljenog M.,
obzirom da se on ponašao džentlemenski, kulturno i on je ipak samo čovjek koji
je radio za nekoga i cijela ekipa „V.“ je bila svjesna rizika svog posla, a ni
danas nije rasvijetljeno ko je osoba sa kojom je telefonom razgovarala u M. i
što joj je stvaralo veliku nelagodu. Za razliku od M. u D. G. je bila sasvim
drugačija situacija i tada je osjetila strah, bila je u šoku, a i sada je u
šoku i smatra da nije bilo nikakvog ponašanja za takvo ponašanje M.. Osjećaj
koji je tada doživjela prouzrokovan je time što je put bio zagrađen, što su se
pojavili neki sumnjivi momci, ikao nije lično vidjela M., i sve joj je ličilo
kao na filmovima. Navela je da je tačno da je čula da je neko od svjedoka
pitao „Jesi li ti to S.“ ali nije čula odgovor.
U završnoj riječi svjedok oštećena se pridružila krivičnom gonjenu protiv oba
okrivljena i postavila imovinsko pravni zahtjev.
Svjedok - oštećena S. Lj. je u svom iskazu pred istražnim sudijom navela da se
dana xx.xx.xxxx. godine u dvorištu njihove porodične kuće u D. G. parkiralo
vozilo V., a u kuću su ušli, pored novinarke, fotografa i vozača i komšinica
R. B. Dok su se nalazili u kući ona je vidjela da se neki momak sa kapuljačom
na glavi parkirao vozilo u dvorištu i to poprečke tako da je blokiralo izlaz
ovom vozilu V., a i ostalim vozilima koja su bila u dvorištu. Ona je onda to
rekla osobama koje su bile u kuću, a ova novinarka je odmah nekoga zvala
telefonom. Svjedok je bila u šoku, popila je bensedin, osjetila je strah za
svoju porodicu, jer nije znala šta se dešava. Onda je došao S. M. koji je,
zajedno sa tri momka preparkirao vozilo i tražio nešto da kupi u trafici ,
iako ona ne radi već duže vrijeme i zadnjih x godina nije nikad ništa kupio.
Svjedok se, osim S., obratila i još jednom momku sa pitanjem M. jesi li to ti,
a on je opsovao. Poslije njihovog odlaska došla je policija i svjedok je
navela da je doživjela nervni slom i veliki stres jer ne zna šta se sve
izdešavalo te večeri. Novinarka L. se bila uspaničila, kao i ostali prisutni
tj. fotoreporter i vozač tako da je to uticalo i na nju.
Svjedok – oštećena je u svom iskazu na glavnom pretresu pojasnila da je ovog
momka koji je parkirao auto u njeno dvorište pitala šta mu treba, a on je
zalupio vrata i pobjegao niz ulicu. Poslije nekog vremena ona je vidjela S. M.
sa nekim momcima koji su imali kapuljače na glavi, ali ne i S.. Napolju nije
bilo hladno da se nose kapuljače, a ona je osjetila strah od tih momaka koji
su joj okruživali auto. Kad god vidi S. M. ona uvijek doživi stres i to zbog
toga što zna šta su zaposleni preživljavali od njega i M., jer je i ranije
dolazila policija zbog zlostavljanja zaposlenih. I prije predmetnog događaja
ona je imala prekršajnu prijavu da je nekoga povrijedila, a sigurna je da joj
je to okrivljeni M. smjestio, a od hangara koji se nalazi pored njene kuće
potiče konstantna buka zbog koje su podnosili peticiju. Zbog toga što je
M.neki šef ili direktor ona doživi stres kad god ga vidi, a i u nekom ranijem
telefonskom pozivu okrivljeni joj je govorio „vidjećeš ti“. Od okrivljenog ju
je bilo strah da on ne baci neku bombu ili da joj ne pobije porodicu, znajući
da se spreman da sve uradi da zaštiti A. M. Predmetne večeri O. L. se baš
uspaničila, tresla se i drhtala, a misli da je i pila tablete.
Svjedok oštećena se pridružila krivičnom gonjenju protiv okrivljenog M. S. i
postavila imovinsko pravni zahtjev.
Svjedok oštećena S. D. je u svom iskazu pred istražnim sudijom navela da se
predmetnog dana u dvorištu njihove kuće parkiralo vozilo V., a u njihovu kuću
ušli su O. L., fotograf Đ., vozač i komšinica B. U dvorištu kuće su se
nalazilo još i vozilo njenog oca, kao i njeno. U dvorištu kuće postoji i
trafika koja je nekada radila, a koja ne radi više od mjeseca dana. Novinari
su u jednom momentu izašli iz kuće kako bi fotografisali objekat koji se
nalazi pored kuće, a potom su se vratili. Poslije ulaska novinara njoj je
majka rekla da je neko nepoznato lice parkiralo vozilo ispred vozila V., tako
da ono nije moglo da izađe, a potom je vidjela da je riječ o g. V. Nakon nekog
vremena ona je u dvorištu i ispred njega prepoznala S. M. sa još 3-4 momka, a
svi su imali kapuljače na glavi. S. je kratko razgovarao sa S. Lj., a potom
sjeo u auto i preparkirao ga. Jedan od tih momaka je potom i opsovao majku
svjedoka. Zbog svega, svi prisutni su se uznemirili i O., ona kao i njena
majka, jer je bilo jasno da je vozilom napravljena jedna vrsta blokade.
Svjedok – oštećena je dalje navela da se ona lično osjetila ugroženom, da je
imala strah za sebe i svoju porodicu.
U svom iskazu na glavnom pretresu svjedok je ponovila svoj iskaz pred
istražnim sudijom, pojašnjavajući da je ona vidjela S. M.koji je ulazio u
auto, a da nije čula bila da je njena majka razgovarala sa njim. M. nije imao
kapuljaču na sebi, već gornji dio trenerke crvene boje. Prirodno je da je ona
osjetila strah od 5 ljudu koji se u mraku približavaju kući i blokiraju izlaz
iz dvorišta. Svjedočenje M. S. u ranijem prekršajnom postupku, kada je govorio
neistine o njenoj majci, stvorio je osjećaj straha za njen život i tijelo.
Upitana da pojasni razlike u svom kazivanju pred istražnim sudijom kada je
navela da je čula kratak razgovor okrivljenog i njene majke i da joj je majka
rekla da je neko nepoznato lice parkiralo auto u dvorištu, i iskaza na glavnom
pretresu kada je navela da nije čula predmetni razgovor i da je ona lično
vidjela da je nepoznati momak koji je parkirao auto pobjegao u mračnu ulicu,
svjedok je pojasnila da je tačno ovo što je rekla pred istražnim sudijom, a da
je danas to zaboravila i da se čovjek pred sudom nađe u blokadi.
Svjedok oštećena se nije pridružila krivičnom gonjenju i nije postavila
imovinsko pravni zahtjev.
Svjedok V. R. je u svom iskazu naveo da je radi kao vozač u novinama V. i u
vezi predmetnog događaja oba puta je vozio novinarku L. u M. i to xx.xx. i
xx.xx.xxxx. godine. Prvi put on je čekao novinarku ispred fabrike, a potom su
pošli put R. i onda se vratili. Naveo je da nije znao sa kim je novinarka
razgovarala preko telefona i prilikom te posjete okrivljeni se ponašao vrlo
korektno i nije imao namjeru da se svađa. Drugi put xx.xx.xxxx. godine ponovo
su pošli do M. i opet je on čekao novinarku i fotoreportera Z. Đ. ispred
kapije oko sat vremena. Poslije izvjesnog vremena primijetio je da je neko
unio cvijeće u krug fabrike, ali nije zna ko je to i ko ga je donio. Kada su
se novinarka i fotoreporter vratili u auto neko je donio u auto pomenuto
cvijeće. Svjedok nije znao o kojem je cvijeću riječ, u vozilu je bilo šale na
račun tog cvijeća i to u smislu da nije neka bomba u pitanju, a ne zna da li
se svjedok – oštećena uplašila zbog toga. Ipak, neko je u jednom momentu rekao
da se par cvjetova nosi mrtvima, pa su svi počeli da razmišljaju na tu temu.
Tačno je da se nekome od njih u tom momentu promijenila faca, ali se on nije
uplašio, jer po prirodi nije strašljiv, a ako je neko rekao da je bio crn u
licu to je jedino moglo biti od sunca.
Svjedok Đ. Z. je u svom iskazu pred istražnim sudijom naveo da radi kao
fotoreporter V. i da je dana xx.xx.xxxx. godine sa novinarkom L. i vozačem R.
išao poslom u M.. U fabriku u M. je ušao zajedno sa novinarkom, nije unosio
aparat i čekali su da dođe direktor. Poslije nekog vremena došao je M. S. sa
jednim čovjekom i novinarka L. je pričala sa njim bez tenzija, a okrivljeni je
obećao da će, iako direktor ne može doći, dobiti saopštenje. Iz pravca kapije
u fabriku su ušli portir J., okrivljeni M. i još jedan čovjek koji je unio
cvijeće. Tada je M. rekao da je to saopštenje koje je poslao direktor kao znak
izvinjenja što je izvrijeđao oštećenu u ponedeljak. Cvijeće je izgledalo
lijepo, fenomenalno, a u pitanju su bile dvije orhideje. Novinarka L. je potom
njemu rekla da uzme cvijeće, koje je on smjestio u auto. Naveo je da je pitao
novinarku da li zna da se parni broj cvjetova nosi na saučešće, a njena
reakcija nije bila posebna, ali joj nije bilo prijatno.
Dana xx.xx.xxxx. godine svjedok je pošao na novinarski zadatak sa koleginicom
L. i vozačem M. u D. G. Tamo ih je sačekala D. St. u čije dvorište su se
parkirali i fotografisali hangare pored kuće S.. U jednom momentu je izašla
majka D. S. i rekla im da je neko parkiran iza njihovog vozila tako da oni ne
mogu izaći. U kući je bila napeta atmosfera, O.D. S. i njena majka su bile
uznemirene, iako D. nije pokazivala to kao njena majka, a O. je pozvala
urednika V. a onda i policiju. Prije nego što je policija došla auto je
preparkirano, a majka D. je jednom čovjeku rekla : „S. zašto si parkirao auto
tu“. U dvorištu kuće se nalazila i jedna trafika koja je bila zatvorena, a na
pitanje ove gospođe jednom momku „M. jesi li to ti“, ovaj momak je opsovao.
Ovo vozilo g. V. je bilo ukoso parkirano, tako da je blokiralo izlazak
službenog vozila V..
Na glavnom pretresu svjedok je izjavio da mu je gospođa S. te večeri objasnila
da je neki nepoznati momak dovezao g.V. koji je blokirao auto V., a
preparkirao ga je okrivljeni M.. Svjedok se u tom momentu nalazio u hodniku
kuće i nije mogao da zna da li lice koje se nalazilo napolju moglo da čuje da
oni pozivaju policiju. Što se tiče orhideja, svjedoku one izgledaju kao lijepo
cvijeće, a nije mu poznato da se i na veselja i rođendane poklanjaju u parnom
broju. Prvi put za ime P.M. on je čuo u ovom događaju u D. G.
Upitan da pojasni izvjesne razlike u kazivanju svjedok je pojasnio da je iskaz
koji je dao kod istražnog sudije dao neposredno poslije samog događaja tako da
mu je bio svježiji, da je sada rekao da on nije nosio cvijeće do auta, što je
tačno, jer je on krenuo da nosi cvijeće, ali je zbog situacije vani portir J.
uzeo saksiju i ponovo je preuzeo kod auta. Što se tiče uznemirenosti koje je
pominjao da je postojalo kod oštećenih, to nije pomenuo pred istražnim
sudijom, jer ga to nije ni pitao.
Svjedok T. V. je u svom iskazu u toku postupka naveo da je od strane M.
N.angažovan da se brine o dolasku robe u M. T. C. i kontakt sa špediterima.
Naveo je da mu nije poznato ko je O. L., nije je nikada zvao, niti zna za
objekat u D. G.. M. P. je vidio samo jednom xxxx godine, a nije znao ko je D.
T., niti V. L..
Svjedok T. D. je u svom iskazu u toku postupka naveo da se odavno poznaje sa
S.M. i da ga je početkom februara xxxx. godine pozvao da dođe u M. i da donese
buket cvijeća. Tom prilikom mu nije rekao za šta mu to treba, već samo da
buket bude lijep i otmen. Svjedok je odmah pošao put M., ali nije imao novca
da kupi cvijeće, pa je uzeo iz svoje kuće najljepši i najveći cvijet i sigurno
su bila x cvijeta u toj saksiji. Na kapiji fabrike njega su čekali S. M. i
portir J., a cvijeće je predao M. i nije mu govorio odakle ga je uzeo. Svjedok
je izjavio da se slabo razumije u cvijeće, a zna da su listovi ovog cvijeta
bili bijeli i da je okolo bilo zelenilo. Okrivljeni M. mu nije rekao za koga
treba da donese cvijeće, samo je rekao da buket bude lijep, a nije ni znao
koje cvijeće nosi.
Iz grafološkog vještačenja br. xxxx od xx xx xxxx. godine proizilazi da
primjenom komparativne grafološke metode između spornog potpisa na pismu „ M.
T.C.“ koji se nalazi u rubrici „PR M. P.“ i nespornih potpisa P. M. nijesu
konstatovane sličnosti od značaja za identifikaciju.
Saslušana na glavnom pretresu vještak je pojasnila da imajući u vidu
raspoloživi materijal ne može se sa 100% sigurnošću izjasniti da li je P. M.
potpisao sporno pismo ili ne.
Iz orginal pisma M. T. company br. xxx od xx xx xxxx. godine proizilazi da je
navedeno pismo predmetnog dana predato na arhivu DOO „D.-p.“, da je u rubrici
PR napisano i potpisano ime P. M., a u tekstu je navedeno da gđa O. L.nikada
ne bi mogla biti pisac obzirom da u njenom tekstu ima toliko konfuzije,
tendencioznosti, licemjerja, jer je prirodno da u fabrici „T.“ rade i strani
državljani, da firma ima portira koji, za razliku od „fantomske“ novinarke O.,
ne obavljaju svoj posao traljavo, neistinito, podrugljivo i licemjerno. Dalje
je navedeno „Ko ste vi? F. O.? Samozvani novinar istražitelj? Ko stoji iza
vas? Ko insistira na tome da nas vrijeđate i pišete laži, ko su ti vaši
pouzdani izvori?“, zatim da se u fabrici ne štancuju druge cigarete osim T. i
da su sve informacije koje je novinarka objavila netačne, neistinite,
neosnovane, plod insinuacija, konstrukcija, izmišljotina i „njenih izvora“
koji su se zabili u mišju rupu i koji su tu da lažu, petljaju i mute. Navedeno
je i da ih ne zanima kolika je plata (šaljive) O. i da li je redovno prima, da
li neko u njenom okruženju vozi džip i da će oni sve ovo shvatiti kao motiv da
budu bolji i jači „a Vi ne zaboravite da zalijete cvijeće koje ste dobili od
nas, jednom nedeljno“.
Iz izvoda iz KE na ime okrivljenih utvrđuje se da isti nijesu ranije
osuđivani.
Optužnim predlogom ODT-a Podgorica okrivljenom M.S. stavljeno je na teret da
je izvršio produženo krivično djelo ugrožavanje sigurnosti iz čl. 168 KZ-a i
to na način što je preduzeo tri odvojene radnje, precizirane dispozitivom
optužnog akta, koje su za posljedicu imale ugrožavanje sigurnosti oštećene L.
O., ali i oštećenih S.Lj. i S.Dr.. Sud je, nakon ocjene navoda optužbe,
odbrane okrivljenog, ali i ostalih provedenih dokaza, kako pojedinačno tako i
u njihovoj ukupnosti, nesumnjivo utvrdio da je okrivljeni Musić, postupajući
na način bliže opisan izrekom presude, izvršio krivično djelo ugrožavanje
sigurnosti iz čl.168 st.2 u vezi st.1 KZ-a.
Naime, sud je u postupku utvrdio da je okrivljeni M.ć dana 03.02.2011. godine,
oko 18:30 časova, u naselju D. G. u Podgorici iza službenog vozila na kojem se
nalazila oznaka "V", a koje je bilo parkirano u dvorištu kuće S, parkirao
svoje putničko vozilo marke "Golf V", reg. oznaka NK BA 103 i tako blokirao
izlaz, a zatim stajao u dvorištu sa još tri neidentifikovana lica, koja lica
su imali kapuljače na glavi, što su oštećeni vidjeli i zbog čega su pozvali
policiju. Prednje, nesporno činjenično stanje, sud je utvrdio iz saglasnih
iskaza svjedoka – oštećenih S. Lj. koja je prva vidjela kako neki momak sa
kapuljačom na glavi parkirao vozilo u dvorištu njihove kuće i tako blokirao
izlaz iz dvorišta, da bi kasnije vidjela okrivljenog M.zajedno sa nepoznatim
momcima koji su imali kapuljače na glavi, kako joj okružuju vozilo, zatim
iskaza svjedoka – oštećene S. D. koja je prvo čula od svoje majke da je neki
momak parkirao g. V u njihovom dvorištu, a onda i lično vidjela okrivljenog
zajedno sa njoj nepoznatim licima koji su imali kapuljače na glavi kako se u
mraku približavaju dvorištu i blokiraju izlaz iz dvorišta, kao i iskaza
svjedoka – oštećene L. O. koja je, nakon što joj je rečeno da je neko vozilo
parkirano iza službenog vozila „V.“ i blokiralo izlaz iz dvorišta, vidjela
kako je pomenuto vozilo naknadno neko preparkirao dok se oko vozila nalazilo
par momaka, mada među njima nije prepoznala okrivljenog M., a što je u bitnom
potvrdio i svjedok Đ. Z. koji je takođe bio očevidac događaja.
Okrivljeni M. u svojoj odbrani i nije sporio da je kritičnog dana došao sa
svojim vozilom marke g. V i da se parkirao u dvorištu kuće S., zadržao se u
razgovoru sa radnikom u hangaru „A.“ par minuta, da je htio da trguju u radnji
familije S., da je bio sam, ali navodi da tom prilikom nije vidio vozilo „V.“,
da smatra da nikoga nije blokirao, a isto tako nije imao namjeru nikoga da
ugrozi. Dakle, osnovno pitanje koje se postavlja u postupku je da li se
ponašanje okrivljenog M. i radnje koje je preduzeo mogu kvalifikovati kao
ozbiljna prijetnja u smislu krivičnog djela iz čl. 168 KZ-a i da li su
oštećene zaista od toga osjetile ugroženost i strah za svoj život i tijelo.
Sud je mišljenja da ponašanje okrivljenog M. u navedenom događaju, u kontekstu
međusobnog odnosa između oštećene L. O. i okrivljenog koji je oštećena L. vrlo
detaljno opisala, je proizvelo osjećaj straha i ugroženosti kod oštećene, što
je ona, uostalom, i potvrdila navodeći da je sva obamrla od straha, da je
osjetila veliki strah za sebe i svoju porodicu od ponašanja okrivljenog, što
su i potvrdi prisutni svjedoci S. Lj., S.D. i Đ.Z.. Naime, radnje okrivljenog
M. u događaju u D.G. su sasvim jasno povezane sa pisanjem oštećene o fabrici
„T.“ i njenom posjetom fabrici u M. i imale su za cilj stavaranje očiglednog
pritiska i zastrašivanje oštećene L. kako bi prekinula svoj istraživački rad i
obustavila pisanje o firmi u kojoj je zaposlen okrivljeni. Iz iskaza svjedoka
– oštećene Lakić Olivere sud je prethodno utvrdio da je ona u sklopu svog
novinarskog zadatka i pisanja o fabrici „Tara“ u M. posjetila tu fabriku i
umjesto saopštenja i zakazanog intervjua sa vlasnikom fabrike dobila od
okrivljenog M. staklenu posudu sa dvije aranžirane orhideje, potom sledećeg
dana i pismo koje je okrivljeni ostavio na arhivu „D. P..“ u kojem je, pored
ostalog, pisalo i da ne zaboravi da redovno zaliva cvijeće. Imajući u vidu ova
dva prethodna događaja, koja se, za razliku od navoda odbrane, ne mogu
posmatrati kao lijepi gest ili kao znak pažnje, onda je za sud jasno da je
oštećena L. vidjeći par momaka kako stoje u mraku pored auta koje je blokirao
izlaz iz dvorišta porodične kuće S. u kojoj se i ona nalazila i saznavši da je
među njima i okrivljeni M., sasvim prirodno osjetila strah za sopstveni život
i tijelo.
Sud je u bitnom prihvatio iskaze svjedoka oštećenih S.Lj. i S..D. u kojima su
one navele da su u predmetnom događaju osjetile ugroženim, da su osjećale
strah za sebe i svoju porodicu. Ovakav osjećaj oštećenih sasvim je prirodan,
jer je strah logična posljedica narušenog mira porodičnog doma
onemogućavanjem, odnosno blokiranjem izlaza iz dvorišta i pojavom x osobe, od
kojih su trojica imala kapuljače na glavama, kako se približavaju kući, od
kojih su onda prepoznali okrivljenog M., sa kojim su i ranije imali
nesporazume. Pri tome, treba imati u vidu da se sve dešavalo oko xxxx časova u
zimskom periodu kada je već pao mrak, a da je jedan od prisutnih momaka i
opsovao oštećenu S. Lj, što je samo pojačalo osjećaj straha kod svjedoka –
oštećenih.
Prema stanovištu suda, radnja okrivljenog M. - parkiranje auta u dvorištu kuće
S., blokiranjem izlaza i šetnja sa još tri momka koji su imali kapuljače na
glavama po tuđem dvorištu, predstavlja ozbiljnu prijetnju koja je neminovno
izazvala osjećaj straha i nesigurnosti za život i tjelesni integritet kod
oštećenih. Prijetnja u krivičnom pravu, a u smislu krivičnog djela ugrožavanje
sigurnosti iz čl. 168 KZ-a, ne predstavlja samo jasno izraženu verbalnu
prijetnju, već i svako postupanje i ponašanje – odnosno konkludentne radnje,
koje su prema objektivnom kriterijumu podobne da stvore utisak da će se
napasti na život i tijelo i time izazvati osjećaj straha i ugroženosti. U
konkretnom slučaju, upravo je okrivljeni M. S., imajući u vidu hronologiju
odnosa sa oštećenom Lakić Oliverom, vrijeme, okolnosti i mjesto gdje se
događaj odigrao – porodična kuća, odnosno dvorište oštećenih S. Lj. i S. D., a
postupajući na navedeni način, ostvario sve objektivne elemente krivičnog
djela ugrožavanje sigurnosti iz čl.168 st.2 u vezi st.1 KZ-a.
Navodi odbrane okrivljenog M. da je on samo htio da trguje u prodavnici S., da
nije primijetio da je blokirao izlaz bilo kome, niti je primijetio službeno
vozilo „V.“, već da je kao i obično samo šetao i stražario, jer i to radi u
firmi, sud nije prihvatio, obzirom je takva odbrana usmjerena isključivo na
izbjegavanje krivice. Naime, okrivljeni M. predmetne večeri nije bio sam, kako
je to naveo u svojoj odbrani, već zajedno sa tri momka koji su imali kapuljače
na glavi, jer su to u svojim iskazima, kojima je sud u bitnom poklonio svoju
punu vjeru, naveli svjedoci – oštećeni i svjedok Đ. koji su na vrlo uvjerljiv,
logičan i objektivan način predstavili predmetni događaj, a osim toga i nije
logično da okrivljeni nije primijetio službeno vozilo „V.“, jer je to isto
vozilo vidio par dana ranije kod fabrike „T.“ u M. i isto ima vidno istaknut
znak „V“. Isto tako, svjedok – oštećena S Lj je u svom iskazu navela da
njihova prodavnica ne radi već duže vrijeme i da okrivljeni M zadnjih x godina
ništa tu nije kupio, jer su sa njim imali nesporazume i da je zbog toga vođen
prekršajni postupak, pa se tako opovrgavaju navodi okrivljenog da je on te
večeri sasvim slučajno navratio, da je htio samo da trguje u prodavnici i da
se zato tu parkirao.
Na osnovu navedenog za ovaj sud je u potpunosti jasno da okrivljeni svojim
radnjama, kako je to bliže opisano u izreci presude, ostvario sve objektivne
elemente bića krivičnog djela ugrožavanje sigurnosti iz čl. 168. st. 2 u vezi
st. 1 Krivičnog zakonika, kojom prilikom je okrivljeni u potpunosti bio
svjestan da navedenim postupkom ugrožava sigurnost oštećenih, što je po
mišljenju suda isti i htio, kako je to nesporno utvrđeno iz same činjenične
građe, zbog čega se njegove radnje imaju podvesti pod direktni umišljaj kao
oblik krivice, čime su se, pored objektivnih, stekli i svi subjektivni
elementi bića krivičnog djela stavljenog mu na teret.
Takođe, nasuprot navodima iz optužnog akta sud je mišljenja da provedenim
dokazima u toku postupka nije dokazano da je okrivljeni M. S. dana xx xx xxxx.
godine po dogovoru sa neidentifikovanim licem predajući oštećenoj L. staklenu
saksiju sa dvije orhideje ozbiljnom prijetnjom ugrozio život i tjelesni
integritet oštećene, a okrivljeni P. M. predao pismo okrivljenom M. S. koje je
on po dogovoru sa okrivljenim P. predao oko xx xx časova na arhivu „D. P.“
izdavača nezavisnog dnevnika V. u B. R., kako bi se isto predalo oštećenoj –
L. O., a koje je sadržavalo poruku "... ne zaboravite da zalijete cvijeće koje
ste dobili od nas" koja poruka je kod oštećene trebala da izazove osjećaj
uznemirenosti i straha.
Prilikom utvrđivanja činjeničnog stanja i ocjene da li predaja saksije sa
dvije orhideje i pisma u kojem se nalazila inkriminisana rečenica izazvala
osjećaj straha i ugroženosti kod oštećene, sud je prvenstveno cijenio iskaz
oštećene L. O. koja je vrlo detaljno opisala da se prethodno bavila
istraživanjem poslovanja firme „T.“ i da je kasnije sve što je uslijedilo
posljedica njenog pisanja. Prema mišljenju suda poklanjanje parnog broja
cvjetova i inkriminisana rečenica u pismu, imajući u vidu cjelokupni kontekst
u kojem se sve desilo, imalo je izraženu negativnu simboliku sa jasnim ciljem
da novinarka prekine svoje pisanje, ali je ključno pitanje da li je oštećena
osjetila strah i ugroženost za život i tjelesni integritet od okrivljenih,
kako je to predviđeno predmetnim krivičnim djelom. Naime, krivično djelo
ugrožavanje sigurnosti sastoji se od prijetnje da će se napasti na život i
tijelo nekog lica, a koja prijetnja mora imati za posljedicu osjećanje
ugroženosti kod pasivnog subjekta prouzrokovanu upravo od strane lica koje je
takvu radnju izvršenja krivičnog djela (prijetnju) i preduzelo.
Analizom iskaza oštećene L. može se zaključiti da se ona osjećala nelagodno,
da je shvatila „poruku“ koju je dobila, da joj je prošao neki bol kroz kičmu,
ali je prema mišljenju suda oštećena osjetila strah za sopstveni život, od
preduzete radnje okrivljenog M. S., kao konstitutivni element predmetnog
krivičnog djela, tek u trećem događaju u D. G.. Na ovakav zaključak upućuju
navodi oštećene koja je, govoreći o okrivljenom M., istog opisala kao vrlo,
vrlo korektnog i predusretljivog čovjeka, koji nema veze sa cvijećem, jer je
samo predao „poklon“ od direktora, pa sud zaključuje da ako je svjedok i
osjetila strah, onda to sigurno nije osjetila od okrivljenog M.sve do događaja
u D. G., kada je odmah i pozvala policiju, dok to nije uradila u prva dva
događaja, već je oštećena strah osjetila od nepoznate osobe sa kojim je
pričala telefonom, što je ona i navela u svom iskazu. Takođe, izričito je
navela da je cijela situaciju u fabrici „T.“ bila neprijatna, da je i cvijeće
koje je dobila na poklon i sadržinu pisma shvatila kao prijetnju, ali je isto
tako navela da strah nije osjetila od okrivljenog, jer cijela situacija nije
bila neprijatna od strane okrivljenog M., obzirom da se on ponašao
džentlemenski, kulturno, već da joj je nelagodu stvarala samo osoba sa kojom
je razgovarala preko telefona, dakle ne neposredno okrivljeni M. Isto tako,
svjedok V. R. je u svom iskazu naveo da se okrivljeni M. cijelo vrijeme
ponašao korektno, da nije imao namjeru da se svađa, da je u vozilu bilo i šale
na račun tog cvijeća, dok je svjedok Đ. potvrdio da, kada je neko pomenuo u
autu šta predstavljaja navedeni poklon, reakcija oštećene nije bila posebna,
iako joj nije bilo prijatno, pa je sud zbog svega navedenog iz dispozitiva
optužnog akta izostavio činjenični opis pod tačkom 1 i 2 smatrajući da u
postupku nije dokazana konstrukcija produženog krivičnog djela ugrožavanje
sigurnosti iz čl. 168 st. 2 Krivičnog zakonika u odnosu na okrivljenog M., jer
oštećena nije osjetila strah niti ugroženost baš od okrivljenog, niti prilikom
predaje saksije sa cvijećem, niti prilikom čitanja pisma.
U odnosu na krivično djelo ugrožavanje sigurnosti iz čl. 168 st. 1 Krivičnog
zakonika koje je stavljeno na teret okrivljenom P. M., za utvrđivanje
činjeničnog stanja ostaje jedino odbrana okrivljenog M. u kojoj je on naveo da
mu je sporno pismo predao P. M. u otvorenoj koverti, obzirom da je izostala
odbrana okrivljenog P. kome se sudu u odsustvu, dok se iz grafološkog
vještačenja od 24.04.2012. godine vještak nije mogla izjasniti da li je ili ne
okrivljeni P. potpisao pismo. Bez obzira da li je ili nije okrivljeni Piper
zaista predao sporno pismo M. S. i da li je bio upoznat sa njegovom sadržinom,
za ovaj sud je ključan iskaz oštećene L. O. koja je izjašnjavajući se na ove
okolnosti navela da se osjećala ružno i neprijatno kada je pročitala pismo,
naročito onaj dio gdje je pisalo „da ga redovno zaliva“ što je očigledno bilo
povezano sa orhidejama koje su joj ranije predate, međutim odlučna činjenica
je dio iskaza oštećene u kojem je ona pojasnila da nije osjetila ugroženost od
P. M., jer ne može da osjeti strah od čovjeka kojeg nije ni upoznala i koji je
kasnije nazvao i pravdao joj se da on nije ništa napisao. Dakle, kod
nesumnjive činjenice da svjedok – oštećena ni u jednom momentu nije osjetila
strah niti ugroženost za život ili tijelo od strane okrivljenog P., kome se i
sudu u ovom postupku, sud je istog, shodno čl. 373 tačka 2 ZKP-a oslobodio od
optužbe smatrajući da u postupku nije dokazano da je izvršio predmetno
krivično djelo, a u tom kontekstu sud je cijenio i iskaze svjedoka T.i T., pa
je našao da isti nijesu od značaja za drugačije presuđenje u ovom krivično
pravnoj stvari.
Sud je izmijenio činjenični opis dispozitiva optužnog predloga u stavu I
izreke presude na način što je izostavio dio u kojem je pisalo da je
okrivljeni M. sa kapuljačom na glavi stajao u dvorištu sa još tri
neidentifikovana lica, obzirom da je dokazima provedenim u postupku utvrđeno
da je okrivljeni M. zaista stajao u dvorištu sa 3 neidentifikovana lica, ali
da on nije imao kapuljaču na glavi, smatrajući da se na navedeni način ne
povređuje objektivni identitet optužnog akta, već se isti samo upodobljaba
utvrđenom činjeničnom stanju. Naime, u postupku nije sporno da je baš
okrivljeni M. kritičnom prilikom parkirao vozilo g. V. u dvorištu kuće S., jer
ni on to nije sporio u svojoj odbrani, iako ga oštećena S. Lj.nije odmah
prepoznala, ali ga je kasnije prepoznala sa još x momka koji su imali
kapuljače na glavi i pitala ga „S. jesi li to ti“, kao i oštećena S.D. koja ga
je vidjela sa par momaka u svom dvorištu kako se približavaju kući i blokiraju
izlaz iz dvorišta, iako on tada nije imao kapuljaču na glavi.
Dakle, na osnovu svih provedenih dokaza, sud je nesumnjivo utvrdio da je
okrivljeni M. dana xx.xx.xxxx. godine u D. G. svojim radnjama i ponašanjem,
kako je to opisano izrekom presude, kod oštećenih L. O., S. Lj. i S. D.
izazvao osjećaj uznemirenosti i straha čime je izvršio krivično djelo
ugrožavanje sigurnosti iz čl.168 st.2 u vezi st.1 KZ-a.
Sud je prilikom izbora vrste i visine kazne sud je smislu čl. 42 Krivičnog
zakonika, cijenio sve okolnosti koje utiču da kazna bude manja ili veća
(olakšavajuće i otežavajuće okolnosti), pa je od olakšavajućih okolnosti na
strani okrivljenog cijenio da je isti ranije neosuđivan, što je sud utvrdio
uvidom u izvod iz KE na ime okrivljenog, da se svjedok oštećena S. D.nije
pridružila krivičnom gonjenju, dok otežavajućih okolnosti nije bilo, pa je
imajući u vidu i stepen krivice okrivljenog, istog osudio na kaznu zatvora kao
u izreci presude smatrajući da će ona u dovoljnoj mjeri uticati na okrivljenog
da ubuduće ne vrši krivična djela, te da će se u svemu ostvariti svrha
kažnjavanja iz čl. 32. Krivičnog zakonika, a u okviru opšte svrhe propisivanja
i izricanja krivičnih sankcija iz čl. 4. st. 2. Krivičnog zakonika.
Odluku o troškovima krivičnog postupka, u odnosu na postupak protiv
okrivljenog M., sud je donio na osnovu čl. 226 i 229 ZKP-a, a isti se odnose
na ime paušala u visini od 50,00 eura koji iznos je odmjeren shodno trajanju,
složenosti postupka i imovinskim prilikama okrivljenog, dok troškovi postupka
u odnosu na okrivljenog P. M. padaju na teret budžetskih sredstava, shodno
članu 230 ZKP-a.
Oštećena L. O. i S. Lj. se u pogledu postavljenog imovinsko pravnog zahtjeva
upućuju na redovnu građansku parnicu, obzirom da bi utvrđivanje visine štete
vodilo odugovlačenju postupka, a shodno čl. 239 ZKP-a.
Na osnovnu izloženog, odlučeno je kao u izreci presude.
OSNOVNI SUD U PODGORICI
Dana 10.05.2013. godine
ZAPISNIČAR SUDIJA
Slađana Vlahović Jelena Perović Kovačević s.r.
Pravna pouka
Protiv ove presude može se izjaviti žalba
u roku od 8 dana od dana prijema pismenog otpravka,
Višem sudu u Podgorici, a preko ovog suda.
ZTO: Slađana Vlahović
Dostavna naredba
Primjerak presude dostaviti:
ODT Podgorica
Okrivljenom M.
Braniocima: P. Z., D. V., M.D.
Oštećenoj: L. O.,
Oštećenima: S. . S. Lj. nakon pravosnažnosti.
Punomoćniku oštćene L.: advokatu A..
Postupljeno dana ______ 2013 godine.
Namještenik _______.