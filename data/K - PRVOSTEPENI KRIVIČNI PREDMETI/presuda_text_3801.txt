                                                                                                        K.br.66/11

U IME NARODA 
        Osnovni sud u Pljevljima, kao prvostepeni krivični sud u vijeću sastavljenom od sudije Pejović Branka kao predsednika vijeća i sudija porotnika Damjanović Vukadina i Unković Mila kao članova vije uz sudjelovanje zapisničara Krvavac Mirjane, protiv okrivljenog Dj. D. iz P. koga brani advokat G. M. iz istog mjesta zbog krivičnog djela razbojništvo iz čl. 242. st.1. KZ CG po optužnici ODT Pljevlja Kt.br.34/11 od 22.02.2011. godine, nakon održanog glavnog i javnog pretresa u prisustvu zamjenika ODT Tomčić Milivoja, okrivljenog njegovog branioca svjedoka oštećenog D. V. kao i zastupnika oštećenog "Mat -rojal" DOO P. K. M., dana 20.05.2011. godine donio je i javno objavio

P R E S U D U 
        Okrivljeni **Đ. D.** , zv. D.   JMBG  ...  od oca V. i majke Z. rodjena D., rodjen u P.dana .... godine, živi u P. ul. ..., državljanin  CG, slikar, ne oženjen, bez djece, pismen, završio srednju elektrotehničku školu, vojsku nije služio ne vodi se u  VE, srednjeg imovnog stanja, ranije osudjen presudom Okružnog suda u Beogradu K.br. 200/01 od 21.06.2002. godine zbog krivičnog djela iz čl. 169. st.2., čl. 168. st.1. KZ RS, osudjen na kaznu zatvora u trajanju od 12 godina.

K r i v    j e 
        Što je:  
        dana 25.01.2011. godine oko 05,05 časova u ul. ... u P.a u Kazinu "Mat rojal" prijetnjom da će neposredno napasti na život i tijelo oduzeo tudju pokretnu stvar - novac, u namjeri da njenim prisvajanjem sebi pribavi protivpravnu imovinsku korist, na način što je prije ulaska u Kazino, maskirao lice sa naočarima preko očiju i tkaninom preko ostalog dijela glave, a nakon ulaska u Kazino pokucao na zaključana vrata kancelarije, u kojoj se nalazio radnik Kazina - kasir D. V., koji je otključao vrata, a kojom prilikom okrivljeni držeći u desnoj ruci nož marke "Herman", kreće prema njemu govreći mu "daj pare, daj pare" i dok se D. povlačio u kancelariju iz njegove lijeve ruke istragao mu platnenu torbicu u kojoj se nalazio novac i ključevi od poker - aparata i udaljio se iz Kazina, na koji način je sebi pribavio protiv pravnu imovinsku korist u iznosu od 1.181,00 eura za koji iznos je oštećen Kazino "Mat - rojal"  DOO P.,  
        čime je izvršio krivično djelo razbojništvo iz čl. 242. st.1. KZ CG,  
        pa ga sud na osnovu već citiranog zakonskog propisa, a primjenom članova 4, 5, 13, 15, 32, 33, 36,  42\. i 51.  KZ CG te članova 199. i 202. ZKP CG

O S U D J U J E 
        Na kaznu zatvora u trajanju od 3 godine (tri godine), u koju kaznu mu se ima uračunati vrijeme provedeno u pritvoru počev od dana 26.01.2011. godine pa do dana 20.05.2011. godine.

        Okrivljeni se obavezuje da na ime troškova vodjenja krivičnog postupka plati ovom sudu iznos od   1.376,00  eura, a na ime paušala iznos od 55,00 eura.  
        Troškove krivičnog postupka i paušal okrivljeni će platiti ovom sudu u roku od 15 dana po pravnosnažnosti presude pod prijetnjom prinudnog izvršenja.

O b r a z l o ž e n j e 
        Osnovno državno tužilaštvo u Pljevljima optužnicom Kt.br.34/11 od 22.02.2011. godine optužilo je okrivljenog Dj. D. iz P. zbog krivičnog djela razbojništvo iz čl. 242. st.1. KZ CG navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.  
        U završnoj riječi zamjenik ODT-a je u cjelosti ostao pri podignutoj optužnici i predložio da sud okrivljenog oglasi krivim i osudi po zakonu.  
        Svjedok- oštećeni D. V. u završnoj riječi nije se pridružio protiv okrivljenog niti je istao imovinsko-pravni zahtjev, a takodje zastupnik oštećenog "Mat-rojal" DOO P. K. M. u završnoj riječi je istakao da se ne pridružuje krivičnom gonjenju protv okrivljenog niti sitiče imovinsko-pravni zahtjev.  
        Okrivljeni Dj. D. u svoju odbranu pred OSL policije u prisustvu svog branioca je istakao da je dana 26. septembra 2009. godine iz B. došao u P. kojom prilikom je otišao na selo M. gdje mu se nalazi kuća njegovog oca i tu je bio sve do kraja februara 2010. godine. Iz sela M. je došao u P. gdje je našao stan u ul. ... pošto nigdje nije radio u P. novac je dobio od prodatog stana koji mu je majka bila ostavila u B. u iznosu od 10.000,00 eura. Pošto u P. nije mogao da nadje posao, a pokušao je da završi i ličnu kartu posle 3 mjeseca se vratio ponovo na selo. Na selu je renovirao kuću odnosno pomijenio namještaj i tamo ostao sve do aprila mjeseca, a onda je došao u P. gdje je u ul. ... preko oglasa došao do stana tako da je za taj stan plaćao zakupninu 150,00 eura. U stanu je boravio sam, a onda je kupio opremu za tetoviranje i reklamne letke u namjeri da se bavi tim poslom i da od toga živi jer je po profesiji slikar. U Pljevljima je povremeno išao kod svojih rodjaka B. i D., a najviše vremena je provodio sa D. D..  
        Prije dva ipo imjeseca je otišao u Kazino "Mar - rojal" gdje je igrao rulet i prvom prilikom je potrošio oko 100,00 eura, a nakon prvog odlaska česte je navraćao u Kazino "Mat-rojal" tako da je do ovog vremenskog perioda potrošio u tom kazinu negdje oko 2.500,00 eura, a u zadnje vrijeme je ostao bez novca.  
        Dana 24.01.2011. godine nalazio se u bolnici u P. gdje mu se nalazila baba D. M. i ista je bila na samrti. Kod nje je proveo čitav dan i izjutra 25.01.2011. godine iz bolnice je otišao u grad kako bi kupio sendviče i prilikom prolaska pored Kazina "Mat-rojal" svratio je u Kazino kako bi odigrao rulete. U kazinu je ostao negdje oko dvadesetak minuta i tu je izgubio 80,00 eura i odatle otišao u bolnicu kod babe gdje je bila i njegova tetka L. S.. Dok se nalazio u bolnici kod babe koja je bila na samriti u jednom trenutku je razmišljao kako je izgubio novac u Kazinu koji mu je bio šansa za život i u jednom momntu je počeo da razmišlja da ode u Kazino da uz prijetnju nožom i maskiran povrati novac koji je ostavio u Kazinu. Iz bolnice je krenuo na stan koji se nalazio u ul. ... i kada je došao u stan preobukao se tako što je obukao crvenu jaknu sa sivim dijelom pozadi, nabio je kapuljaču na glavu, a preko usta i nosa je stavio rolku, a iz kuhinje je uzeo nož koji mu je donio otac iz Holandije, a radilo se o kuhinjskom nožu dužine sječiva oko 20 cm koji je stavio u rukav lijeve ruke. Pošto je prvi put dolazio u Kazino negdje oko 02,00 časova znao je da se u Kazinu nalazi momak koji nije izgledao da može da pruži otpor i zato se odlučio da uzme novac kada se on tamo nalazio. Iz stana je krenuo

negdje oko 05,00 časova do 05,15 časova. Prilikom kretanja ulicom išao je
spuštene glave sa navučenom rolkom i ustima, a na očima je imao providne
naočare. Kod sebe je u džepu imao jedan euro koji je ponio sa sobom pošto je
isplanirao da ako nekog bude u kazinu odigra poker aparat. Prilikom ulaska u
Kazino "Mat-rojal" na glavi je imao nabijenu kapuljaču, providne naoačre na
očima i navučenu rolku preko usta, a kada je vido da je Kazino prazan rolku je
navukao i preko nosa. Zatekao je uglašeno svijetlo u kancelariji gdje je
radilo lice koje je radilo takodje i u 02,00 časova i tada je osmatrao imali
koga na ruletu, a onda je pitao radili neko u nadi da će taj radnik otvoriti
vrata u kancelariji. Pošto je lice u kancelariji spavalo on je prišao do vrata
kucao desnom rukom na vrata, a zatim iz lijevog rukava izvukao kuhinjski nož i
čekao da mu lice otvori vrata i čuo je kako to lice govori "evo". U tom
trenutku kada je to lice otvorilo vrata tada je gurnuo vrata, a zatim držeći
nož u ruci tom licu rekao "daj pare, daj pare". To lice mu tada daje torbicu
pošto je od ranije znao da se u toj torbici nalazi novac prilikom isplate
dobitaka na ruletu. Tada se okrenuo izašao na vrata i polako krenuo ulicom
zbog bojaznosti da nebi bio sumnjiv ako istrči i kada je primijetio da nikoga
nema na ulici počinje da trči u pravcu svog stana koji se nalazi u neposrednoj
blizini Kazina. Kada je došao do stana prvo se umio jer je bio previše
uzbudjen, a zatim je sa sebe skino garederobu koju je nosio prilikom izvršenja
krivičnog djela, a nož koji je nosio sa sobom je vratio u fioku u kuhinji, a
nakon deseta minuta otvorio je torbicu i vidio da se u njoj nalazi novac,
kljuečvi od poker apara i veći ključ koji je bio od ruleta. Tom prilikom je
izbroio novac i u torbici se nalazilo 880,00 eura. Iz torbice iz koje je uzeo
novac 700,00 eura je stavio u novčanik, a ostatak novca je nosio sa sobom.
Nakon toga se obukao u garderobu u kojoj je bio prije izvršenja krivičnog
djela, spakovao jastuk i peškir kako bi ponio u bolnicu svojoj tetki S.,
napravio dva sendviča, a zatim spakovao stvari koje je koristio prilikom
izvršenja krivičnog djela i stavio ih u sobu kako nebi bile na vidiku ako bi
se ko pojavio. Iz stana je otišao u bolnicu kod tetke koja je bila kod babe i
tu je prveo vrijeme sve do 10,30 časova. Iz bolnice je otišao sa tetkom .L. S.
u barake koje se nalaze ispod naselja K.. Napomenuo je da ga je gazdarica
stana dana 24.01.2011. godine pozvala iz B. kako bi ga napomenula da plati
kriju i da da novac za kriju S. koja radi u butiku u Robnoj kući. U baraci je
spavao izvjesni vremenski period negdje oko sat ipo vremana, a onda ga je
telefonom pozvala S. koja radi u butiku i tada joj je rekao da će joj donijeti
novac za kriju u iznosu do 200,00 eura pošto je imao dug za mjesec decembar.
Pošto kod sebe nije imao dovoljno novca pošao je do stana gdje je uzeo novac,
zatim uzeo kese u kojima su se nalazile stvari tj. odjeća koju je nosio
prilikom izvršenja krivičnog djela i to crveno siva šuškava jakna, trenerka,
patike, tobica u kojoj su bili ključevi od poker aparata i ruleta u naočare i
krenuo je put Robne kuće. U robnoj kući je našao S. i tom prilikom joj je dao
200,00 eura, a tazim je otišao u baraku koja se nalazi ispod K., apomenute
stvari je bacio u kontejner koji se nalazi u K.. Iz barake kod K. otišao je do
bolnice kako bi opet obišao babu, a nakon toga je otišao do grada i imao je
namjeru da kupi maramu za babu koja je bila na samrti, a onda je svratio u
butik "Legenda" kako bi kupio cipele za njegovu sestru D.D. jer nije imao
novac da joj kupi nešto za rodjendan koji joj je bio 04. januara, a onda se
opet vratio u bolnicu gdje je zatekao babu, tetku i ujnu. Dok se nalazio u
bolnici tetka mu je rekla da ide kući da odmori da će njegov ujak M. ostati da
dežura kod babe zajedno sa njom. Po izlasku iz bolnice razmišao je da li će da
se vrati na stan ili da ide kod rodbine, a zatim je poslao poruku svojoj
sestri D. sadržine "šta radiš, nazovi". Tada ga je ona pozvala telefonom i
govorio mu da li je normalan te da su ga tražili neki ljudi kod nje, a misli
da je to policija. Kada ju je pitao zašto ona mu je odgovorila da ga traže jer
je opljačka Kazino te da se on nalazi na tim snimcima. On joj je rekao da nema
nikakve veze sa tim i da je bio u Kazinu u 02,00 časova naveče. Ona mu je tada
govorila da se javi u policiju iako ništa nije učinio jer će postati sumnjiv
ako se ne javi. Tada ju je pozvao da se vide, medjutim, ona mu je rekala da ne
može da izadje i tada završava razgovor. Od tada više na stan nije dolazio, a
jedno vrijeme je proveo u K. u ulazu razmišljajući šta da radi  i dok se
nalazio u K. imao je telefonske pozive sa broja 063 koji je tražio D. našto je
on odgovorio da je pogrešan broj, a onda je isključio telefon. Nakon
izvjesnog vremena otišao je kod ujaka V. koji živi u kući preko puta K., a tu
se zadržao nekih tridesetak minuta, a onda je otišao kod M. D. koji mu je brat
od ujaka i zamolio ga da tu prespava jer mu je teško da ide kući i bude sam.
Tu je ostao kod njih, a onda je ustao oko 06,00 časova s namjerom da ode na
svoj stan i uzme novac i neke stvari i kada je stigao ispred zgrade nije smio
ući u zgradu jer je ispred primijetio jedan bijeli džip koji je bio upaljen i
pretpostavljao je da se u njemu nalazi policija tako da se opet vratio do D.
gdje je ostao sve do hapšenja. Napomenuo je da nikome od svoje rodbine
domomenta hapšenja nije pričao šta je uradio. Takodje, napominje da je u
zadnje vrijeme bio previše opterećen svojom babom koja je bila u bolnici koja
ga je podigla dok je bio mali, pa je sve to uticalo na njega te se odlučio na
ovaj čin jer je bio ostao bez novca i kaje se sve što je ovo uradio, a
oštećene će obeštetiti sa iznosom koji je potrošioo za kiriju i neke sitne
porebštine.
            U predmetu istrage je uglavnom ponovio navode koje je dao pred OSL policije u prisustvu svog branioca, s tim što je objasnio da je ranije osudjen na zatvorsku kaznu u B. u trajanju od 12 godina zbog krivičnog djela razbojništvo sa smrtnom posledicom, koju je odležao u trajanju od  8 godina i 4 mjeseca i kada je izašao na jedan od vikenda na koje je imao pravo nije se vratio na izdržavanje kazne, a to je bilo u julu mjesecu 2009. godine. U selu M. ima kuću koju je je nasledio odnosno dobio od oca, a otac živi u H.i, a u P. je postanar, a ima i dio kuće koju je nasledio od poč. majke. Posebno je napomenuo da ga je na sve ovo podstaklo to što je njegova baba bila na samrti pa je u medjuvremenu i umrla kao i gubitak 2.500,00 eura koji je izgubio u predmetnom Kazinu.  Istakao je da se kaje i da će nadoknaditi svu štetu oštećenim.
            U završnoj riječi branilac okrivljenog dje istakao da je evidentno da je okrivljeni počinio krivično djelo koje mu se stavlja na teret jer je to okrivljeni u cjelosti i sam priznao, medjutim, branilac apeluje na sudsko vijeće da prilikom odmjeravanja vrste kazne i doredjivanja visine ima u vidu činjenice da je okriljeni tako reći od svoje druge godine života ostao sam, da su mu se roditelji razveli, da se majka udavala nekoliko puta te da je na kraju i umrla, da je otac odmah nakon razvoda braka otišao u H. tako da je okrivljeni praktično ostao sam bez igdje ikoga. U svemu tome se nije snašao krenuo je sa lošim društvom i na kraju to loše društvo ga je dovelo do svega ovoga. Na kraju moli sudsko vijeće da ima sve ovo u vidu te da okrivljenom izrekne što blažu krivičnu sankciju. Okrivljeni je u cjelosti prihvatio odbranu svog branioca.
            U dokaznom postupkusud je saslušao svjedoka oštećenog D. V., saslušao zastupnika oštećenog "Mat-rojal"  DOO P. K. M., pročitao potvrdu o privremenom oduzimanju predmeta izdata od UP PJ Pljevlja br. 03.240/11-573/3 od 26.01.2011. godine, pročitao potvrdu o privremenom oduzimanju predmeta UP PJ Pljevlja br. 03.240/11-578/12 od 27.01.2011. godine, izvršio uvid u potvrdu o vraćanju novca UP PJ Pljevlja br. 03-240/11-578/5 od 27.01.2011. godine, izvršio uvid u fotodokumentaciju sačinjenu od strane UP PJ Pljevlja br. 33/11 od 25.01.2011. godine, br. 37/1 od 27.01.2011. godine i br. 38/11 od 27.01.2011. godine, izvršio uvid u nož marke "Herman",  pročitao iskaz svjedokinje P. S.i pročitao izvještaj iz KE za okrivljenog izdat od strane UP PJ Pljevlja br. 03-245/11-1081/2 od 11.02.2011. godine.
            Nakon provedenog dokaznog postupka i nakon ocjene svih izvedenih dokaza kako skupa tako i pojedinačno i u medjusobnoj povezanosti jednog sa drugim sud je utvrdio da je okrivljeni Dj. D. iz P. izvršio krivično djelo na način mjesto i vrijeme kako je to bliže opisano u izredi ove presude. Ovakvu svoju odluku sud je zasnovao na činjenicama koje slijede iz dokaza izvedenih na glavnom pretresu kao i na osnovu potpunog priznanja okrivljenog.
            Naime, svjedok - oštećeni D. V. je u predmetu istrage istakao da je zaposlen u Kazinu b "Mat -rojal" DOO P. koji se nalazi u P. u ul. .... Kazino radi non-stop, a on radi kao kasir i dana 25.01.2011. godine došao je u III smjenu koja počinje u 00,00 časova, a završava se u 08,00 časova. Kazino se sastoji od dvije prostorije i kancelarije pa je on sjedio u kancelariji i iz kancelarije preko video nadzora prati šta se dešava u prostoriji gdje su aparati i rulet. Posjetilaca je bilo negdje do 04,15 časova i kada je otišao zadnji posjetilac on je 
ostao sam i bio je u kancelariji koju je zaključao jer obično kada nema niko
od posjetilaca u noćnoj smjeni sjede u zaključanoj  kancelariji. Što se tiče
depozita iz koga se isplaćuju eventualni dobici u toku smjene on je imao
hiljadu i nešto eura depozita s tim što je od tog depozita u toku smjene
izvršio neke isplate, ali se ne može sjetiti tačno koliko. Depozit inače drže
u torbici. Negdje oko 05,00 časova u Kazino je ušla muška osoba koja je bila
obučena u crvenu jaknu sa kapuljačom na glavi i to je vidio preko nadzora i u
tom trenutku nije mogao da vidi lice te muške osobe koja je zastala u blizini
aparata i nešto razgledala. Očekivao je da ta muška osoba ili sjedne za neki
od aparata ili ga pozove i u jednom momentu je na kameri vidio da se ta osoba
uputila prema kancelariji i kada je došla do kancelarije pokucala je na vrata,
ali on zbog debljine i boje stakla na vratima nije vidio lice te osobe. Ustao
je i krenuo da otključa vrata od kancelarije pa je tada uzeo lijevom rukom sa
stola torbicu sa depozitom i ključevima i pošao da otključa vrata što je i
učinio desnom rukom. Kada je otvorio vrata ta muška osoba je stajala na oko
metar od vrata sa nožem u desnoj ruci. Nož je bio sa velikom oštricom i
sivkaste boje i tada taj muškarac sa nožem u ruci kreće prema njemu i on se
povukao unazad u kancelariju pa i dalje nevidi lice tog muškarca zato što je
preko lica imao i to skoro do očiju navučenu neku tkraninu, a na očima
naočare. Taj muškarac kada je krenuo prema njemu sa nožem u ruci dva puta je
povikao "daj pare, daj pare", pa se on povukao dalje u kancelariju s tim što
je ruke držao ispred grudi i u lijevoj ruci mu je torbica sa depozitom, a taj
muškarac je ušao jedno dva koraka u kancelariju i oteo mu iz ruke torbicu sa
depozitom, izašao je iz njegove kancelarije zatvoriov rata od kancelarije, a
onda trčeći kroz prostoriju gdje se nalaze aparati istrčao na glavna vrata.
Dalje ističe da se mahinalno okrenuo na kamere i vidio tu mušku osobu da trkom
odlazi uz ulicu prema NLB banci. Dalje ističe da je tada pozvao svog šefa K.
M. i obavijestio ga o dogadjaju i nakon nekoliko minuta K. dolazi u Kazino
gdje ga je upoznao sa dogadjajem pa je K.povzao policiju. Okrivljenog Dj. D.
zna izvidjenja, ali nije mogao da prepozna tu osobu koja mu je te noći oduzela
depozit. Dalje ističe da njegov šef zna koliko je tačno bilo depozita i koliko
je ta muška osoba odnijela novca. Ističe da se kritične prilike preplašio. Sa
novcem u torbici su se nalazili i ključevi od ruleta i aparata i to je ta
muška osoba odnijela, a misli da ključevi nisu vraćeni, a nešto novca je
vraćeno, a nezna tačno koliko.
            U završnoj riječi je istakao da se ne pridružuje krivičnom gonjenju protiv okrivljenog niti ističe imovisnko-pravni zahtjev.
            Zastupnik oštećenog "Mat -rojal" DOO P.K. M. u svom iskazu u predmetu istrage je istakao da je menadžer automat kljuba "Mat-rojal" koji se nalazi u P.u ul. .... Oštećeni D. V. je radnik ovog kljuba, a klub radi 24 časa dnevno. U jutranjim časovima dana 25.01.2011. godine negdje oko 05,00 časova mada se tačnog vremena ne može sjetiti pozvao ga je telefonom radnik - oštećeni D. V. koji mu je rekao da je napadnut i da odmah dodje u kazino pa je on i došao pa je oštećenog V. našao u kancelariji koji je bio blijed, tresao se i pitao ga je šta se desilo, pa mu je on rekao da je došao neki momak koga nije prepoznao jer je bio maskiran i imao je veliki nož u ruci i oteo mu torbicu sa nožem. Dalje ističe da se u kazinu ne vrše uplate radniku već se uplate vrše direktno u automat, tako da radnik ne vrši uplatu već samo isplatu. Zbog tih isplata radnik drži novac pa je odmah taj slučaj prijavio policiji i u prvim momentima po njegovoj procjeni u torbici je bilo negdje oko 1.400,00 eura, a posle popisa je utvrdio da je visina tog depozita koji je bio kod radnika D. V. iznosio 1.181,00 eura. Policija mu je od tog novca vratila 700,00 eura, a takodje su mu rekli da su kod okrivljenog pronašli 500,00 eura, a da je neka žena vratila iznos od 200,00 eura koji joj je on bio dao za kriju. U završnoj riječi kao zastupnik oštećenog  "Mat -rojal" je istakao da se ne pridružuje krivičnom gonjenju protiv okrivljenog niti ističe imovinsko-pravni zahtjev.
            Sud je u cjelosti prihvatio iskaz svjedoka - oštećenog D.V. kao i zastupnika oštećenog  "Mat-rojal" DOO P. K. M. iz čijih kazivanja je sud zaključio da je okrivljeni upravo izvršio predmetno krivično djelo na način mjesto i vrijeme kako je to bliže opisano u izreci ove presude.   
        Sud je u cjelosti prihvatio odbranu okrivljenog pošto je okrivljeni do detalja ispričao cio tok dogadjaja i u cjelosti priznao izvršenje ovog krivičnog djela.  
        Svjedokinja P. S. je istakla da je M. Lj. iz B. rodjaka njenog muža, a ista je vlasnik stana u ul. ... u P.. L. je taj stan izdala okrivljenom za iznos od 150,00 eura mjesečno i okrivljeni je tu kiriju donosio njoj i predavao, a ona bi novac slala Lj. Dalje ističe da okrivljenog poznaje kao stanara koji živi u Lj. stanu. Dana 25.01.2011. godine negdje oko 14,00 časova njoj je okrivljeni u robnu kuću gdje radi donio kiriju i to 200,00 eura i rekao joj je da je 150,00 eura kirija za decembar mjesec, a 50,00 eura kirija za januar i da se on tako dogovorio sa Lj.. Nakon što joj je ostavio novac odmah je otišao. Dalje ističe da tada nije znala da je izvršena kradja u objektu  "Mat-rojal". Ovih 200,00 eura koje joj je predao okrivljeni ona je predala policiji koja joj je izdala potvrdo o tome. To je sve što joj je poznato, a kasnije je saznala da je okrivljeni D. osumnjičen da je uzeo neki novac iz objekta "Mat-rojal".  
        Sud je u cjelosti prihvatio iskaz ove svjedokinje.  
        Iz potvrde o privremeno oduzetim predmetima br. 03-240/11-577/3 od 26.01.2011. godine sud je zaključio da je od okrivljenog oduzeto 500,00 eura novca kao i jedan nož marke "Herman" dužine sječiva 20 cm, kao i još nekih predmeta, a iz potvrde o vraćanju novca od 27.01.2011. godine se zaključuje da je OSL policije vratio zastupniku oštećenog K. M. iznos od 700,00 eura.  
        Iz izvještaja iz kaznene evidencije za okrivljenog se zaključuje da je okrivljeni Dj.D. osudjen presudom Okružnog suda u Beogradu K.br.200/01 od 21.06.2002. godine zbog krivičnog djela iz čl. 169. st.2.  i člana 168.st.1. KZ S te da je osudjen na kaznu zatvora u trajanju od 12 godina.  
        Kod ovakvog činjeničnog stanja sud je utvrdio da u radnjama okrivljenog stoje svi bitni elementi bića krivičnog djela koje mu se stavlja na teret. Dakle, sud je utvrdio da je okrivljeni upotrebom sile držeći nož u rukama marke "Herman" oduzeo tudju pokretnu stvar - torbicu sa novcem od oštećenog D. V. u namjeri da prisvajanjem iste sebi pribavi protivpravnu imovinsku korist. Dakle, u opisu radnje ovog krivičnog djela koje se okrivljenom stavlja na teret stoje svi bitni elementi ovog krivičnog djela.  
        Prilikom odredjivanjem vrste kazne i prilikom odmjeravanja njene visine sud u okviru opšte svrke krivičnih sankcija cijenio i svrhu kazne zatvora pa je sud mišljenja da je u konkretnom slučaju bilo jedino opravdano okrivljenom izreći kaznu zatvora što je sud i učinio i izrekao mu kaznu zatvora u trajanju od 3 godine smatrajući da će se sa ovom kaznom u potpunosti ostvariti svrha kažnjavanja. Sud je mišljenja da je izrečena krivična sankcija optuženom adekvatna i primjerena stepenu društvene opasnosti, konkretno učinjenog djela, samog učinioca kao i nastalim posledicama, te da ista predstavlja onu mjeru koja je neophodna da bi se prema okrivljenom u cjelosti ostvarila svrha kažnjavanja predvidjena u članu 32. KZ CG. Sud je kao otežavajuću okolnost okrivljenom uzeo u obzir što je ranije osudjen  na kaznu zatvora u trajanju od 12 godina kao i to da je napustio izdržavanje kazne zatvora nakon puštanja na vikend, a kao olakšavajuće okolnosti sud je okrivljenom uzeo u obzir činjenicu da se oštećeni protiv njega nisu pridružili krivičnom gonjenju i što je u cjelosti priznao izvršenje krivičnog djela.  
         Pri tome sud je u smislu člana 51. KZ CG okrivljenom u izrečenu kaznu uračunao vrime provedeno u pritvoru počev od dana 26.01.2011. godine pa do dana 20.05.2011.godine.  
        U smislu člana 199. i 202. ZKP CG sud je obavezao okrivljenog da na ime troškova vodjenja krivičnog postupka plati ovom sudu iznos od 1.376,00 eura,  a koji iznos predstavlja naknadu i nagradu advokatu za odbranu po službenoj dužnosti u iznosu od 1.275,00 eura kao i troškove privodjenja okrivljenog iz pritvora na glavni pretres u iznosu od 101,00 eur, a iznos paušala od 55,00 eura sud je odredio imajući u vidu dužinu trajanja i složenost krivičnog postupka kao i imovno stanje okrivljenog.

        Sa iznijetih razloga odlučeno je kao u izreci presude.

OSNOVNI SUD U PLJEVLJIMA
dana 20.05.2011. godine 
Zapisničar,
Predsednik vijeća-sudija,
Krvavac Mirjana
Branko Pejović  
PRAVNA POUKA : protiv ove presude dozvoljena je žalba u roku od 15 dana po
prijemu iste
                                  Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
1x okrivljenom
1x braniocu okrivljenog
4x u predmet  