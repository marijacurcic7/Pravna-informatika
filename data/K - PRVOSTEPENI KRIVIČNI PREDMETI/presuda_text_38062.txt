K.br.14/13
U IME CRNE GORE
Osnovni sud u Kolašinu kao prvostepeni krivični po predsjedniku suda Arsenu
Popoviću kao sudiji pojedincu uz učešće zapisničara Mrdak Ljiljane, u
krivičnom predmetu protiv optuženog V.M., zbog krivičnog djela krađa iz čl.239
st.1 Krivičnog Zakonika, a po optužnom predlogu ODT Kolašin Kt.br. 8/13 od
25.02.2013.god., nakon održanog glavnog, javnog pretresa dana 27.11.2013.god.
u prisustvu zamjenika ODT Kolašin Šćepanović Maje, a u odsustvu optuženog V.
M., donio je i javno objavio-
P R E S U D U
Optuženi:
V. M., JMBG 2..., od oca D. i majke D., rođ. Š., rođen ....god. u P.,sa
prebivalištem u R.-selo V., Crnogorac, državljanin CG, nezaposlen, neoženjen,
pismen, završio osnovnu školu, srednjeg imovnog stanja, govori srpskim a
razumije crnogorski jezik, do sada osuđivan i to: presudom Osnovnog suda u
Kolašinu K br.266/09 od 05.10.2009.god. na 30 dana zatvora uslovno za 1 godinu
za krivično djelo iz čl.246 st.1 KZ, presudom Osnovnog suda u Kolašinu K
br.121/10 od 21.02.2011.god. na 3 mjeseca zatvora uslovno za 1 godinu za
krivično djelo iz čl.239 st.1 KZ i presudom Osnovnog suda u Kolašinu K
br.44/11 od 28.11.2011.god. na 3 mjeseca zatvora za krivično djelo iz čl.240
st.1 tačka 1 KZ
K r i v j e:
Zato što je:
Dana 07.12.2012.god. oko 21 čas u selu V., Opština K. oduzeo tuđu pokretnu
stvar, u namjeri da njenim prisvajanjem sebi pribavi protivpravnu imovinsku
korist u iznosu preko 150,00 €, na način što je iskoristio nepažnju V. J. kod
koje je boravio u kući i iz kuće oduzeo ključeve vozila, a zatim original
ključevima otvorio putničko vozilo marke " Lada Riva 1300" reg.br. PG ...,
vlasništvo V.D., koje je bilo parkirano ispred kuće, te ista oduzeo uputivši
se vozilom u nepozatom pravcu, nakon čega je vozilo pronađeno sledećeg dana u
mjestu R.-Opština P., na koji način je sebi pribavio protivpravnu imovinsku
korist u iznosu od 199,50 €
- čime je izvršio krivično djelo krađa iz čl.239 st.1 Krivičnog zakonika
Pa ga sud primjenom citirane zakonske odredbe te čl. 39 KZ i čl.229 i 374
ZKP-a,
O S U Đ U J E
Na novčanu kaznu u iznosu od 400,00 € koju okrivljeni ima platiti u roku od 3
mjeseca po pravosnažnosti presude a ukoliko okrivljeni ne plati naznačeni
iznos novčane kazne u ostavljenom roku ista će biti zamijenjena kaznom zatvora
tako što će se za svakih započetih 25,00 € novčane kazne odrediti 1 dan
zatvora
Obavezuje se okrivljeni na plaćanje troškova krivičnog postupka u iznosu od
55,00 €, te da na ime sudskog paušala plati iznos od 30,00 €, sve u roku od 15
dana od pravosnažnosti presude a uplatom na žiro račun br.832-196-94 koji se
vodi na ime Osnovnog suda u Kolašinu
Oštećeni V. D. se radi ostvarivanja imovinsko-pravnog zahtjeva upućuje na
parnicu.
O b r a z l o ž e nj e
Optužnim predlogom ODT iz Kolašina stavljeno je na teret optuženom V. M. da je
počinio krivično djelo krađa iz čl.239 st.1 Krivičnog zakonika. Pri podnijetom
optužnom predlogu ostala je zamjenik ODT Kolašin Šćepanović Maja u završnoj
riječi predlažući da sud optuženog oglasi krivim i osudi po zakonu.
Glavni pretres je shodno čl.457 ZKP-a održan u odsustvu optuženog obzirom na
činjenicu da se istom nije mogao uručiti poziv za glavni pretres sa razloga
što nije prijavio promjenu adrese ili svog boravišta, a da ni Odeljenje
bezbijednosti Kolašin nije uspjelo pronaći optuženog a kako je riječ o
skraćenom postupku i optuženi je prethodno saslušan pred ODT to njegovo
prisustvo nije obavezno.
Okrivljeni je u svojoj odbrani datoj pred ODT Kolašin dana 21.02.2013.god. u
bitnom naveo da je dana 07.12.2012.god. oduzeo putničko vozilo marke "Lada"
koje je koristio njegov rođak V. T., da su toga dana on i T. boravili kod
T.tetke gdje su konzumirali alkohol. Iste večeri dok je T.ostao da sjedi on je
pošao do kuće V.T. gdje mu je bila majka J. i on je tu sjedio nekih 10 minuta.
Kako su ključevi od vozila "Lada" bili na stolu on ih je uzeo a da to niko
nije primijetioi izašao iz kuće. Nedaleko od kuće, u mjestu V. na glavnom putu
bilo je parkirano vozilo "Lada" koje je on upalio i pošao prema magistralnom
putu koji vodi ka P.. Iako nema položen vozački ispit sa vozilom je upravljao
sve do V.nj.kod P.. Tu mu se vozilo pokvarilo a nestalo je i goriva pa ga je
ostavio pored puta i pitao jednog čovjeka da li kod njegove kuće može ostaviti
vozilo. Nije obavještavao V. T. a isti ga je sjutradan pozvao i pitao ga da li
mu je uzeo vozilo, on mu je rekao da jeste i gdje se vozilo nalazi kao i da mu
je ključeve ostavio u restoranu na autobuskoj stanici u Podgorici. Naveo je da
je vozilo koje je oduzeo mislio da zadrži za sebe ali pošto se pokvarilo on ga
je ostavio, te da se nakon ovog događaja nije sretao sa V.T. niti su se čuli
tim povodom tako da mu nije tražio bilo kakvu štetu da mu plati. Istakao je da
mu je žao što se sve to desilo, jer je te večeri bio u pijanom stanju a sa
V.je do tog događaja bio u dobrim odnosima.
Sud je u dokaznom postupku na predlog ODT pročitao iskaz svjedoka-V.T. dat
pred ODT Kolašin dana 20.02.2013.god., pročitao zapisnik o uviđaju Uprave
policije-PJ Podgorica od 21.12.2012.god., pročitao nalaz i mišljenje vještaka
finansijske struke R. P. od 25.02.2013.god. te izvršio uvid u izvod iz kaznene
evidencije na ime optuženog V. M. izdat od Uprave policije-PJ Podgorica od
28.02.2013.god. Tokom postupka zamjenik ODT Kolašin je odustao od predloga da
se u dokaznom postupku u svojstvu oštećenog sasluša V. D..
Svjedok V.T. je u svom iskazu pred ODT Kolašin dana 20.02.2013.god. u bitnom
naveo da je njegov brat V. D. vlasnik vozila "Lada Riva" plave boje čija je
godina proizvodnje 1983.i isto nije registrovano. To vozilo je njegov brat
ostavljao u mjestu V.i on ga je koristio za svoje potrebe. Tako je bilo i dana
07.12.2012.god. kada mu je brat odobrio da uzme vozilo i on je vozilo parkirao
neposredno ispred kuće. Naveo je da je unazad dva dan kod njega boravio V.
M.koji je bio angažovan za cijepanje drva i još neke poslove a za šta mu je on
platio novčanu nadoknadu. Tog dana negdje oko 21 čas zajedno sa M.pošao je kod
njegove tetke i dok je on tamo sjedio V. M.se vratio do njegove porodične
kuće, iskoristio nepažnju njegove majke, sa jedne vitrine uzeo ključeve od
vozila i odvezao se u nepozantom pravcu. Zvao je M. telefonom ali mu se on
nije javljao pa je sjutradan slučaj prijavio policiji. Nakon toga mu je
V.poslao sms poruku u kojoj je naveo gdje je ostavio vozilo a da se ključevi
nalaze u restoranu na sutobuskoj stanici u P.. Onda je on pozvao vlasnika
vozila V. D. koji je sa policijom pošao u mjesto G. i pronašli su havarisano
vozilo, tačnije bio je zapaljen motor usled nedostatka ulja. Takođe je
napomenuo da je V.Miodrag te večeri i njegovoj tetki oduzeo novac u iznosu od
35,00 eura iskoristivši njihovu nepažnju i to tako što je dok su oni sjedjeli
u dnevnoj sobiušao u spavaću sobu i iz iste uzeo novac.
Iz zapisnika o uviđaju Uprave policije PJ Podgorica od 21.12.2012.utvrđuje se
da su dana 08.12.2012.god. obaviješteni od strane vlasnika V. D.o pronalasku
vozila koje je otuđeno dana 07.12.2012.god. oko 21 čas ispred kuće V. T.a u
selu V. u K. tako što je izvršilac original ključem otvorio vrata vozila,
stavio ga u pogon i isto otuđio. Dalje se utvrđuje da je vozilo je pronašao
oštećeni V. D.dana 08.12.2012.god.u naselju R. te da spoljašnjim pregledom
vozila od strane ekipe za uviđaje na istom nijesu konstatovana oštećenja a po
izjavi oštećenog iz vozila ništa nije otuđeno.
Iz nalaza i mišljenja vještaka finansijske struke R.P. od 25.02.2013.god.
utvrđuje se da ukupna vrijednost motornog vozila marke "Lada Riva" 1.300
proizvedenog 1983.god. iznosi 199,50 eura.
Uvidom u izvod iz KE na ime optuženog V. M. izdat od Uprave policije-PJ
Podgorica od 28.02.2013.god. se utvrđuje da je imenovani osuđivan i to
presudom Osnovnog suda u Kolašinu K br.266/09 od 05.10.2009.god. na 30 dana
zatvora uslovno za 1 godinu za krivično djelo iz čl.246 st.1 KZ, presudom
Osnovnog suda u Kolašinu K br.121/10 od 21.02.2011.god. na 3 mjeseca zatvora
uslovno za 1 godinu za krivično djelo iz čl.239 st.1 KZ i presudom Osnovnog
suda u Kolašinu K br.44/11 od 28.11.2011.god. na 3 mjeseca zatvora za krivično
djelo iz čl.240 st.1 tačka 1 KZ.
Nakon sprovedenog dokaznog postupka, cijeneći navode javne optužbe, odbranu
okrivljenog i izvedene dokaze kako pojedinačno tako i u njihovoj međusobnoj
povezanosti, sud je utvrdio da su činjenice iz opisa presude u svemu dokazane,
te da je okrivljeni izvršio krivično djelo krađa iz čl.239 st.1 Krivičnog
zakonika pa ga je sud za krivično djelo oglasio krivim i krivično pravno
odgovornim. Ovakav zaključak sud je temeljio prvenstveno na odbrani
okrivljenog koji je u bitnom priznao izvršenje krivičnog djela navodeći da je
pod uticajem alkohola a bez znanja i odobrenja uzeo vozilo "Lada Riva 1300"
reg.br. PG ... tako što je iz kuće V. J. kod koje je boravio oduzeo ključeve
vozila da bi nakon toga pošao do vozila koje je bilo parkirano u blizini,
upalio vozilo i uputio se magistralnim putem prema P.. Kako mu se vozilo
pokvarilo on ga je ostavio pored puta i sjutradan pozvao V. T. i rekao mu da
je uzeo vozilo i gdje se nalazi kao i da mu je ključeve ostavio u restoranu na
autobuskoj stanici. Ovakva odbrana okrivljenog saglasna je i sa provedenim
dokazima i to iskazom svjedoka V. T. i zapisnikom o uviđaju Uprave policije PJ
Podgorica. Vrijednost vozila utvrđena je kroz nalaz i mišljenje vještaka
finansijske struke i ista je utvrđena na iznos od 199,50 €.
Iz prednjeg se zaključuje da je okrivljeni dana 07.12.2012.god. oko 21 čas u
selu V., Opština K.oduzeo tuđu pokretnu stvar, u namjeri da njenim
prisvajanjem sebi pribavi protivpravnu imovinsku korist u iznosu preko 150,00
€, na način što je iskoristio nepažnju V. J.kod koje je boravio u kući i iz
kuće oduzeo ključeve vozila, a zatim original ključevima otvorio putničko
vozilo marke " Lada Riva 1300" reg.br. PG BB 769, vlasništvo V.D., koje je
bilo parkirano ispred kuće, te ista oduzeo uputivši se vozilom u nepozatom
pravcu, nakon čega je vozilo pronađeno sledećeg dana u mjestu R.-Opština P.,
na koji način je sebi pribavio protivpravnu imovinsku korist u iznosu od
199,50 €
Iz ovakvog ponašanja okrivljenog evidentno je da je okrivljeni u konkretnom
slučaju postupao sa umišljajem i namjerom da preduzetim radnjama oduzme tuđu
pokretnu stvar kako bi njenim prisvajanjem sebi pribavio protivpravnu
imovinsku korist.
Odlučujući o krivičnoj sankciji za okrivljenog sud je cijenio sve okolnosti
koje utiču na odmjeravanje iste a tiču se ličnosti okrivljenog i krivičnog
djela koje mu je stavljeno na teret pa je od olakšavajućih okolnosti našao da
je riječ o relativno mladoj osobi dok je kao otežavajuću okolnost cijenio
njegovu raniju osuđivanost. Kako je za krivično djelo predviđena novčana kazna
ili kazna zatvora do 3 godine sud je mišljenja da će se odmjerenom novčanom
kaznom postići svrha generalne i specijalne prevencije i izricanja sankcija.
Shodno čl.229 ZKP-a sud je obavezao okrivljenog na plaćanje troškova krivičnog
postupka u iznosu od 55,00 €, koji troškovi se odnose na naknadu vještaku
finansijske struke za urađeni pisani nalaz i mišljenje, te obavezao
okrivljenog na plaćanje sudskog paušala u iznosu od 30,00 € koji je odmjeren
obzirom na imovinske prilike okrivljenog, trajanje i složenost postupka.
Shodno čl.239 ZKP sud je oštećenog V. D. radi ostvarenja imovinsko-pravnog
zahtjeva uputio na parnicu.
Na osnovu naprijed navedenog činjeničnog stanja, a shodno primjeni citiranih
zakonskih odredbi, odlučeno je kao u izreci presude u smislu čl.374 ZKP-a.
OSNOVNI SUD U KOLAŠINU
Dana 27.11.2013.god.
Zapisničar, PREDSJEDNIK SUDA
Mrdak Ljiljana s.r.Arsen Popović s.r.
PRAVNA POUKA: Protiv ove presude dozvoljena je žalba u roku od 8 dana od dana
prijema pismenog otpravka. Žalba se podnosi Višem sudu u Bijelom Polju a preko
ovog suda.