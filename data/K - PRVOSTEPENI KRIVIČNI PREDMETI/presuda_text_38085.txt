K.br.25/13
U IME CRNE GORE
OSNOVNI SUD U DANILOVGRADU kao prvostepeni krivični, po sudiji pojedincu
Vladimiru Novoviću, uz učešće Branke Nikolić, kao zapisničara, u krivičnom
predmetu okrivljenih J.J., J.S. i Đ.B., iz D., zbog krivičnog djela krađa iz
čl.239 st.1 KZ u vezi čl.23 st.2 KZ i okrivljenog Đ. Ž. iz D., zbog krivičnih
djela krađa putem pomaganja iz čl. 239 st.1 KZ u vezi čl. 25 st.1 KZ i
zloupotreba položaja u privrednom poslovanju iz čl. 272 st.2 KZ, odlučujući po
optužnom predlogu Osnovnog državnog tužilaštva iz Podgorice Kt.br.233/13 od
26.03.2013.godine, koji je na glavnom pretresu zastupao Ivan Medojević,
zamjenik ODT-a iz Podgorice, nakon glavnog i javnog pretresa održanog dana
09.07.2013.godine, u prisustvu zastupnika optužbe i okrivljenih, donio je dana
11.07.2013.godine i istog dana javno objavio
PRESUDU
Okrivljeni:
1. J.J., od oca Danila i majke Lj., rođene A., rođen ....godine u P., sa
mjestom prebivališta u D., ul. N. Š. b.b., državljanin Crne Gore, pismen,
završio srednju građevinsku školu, nezaposlen, neoženjen, bez djece, lošeg
imovnog stanja, neosuđivan.
2. J.S., od oca D. i majke Lj., rođene A., rođen ....godine u P., sa mjestom
prebivališta u D., ul. N. Š. b.b., državljanin Crne Gore, pismen, završio
osnovnu školu, vanredni učenik srednje trgovinske škole u P., nezaposlen,
neoženjen, bez djece, lošeg imovnog stanja, prema kome je rješenjem Osnovnog
suda u Danilovgradu Km.br. 5/10 od 07.12.2010.godine, zbog krivičnog djela iz
čl. 240 st.1 tač.3 KZ, izrečena vaspitna mjera pojačanog nadzora od strane
organa starateljstva.
3. Đ. B., od oca R. i majke N., rođene M., rođen ....godine u P., sa mjestom
prebivališta u D., ul. N. Š. b.b., državljanin Crne Gore, pismen, završio
srednju hemijsku školu, nezaposlen, neoženjen, bez djece, lošeg imovnog
stanja, neosuđivan.
4. Đ. Ž., od oca R. i majke M., rođene J., rođen .....godine u P., sa mjestom
prebivališta u D., selo J. b.b., državljanin Crne Gore, pismen, završio
srednju saobraćajnu školu, po zanimanju vozač, nezaposlen, oženjen, otac
jednog maloljetnog djeteta, srednjeg imovnog stanja, neosuđivan.
Krivi su
Što su:
1. Okrivljeni J.J., J.S., Đ.B. i Đ.Ž., dana 03.februara 2013.godine, u
Danilovgradu, okrivljeni Đ.Ž. sa umišljajem pomogao u izvršenju krivičnog
djela okrivljenim J.J.u, J.S. i Đ.B., tako što im je, budući da je zaposlen u
preduzeću DOO "Montenomaks control&logistics" Danilovgrad, kao vozač-
dostavljač, objasnio gdje se nalaze sigurnosne kamere, kao i vozila, saopštio
im da su vozila otključana, te kuda je najbezbjednije da uđu u krug preduzeća,
što im je sve nacrtao na parčetu papira, pri čemu je bio svjestan da davanjem
savjeta i uputstava kako da se izvrši krivično djelo umišljajno pomaže
okrivljenima u izvršenju istog, pa je to i htio, a pri tom je i znao da je
njegovo djelo zabranjeno, da bi dana 04.februara 2013.godine, oko 02,00
časova, okrivljeni J.J., J.S. i Đ.B., po prethodnom dogovoru i zajedno,
drugome oduzeli tuđe pokretne stvari, u namjeri da njihovim prisvajanjem sebi
pribave protivpravnu imovinsku korist, na način što su se odvezli do mjesta
Ćurilac, gdje se nalazi preduzeće DOO "Montenomaks control&logistics"
Danilovgrad, gdje je u neposrednoj blizini objekta, okrivljeni Đ.B. izašao i
ostao da čuva stražu, dok su J.S. i J.J. preskočili ogradu preduzeća, ušli u
krug gdje su parkirana vozila sa pošiljkama, da bi potom iz tovarnog dijela
vozila "Pick up Fiat Doblo", oduzeli i prisvojili kutiju žute boje u kojoj su
se nalazila 4 mobilna telefona marke "Nokia C2-01", 3 mobilna telefona marke
"Nokia C1-01" i jedan mobilni telefon marke "Samsung C 3750", ukupne
vrijednosti 542,00 eura, vlasništvo oštećenog preduzeća "Crnogorski Telekom"
AD Podgorica, a zatim su prišli kombi vozilu "Iveco Daily", otvorili tovarni
dio kombija, odakle su oduzeli crnu torbu, u kojoj su se nalazile razne
pošiljke, među kojima i dvije koverte sa 10,00 eura i 175,00 eura, vlasništvo
oštećenog preduzeća DOO "Montenomaks control&logistics" Danilovgrad, nakon
čega su preskočili ogradu, utovarili oduzete stvari u vozilo, zatim došli do
Đ.B. i zajedno se odvezli do kuće J.J.a i J.S., gdje su ukradene stvari
podijelili, čime su sebi pribavili protivpravnu imovinsku korist u vrijednosti
oduzetih stvari, pri čemu su bili svjesni svog djela, čije izvršenje su
htjeli, znajući da je njihovo djelo zabranjeno.
- čime su okrivljeni J.J., J.S. i Đ.B., kao saizvršioci, počinili krivično
djelo krađa iz čl. 239 st.1 KZ u vezi čl. 23 st.2 KZ, a okrivljeni Đ.Ž.
krivično djelo krađa putem pomaganja iz čl. 239 st.1 KZ u vezi čl. 25 st.1 KZ.
2. Okrivljeni Đ.Ž., dana 04.februara 2013.godine, u Danilovgradu, u namjeri
da sebi pribavi protivpravnu imovinsku korist prisvojio pokretne stvari koje
su mu povjerene na radu u privrednom društvu, tako što je kao vozač-dostavljač
preduzeća DOO "Montenomaks control&logistics" Danilovgrad, nakon što ga je
dispečer obavijestio o krađi, iskoristio takvu situaciju i prijavio da je u
krađi oduzeta jedna torba sa pošiljkama kao i dva mobilna telefona i to marke
"Nokia C2-01" i "Samsung C 3750", vrijednosti 158,00 eura, iako označeni
telefoni nijesu bili predmet krađe, a koje je trebalo da dostavi krajnjim
korisnicima, što nije učinio, već je telefone, prijavljujući ih kao ukradene,
zadržao za sebe, čime je sebi pribavio protivpravnu imovinsku korist u
označenom iznosu, pri čemu je bio svjestan svog djela i htio njegovo
izvršenje, znajući da je njegovo djelo zabranjeno.
- čime je počinio krivično djelo zloupotreba položaja u privrednom poslovanju
iz čl. 272 st.2 u vezi st.1 KZ.
Pa sud okrivljenom Đ.Ž. primjenom citiranih zakonskih propisa, te odredbi
čl.4, 5, 13, 15, 36, 42 i 48 st.1 KZ prethodno utvrdjuje:
- Za krivično djelo krađa putem pomaganja iz čl. 239 st.1 KZ u vezi čl. 25
st.1 KZ kaznu zatvora u trajanju od 2 (dva) mjeseca.
- Za krivično djelo zloupotreba položaja u privrednom poslovanju iz čl. 272
st.2 u vezi st.1 KZ kaznu zatvora u trajanju od 3 (tri) mjeseca.
Pa sud okrivljenima J.J.u, J.S., Đ.B. i Đ.Ž. primjenom čl. 4, 5, 13, 15, 36,
42, 52, 53 i 54 KZ, a u odnosu na okrivljenog Đ.Ž. i primjenom čl. 48 KZ, i
čl.226, 229 i 374 ZKP-a izriče
USLOVNU OSUDU
Kojom okrivljenima J.J.u, J.S. i Đ.B. utvrdjuje kaznu zatvora u trajanju od 3
(tri) mjeseca i istovremeno određuje da se ista neće izvršiti ukoliko
okrivljeni za vrijeme od 2 (dvije) godine po pravosnažnosti presude ne učine
novo krivično djelo.
Kojom okrivljenom Đ.Ž. utvrdjuje jedinstvenu kaznu zatvora u trajanju od 4
(četiri) mjeseca i istovremeno određuje da se ista neće izvršiti ukoliko
okrivljeni za vrijeme od 3 (tri) godine po pravosnažnosti presude ne učini
novo krivično djelo.
Dužni su okrivljeni J.J., J.S., Đ.B. i Đ.Ž. da solidarno na ime troškova
krivičnog postupka uplate budžetu Crne Gore iznos od 60,50 eura, kao i da po
osnovu paušala svaki okrivljeni plati iznos od 30,00 eura, a sve u roku od 15
dana po pravosnažnosti presude.
Na osnovu čl.239 st.2 ZKP-a, obavezuju se okrivljeni J.J., J.S., Đ.B. i Đ.Ž.
da solidarno oštećenom DOO "Montenomaks control&logistics" Danilovgrad na ime
imovinsko pravnog zahtjeva - naknade štete plate iznose od 175,00 eura i 10,00
eura, a u roku od 15 dana po pravosnažnosti presude, dok se u dijelu mimo
dosudjenog, oštećeni DOO "Montenomaks control&logistics" Danilovgrad upućuje
na parnični postupak.
O b r a z l o ž e nj e
Optužnim predlogom Osnovnog državnog tužilaštva iz Podgorice Kt.br.233/13 od
26.03.2013.godine, stavljeno je na teret okrivljenima i to: J.J.u, J.S. i Đ.B.
da su kao saizvršioci izvršili krivično djelo krađa iz čl. 239 st.1 KZ u vezi
čl. 23 st.2 KZ, a okrivljenom Đ.Ž. da je počinio krivična djela krađa putem
pomaganja iz čl.239 st.1 KZ u vezi čl.25 st.1 KZ i zloupotreba položaja u
privrednom poslovanju iz čl.272 st.2 KZ. Zastupnik optužbe je na glavnom
pretresu u završnoj riječi precizirao činjenični opis krivičnih djela na način
bliže određen u izreci presude, dok su pravne kvalifikacije krivičnih djela
ostale iste. Predložio je da sud okrivljene oglasi krivim i izrekne im
krivičnu sankciju u granicama propisanim zakonom.
Okrivljeni J.J. u odbrani datoj u istražnom postupku i na glavnom pretresu u
bitnom je naveo da živi u Danilovgradu, da je nekim ljudima ostao dužan
izvjesnu sumu novca, da je materijalna situacija u njegovoj porodici veoma
teška, te da su to bili razlozi što je odlučio da počini krađu. Pojasnio je da
mu se prilika za krađu ukazala krajem januara mjeseca kada je njegovom mlađem
bratu J.S., njihov brat od tetke Đ.Ž. predložio da uđu u dvorište preduzeća
"Montenomaks", u koje je inače zaposlen i da iz vozila koja su parkirana uzmu
neke stvari, te da mu je taj razgovor prenio mlađi brat S.. Tvrdi da je on
svog brata S. nekoliko dana ubjeđivao da ne idu u krađu, ali da je zbog teške
materijalne situacije, a pošto je Đ.Ž. njegovom bratu S. rekao da se od te
krađe može zaraditi nekoliko hiljada eura, na kraju ipak pristao na to, nakon
čega je Đ.Ž. njegovom bratu S. objasnio gdje se nalaze ta vozila na parkingu,
gdje su postavljene kamere sigurnosnog video nadzora, gdje je najlakše da
preskoče ogradu, kuda da se kreću, a čak im je na parčetu papira nacrtao tačnu
poziciju kamera, vozila i ograde. Dodao je da je u toj krađi pored njega i
njegovog brata Save učestvovao i S.n drug Đ.B., te da su, nakon što mu je brat
S. prenio instrukcije koje mu je dao Đ.Ž., on, J.S. i Đ.B. pošli u krađu.
Dalje je naveo da su se početkom februara, između 1,30 i 2,00 časa, on, S. i
B. našli ispred njegove zgrade i njegovim vozilom se odvezli do preduzeća
"Montenomaks", koje se nalazi u mjestu Ćurilac, gdje je, a po prethodnom
dogovoru, prvo iz vozila izašao Đ.B. i stao pored jednog kameneloma blizu tog
preduzeća, odakle je trebao da posmatra da li će neko naići, dok su on i
njegov brat S. nastavili kretanje vozilom do jednog parkinga stotinak metara
od tog preduzeća, gdje su parkirali vozilo, a potom se pješke vratili do
ograde preduzeća. Objasnio je da su, kada su došli do ograde, on i njegov brat
S. preskočili ogradu i pošli prema vozilima na mjestu gdje je Đ.Ž. rekao da su
otvorena i da se u njima nalaze te stvari koje trebaju da uzmu. Otvorio je
jedno vozilo marke ''Pick up'' iz kojeg je uzeo kutiju žute boje, u kojoj su
se nalazili telefoni, a zatim je pošao do jednog kombi vozila, koje takođe
nije bilo zaključano. Na ovom kombi vozilu prvo je otvorio vrata od kabine i
kako nije našao ništa, zatvorio je vrata i prešao je u tovarni dio kombija
odakle je uzeo jednu crnu torbu. Pojasnio je da su vozila u koja je ušao bila
otključana, da nije ništa lomio, niti provaljivao radi ulaska, dok je njegov
brat S. za to vrijeme pokušao da uđe u neka druga vozila, ali da iz njih nije
uzeo ništa, jer su pretpostavlja bila zaključana. Dalje je naveo da su se on i
njegov brat S., sa žutom kutijom i torbom, vratili istim putem kojim su došli,
da su u povratku uzeli jedne merdevine koje su bacili preko ograde da lakše
prođu, da je ograda bila visine oko 1,5 - 1,6 metara i da je bila napravljena
od pletene žice, te da su zatim otišli do parkiranog vozila i na povratku
prema Danilovgrad stali na mjesto gdje su prethodno ostavili B.Đ. koji im se
priključio, poslije čega su svi trojica otišli kod njega kući. Kada su u kući
otvorili žutu kutiju u njoj su našli 10 mobilnih telefonskih aparata, koji su
bili potpuno novi i upakovani, dok su u crnoj torbi pronašli novac u iznosu od
180-185 eura i neke papire. Novac i telefone su uzeli, a sve ostalo su stavili
u jednu kesu i bacili u Zetu. Istakao je da su novac podijelili na 3 dijela, a
mobilne telefone na način što je on uzeo za sebe 2 telefona, od kojih je jedan
kasnije prodao za iznos od 20,00 eura svom kolegi R.M., 2 telefona je dao svom
bratu S. da ih preda Đ.Ž., što je S. kasnije i uradio, a ostalih 6 telefona su
podijelili njegov brat S. i Đ.B.. Misli da su S. i B. kasnije prodali
telefone. Još je dodao da se sa Đ.Ž.m vidio narednog dana poslije te krađe, da
tom prilikom nijesu razgovarali o krađi, a da je njegov brat J.S. 2-3 dana
nakon krađe odnio Đ.Ž. 2 mobilna telefona. Na glavnom pretresu je kazao da
priznaje izvršenje krivičnog djela, da je kriv, da se kaje zbog učinjenog, da
mu je J.S. kazao prije nego što su pošli u krađu da će dio od ukradenih stvari
biti dat Đ.Ž. po njihovom dogovoru, te da je vidio papir na kojem je Đ.Ž.
nacrtao dio zgrade "Montenomaksa", gdje su parkirana vozila, gdje se nalazi
stražar i gdje se nalaze kamere. U završnoj riječi je kazao da se kaje zbog
učinjenog i da mu se ovako nešto više nikada neće ponoviti.
Okrivljeni J.S. u odbrani datoj u istražnom postupku i na glavnom pretresu u
bitnom je naveo da su u noći između 03/04.02.2013.godine, on, njegov brat J.J.
i njegov drug Đ.B. iz vozila koja su bila parkirana u krugu preduzeća
"Montenomaks" oduzeli neke mobilne telefone i novac. Istakao je da je toga
dana sa svojim drugom Đ.B.om bio u kući kod brata od tetke Đ.Ž.. Dok su uz
kafu vodili uobičajeni razgovor, Đ.Ž. je kazao da u vozilima koja nijesu
zaključana, a koja se nalaze u krugu preduzeća "Montenomaks", u kojem je on
zaposlen, ima mobilnih telefona, a često i novca, i da bi mogli tu da zarade
malo para. Tom prilikom Đ.Ž. im je na parčetu papira nacrtao gdje se nalaze
vozila, kamere od video nadzora i kuda je najbezbjednije da se uđe u krug
preduzeća, nakon čega su on i Đ.B. krenuli da idu. Pojasnio je da u momentu
kada je počela priča o tome da bi on i Đ.B. otišli do preduzeća "Montenomaks"
i izvršili krađu, a da im za izvršenje takvog posla trebaju savjeti, gdje se
nalaze kamere i stražari, da im je njegov brat od tetke Đ.Ž. sve objasnio, tj.
gdje se nalaze kamere i stražari, a zatim im to i nacrtao na listu papira.
Istog dana u večernjim satima svom bratu J.u rekao je šta mu je ispričao Đ.Ž.,
nakon čega su se saglasili da pođu i da ukradu stvari i novac iz vozila koja
se nalaze u krugu preduzeća "Montenomaks". On, njegov brat J. i njegov drug
Đ.B. su oko 02,00 časa, vozilom njegovog brata otišli do mjesta gdje se nalazi
preduzeće "Montenomaks". Neposredno prije preduzeća zaustavili su vozilo. Tada
je B.Đ. izašao iz vozila, kako bi po prethodnom dogovoru gledao da ne naiđe
stražar. Zatim su on i njegov brat J. produžili vozilom još stotinak metara,
vozilo ostavili kod jednog hangara i do preduzeća "Montenomaks" se vratili
pješke. Pojasnio je da su po dolasku do ograde preduzeća, po Ž.vom uputstvu,
preskočili ogradu i došli do vozila koja su tu bila parkirana. Prvo su
otvorili jedno ''Pick up'' vozilo, koje nije bilo zaključano, gdje su vidjeli
jednu žutu plastičnu kutiju koju su uzeli. Zatim su otišli do jednog kombija
iz kojeg je J. uzeo tašnu crne boje. Tvrdi da nijesu otvarali više ni jedno
vozilo, da su se u krugu preduzeća zadržali nepunih 2 ili 3 minuta, nakon čega
su se sa oduzetim predmetima vratili istim putem kojim su i došli. U povratku
su našli neke stube koje su radi lakšeg prelaska bacili preko ograde koja je
bila od pletene žice i visine oko 1,5 metara. Prema Danilovgradu sa njima je
otišao i Đ.B. koji ih je čekao na istom mjestu gdje su ga i ostavili. Dalje je
naveo da su nakon toga otišli kod njega kući, gdje su vidjeli da se u žutoj
plastičnoj kutiji nalazi 8 novih, neraspakovanih, mobilnih telefona, a u torbi
pored nekih papira još oko 180 eura novca, da su novac podijelili na 3 jednaka
dijela, te da su se dogovorili da 2 mobilna telefona daju Đ.Ž., a da ostatak
prodaju. Dodao je da su u sljedećih nekoliko dana mobilni telefoni prodati
V.V. i G.S., da je jedan mobilni telefon njegov brat J. prodao nekom svom
kolegi i da je jedan telefon ostao kod njih, koji su vratili kada ih je
policija lišila slobode. Kada je nakon krađe sreo Đ.Ž., ispričao mu je šta su
uradili i rekao mu je da će mu dati 2 mobilna telefona, zbog toga što im je
objasnio kako da uđu u preduzeće "Montenomaks". Ove telefone predao je Đ.Ž.
tek nakon 10-ak dana i tada mu se Ž. zahvalio. Pojasnio je da im je Đ.Ž., kada
im je crtao kako da uđu u krug preduzeća, rekao da se čuvaju da ih ne uhvati
policija. Na glavnom pretresu je kazao da su od prodaje telefona V.V. i G.S.
podijelili novac, da je moguće da je u crnoj torbi koju su uzeli bilo 185,00
eura, te da ga je istog dana nakon izvršene krađe zvao na mobilni telefon Đ.Ž.
i pitao ga zašto nijesu uzeli više stvari. U završnoj riječi je rekao da se
kaje zbog učinjenog i da mu se ovako nešto više nikada neće ponoviti.
Okrivljeni Đ.B. u odbrani datoj u istražnom postupku i na glavnom pretresu u
bitnom je naveo da je dana 03 ili 04.02.2013.godine sa svojim drugom
Janjatović Savom bio kod S. brata od tetke Đ.Ž. na kafu. Razgovarali su o
nekim običnim stvarima. Tom prilikom Đ.Ž., koji radi u preduzeću
"Montenomaks", im je rekao da u kombijima, koji se nalaze u krugu tog
preduzeća, ima stvari koje se mogu uzeti, jer su kombiji otključani. Sjeća se
da je Đ.Ž. pominjao da tu ima mobilnih telefona. Na parčetu papira Đ.Ž. je
nacrtao gdje se nalaze kamere i kuda je najbolje da uđu i dođu do tih kombija.
Dodao je da se njihov razgovor završio tako što je, kada su on i S. odlazili
od Đ.Ž., S. rekao Đ.Ž. da će oni možda otići do kombija u preduzeću
"Montenomaks" i da će uzeti stvari koje nađu, na šta mu je Đ.Ž. kazao da
slobodno pođu i da uzmu ako što nađu. Zatim su on i S. otišli kod S. brata J.a
i ispričali su mu šta im je rekao Ž.. Negdje iza ponoći on, S. i J., J.ovim
vozilom otišli su do preduzeća "Montenomaks". Pojasnio je da je on izašao iz
vozila stotinak metara prije preduzeća, a kako bi čuvao stražu, za vrijeme dok
S. i J. budu pregledali kombije. Prethodno su se dogovorili da on, J.u i S.
pošalje besplatnu SMS poruku ako bude nešto sumnjivo. Nakon toga J. i S. su
produžili vozilom, prošli su preduzeće "Montenomaks" i poslije 10-15 minuta su
se vratili. Ušao je u vozilo, a nakon toga su otišli kući kod J.. Istakao je
da je u kući J. vidio da su njih dvojica donijeli jednu žutu kanticu, u kojoj
je bilo 8 novih mobilnih telefona, i jednu kesu ili torbu u kojoj su bili neki
papiri i novac u iznosu od oko 150,00 eura. Novac su podijelili na 3 dijela.
Mobilne telefone su podijelili, tako što su njih trojica uzeli po 2 telefona,
dok su se dogovorili da 2 telefona daju Đ.Ž.. Dalje je naveo da je S. dao Đ.Ž.
2 mobilna telefona. Još je dodao da je kupac mobilnog telefona bio G.S.. Na
glavnom pretresu je još kazao da je bio sa Janjatović Savom istog dana poslije
izvršene krađe, oko 13,00-14,00 časova, kada ga je telefonom pozvao Đ.Ž. i
rekao mu da je trebao uzeti više stvari. U završnoj riječi je kazao da se kaje
zbog učinjenog i da mu se ovako nešto više nikada neće ponoviti.
Okrivljeni Đ.Ž. u odbrani datoj u istražnom postupku i na glavnom pretresu u
bitnom je naveo da je kao vozač-dostavljač zaposlen u preduzeću "Montenomaks",
da duži vozilo kombi i da mu se posao sastoji u tome da iz preduzeća
''Montenomaks'' preuzima robu u vidu paketa, bijele tehnike, pisama i koverti
koja se utovara u dostavno vozilo i dostavlja je na potrebne adrese. Dodao je
da su jedne večeri, kod njega kući u Danilovgradu došli njegov brat od ujaka
J.S. i B.Đ.. Tom prilikom u razgovoru kazao je J.S. i Đ.B. da su dostavna
vozila na parkingu preduzeća, gdje je on zaposlen, otključana, te da unutra
ima mobilnih telefona i drugih vrijednih stvari. Objasnio im je hipotetički
kako se može ući u parking preduzeća, a čak im je nacrtao na papiru, gdje se
nalazi ulazna rampa, gdje su dostavna vozila i gdje su pojedine kamere. Nakon
toga J.S. i Đ.B. su otišli. Uopšte nije razmišljao o tome da bi oni mogli da
odu na parking preduzeća i da izvrše krađu. Sljedećeg dana, dok je radio svoj
posao, stigla mu je poruka od dispečera da se hitno zaustavi i prebroji svu
robu u vozilu, što ga je navelo na sumnju da su te večeri njegov brat od ujaka
S. i njegov drug B. bili u krađi u ''Montenomaksu''. Iskoristio je situaciju i
iz paketa kojeg je dužio uzeo je 2 mobilna telefona i zadržao ih je za sebe.
Dalje je naveo da je dispečeru rekao da mu nedostaje jedan ceger sa
pošiljkama, što je inače vidio i istog jutra kada je došao na posao, a čemu
nije pridavao veći značaj, i ta 2 mobilna telefona, iako oni nijesu
nedostajali. Radilo se o telefonima marke ''Nokia C2'' i ''Samsung''. Tvrdi da
je u Danilovgradu, a poslije radnog vremena, sreo J.S. i pitao ga jesu li oni
krali iz vozila ''Montenomaksa'', na šta mu se S. samo nasmijao i nije ništa
odgovorio. Kada je sljedećeg dana ponovo sreo S. i pitao ga je li on krao
stvari iz "Montenomaksa", S. mu je odgovorio da jeste. Istakao je da mu je
poslije 10-ak dana od ovog razgovora S. donio 2 mobilna telefona, da je ove
telefone uzeo, da je znao da se radi o telefonima koji su ukradeni iz
''Montenomaksa'', da je sva 4 mobilna telefona dao Đ.M. iz Danilovgrada,
odnosno, 2 telefona koja je uzeo iz svog vozila je prodao Đ.M. za 20,00 eura,
a 2 telefona koja mu je predao J.S. je dao Đ.M., s tim što se nijesu
dogovarali o cijeni. Dalje je naveo da shvata da je to što je uradio bila
velika greška, da mu, kada je objašnjavao i crtao S. i B.u raspored parkinga,
nije ni kraj pameti bilo da će ići da kradu te stvari, da im nije tražio ni
pare, niti bilo koju drugu stvar zbog toga što im je to objašnjavao i crtao,
da sebi ne može da objasni zašto je uzeo mobilne telefone iz svog vozila, kao
i one koje mu je dao J.S., a koji potiču iz te krađe. U završnoj riječi je
kazao da se kaje zbog učinjenog i da mu se ovako nešto više neće ponoviti.
Sud je na glavnom pretresu u dokaznom postupku saslušao ovlašćenog
predstavnika oštećenog preduzeća DOO "Montenomaks control&logistics"
Danilovgrad N.A., saslušao ovlašćenog predstavnika oštećenog "Crnogorskog
Telekoma" AD Podgorica J. N., saslušao svjedoka R.M., saslušao svjedoka V.V.,
saslušao svjedoka Đ.M., saslušao svjedoka G.S.a, pročitao zapisnik o uviđaju
Uprave policije Ispostava Danilovgrad Ku.br.19/13 od 06.02.2013, pročitao
popisnu listu otuđene robe privrednog društva DOO "Montenomaks
control&logistics" Danilovgrad, pročitao listing komunikaciju za telefonski
aparat ''IMEI'' broja 354647053873430, pročitao potvrdu o privremeno oduzetim
predmetima Uprave policije Ispostava Danilovgrad Ku.br.19/13 od
22.02.2013.godine izdatu na ime okrivljenog J.J.a, pročitao potvrdu o
privremeno oduzetim predmetima Uprave policije Ispostava Danilovgrad
Ku.br.19/13 od 22.02.2013.godine izdatu na ime S.G., pročitao potvrdu o
privremeno oduzetim predmetima Uprave policije Ispostava Danilovgrad
Ku.br.19/13 od 22.02.2013.godine izdatu na ime R.M., pročitao potvrdu o
privremeno oduzetim predmetima Uprave policije Ispostava Danilovgrad
Ku.br.19/13 od 22.02.2013.godine izdatu na ime Đ.M., pročitao potvrdu o
privremeno oduzetim predmetima Uprave policije Ispostava Danilovgrad
Ku.br.19/13 od 22.02.2013.godine izdatu na ime V.V., pročitao potvrdu o
vraćanju privremeno oduzetih predmeta Uprave policije Ispostava Danilovgrad
Ku.br.19/13 od 22.02.2013.godine izdatu na ime ovlaščenog predstavnika
oštećenog preduzeća DOO "Montenomaks control&logistics" Danilovgrad, pročitao
nalaz i mišljenje vještaka komercijalne struke D.Đ. Kt.br.233/13 od
02.03.2013.godine, pročitao izvod iz kaznene evidencije Uprave policije PJ
Podgorica br.29-245/13-6252/2-1075 od 05.04.2013.godine izdate na ime
okrivljenog J.J.a, pročitao izvod iz kaznene evidencije Uprave policije PJ
Podgorica br.29-245/13-6252/2-1075 od 05.04.2013.godine izdate na ime
okrivljenog J.S., pročitao izvod iz kaznene evidencije Uprave policije PJ
Podgorica br.29-245/13-6252/2-1075 od 05.04.2013.godine izdate na ime
okrivljenog Đ.B. i pročitao izvod iz kaznene evidencije Uprave policije PJ
Podgorica br.29-245/13-6252/2-1075 od 05.04.2013.godine izdate na ime
okrivljenog Đ.Ž..
Ovlaščeni predstavnik oštećenog preduzeća DOO "Montenomaks control&logistics"
Danilovgrad N.A. u iskazu datom u istražnom postupku i na glavnom pretresu u
bitnom je naveo da je u njihovim dostavnim vozilima koja su se nalazila na
parkingu preduzeća nedostajalo 10 mobilnih telefona, novac u iznosu od 185,00
eura i neke pošiljke-pisma. Pojasnio je da je Đ.Ž. zaposlen u preduzeću DOO
"Montenomaks control&logistics" Danilovgrad na radnom mjestu kurira-vozača, da
mu je posao da robu koja se utovari u njegovo vozilo, a koju je svako jutro po
dolasku na posao zaduživao, razveze do krajnjih korisnika na teritoriji Crne
Gore, od kojih je po ovlašćenju uzimao novac na ime poštarine, a nakon
povratka je razduživao robu. Otuđeni novac u iznosu od 185,00 eura predstavlja
novac koji je vlasništvo preduzeća DOO "Montenomaks control&logistics"
Danilovgrad. Objasnio je da su 10 nedostajućih mobilnih telefona vlasništvo
Crnogorskog Telekoma" AD Podgorica, a da za te telefone preduzeće DOO
"Montenomaks control&logistics" Danilovgrad vrijednosno odgovara. Dalje je
naveo da je 8 od 10 mobilnih telefona bilo u jednom dostavnom vozilu, dok su 2
mobilna telefona bila u dostavnom vozilu koje je dužio Đ.Ž.. Istakao je da je
od strane policije njima vraćeno 9 od ukupno 10 mobilnih telefona, a koji
mobilni telefoni su korišćeni. Pridružio se krivičnom gonjenju protiv svih
okrivljenih i postavio je imovinsko-pravni zahtjev u iznosu od 885,00 eura,
koliko iznosi vrijednost 10 otuđenih mobilnih telefona, zajedno sa novčanim
iznosom od 185,00 eura. Dodao je da je okrivljeni J.J. dolazio u prostorije
njihovog privrednog društva i nudio im da ih radom u okviru privrednog društva
obešteti.
Ovlašćeni predstavnik oštećenog ''Crnogorskog Telekoma'' AD Podgorica J.N. u
iskazu datom na glavnom pretresu u bitnom je naveo da je oštećeni ''Crnogorski
Telekom'' AD Podgorica dana 04.02.2013.godine od strane privrednog društva DOO
"Montenomaks control&logistics" Danilovgrad obaviješten da je iz kruga tog
privrednog društva otuđeno 10 mobilnih telefona, koji su vlasništvo
''Crnogorskog Telekoma'' AD Podgorica. Pojasnio je da privredno društvo DOO
"Montenomaks control&logistics" Danilovgrad pruža usluge ''Crnogorskom
Telekomu'' AD Podgorica, tako što vrši skladištenje i transport stvari koje su
vlasništvo ''Crnogorskog Telekoma'' AD Podgorica, kao i da odgovara za te
stvari, te da je ''Crnogorski Telekom'' AD Podgorica ispostavio fakturu DOO
"Montenomaks control&logistics" Danilovgrad za stvari koje su prikazane kao
manjak, a da ne zna da li je DOO "Montenomaks control&logistics" Danilovgrad
platilo tu fakturu. Još je dodao da se ne pridružuje krivičnom gonjenju protiv
okrivljenih i da ne postavlja imovinsko-pravni zahtjev.
Svjedok R.M. u iskazu datom u istražnom postupku i na glavnom pretresu u
bitnom je naveo da mu je okrivljeni J.J. početkom februara 2013.godine, prodao
mobilni telefon marke "Nokia C2-01", a za iznos od 20,00 eura, te da mu je taj
mobilni telefon naknadno oduzet od strane policije, uz potvrdu o oduzimanju
predmeta.
Svjedok V.V. u iskazu datom u istražnom postupku i na glavnom pretresu u
bitnom je naveo da mu je negdje u toku februara 2013.godine okrivljeni Đ.B.
prodao 2 mobilna marke ’’Nokia C2’’, a za iznos od 40,00-50,00 eura, a koje
telefone je naknadno policija oduzela od njega, uz potvrdu o oduzimanju
predmeta.
Svjedok Đ.M. u iskazu datom u istražnom postupku i na glavnom pretresu u
bitnom je naveo da okrivljenog Đ.Ž. poznaje, da su odrasli zajedno i da su
kumovi, te da ga je oko 15 dana prije 26.02.2013.godine okrivljeni Đ.Ž. pozvao
telefonom i pitao ga je li zainteresovan da kupi 2 mobilna telefona i to jedan
marke "Nokia C2", a drugi marke "Samsung". Istakao je da mu je Đ.Ž. ove
telefone ponudio po cijeni od po 30,00 eura. Kupio je ove telefone od Đ.Ž. uz
dogovor da mu iste plati na rate. Nedjelju dana nakon ove kupovine od Đ.Ž. je
kupio i 2 telefona marke "Nokia C1" i to po cijeni od 20,00 eura po komadu.
Nekoliko dana nakon ove kupovine policija je od njega oduzela telefone uz
potvrdu o oduzimanju predmeta.
Svjedok G.S. u iskazu datom u istražnom postupku i na glavnom pretresu u
bitnom je naveo, da je njegov broj mobilnog telefona 067 374-709, da mu je oko
20 dana prije 27.02.2013.godine okrivljeni Đ.B. prodao mobilni telefon marke
"Nokia C2", za iznos od 30,00 eura. Nekoliko dana poslije uključenja ovog
telefona policija ga je pozvala da dođe u stanicu i da donese telefon.
U zapisniku o uviđaju Uprave policije Ispostava Danilovgrad Ku.br.19/13 od
06.02.2013 i popisnoj listi otuđene robe privrednog društva DOO "Montenomaks
control&logistics" Danilovgrad navedeno da je u vremenskom periodu od
02.02.2013.godine od 18,00 časova do 04.02.2013.godine do 06,00 časova, u
mjestu Ćurilac, koje pripada području opštine Danilovgrad, iz vozila ’’Pick up
Fiat Doblo" reg.oznake DG AH 211 i kombi vozila ’’Iveco Daily’’ reg.oznake DG
AH 587, koja su vlasništvo preduzeća DOO "Montenomaks control&logistics"
Danilovgrad i koja su bila parkirana otključana u krugu preduzeća DOO
"Montenomaks control&logistics" Danilovgrad, otuđeno i to iz kombi vozila
’’Iveco Daily’’ dvije koverte sa 10,00 eura i 175,00 eura, 1 mobilni telefon
marke "Nokia C2-01" i 1 mobilni telefon marke "Samsung C 3750", a iz vozila
’’Pick up Fiat Doblo" 4 mobilna telefona marke "Nokia C2-01", 3 mobilna
telefona marke "Nokia C1-01" i jedan mobilni telefon marke "Samsung C 3750".
U listingu komunikacija za telefonski aparat ''IMEI'' broja 354647053873430
navedene su komunikacije sa telefonskog aparata navedenog "IMEI" broja u kojem
su se nalazile kartice sa brojem telefona 067 374-709 i 067 914-8400, a za
period od 07.02.2013.godine do 18.02.2013.godine.
Iz potvrde o privremeno oduzetim predmetima Uprave policije Ispostava
Danilovgrad Ku.br.19/13 od 22.02.2013.godine izdate na ime okrivljenog J.J.a
utvrđuje se da je od okrivljenog J.J.a oduzet mobilni telefon marke ''Samsung
C 3750'' IMEI broja 356730046625028.
Iz potvrde o privremeno oduzetim predmetima Uprave policije Ispostava
Danilovgrad Ku.br.19/13 od 22.02.2013.godine izdate na ime S.G. utvrđuje se da
je od G.S.a oduzet mobilni telefon marke ''Nokia C2'' IMEI broja
354647053873436.
Iz potvrde o privremeno oduzetim predmetima Uprave policije Ispostava
Danilovgrad Ku.br.19/13 od 22.02.2013.godine izdate na ime R.M. utvrđuje se da
je od R.M. oduzet mobilni telefon marke ''Nokia C2-01'', IMEI broja 354647
053874715.
Iz potvrde o privremeno oduzetim predmetima Uprave policije Ispostava
Danilovgrad Ku.br.19/13 od 22.02.2013.godine izdate na ime Đ.M. utvrđuje se da
su od Đ.M. oduzeti sledeći predmeti: mobilni telefon marke ''Nokia C2'', IMEI
broja 354107/5/626107, mobilni telefon marke ''Nokia C1'' IMEI broja
351937055901175, mobilni telefon marke ''Samsung'' IMEI broja 356730046625325
i mobilni telefon marke ''Nokia C1'' IMEI broja 353675052319615.
Iz potvrde o privremeno oduzetim predmetima Uprave policije Ispostava
Danilovgrad Ku.br.19/13 od 22.02.2013.godine izdate na ime V.V. utvrđuje se da
su od V.V. oduzeti sledeći predmeti: mobilni telefon marke ''Nokia C2-01''
IMEI broja 354107058630067 i mobilni telefon marke ''Nokia C2-01'' IMEI broja
354647053864278.
Iz potvrde o vraćanju privremeno oduzetih predmeta Uprave policije Ispostava
Danilovgrad Ku.br.19/13 od 22.02.2013.godine izdate na ime A.N. ovlašćenog
predstavnika oštećenog preduzeća DOO "Montenomaks control&logistics"
Danilovgrad utvrđuje se da su Antović Nikoli vraćeni sljedeći predmeti i to: 5
mobilnih telefona marke ''Nokia C2'' IMEI brojeva 354647053864278,
354107058630067, 354647053874715, 354647053873436 i 354107058626107, dva
mobilna telefona marke ''Nokia C1'' IMEI brojeva 351937055901175 i
353675052319615 i dva mobilna telefona marke ''Samsung'' IMEI brojeva
35673004662532501 i 356730046625028.
Iz nalaza i mišljenja vještaka komercijalne struke D.Đ. Kt.br.233/13 od
02.03.2013.godine utvrdjuje se da vrijednost mobilnih telefona oduzetih i
prisvojenih iz kombi vozila "Iveco Daily" i to jednog mobilnog telefona marke
’’Nokia C2-01 (79,00 eura) i jednog mobilnog telefona marke ’’Samsung C 3750’’
(79,00 eura) na dan izvršenja krivičnog djela ukupno iznosi 158,00 eura, a da
vrijednost mobilnih telefona oduzetih i prisvojenih iz vozila "Pick up Fiat
Doblo" i to: 4 mobilna telefona marke ’’Nokia C2-01’’ (4x79,00 eura), 3
mobilna telefona marke ’’Nokia C1-01’’ (3x49,00 eura) i jednog mobilnog
telefona marke "Samsung C 3750" (79,00 eura), na dan izvršenja krivičnog djela
ukupno iznosi 542,00 eura.
Sud je cijenio nalaz i mišljenje ovog vještaka, pa je isti prihvatio kao
jasan, stručan i objektivan i dat prema pravilima struke i nauke.
Iz izvoda iz kaznene evidencije Uprave policije PJ Podgorica
br.29-245/13-6252/2-1075 od 05.04.2013.godine izdatog na ime okrivljenog J.J.a
utvrđuje se da isti nije osuđivan.
Iz izvoda iz kaznene evidencije Uprave policije PJ Podgorica
br.29-245/13-6252/2-1075 od 05.04.2013.godine izdatog na ime okrivljenog J.S.
utvrđuje se da je prema istom rješenjem Osnovnog suda u Danilovgradu za
krivično djelo iz čl.240 st.1 tač.3 KZ izrečena vaspitna mjera pojačanog
nadzora od strane organa starateljstva-JU Centar za socijalni rad.
Iz izvoda iz kaznene evidencije Uprave policije PJ Podgorica
br.29-245/13-6252/2-1075 od 05.04.2013.godine izdatog na ime okrivljenog Đ.B.
utvrđuje se da isti nije osuđivan.
Iz izvoda iz kaznene evidencije Uprave policije PJ Podgorica
br.29-245/13-6252/2-1075 od 05.04.2013.godine izdate na ime okrivljenog Đ.Ž.
utvrđuje se da isti nije osuđivan.
Sud je cijenio iskaze ovlašćenog predstavnika oštećenog preduzeća DOO
"Montenomaks control&logistics" Danilovgrad N.A.. i ovlašćenog predstavnika
oštećenog "Crnogorskog Telekoma" AD Podgorica J.N., pa je našao da su se isti
objektivno i istinito izjasnili o činjenicama koje su im poznate, ne
upuštajući se u izjašnjavanje o činjenicama koje im nijesu poznate. Ovlašćeni
predstavnik oštećenog preduzeća DOO "Montenomaks control&logistics"
Danilovgrad N.A. u iskazu je u bitnom naveo da je kritičnom prilikom iz
dostavnih vozila oštećenog nedostajalo 10 mobilnih telefona i novac u iznosu
od 185,00 eura, da je novac bio njihovo vlasništvo, da su 10 mobilnih telefona
bili vlasništvo "Crnogorskog Telekoma" AD Podgorica, da su 8 od 10 mobilnih
telefona bili u jednom dostavnom vozilu, dok su 2 mobilna telefona bili u
dostavnom vozilu okrivljenog Đ.Ž., te da je njima od strane policije vraćeno 9
mobilnih telefona, što sve stoji u skladnoj vezi sa zapisnikom o uviđaju
Uprave policije Ispostava Danilovgrad Ku.br.19/13 od 06.02.2013, popisnom
listom otuđene robe privrednog društva DOO "Montenomaks control&logistics"
Danilovgrad i potvrdom o vraćanju privremeno oduzetih predmeta Uprave policije
Ispostava Danilovgrad Ku.br.19/13 od 22.02.2013.godine izdatom na njegovo ime.
I ovlašćeni predstavnik oštećenog "Crnogorskog Telekoma" AD Podgorica J.N.
potvrđuje da su svih 10 mobilnih telefona bili vlasništvo oštećenog
"Crnogorskog Telekoma" AD Podgorica.
Sud je cijenio iskaze svjedoka R.M., V.V., Đ.M. i G.S.a pa je našao da su se
isti objektivno i istinito izjasnili o tome od koga su kupili mobilne telefone
koji su njima oduzeti od strane policije, a u kojem dijelu su njihovi iskazi
potvđeni potvrdama o privremeno oduzetim predmetima Uprave policije Ispostava
Danilovgrad izdatim na njihova imena i prezimena.
Na osnovu naprijed izložene činjenične građe proizašle iz dokaza provedenih na
glavnom pretresu, ovaj sud je utvrdio da su okrivljeni J.J., J.S. i Đ.B. kao
saizvršioci počinili krivično djelo krađa iz čl. 239 st.1 KZ u vezi čl. 23
st.2 KZ, te da je okrivljeni okrivljeni Đ.Ž. počinio krivična djela krađa
putem pomaganja iz čl. 239 st.1 KZ u vezi čl. 25 st.1 KZ i zloupotreba
položaja u privrednom poslovanju iz čl. 272 st.2 u vezi st.1 KZ, a sve na
način, mjesto i vrijeme kako je to predstavljeno u stavu 1 i 2 izreke presude.
Iz odbrane okrivljenog J.S., koja ima kvalitet priznanja i koje priznanje sud
prihvata kao istinito, potpuno i jasno, utvrđuje se da im je dana
03.02.2013.godine u Danilovgradu okrivljeni Đ.Ž., koji je inače bio zaposlen u
preduzeću DOO "Montenomaks control&logistics" Danilovgrad kao vozač-
dostavljač, nakon što su mu kazali da bi iz preduzeća DOO "Montenomaks
control&logistics" Danilovgrad izvršili krađu, dao važne savjete i uputstva
kako da izvrše krivično djelo i to na način što im je kazao da u vozilima,
koja nijesu zaključana, a koja se nalaze u krugu preduzeća DOO "Montenomaks
control&logistics" Danilovgrad, ima mobilnih telefona i novca, a zatim i
objasnio gdje se nalaze vozila, sigurnosne kamere i kuda je najbezbjednije da
uđu, te sve to nacrtao na listu papira. Dalje se iz odbrane okrivljenog J.S.
utvrđuje da su dana 04.02.2013.godine, oko 02,00 časa, on, okrivljeni J.J. i
okrivljeni Đ.B. po prethodnom dogovoru pošli da ukradu stvari iz kruga
preduzeća DOO "Montenomaks control&logistics" Danilovgrad, da su do mjesta
gdje se nalazilo preduzeće DOO "Montenomaks control&logistics" Danilovgrad
pošli vozilom okrivljenog J.J.a, da je okrivljeni Đ.B. čuvao stražu u
neposrednoj blizini objekta, da su on i okrivljeni J.J., postupajući po
uputstvima okrivljenog Đ.Ž., preskočili ogradu, da su iz "Pick up" vozila
oduzeli kutiju žute boje, u kojoj se nalazilo 8 mobilnih telefona, da su iz
kombi vozila oduzeli torbu sa pošiljkama u kojoj se nalazio novac (moguće
ukupno 185,00 eura), te da su potom sa oduzetim stvarima ponovo preskočili
ogradu, oduzete stvari utovarili u vozilo, a zatim otišli po okrivljenog Đ.B.,
nakon čega su otišli do njegove i bratove kuće gdje su izvršili podjelu
ukradenih stvari i to na način što su se dogovorili da dva telefona daju Đ.Ž.,
što su kasnije i učinili, dok su ostale mobilne telefone i novac podijelili na
tri jednaka dijela. Okrivljeni J.S. nije sporio ni da su ukradeni mobilni
telefoni prodati V.V., G.S., kolegi njegovog brata tj.R.M., a da je jedan
telefon ostao neprodat. Sud nije imao razloga da ne prihvati ovakvu odbranu
okrivljenog J.S.. Njegova odbrana potvrđena je zapisnikom o uviđaju Uprave
policije Ispostava Danilovgrad Ku.br.19/13 od 06.02.2013 i popisnom listom
otuđene robe privrednog društva DOO "Montenomaks control&logistics"
Danilovgrad iz kojih dokaza još proizilazi da je mjesto izvršenja krivičnog
djela bilo u mjestu Ćurilac, koje pripada području opštine Danilovgrad, da su
otuđene iz kombi vozila ’’Iveco Daily’’ dvije koverte sa 10,00 eura i 175,00
eura, a iz vozila ’’Pick up Fiat Doblo" 4 mobilna telefona marke "Nokia
C2-01", 3 mobilna telefona marke "Nokia C1-01" i jedan mobilni telefon marke
"Samsung C 3750". Nalazom i mišljenjem vještaka komercijalne struke D.Đ.
utvrđeno je da vrijednost 4 mobilna telefona marke "Nokia C2-01", 3 mobilna
telefona marke "Nokia C1-01" i jednog mobilnog telefona marke "Samsung C 3750"
na dan izvršenja krivičnog djela ukupno iznosi 542,00 eura. Da je vlasnik
dvije koverte sa 10,00 eura i 175,00 eura bilo preduzeće DOO "Montenomaks
control&logistics" Danilovgrad utvrđuje se iz iskaza ovlašćenog predstavnika
oštećenog preduzeća DOO "Montenomaks control&logistics" Danilovgrad N.A.., dok
se iz saglasnih iskaza ovlašćenog predstavnika oštećenog "Crnogorskog
Telekoma" AD Podgorica J.N. i ovlašćenog predstavnika oštećenog preduzeća DOO
"Montenomaks control&logistics" Danilovgrad N.A.. utvrđuje da je vlasnik
mobilnih telefona bilo preduzeće "Crnogorski Telekom" AD Podgorica. Takođe,
odbrana okrivljenog J.S. da su on, okrivljeni J.J. i Đ.B. ukradene telefone
prodali V.V., G.S. i R.M. i da je jedan telefon ostao neprodat, stoji uglavnom
u skladnoj vezi sa kazivanjima svjedoka Vlatka Vujovića, G.S.a i R.M., te
potvrdama o privremeno oduzetim predmetima Uprave policije izdatim na ime
Vlatka Vujovića, G.S.a, R.M. i okrivljenog J.J.a. I okrivljeni Đ.B. potvrđuje
da im je okrivljeni Đ.Ž. kazao da se u otključanim vozilima, koja se nalaze u
krugu preduzeća DOO "Montenomaks control&logistics" Danilovgrad, nalaze stvari
koje se mogu oduzeti, da im je na parčetu papira nacrtao gdje se nalaze kamere
i kuda je najbolje da uđu, da su, on, okrivljeni J.J. i okrivljeni J.S. po
prethodnom dogovoru pošli da ukradu stvari iz kruga preduzeća DOO "Montenomaks
control&logistics" Danilovgrad, da su do mjesta gdje se nalazilo preduzeće DOO
"Montenomaks control&logistics" Danilovgrad pošli vozilom okrivljenog J.J.a,
da je on čuvao stražu u neposrednoj blizini objekta, da su okrivljeni J.S. i
J.J. pošto su se vratili iz kruga preduzeća DOO "Montenomaks
control&logistics" Danilovgrad donijeli žutu kutiju, u kojoj se nalazilo 8
novih mobilnih telefona, i torbu sa pošiljkama, u kojoj se nalazio novac,
nakon čega su otišli do kuće J. gdje su izvršili podjelu ukradenih stvari i to
na način što su se dogovorili da dva telefona daju Đ.Ž., što su kasnije i
učinili, dok su ostale mobilne telefone i novac podijelili na tri jednaka
dijela, te da je telefon prodat G.S.. I odbrana okrivljenog Đ.B. uglavnom
stoji u skladnoj vezi sa kazivanjem svjedoka G.S.a i potvrdom o privremeno
oduzetim predmetima Uprave policije izdatom na ime G.S.a. Ni okrivljeni J.J. u
odbrani nije poricao da je postojao papir na kojem je okrivljeni Đ.Ž. nacrtao
dio zgrade privrednog društva DOO "Montenomaks control&logistics" Danilovgrad,
parkirana vozila i pozicije stražara i kamera, da su on, okrivljeni J.S. i
okrivljeni Đ.B. po prethodnom dogovoru pošli da ukradu stvari iz kruga
preduzeća DOO "Montenomaks control&logistics" Danilovgrad, da su do mjesta
Ćurilac, gdje se nalazilo preduzeće DOO "Montenomaks control&logistics"
Danilovgrad, pošli njegovim vozilom, da je okrivljeni Đ.B. čuvao stražu u
neposrednoj blizini objekta, da su on i okrivljeni J.S., preskočili ogradu, da
su iz "Pick up" vozila oduzeli kutiju žute boje, u kojoj su se nalazili
mobilni telefoni, da su iz kombi vozila oduzeli torbu sa pošiljkama u kojoj se
nalazio novac (ukupno 180-185,00 eura), te da su potom sa oduzetim stvarima
ponovo preskočili ogradu, oduzete stvari utovarili u vozilo, a zatim otišli po
okrivljenog Đ.B., nakon čega su otišli do njegove i bratove kuće gdje su
izvršili podjelu ukradenih stvari i to na način što su se dogovorili da dva
telefona daju Đ.Ž., što su kasnije i učinili, dok su ostale mobilne telefone i
novac podijelili na tri dijela. Okrivljeni J.J. je tvrdio da su njemu pripala
dva mobilna telefona od kojih je jedan prodao R.M., a što stoji u skladnoj
vezi sa potvrdama o privremeno oduzetim predmetima izdatim na njegovo ime i na
ime R.M..
Okrivljeni Đ.Ž. je priznao izvršenje krivičnog djela zloupotreba položaja u
privrednom poslovanju iz čl.272 st.2 u vezi st.1 KZ. Ovo priznanje sud je
cijenio kao istinito, potpuno i jasno. Iz navedenog priznanja okrivljenog Đ.Ž.
se utvrđuje da je on u preduzeću DOO "Montenomaks control&logistics"
Danilovgrad bio uposlen kao vozač-dostavljač, da je prvog radnog dana nakon
krađe tj.04.02.2013.godine njega dispečer obavijestio da prebroji svu robu u
vozilu, zbog krađe koja je bila, kada je iskoristio tu situaciju i prijavio da
je u krađi oduzeta jedna crna torba sa pošiljkama kao i dva mobilna telefona i
to marke "Nokia C2-01" i "Samsung", iako telefoni nijesu bili ukradeni, i te
telefone, koji su trebali biti dostavljeni krajnjim korisnicima, je
prijavljujući ih kao ukradene zadržao za sebe pribavljajući sebi protivpravnu
imovinsku korist u vrijednosti ovih telefona. Da je vrijednost ovih telefona
tj. "Nokia C2-01" i "Samsung C 3750" na dan izvršenja krivičnog djela ukupno
iznosila 158,00 eura utvrđuje se iz nalaza i mišljenja vještaka komercijalne
struke D.Đ..
Okrivljeni Đ.Ž. nije poricao da je objašnjavao da na parkingu preduzeća ima
otključanih vozila u kojima se nalaze mobilni telefoni i druge vrijedne
stvari, da je na parčetu papira nacrtao gdje se nalaze ulazna rampa, dostavna
vozila i kamere, da mu je okrivljeni J.S. donio i dao dva mobilna telefona
koja su ukradena, te da je ova dva mobilna telefona, kao i dva mobilna
telefona koja je sam uzeo prijavljujući ih kao ukradene, prodao svjedoku Đ.M.
u dva navrata i to prvi put dva telefona koja je on uzeo iz vozila, a drugi
put dva telefona koja mu je dao okrivljeni J.S.. Svjedok Đ.M. je potvrdio da
mu je okrivljeni Đ.Ž. u dva navrata prodao po dva mobilna telefona, i to prvi
put mobilne telefone "Nokia C2-01" i "Samsung", a drugi put dvije “Nokie
C1-01”. Upravo ova četiri telefona policija je oduzela od Đ.M. što se utvrđuje
iz potvrde o privremeno oduzetim predmetima Uprave policije Ispostava
Danilovgrad Ku.br.19/13 od 22.02.2013.godine izdate na ime Đ.M..
Sud nije prihvatio odbranu okrivljenog J.J.a u dijelu da su on, okrivljeni
J.S. i okrivljeni Đ.B. ukrali 10 mobilnih telefona. Ovakva odbrana okrivljenog
J.J.a opovrgnuta je zapisnikom o uviđaju Uprave policije Ispostava Danilovgrad
Ku.br.19/13 od 06.02.2013, popisnom listom otuđene robe privrednog društva DOO
"Montenomaks control&logistics" Danilovgrad i odbranama okrivljenih J.S., Đ.B.
i Đ.Ž.. Naime, iz ovih dokaza proizilazi da je iz oba vozila ukupno
nedostajalo 10 mobilnih telefona, da je od tih 10 mobilnih telefona dva uzeo
Đ.Ž. prijavljujući ih kao ukradene, a da su okrivljeni J.J., J.S. i Đ.B.
ukupno ukrali 8 mobilnih telefona. U ovom dijelu odbrana okrivljenog J.J.a je
neistinita i podešeno data u cilju pomaganja svom bratu od tetke okrivljenom
Đ.Ž. da izbjegne krivicu za krivično djelo zloupotreba položaja u privrednom
poslovanju iz čl.272 st.2 u vezi st.1 KZ.
Odbrana okrivljenog Đ.B. u dijelu gdje je naveo da su otuđili novac u iznosu
od 150,00 eura osporena je zapisnikom o uviđaju Uprave policije Ispostava
Danilovgrad Ku.br.19/13 od 06.02.2013, popisnom listom otuđene robe privrednog
društva DOO "Montenomaks control&logistics" Danilovgrad i iskazom ovlašćenog
predstavnika oštećenog preduzeća DOO "Montenomaks control&logistics"
Danilovgrad N.A.. iz kojih dokaza proizilazi da su okrivljeni J.J., J.S. i
Đ.B. otuđili dvije koverte sa 10,00 eura i 175,00 eura, pa je sud njegovu
odbranu u navedenom dijelu cijenio kao neistinitu i sračunato datu u cilju
ublažavanja krivice.
Odbrana okrivljenog Đ.Ž. da on nije bio u saznanju da će se izvršiti krađa po
onome što je on navodno samo hipotetički objašnjavao obesnažena je odbranom
okrivljenog J.S. koji je naveo da im je okrivljeni Đ.Ž., njegov brat od tetke,
nakon što su mu kazali da bi iz preduzeća DOO "Montenomaks control&logistics"
Danilovgrad izvršili krađu, dao važne savjete i uputstva kako da izvrše
krivično djelo i to na način što im je kazao da u vozilima, koja nijesu
zaključana, a koja se nalaze u krugu preduzeća DOO "Montenomaks
control&logistics" Danilovgrad, ima mobilnih telefona i novca, a zatim i
objasnio gdje se nalaze vozila, sigurnosne kamere i kuda je najbezbjednije da
uđu, te sve to nacrtao na listu papira. Osim navedenog nije logično, a ni
životno, da okrivljeni Đ.Ž. dobija plijen iz krađe tj. dva mobilna telefona, a
da navodno nije pomogao u izvršenju istog.
Krivično djelo kradja iz čl.239 st.1 KZ čini onaj ko tudju pokretnu stvar
oduzme drugom u namjeri da njenim prisvajanjem sebi ili drugom pribavi
protivpravnu imovinsku korist. Članom 25 st.1 KZ propisano je da ko drugom sa
umišljajem pomogne u izvršenju krivičnog djela, kazniće se kao da ga je sam
izvršio, a može se i blaže kazniti. U konkretnom slučaju okrivljeni J.J., J.S.
i Đ.B. su uz postignuti prethodni dogovor, zajedno i po principu podjele uloga
učestvovali u radnji izvršenja i oduzeli su tuđe pokretne stvari u namjeri da
njihovim prisvajanjem sebi pribave protivpravnu imovinsku korist, a koju su i
pribavili u utvrđenim iznosima, dok im je okrivljeni Đ.Ž. u tome pomogao i to
umišljajno jer je znao šta će da rade, dajući im važne savjete i uputstva kako
da izvrše predmetno krivično djelo, pa sud nalazi da su okrivljeni J.J., J.S.
i Đ.B. kao saizvršioci počinili krivično djelo krađa iz čl.239 st.1 KZ u vezi
čl.23 st.2 KZ jer su bili svjesni svog djela i htjeli su njegovo izvršenje, a
da je i okrivljeni Đ.Ž. krivično djelo krađa putem pomaganja iz čl.239 st.1 KZ
u vezi čl.25 st.1 KZ učinio sa direktnim umišljajem jer je i on bio svjestan
svog djela i htio je njegovo izvršenje.
Krivično djelo zloupotreba položaja u privrednom poslovanju iz čl. 272 st.2 u
vezi st.1 KZ čini onaj ko, u namjeri da sebi ili drugom pribavi protivpravnu
imovinsku korist, prisvoji novac, hartije od vrijednosti ili druge pokretne
stvari koje su mu povjerene na radu u privrednom društvu, drugom subjektu
privrednog poslovanja ili drugom pravnom licu. Okrivljeni Đ.Ž. je kao vozač-
dostavljač u privrednom društvu DOO "Montenomaks control&logistics"
Danilovgrad sa namjerom pribavljanja protivpravne imovinske koristi prisvojio
pokretne stvari (mobilne telefone "Nokia C2-01" i "Samsung C 3750") koje su mu
povjerene na radu, a čija je vrijednost iznosila 158,00 eura, pa sud nalazi da
je krivično djelo zloupotreba položaja u privrednom poslovanju iz čl. 272 st.2
u vezi st.1 KZ učinio sa direktnim umišljajem jer je bio svjestan svog djela i
htio je njegovo izvršenje. U ovom dijelu sud je precizirao pravnu
kvalifikaciju krivičnog djela iz optužnog akta jer se st.2 čl.272 KZ u pogledu
propisane kazne veže za st.1 istog člana.
Sud je prilikom odlučivanja o vrsti i visini krivične sankcije za okrivljene
J.J.a, J.S. i Đ.B. imao u vidu sve okolnosti na strani okrivljenih koje su od
značaja za izbor i visinu u smislu čl.42 KZ, pa je od olakšavajućih okolnosti
na strani okrivljenih J.J.a, J.S. i Đ.B. našao da su mladi, da su neosuđivani
i da se oštećeni „Crnogorski Telekom“ AD Podgorica nije pridružio krivičnom
gonjenju, a na strani okrivljenog J.J.a i da je nudio oštećenom privrednom
društvu DOO "Montenomaks control&logistics" Danilovgrad da ga svojim radom
obešteti, a na strani okrivljenog J.S. i da je priznao izvršenje krivičnog
djela, dok otežavajućih okolnosti na strani okrivljenih J.J.a, J.S. i Đ.B.
nije bilo, pa je sud okrivljenima J.J.u, J.S. i Đ.B. izrekao uslovne osude,
kojim im je utvrdio kazne zatvora u trajanju od 3 (tri) mjeseca i istovremeno
odredio da se iste neće izvršiti ako okrivljeni za vrijeme od 2 (dvije) godine
po pravosnažnosti presude ne učine novo krivično djelo. Sud je našao da se u
konkretnom slučaju, a imajući u vidu naprijed navedene olakšavajuće okolnosti,
može očekivati da će se upozorenjem, uz prijetnju kaznom, uticati na
okrivljene J.J.a, J.S. i Đ.B. da ubuduće ne vrše krivična djela, te da nije
nužno da se kazna primijeni radi krivično – pravne zaštite, pa sud nalazi da
će se uslovnom osudom iz izreke ove presude u potpunosti ostvariti svrha
izricanja ove krivične sankcije iz čl. 52 KZ u okviru opšte svrhe propisivanja
i izricanja krivičnih sankcija iz čl. 4 st. 2 KZ.
Sud je prilikom odlučivanja o vrsti i visini krivične sankcije za okrivljenog
Đ.Ž., imao u vidu sve okolnosti na strani okrivljenog Đ.Ž., koje su od značaja
za njen izbor i visinu u smislu čl. 42 KZ, pa je od olakšavajućih okolnosti na
strani okrivljenog Đ.Ž. za krivično djelo krađa putem pomaganja iz čl.239 st.1
KZ u vezi čl.25 st.1 KZ našao da je oženjen, da je otac jednog djeteta, da je
neosuđivan i da se oštećeni „Crnogorski Telekom“ AD Podgorica nije pridružio
krivičnom gonjenju, a od olakšavajućih okolnosti na njegovoj strani za
krivično djelo zloupotreba položaja u privrednom poslovanju iz čl.272 st. 2 u
vezi st.1 KZ, da je oženjen, da je otac jednog djeteta, da je neosuđivan, te
da je priznao izvršenje ovog krivičnog djela, dok otežavajućih okolnosti za
oba krivična djela nije bilo.
Okrivljenom Đ.Ž. sud je za krivično djelo krađa putem pomaganja iz čl.239 st.1
KZ u vezi čl.25 st.1 KZ prethodno utvrdio kaznu zatvora u trajanju od 2 (dva)
mjeseca, a za krivično djelo zloupotreba položaja u privrednom poslovanju iz
čl.272 st. 2 u vezi st.1 KZ kaznu zatvora u trajanju od 3 (tri) mjeseca, a sve
u smislu čl.48 st.1 KZ, pa je okrivljenom Đ.Ž. primjenom čl.48, 52, 53 i 54 KZ
izrekao uslovnu osudu kojom mu je utvrdio jedinstvenu kaznu zatvora u trajanju
od 4 (četiri) mjeseca i istovremeno odredio rok provjeravanja od 3 (tri)
godine, odnosno da se utvrđena jedinstvena kazna neće izvršiti ako okrivljeni
za 3 (tri) godine po pravosnažnosti presude ne izvrši novo krivično djelo. Sud
je našao da se u konkretnom slučaju, a imajući u vidu naprijed navedene
olakšavajuće okolnosti, može očekivati da će se upozorenjem, uz prijetnju
kaznom uticati na okrivljenog Đ.Ž. da ubuduće ne vrši krivična djela, te da
nije nužno da se kazna primijeni radi krivično – pravne zaštite, pa sud nalazi
da će se uslovnom osudom iz izreke ove presude u potpunosti ostvariti svrha
izricanja ove krivične sankcije iz čl. 52 KZ u okviru opšte svrhe propisivanja
i izricanja krivičnih sankcija iz čl. 4 st. 2 KZ.
Sud je cijenio i druge dokaze pa je našao da su bez uticaja na odluku u ovoj
krivičnoj stvari.
Na osnovu čl.226 i 229 ZKP-a okrivljeni J.J., J.S., Đ.B. i Đ.Ž. su obavezani
da na ime troškova krivičnog postupka solidarno plate budžetu Crne Gore iznos
od 60,50 eura, a koji troškovi predstavljaju nagradu odmjerenu vještaku
komercijalne struke Dušanu Đuraškoviću, kao i da svaki okrivljeni plati iznos
od 30,00 eura na ime sudskog paušala, koji iznosi su odmjereni srazmjerno
trajanju, složenosti ovog postupka i imovnom stanju okrivljenih. Navedene
iznose okrivljeni su dužni platiti u roku od 15 dana po pravosnažnosti
presude.
Na osnovu čl.239 st.2 ZKP-a obavezani su okrivljeni J.J., J.S., Đ.B. i Đ.Ž. da
solidarno na ime imovinsko pravnog zahtjeva - naknade štete isplate oštećenom
DOO "Montenomaks control&logistics" Danilovgrad iznose od 175,00 eura i 10,00
eura, obzirom da je nesporno utvrdjeno da je toliko novca vlasništvo oštećenog
DOO "Montenomaks control&logistics" Danilovgrad oduzeto. Ovaj iznos okrivljeni
J.J., J.S., Đ.B. i Đ.Ž. dužni su platiti oštećenom DOO "Montenomaks
control&logistics" Danilovgrad u roku od 15 dana po pravosnažnosti presude. U
dijelu mimo dosudjenog, oštećeni DOO "Montenomaks control&logistics"
Danilovgrad je radi ostvarivanja imovinsko-pravnog zahtjeva upućen na parnični
postupak obzirom da su oduzeti mobilni telefoni bili vlasništvo oštećenog
''Crnogorskog Telekoma'' AD Podgorica.
Sa iznijetog, a primjenom čl. 374 ZKP-a, odlučeno je kao u izreci ove presude.
ZAPISNIČAR, S U D I J A,
Branka Nikolić Vladimir Novović
DN-a:
- ODT Podgorica
- Okrivljenima J.J.u, J.S., Đ.B. i Đ.Ž.
-Po pravosnažnosti oštećenom DOO "Montenomaks control&logistics" Danilovgrad
PRAVNA POUKA: Protiv ove presude može se izjaviti žalba Višem sudu u Podgorici
u roku od 8 dana od dana prijema pismenog otpravka, a preko ovog suda.