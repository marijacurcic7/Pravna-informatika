K.br.26/11
U IME CRNE GORE
OSNOVNI SUD U DANILOVGRADU kao krivični, po sudiji pojedincu Vladimiru
Novoviću, uz učešće Branke Nikolić, kao zapisničara, u krivičnom predmetu
okrivljenog O.L. iz P., koga brani V. R., advokat iz D., zbog produženog
krivičnog djela teška krađa iz čl.240 st.1 tač.1 u vezi čl.49 KZ, odlučujući
po optužnici Osnovnog državnog tužilaštva iz Podgorice Kt.br.495/10 od
24.01.2011.godine, koju je na glavnom pretresu zastupao Grujo Radonjić,
zamjenik ODT-a iz Podgorice, nakon održanog glavnog i javnog pretresa, u
prisustvu zastupnika optužbe i branioca okrivljenog adv. Veselina Raspopovića,
dana 26.09.2013.godine, donio je dana 01.10.2013.godine i istog dana javno
objavio
PRESUDU
Okrivljeni O. L., JMBG ..., od oca M., i majke V., rođene Š., rođen ....godine
u U., sa mjestom prebivališta u P., ul. S. R. .. T. (podstanar kod Đ. M.),
državljanin Srbije, pismen, završio osnovnu školu, po zanimanju vozač, vojsku
služio 2001./2002.godine u Kumboru i Baru, vodio se u VE Užice, oženjen, otac
jednog djeteta, lošeg imovnog stanja, osuđivan presudom Opštinskog suda Arilje
K.br.33/07 od 14.12.2007.godine, koja je postala pravosnažna
21.03.2008.godine, zbog krivičnog djela iz čl.195 st.1 KZ, na 8 mjeseci
zatvora uslovno na 2 godine, presudom Osnovnog suda Požega K.br.202/10 od
11.05.2011.godine, koja je postala pravosnažna 27.06.2011.godine, zbog
krivičnog djela iz čl.195 st.1 KZ, na 11 mjeseci zatvora uslovno na 3 godine i
presudom Osnovnog suda Užice K.br. 522/11 od 03.10.2011.godine, koja je
postala pravosnažna 01.11.2011.godine, zbog krivičnog djela iz čl.204 st.1
tač.1 KZ u vezi čl. 61 KZ na 1 godinu zatvora uslovno na 2 godine.
Kriv je
Što je:
U periodu od oktobra 2009.godine do marta 2010.godine, u Danilovgradu
obijanjem tuđe pokretne stvari oduzeo drugom u namjeri da njihovim
prisvajanjem sebi pribavi protivpravnu imovinsku korist u vrijednosti preko
150,00 eura, a bio je svjestan svog djela, čije je izvršenje htio, na način
što je:
1. Dana 12.10.2009.godine u baznoj stanici M., B., kliještima otkinuo šipku
sa ograde na kontejneru, u kojem se nalazio dizel agregat, vlasništvo
oštećenog AD "Crnogorski Telekom", nakon čega je svu naftu iz rezervoara
agregata oduzeo i to 120 litara nafte vrijednosti 132,00 eura.
2. Dana 04.11.2009.godine u baznoj stanici Mokanje, Bandići, kliještima
otkinuo šipku sa ograde na kontejneru, u kojem se nalazio dizel agregat,
vlasništvo oštećenog AD "Crnogorski Telekom", nakon čega je iz rezervoara
agregata oduzeo 110 litara nafte i jedan startni akumulator od 72 AH, sve
ukupne vrijednosti 158,50 eura.
3. U toku noći 06/07.12.2009.godine u baznoj stanici Kurilo, kliještima
otvorio ulazna vrata kontejnera, u kojem se nalazio dizel agregat, vlasništvo
oštećenog "Pro Monte GSM" iz Podgorice, nakon čega je iz rezervoara agregata
oduzeo 300 litara eko-dizel goriva vrijednosti 330,00 eura.
4. Dana 14.12.2009.godine u baznoj stanici Mokanje, Bandići, kliještima
otkinuo šipku sa ograde na kontejneru, u kojem se nalazio dizel agregat,
vlasništvo oštećenog AD "Crnogorski Telekom", nakon čega je iz rezervoara
oduzeo 140 litara nafte vrijednosti 154,00 eura.
5. Dana 23.12.2009.godine u baznoj stanici Mokanje, Bandići, kliještima
otkinuo šipku sa ograde na kontejneru, u kojem se nalazio dizel agregat,
vlasništvo oštećenog AD "Crnogorski Telekom", nakon čega je oduzeo svu naftu
iz rezervoara i to 50 litara nafte vrijednosti 55,00 eura.
6. Dana 13.01.2010.godine u baznoj stanici Mokanje, Bandići, kliještima
otkinuo šipku sa ograde na kontejneru, u kojem se nalazio dizel agregat,
vlasništvo oštećenog AD "Crnogorski Telekom", nakon čega je iz rezervoara
oduzeo svu naftu i to 40 litara vrijednosti 44,00 eura.
7. Dana 20.02.2010.godine u baznoj stanici Mokanje, Bandići, kliještima
otkinuo šipku sa ograde na kontejneru, u kojem se nalazio dizel agregat,
vlasništvo oštećenog AD "Crnogorski Telekom", nakon čega je iz rezervoara
oduzeo svu naftu i to 100 litara vrijednosti 110,00 eura.
8. Dana 30.03.2010.godine u baznoj stanici Mokanje, Bandići, kliještima
otkinuo šipku sa ograde na kontejneru, u kojem se nalazio dizel agregat,
vlasništvo oštećenog AD "Crnogorski Telekom", nakon čega je iz rezervoara
oduzeo svu naftu, i to 83 litra nafte, vrijednosti 91,30 eura.
- čime je počinio produženo krivično djelo teška krađa iz čl.240 st.1 tač.1
KZ u vezi čl.49 KZ.
Pa sud okrivljenog O.L. primjenom citiranih zakonskih propisa, te čl.4, 5, 13,
15, 32, 36, 42 i 51 KZ i čl.226, 229 i 374 ZKP-a
O S U Đ U J E
Na kaznu zatvora u trajanju od 1 (jedne) godine i 3 (tri) mjeseca, u koju
kaznu mu se uračunava vrijeme provedeno na zadržavanju kod Uprave policije
Ispostava Danilovgrad od 30.03.2010.godine od 02,30 časova do
31.03.2010.godine.
Dužan je okrivljeni O.L. da na ime troškova krivičnog postupka uplati budžetu
Crne Gore iznos od 610,00 eura i po osnovu sudskog paušala iznos od 30,00
eura, a sve u roku od 15 dana po pravosnažnosti presude.
Obavezuje se okrivljeni da na ime imovinsko-pravnog zahtjeva-naknade štete
plati "Telenoru" DOO Podgorica, koji je pravni sljedbenik oštećenog "Pro Monte
GSM" Podgorica, iznos od 330,00 eura, u roku od 15 dana po pravosnažnosti
presude.
Obavezuje se okrivljeni da na ime imovinsko-pravnog zahtjeva-naknade štete
plati oštećenom AD "Crnogorski Telekom" iznos od 744,80 eura, u roku od 15
dana po pravosnažnosti presude, dok se u dijelu mimo dosudjenog oštećeni AD
"Crnogorski Telekom" upućuje na parnični postupak.
O b r a z l o ž e nj e
Optužnicom Osnovnog državnog tužilaštva iz Podgorice Kt.br.495/10 od
24.01.2011.godine, stavljeno je na teret okrivljenom O.L. da je izvršio
produženo krivično djelo teška krađa iz čl.240 st.1 tač.1 u vezi čl.49 KZ.
Zastupnik optužbe je na glavnom pretresu u završnoj riječi precizirao
činjenični opis krivičnog djela iz optužnice, tako što je u četvrtom redu
nakon cifre "150,00 €" dodao riječi "a bio je svjestan svog djela, čije je
izvršenje htio", u stavu 1 u drugom redu nakon riječi "otkinuo" dodao riječi
"šipku sa ograde" i brisao riječi "uske za povlačenje šipke", u stavu 2 u
drugom redu nakon riječi "otkinuo" dodao riječi "šipku sa ograde" i brisao
riječi "uske za povlačenje šipke", u stavu 4 u drugom redu nakon riječi
"otkinuo" dodao riječi "šipku sa ograde" i brisao riječi "uske za povlačenje
šipke", u stavu 5 u drugom redu nakon riječi "otkinuo" dodao riječi "šipku sa
ograde" i brisao riječi "uske za povlačenje šipke", u stavu 6 u drugom redu
nakon riječi "otkinuo" dodao riječi "šipku sa ograde" i brisao riječi "uske za
povlačenje šipke", u stavu 7 u prvom redu umjesto broja "2009" stavio broj
"2010" i u drugom redu nakon riječi "otkinuo" dodao riječi "šipku sa ograde",
a brisao riječi "uske za povlačenje šipke" i u 8 stavu nakon riječi "otkinuo"
dodao riječi "šipku sa ograde" i brisao riječi "uske za povlačenje šipke", dok
je pravna kvalifikacija ostala ista. U završnoj riječi je predložio da sud
okrivljenog oglasi krivim i osudi u okviru zakonom propisane kazne.
Shodno rješenju krivičnog vijeća Osnovnog suda u Danilovgradu Kv.br.51/13 od
05.07.2013.godine, okrivljenom O.L. je shodno čl.324 st.2 ZKP-a sudjeno u
odsustvu, s obzirom da isti nije bio dostižan državnim organima, po raspisanoj
potjernici, a postojali su naročito važni razlozi da mu se sudi, iako je
odsutan, a koji su se ogledali u činjenici proteka vremena od izvršenja
krivičnog djela stavljenog mu na teret.
Kako se okrivljenom O.L. sudilo u odsustvu sud je pročitao odbrane okrivljenog
iz pretkrivičnog postupka sa zapisnika o saslušanju osumnjičenog Ku.br. 35/10
od 30.03.2010.godine i iz istražnog postupka sa zapisnika o saslušanju
osumnjičenog Kri.br.62/10 od 31.01.2010.godine.
Okrivljeni O.L. u odbrani datoj u pretkrivičnom i istražnom postupku u bitnom
je naveo da je do avgusta mjeseca 2009.godine bio uposlen u privrednom društvu
DOO "Koprivica", a gdje je radio na poslovima vozača kamiona sa grajferom. Dok
je bio uposlen u navedenom preduzeću, negdje u julu mjesecu, po angažovanju
"Elektrodistribucije" Danilovgrad, prevozili su i mijenjali trafo za
trafostanicu u mjestu Mokanje. Tvrdi da je tada vidio baznu stanicu koja se
napajala agregatom i bila udaljena nekih 10-ak metara od trafostanice. Kako je
u avgustu mjesecu ostao bez posla, a zbog teške materijalne situacije,
početkom oktobra mjeseca 2009.godine odlučio je da svojim vozilom marke "Audi
80" reg.oznaka NK BA ..., pođe u mjesto Mokanje u Danilovgrad kako bi iz
agregata sa kojim se napajala bazna stanica izvukao naftu. Istakao je da je to
i učinio na način što je pomoću kliješta otkinuo "uške" za provlačenje šipke
na kontejneru gdje se nalazi agregat, a zatim otvorio vrata kontejnera, i iz
rezervoara u kontejneru pomoću plastičnog crijeva izvukao naftu koju je
pretakao u pripremljene kanistere. Nije se mogao sjetiti koliko je tačno tom
prilikom uzeo nafte, a misli da je bilo oko 100 litara. Ovu naftu je kasnije
prodavao raznim licima za iznos od 0,60 eura za litar. Početkom novembra
mjeseca 2009.godine ponovo je otišao sa svojim vozilom marke "Audi 80" do
bazne stanice u mjestu Mokanje i na isti način je uzeo naftu iz rezervoara i
to oko 100 litara, a koju je takođe kasnije prodavao po cijeni od 0,60 eura za
litar. Ovom prilikom iz agregata je uzeo i akumulator. Početkom decembra
mjeseca 2009.godine sa svojim vozilom marke "Audi 80" otišao je do bazne
stanice Kurilo, a sa namjerom da iz agregata izvuče naftu. Pomoću kliješta
otvorio je vrata kontejnera i iz rezervoara je u 7 kanistera pretočio 140
litara nafte koju je uzeo i kasnije prodavao raznim licima po cijeni od 0,60
eura po litru. Sredinom decembra 2009.godine otišao je u mjesto Mokanje i iz
rezervoara bazne stanice, tj. agregata uzeo je naftu na isti način. Nije se
mogao sjetiti precizne količine nafte koju je tom prilikom oduzeo. Izjasnio se
da je uglavnom oduzimao oko 100 litara nafte, nekad manje, a nekad više. Naftu
koju je ovom prilikom oduzeo, je takođe prodao raznim licima po cijeni od 0,60
eura po litru. Krajem decembra mjeseca opet je sa svojim vozilom otišao do
mjesta Mokanje i sa sobom je uzeo plastične kanistere, crijevo i kliješta.
Kliještima je odvalio "uške" i iz unutrašnjosti rezervora agregata je u 2
kanistera pretočio oko 50-60 litara nafte. I ovu naftu je prodavao nepoznatim
licima po cijeni od 0,60 eura po litru. Dana 13.01.2010.godine otišao je u
mjesto Mokanje sa vozilom marke "Mercedes" i iz rezervoara agregata, na isti
način kao i prethodnih puta izvukao je oko 100 litara nafte koju je kasnije
prodavao. Dalje je naveo da je dana 20.02.2010.godine ponovo sa vozilom marke
"Mercedes" otišao do bazne stanice u mjestu Mokanje kada je na isti način prvo
kliještima presjekao "uške" na kontejneru, otvorio ga i iz rezervoara agregata
izvukao 100 litara nafte, koju je kasnije prodao raznim licima po cijeni od
0,60 eura po litru. Istakao je i da je dana 30.03.2010.godine, takođe sa
vozilom marke "Mercedes" otišao do bazne stanice u mjestu Mokanje. I tom
prilikom je pomoću kliješta otkinuo "ušku" za provlačenje šipke, otvorio vrata
kontejnera i iz rezervoara agregata izvukao pomoću plastičnog crijeva oko 90
litara nafte. Predmetnu naftu je pretočio u kanistere, a kanistere je smjestio
u prtljažnik vozila. Nakon toga kod petlje u Danilovgradu ga je zaustavila
patrola policije, a kada su policajci u prtljažniku vozila primijetili
kanistere sa naftom i plastično crijevo priveli su ga u stanicu policije.
Dodao je da se kaje zbog učinjenog i da ga je na to natjerala teška
materijalna situacija.
Branilac okrivljenog O.L., advokat V. R. je u završnoj riječi naveo da je
njegov branjenik priznao izvršenje krivičnog djela što je presudno uticalo na
utvrđivanje materijalne istine, da je porodičan čovjek, oženjen, otac jednog
djeteta, relativno mlad i da je izuzetno lošeg imovnog stanja.
Sud je na glavnom pretresu u dokaznom postupku saslušao ovlašćenog
predstavnika oštećenog AD "Crnogorski Telekom" N.J., pročitao iskaz ovlašćenog
predstavnika "Telenor" DOO Podgorica, koji je pravni sljedbenik oštećenog "Pro
Monte GSM" iz Podgorice, K.Ž.a iz istražnog postupka sa zapisnika o saslušanju
svjedoka Ki.br. 25/10 od 21.09.2010.godine, pročitao zapisnik o uviđaju Uprave
policije Ku.br. 42/2010 od 30.03.2010.godine, pročitao službenu zabilješku
Uprave policije Ispostava Danilovgrad od 30.03.2010.godine, pročitao potvrdu o
privremeno oduzetim predmetima Uprave policije Ispostava Danilovgrad br.Sl/10
od 30.03.2010.godine, izdatu na ime okrivljenog O.L., pročitao nalaz i
mišljenje vještaka ekonomsko-finansijske struke dipl.ecc.dr S.P. Ki.br.25/10
od 19.11.2010.godine i dopunu nalaza i mišljenja vještaka ekonomsko-
finansijske struke dipl.ecc.dr S.P. Ki.br.25/10 od 25.12.2010.godine i
pročitao izvod iz kaznene evidencije Ministarstva unutrašnjih poslova
republike Srbije od 23.07.2013.godine, izdat na ime okrivljenog O.L..
Ovlašćeni predstavnik oštećenog AD "Crnogorski Telekom" N. J. u iskazu datom u
istražnom postupku i na glavnom pretresu u bitnom je naveo da je dana
12.10.2009.godine iz agregata ukradeno 120 litara nafte, da je dana
04.11.2009.godine iz agregata ukradeno 110 litara nafte i akumulator od 72 AH,
da je dana 14.12.2009.godine iz agregata ukradeno 140 litara nafte, da je dana
23.12.2009.godine iz agregata ukradeno 50 litara nafte, da je dana
13.01.2010.godine iz agregata ukradeno 40 litara nafte, da je dana
20.02.2010.godine iz agregata ukradeno 100 litara nafte i da je dana
30.03.2010.godine iz agregata ukradeno 83 litara nafte, te da su sve ove krađe
izvršene iz njihovog agregata, koji se nalazi u baznoj stanici Mokanje-
Bandići, opština Danilovgrad. Pojasnio je da su sve ove krađa izvršene na
način što je u svakom slučaju otkinuta metalna šipka od ograde, kojom je
ograđen objekat, gdje se nalazio agegat i drugi uređaji. Istakao je da je ova
ograda visine preko 2 metra i da se na toj ogradi nalazi zaključana kapija.
Dodao je da je prilikom ulazaka u ograđeni prostor izvršilac svaki put otkidao
metalnu šipku od ograde i provlačio se, a da je njihovo privredno društvo tu
metalnu šipku ponovo postavljalo, tj. zavarivalo. Pridružio se krivičnom
gonjenju protiv okrivljenog i postavio je imovinsko-pravni zahtjev u iznosu od
841,60 eura.
Ovlašćeni predstavnik "Telenor" DOO Podgorica, koji je pravni sljedbenik
oštećenog "Pro Monte GSM" iz Podgorice, K.Ž. u iskazu datom u istražnom
postupku u bitnom je naveo da je njihova dežurna služba odmah nakon što je
uočeno da se u rezervoaru agregata, koji se nalazi u baznoj stanici Kurilo,
naglo smanjio nivo goriva obavijestila ovlašćene policijske službenike, a zbog
sumnje da je u pitanju krađa goriva. Pojasnio je da se u noći
06/07.12.2009.godine u njihovoj dežurnoj službi uključio alarm koji pokazuje
nivo goriva u rezervoaru agregata, te pošto se taj nivo naglo smanjivao,
zaključili su da se radi o krađi. Tvrdi da je kritičnom prilikom iz rezervoara
otuđeno 300 litara eko-dizel goriva. Pridružio se krivičnom gonjenju protiv
okrivljenog i postavio je imovinsko-pravni zahtjev u vrijednosti oduzetog
goriva.
Iz zapisnika o uviđaju Uprave policije Ku.br. 42/2010 od 30.03.2010.godine
utvrđuje se da je u noći 29/30.03.2010.godine iz objekta bazne stanice odnosno
rezervoara agregata, vlasništvo AD "Crnogorski Telekom", a koja se nalazi u
mjestu Mokanje, koje pripada području opštine Danilovgrad, otuđeno oko 100
litara nafte.
U službenoj zabilješci Uprave policije Ispostava Danilovgrad od
30.03.2010.godine navedeno je da su ovlašćeni policijski službenici Š.V. i
L.V. dana 30.03.2010.godine u 02,05 časova zaustavili putničko motorno vozilo
marke "Mercedes 190", kojim je upravljao O.L., da su u prtljažniku vozila
pronašli 3 plastična bidona puna nafte, jedan prazni metalni kanister i
crijevo, te da im je O.L., prilikom privođenja, na parking prostoru priznao da
je naftu ukrao iz agregata u Bandićima.
Iz potvrde o privremeno oduzetim predmetima Uprave policije Ispostava
Danilovgrad br.Sl/10 od 30.03.2010.godine, izdate na ime okrivljenog O.L.,
utvrđuje se da su od okrivljenog O.L. oduzeti sljedeći predmeti i to:
kliješta, 2 plastična kanistera zapremine 25 litara, jedan plastični kanister
zapremine 30 litara, jedan metalni kanister zapremine 25 litara i plastično
crijevo.
Iz nalaza i mišljenja vještaka ekonomsko-finansijske struke dipl.ecc.dr S. P.
Ki.br.25/10 od 19.11.2010.godine i dopune nalaza i mišljenja vještaka
ekonomsko-finansijske struke dipl.ecc.dr S.P. Ki.br.25/10 od 25.12.2010.godine
utvrđuje se da vrijednost 120 litara nafte na dan 12.10.2009.godine iznosi
132,00 eura, da vrijednost 110 litara nafte i akumulatora od 72 AH na dan
04.11.2009.godine iznosi 158,50 eura (110 litara nafte-121,00 eura i
akumulator 37,50 eura), da vrijednost 300 litara nafte, tj. eko-dizel goriva
na dan 06/07.12.2009.godine iznosi 330,00 eura, da vrijednost 140 litara nafte
na dan 14.12.2009.godine iznosi 154,00 eura, da vrijednost 50 litara nafte na
dan 23.12.2009.godine iznosi 55,00 eura, da vrijednost 40 litara nafte na dan
13.01.2010.godine iznosi 44,00 eura, da vrijednost 100 litara nafte na dan
20.02.2010.godine iznosi 110,00 eura i da vrijednost 83 litra nafte na dan
30.03.2010.godine iznosi 91,30 eura.
Sud je cijenio nalaz i mišljenje ovog vještaka, pa je isti prihvatio kao
jasan, stručan i objektivan i dat prema pravilima struke i nauke.
Iz izvoda iz kaznene evidencije Ministarstva unutrašnjih poslova republike
Srbije od 23.07.2013.godine, izdatog na ime okrivljenog O.L., utvrđuje se da
je okrivljeni O.L. osuđivan presudom Opštinskog suda Arilje K.br.33/07 od
14.12.2007.godine, koja je postala pravosnažna 21.03.2008.godine, zbog
krivičnog djela iz čl.195 st.1 KZ, na 8 mjeseci zatvora uslovno na 2 godine,
presudom Osnovnog suda Požega K.br.202/10 od 11.05.2011.godine, koja je
postala pravosnažna 27.06.2011.godine, zbog krivičnog djela iz čl.195 st.1 KZ,
na 11 mjeseci zatvora uslovno na 3 godine i presudom Osnovnog suda Užice K.br.
522/11 od 03.10.2011.godine, koja je postala pravosnažna 01.11.2011.godine,
zbog krivičnog djela iz čl.204 st.1 tač.1 KZ u vezi čl. 61 KZ na 1 godinu
zatvora uslovno na 2 godine.
Sud je cijenio iskaze ovlašćenog predstavnika oštećenog AD "Crnogorski
Telekom" N.J. i ovlašćenog predstavnika "Telenor" DOO Podgorica, koji je
pravni sljedbenik oštećenog "Promonte GSM" iz Podgorice, K.Ž. pa je našao da
su se isti objektivno i istinito izjasnili o činjenicama koje su im poznate.
Iskaz ovlašćenog predstavnika oštećenog AD "Crnogorski Telekom" N.J. stoji i u
skladnoj vezi sa zapisnikom o uviđaju Uprave policije Ku.br.42/2010 od
30.03.2010.godine.
Nakon savjesne i brižljive ocjene provedenih dokaza pojedinačno i u njihovoj
međusobnoj vezi i odbrane okrivljenog O.L., sud je utvrdio da je okrivljeni
O.L. počinio produženo krivično djelo teška krađa iz čl. 240 st.1 tač.1 KZ u
vezi čl.49 KZ, na način, mjesto i vrijeme kako je to predstavljeno u izreci
presude.
Iz iskaza ovlašćenog predstavnika oštećenog AD "Crnogorski Telekom" N.J.
utvrđuje se da je dana 12.10.2009.godine, dana 04.11.2009.godine, dana
14.12.2009.godine, dana 23.12.2009.godine, dana 13.01.2010.godine, dana
20.02.2010.godine i dana 30.03.2010.godine iz njihovog agregata, koji se
nalazi u baznoj stanici Mokanje-Bandići, opština Danilovgrad, otuđena sva
nafta koja se tada nalazila u agregatu, a da je dana 04.11.2009.godine otuđen
i jedan startni akumulator od 72 AH, te da je u svim ovim slučajevima učinilac
prethodno otkinuo metalnu šipku od ograde visine preko 2 metra (na kojoj
ogradi se nalaze zaključana vrata), kojom je ograđen kontejner gdje se nalazio
agregat, tako da je predmetno mjesto predstavljalo zatvroreni prostor. Dalje
se iz iskaza ovlašćenog predstavnika oštećenog AD "Crnogorski Telekom" N.J.
utvrđuje da je iz rezervoara navedenog agregata dana 12.10.2009.godine otuđeno
120 litara nafte, da je dana 04.11.2009.godine otuđeno 110 litara nafte i
jedan startni akumulator od 72 AH, da je dana 14.12.2009.godine otuđeno 140
litara nafte, da je dana 23.12.2009.godine otuđeno 50 litara nafte, da je dana
13.01.2010.godine otuđeno 40 litara nafte, da je dana 20.02.2010.godine
otuđeno 100 litara nafte i da je dana 30.03.2010.godine otuđeno 83 litra
nafte. Okrivljeni O.L. u odbrani datoj u pretkrivičnom i istražnom postupku
nije poricao da je u svim ovim slučajevima on upotrebljavao kliješta za
otkidanje šipki, da je u svim ovim slučajevima otuđivao naftu iz rezervoara
agregata koju je odvozio vozilom i potom prodavao, a da je dana
04.11.2009.godine uzeo i predmetni akumulator. Ovakvo činjenično stanje
potvrđuju i zapisnik o uviđaju Uprave policije Ku.br.42/2010 od
30.03.2010.godine i potvrda o privremeno oduzetim predmetima Uprave policije
Ispostava Danilovgrad br.Sl/10 od 30.03.2010.godine izdata na ime okrivljenog
O.L., a iz kojih dokaza se utvrđuje da je 30.03.2010.godine iz bazne stanice
vlasništvo oštećenog AD "Crnogorski Telekom", koja se nalazi u mjestu Mokanje,
koje pripada području opštine Danilovgrad, odnosno iz rezervoara ageregata
otuđena nafta, te da su od O.L. oduzeti predmeti i to: kliješta, 2 plastična
kanistera, jedan plastični kanister, jedan metalni kanister i plastično
crijevo.
Iz iskaza ovlašćenog predstavnika "Telenor" DOO Podgorica, koji je pravni
sljedbenik oštećenog "Pro Monte GSM" iz Podgorice, K.Ž. utvrđuje se da je u
noći 06/07.12.2009.godine iz dizel agregata, tada vlasništvo oštećenog "Pro
Monte GSM" iz Podgorice, koji se nalazio u baznoj stanici Kurilo, otuđeno 300
litara eko dizel goriva. Okrivljeni O.L. u odbrani datoj u pretkrivičnom i
istražnom postupku nije poricao da je kliještima obio ulazna vrata kontejnera,
te da je iz rezervoara agregata uzeo naftu koju je kasnije prodao.
Nalazom i mišljenjem vještaka ekonomsko-finansijske struke dipl.ecc.dr S.P.
utvrđeno je da vrijednost 120 litara nafte na dan 12.10.2009.godine iznosi
132,00 eura, da vrijednost 110 litara nafte i akumulatora od 72 AH na dan
04.11.2009.godine iznosi 158,50 eura (110 litara nafte-121,00 eura i
akumulator 37,50 eura), da vrijednost 300 litara nafte, tj. eko-dizel goriva
na dan 06/07.12.2009.godine iznosi 330,00 eura, da vrijednost 140 litara nafte
na dan 14.12.2009.godine iznosi 154,00 eura, da vrijednost 50 litara nafte na
dan 23.12.2009.godine iznosi 55,00 eura, da vrijednost 40 litara nafte na dan
13.01.2010.godine iznosi 44,00 eura, da vrijednost 100 litara nafte na dan
20.02.2010.godine iznosi 110,00 eura, te da vrijednost 83 litra nafte na dan
30.03.2010.godine iznosi 91,30 eura.
Da je namjera okrivljenog O.L. bila da pribavi protivpravnu imovinsku korist
preko 150,00 eura, a u slučajevima kada je vrijednost oduzete nafte bila ispod
150,00 eura, utvrđuje se iz toga što je on otuđivao svu naftu koju je u
kritičnim prilikama zaticao.
Okrivljeni O.L. je u odbrani datoj u pretkrivičnom i istražnom postupku tvrdio
da je oduzimao nešto manje količine nafte, a u kom dijelu je njegova odbrana
opovrgnuta kazivanjima ovlašćenog predstavnika oštećenog AD "Crnogorski
Telekom" N.J. i ovlašćenog predstavnika "Telenor" DOO Podgorica, koji je
pravni sljedbenik oštećenog "Pro Monte GSM" iz Podgorice, K.Ž.a, a iz kojih
iskaza su utvrđene tačne količine nafte koje su kritičnim prilikama otuđene,
pa je sud njegovu odbranu u ovom dijelu cijenio kao neistinitu i sračunato
datu u cilju ublažavanja krivice.
Krivično djelo teška kradja iz čl.240 st.1 tač.1 KZ postoji ako je kradja iz
čl.239 KZ izvršena obijanjem ili provaljivanjem zatvorenih zgrada, soba, kasa,
ormana i drugih zatvorenih prostora ili drugim savladjivanjem većih prepreka,
a krivično djelo kradja iz čl.239 st.1 KZ čini onaj ko tudju pokretnu stvar
oduzme drugom u namjeri da njenim prisvajanjem sebi ili drugom pribavi
protivpravnu imovinsku korist.
Članom 49 KZ propisano je da produženo krivično djelo čini više istih ili
istovrsnih krivičnih djela učinjenih u vremenskoj povezanosti od strane istog
učinioca i koja predstavljaju cjelinu zbog postojanja najmanje dvije od
sljedećih okolnosti: istovjetnosti oštećenog, istovrsnosti predmeta djela,
korišćenja iste situacije ili istog trajnog odnosa, jedinstva mjesta ili
prostora izvršenja djela ili jedinstvenog umišljaja učinioca. U konkretnom
slučaju, a kako je to činjenično utvrđeno, okrivljeni je počinio više istih
krivičnih djela tj. 8 krivičnih djela teška krađa iz čl. 240 st.1 tač.1 KZ jer
je obijanjem zatvorenih prostora tuđe pokretne stvari oduzimao drugima u
namjeri da njihovim prisvajanjem pribavi sebi protivpravnu imovinsku korist, a
u slučajevima gdje vrijednost otuđenih stvari nije prelazila 150,00 eura
namjera mu je bila da pribavi protivpravnu imovinsku korist preko 150,00 eura
jer je oduzimao svu zatečenu naftu, i to u vremenskoj povezanosti jer su
krivična djela počinjena dana 12.10.2009.godine, dana 04.11.2009.godine, u
noći 06/07.12.2009.godine, dana 14.12.2009.godine, dana 23.12.2009.godine,
dana 13.01.2010.godine, dana 20.02.2010.godine i dana 30.03.2010.godine, što
predstavlja vremenski kontinuitet, a koja predstavljaju jedinstvenu cjelinu
zbog istovrsnosti predmeta djela, jedinstva mjesta i prostora i jedinstvenog
umišljaja.
Zbog toga sud nalazi da je okrivljeni O.L. počinio produženo krivično djelo
teška krađa iz čl.240 st.1 tač.1 KZ u vezi čl. 49 KZ.
Kod naprijed navedenog činjeničnog utvrdjenja, cijeneći psihički odnos
okrivljenog prema počinjenom krivičnom djelu, sud je našao da je isti postupao
sa direktnim umišljajem, odnosno bio je svjestan svog djela i htio je njegovo
izvršenje, što ga sve čini krivim. Naime, okrivljeni je bio svjestan svoje
radnje, njene uzročne veze sa posljedicom koja će usljed nje da nastupi i
posljedice, pa je htio da svojom radnjom prouzrokuje zabranjenu posljedicu, a
sve u namjeri pribavljanja protivpravne imovinske koristi.
Prilikom odlučivanja o kazni sud je imao u vidu sve okolnosti na strani
okrivljenog, koje utiču da kazna bude manja ili veća u smislu čl. 42 KZ, pa je
od olakšavajućih okolnosti na strani okrivljenog našao da je oženjen-otac
jednog djeteta, a od otežavajućih okolnosti da je osuđivan presudom Opštinskog
suda Arilje K.br.33/07 od 14.12.2007.godine, koja je postala pravosnažna
21.03.2008.godine, zbog krivičnog djela iz čl.195 st.1 KZ, na 8 mjeseci
zatvora uslovno na 2 godine, presudom Osnovnog suda Požega K.br.202/10 od
11.05.2011.godine, koja je postala pravosnažna 27.06.2011.godine, zbog
krivičnog djela iz čl.195 st.1 KZ, na 11 mjeseci zatvora uslovno na 3 godine i
presudom Osnovnog suda Užice K.br. 522/11 od 03.10.2011.godine, koja je
postala pravosnažna 01.11.2011.godine, zbog krivičnog djela iz čl.204 st.1
tač.1 KZ u vezi čl. 61 KZ na 1 godinu zatvora uslovno na 2 godine, što je
utvrđeno iz izvoda iz kaznene evidencije, pa je okrivljenom izrekao kaznu
zatvora u trajanju od 1 (jedne) godine i 3 (tri) mjeseca, nalazeći da je ista
srazmjerna težini učinjenog krivičnog djela i ličnosti okrivljenog kao
počinioca, te da će se ovakvom kaznom postići svrha kažnjavanja iz čl.32 KZ i
na taj način dovoljno uticati na okrivljenog da ubuduće ne vrši ista ili
slična krivična djela, a u okviru opšte svrhe propisivanja i izricanja
krivičnih sankcija iz čl.4 st.2 KZ.
Na osnovu čl. 51 KZ, okrivljenom se u izrečenu kaznu zatvora ima uračunati
vrijeme za koje je bio zadržan od strane Uprave policije Ispostava Danilovgrad
od 30.03.2010.godine od 02,30 časova do 31.03.2010.godine.
O troškovima krivičnog postupka odlučeno je na osnovu čl.226 i 229 ZKP-a, pa
kako je okrivljeni oglašen krivim, obavezan je na plaćanje troškova krivičnog
postupka u iznosu od 610,00 eura, koji se odnose na nagradu odmjerenu braniocu
po službenoj dužnosti okrivljenog adv. V. R. u iznosu od 300,00 eura, na
nagradu odmjerenu braniocu po službenoj dužnosti okrivljenog u pretkrivičnom
postupku adv. Z. S. u iznosu od 200,00 eura i nagradu odmjerenu vještaku
ekonomsko-finansijske struke dipl.ecc.dr S. P. u iznosu od 110,00 eura, kao i
sudskog paušala u iznosu od 30,00 eura, a koji iznos je odredjen srazmjerno
trajanju i složenosti ovog postupka, uz ocjenu imovinskih prilika okrivljenog.
Na osnovu čl.239 st.2 ZKP-a obavezan je okrivljeni da na ime imovinsko pravnog
zahtjeva - naknade štete isplati "Telenoru" DOO Podgorica koji je pravni
sljedbenik oštećenog "Pro Monte GSM" Podgorica iznos od 330,00 eura, obzirom
da je nesporno utvrdjeno da je vrijednost 300 litara eko dizel goriva koje je
oduzeo okrivljeni toliko iznosila. Ovaj iznos okrivljeni je dužan platiti
oštećenom u roku od 15 dana po pravosnažnosti presude.
Osnovom čl.239 st.2 ZKP-a obavezan je okrivljeni da na ime imovinsko pravnog
zahtjeva - naknade štete isplati oštećenom AD "Crnogorski Telekom" iznos od
744,80 eura, obzirom da je nesporno utvrdjeno da je vrijednost 120 litara
nafte, 110 litara nafte, jednog startnog akumulatora, 140 litara nafte, 50
litara nafte, 40 litara nafte, 100 litara nafte i 83 litra nafte koje je
oduzeo okrivljeni toliko iznosila (
132,00eura+158,50eura+154,00eura+55,00eura+44,00eura+110,00eura+91,30eur=744,80
eura). Ovaj iznos okrivljeni je dužan platiti oštećenom u roku od 15 dana po
pravosnažnosti presude. U dijelu mimo dosudjenog, oštećeni AD "Crnogorski
Telekom" je radi ostvarivanja imovinsko-pravnog zahtjeva upućen na parnični
postupak.
Sud je cijenio i druge provedene dokaze pa je našao da su bez uticaja na
odluku u ovoj krivičnoj stvari.
Na osnovu izloženog, a primjenom čl. 374 ZKP-a, odlučeno je kao u izreci ove
presude.
ZAPISNIČAR,  S U D I J A,
Branka Nikolić Vladimir Novović
DN-a:
-ODT Podgorica
-okrivljenom O.L. preko oglasne table
-braniocu adv.V. R.
-oštećenom AD "Crnogorski Telekom"
-oštećenom "Telenor" DOO Podgorica
PRAVNA POUKA: Protiv ove presude može se izjaviti žalba u roku od 15 dana od
dana prijema pismenog otpravka Višem sudu u Podgorici, a preko ovog suda.