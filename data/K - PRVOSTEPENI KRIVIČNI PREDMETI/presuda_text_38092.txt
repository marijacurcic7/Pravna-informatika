K.br. 376/13
U IME CRENE GORE
OSNOVNI SUD U PODGORICI, kao prvostepeni, krivični, po sudiji Larisi
Mijušković- Stamatović, uz učešće Valentine Vukašinović, kao zapisničara, u
krivičnom predmetu protiv okrivljenog M.M., iz Podgorice, zbog krivičnog djela
gradjenje objekta bez gradjevinske dozvole iz čl.326a Krivičnog zakonika,
rješavajući po optužnom predlogu ODT-a Podgorica Kt. br.89/13 od 05.04.2013
godine, kojeg je na glavnom pretresu zastupala Popović Nadja, savjetnik na
radu kod ODT- a Podgorica, nakon održanog glavnog i javnog pretresa, u
prisustvu zastupnika optužbe i okrivljenog, dana 13.06.2013 godine, donio je i
istog dana javno objavio
P R E S U D U
Okrivljeni:
M.M., od oca Ž. i majke N., rodjene Z., rodjen...godine u P., sa prebivalištem
u P. - Ul. F. R. bb, državljanin Crne Gore, po zanimanju ugostitelj, oženjen,
otac dvoje djece, pismen, završio srednju školu, zaposlen u restoranu "B" P.,
srednjeg imovnog stanja, ranije neosudjivan,
K R I V J E
Zato što je:
U novembru 2012. godine u Ulici ..., u P., postupajući protivno odredbi čl. 69
Zakona o uredjenju prostora i izgradnji objekata započeo gradjenje objekta bez
prethodno pribavljene gradjevinske dozvole, na način što je vršio
rekonstrukciju postojećeg objekta i gradio potkrovlje sa krovnom
konstrukcijom, bez pribavljene gradjevinske dozvole, pri čemu je bio svjestan
svog djela i htio njegovo izvršenje, znajući da je njegovo djelo zabranjeno,
- čime je izvršio krivično djelo gradjenje objekta bez gradjevinske dozvole
iz čl. 326a Krivičnog zakonika,
- pa mu Sud primjenom citiranih zakonskih odredbi, te čl. 3, 4, 5, 13, 15,
32, 36, 42, 45, 46, 52, 53, 54 Krivičnog zakonika, i čl. 226, 227, 229 i 374
Zakonika o krivičnom postupku izriče,
USLOVNU OSUDU
Kojom mu prethodno utvrdjuje kaznu zatvora u trajanju od 3 (tri) mjeseca, i
istovremeno odredjuje da se ista neće izvršiti ukoliko okrivljeni u roku od 1
(jedne) godine po pravnosnažnosti presude ne izvrši novo krivično djelo.
Obavezuje se okrivljeni da na ime troškova sudskog postupka - paušala, uplati
iznos od 50,00 € (pedeseteura) na račun budžeta CG, u roku od 15 dana po
pravnosnažnosti presude pod prijetnjom prinudne naplate.
O b r a z l o ž e nj e
Optužnim predlogom ODT-a Podgorica Kt. br. 89/13 od 05.04.2013 godine, kojeg
je na glavnom pretresu zastupala Popović Nadja, savjetnik na radu kod ODT-a
Podgorica, okrivljenom M.M. stavljeno je na teret izvršenje krivičnog djela
gradjenje objekta bez gradjevinske dozvole iz čl. 326a Krivičnog zakonika,
bliže opisano izrekom ove presude.
Zastupnik optužbe je u završnoj riječi izjavila da u potpunosti ostaje pri
podnijetom optužnom predlogu, te da smatra da je provedenim dokazima utvrdjeno
da je okrivljeni izvršio djelo koje mu se stavlja na teret, pa je predložila
Sudu da istog oglasi krivim i osudi na kaznu u granicama koje zakon propisuje.
Okrivljeni je u svojoj odbrani u prethodnom postupku izjavio da posjeduje
prizemni objekat u ulici ... površine oko 300 m2, da je taj objekat pod pločom
i da je sagradjen još prije 12 godina. Dalje je pojasnio da je, negdje krajem
novembra 2012 godine, odlučio da sazida potkrovlje na već postojeći objekat i
postavi krov iz razloga što je ploča na postojećem objektu procurjela i
objekat je postao neuslovan za življenje. Dodao je da su, u toku zidanja
potkrovlja i postavljanja krova, kod njega na gradilište došli gradjevinski
inspektori, i da su mu tražili gradjevinsku dozvolu koju on nije imao, a zatim
su sačinili zapisnik. Istakao je da je znao da mu je za gradjenje objekta
potrebna gradjevinska dozvola, ali i da se za istu nije obraćao prije dolaska
gradjevinske inspekcije, već se obratio za dozvolu nakon njihovog dolaska, i
da je taj postupak u toku.
Okrivljeni je u svojoj odbrani na glavnom pretresu u svemu ponovio odbranu iz
prethodnog postupka, s tim što je pojasnio da gradjevinsku dozvolu još uvijek
nije dobio, već da je taj postupak i dalje u toku.
U završnoj riječi okrivljeni je izjavio da u svemu ostaje pri navodima svoje
odbrane, da ne bježi od svoje krivice i od toga što je učinio, ali je istakao
da je to morao uraditi jer su postojala znatna oštećenja na objektu, kako je i
naveo. Dodao je i to da će riješiti sve oko gradjevinske dozvole, kao i da se
kaje zbog učinjenog, i zamolio je Sud da ga što blaže kazni.
Sud je u smislu čl. 458 st.2 ZKP-a u dokaznom postupku pročitao izvod iz
kaznene evidencije izdat od strane Uprave policije PJ Podgorica br.
29-245/13-7183/2-1230 od 19/04/2013 godine, na ime okrivljenog M.M., dok nije
provodio ostale dokaze budući da je na saglastan predlog stranaka prekinuo
dokazni postupak usljed jasnog, nedvosmislenog i potpunog priznanja
okrivljenog.
Cijeneći potpuno, nedvosmisleno i jasno priznanje okrivljenog kao dokaz, koji
pri tom ničim nije dovedeno u sumnju, ovaj Sud je neosporno utvrdio da se
okrivljeni M.M. nije pridržavao odredbe čl. 69 Zakona o uredjenju prostora i
izgradnji objekata kojim je propisano da se objekat može graditi, a pod čim se
podrazumijeva i rekonstrukcija objekta, samo na osnovu gradjevinske dozvole i
tehničke dokumentacije, već je u novembru 2012 godine u Ulici ..., u
Podgorici, započeo gradjenje objekta bez prethodno pribavljene gradjevinske
dozvole, na način što je vršio rekonstrukciju postojećeg objekta i gradio
potkrovlje sa krovnom konstrukcijom, pri čemu je bio svjestan svog djela i
htio je njegovo izvršenje, znajući da je njegovo djelo zabranjeno.
U takvim unaprijed utvrdjenim radnjama okrivljenog su se, po nalaženju Ovog
suda, stekla sva bitna obilježja bića krivičnog djela gradjenje objekta bez
gradjevinske dozvole iz čl. 326a Krivičnog zakonika Crne Gore, u odnosu na
koje djelo je okrivljeni postupio sa direktnim umišljajem, odnosno bio je
svjestan svog djela i htio je njegovo izvršenje, tj. znao je da gradjenju
objekta prethodi dobijanje gradjevinske dozvole, što on nije učinio, već je
započeo radnju gradjenja - rekonstrukciju predmetnog objekta bez gradjevinske
dozvole.
Odlučujući o krivičnoj sankciji, Sud je cijenio sve okolnosti iz čl.42 KZ-a,
pa je u odsustvu otežavajućih okolnosti, od olakšavajućih okolnosti na strani
okrivljenog cijenio njegove lične i imovinske prilike, to da je otac dvoje
djece, priznanje izvršenja krivičnog djela, što je doprinijelo bržem i
efikasnijem okončanju krivičnog postupka, pobude iz kojih je izvršio predmetno
krivično djelo, a posebno raniju neosudjivanost utvrdjenu izvodom iz Kaznene
evidencije; a koje okolnosti je Sud u svom zbiru cijenio kao osobito
olakšavajuće, pa je okrivljenom, shodno odredbama čl. 45 i 46 KZ-a, najprije
utvrdio kaznu zatvora ispod zakonom propisanog minimuma za navedeno krivično
djelo, u trajanju od tri mjeseca, a zatim je, nalazeći da nije neophodno da
okrivljeni kaznu zatvora utvrdjenu izrekom ove presude i efektivno izdržava,
istu uslovio sa rokom provjere od jedne godine, čime će se, po nalaženju Suda
u dovoljnoj mjeri uticati na okrivljenog da ubuduće ne vrši krivična djela i
istom će u cjelosti biti ostvarena svrha izricanja uslovne osude iz čl. 52
KZCG, a u okviru opšte svrhe izricanja krivičnih sankcija iz čl.4 st. 2 KZ-a.
Odluku o troškovima krivičnog postupka Sud je donio primjenom odredbi čl. 226,
227 i 229 ZKP-a, a isti se odnose na sudski paušal u iznosu od 50,00 eura,
koji je odmjeren shodno dužini trajanja postupka, složenosti predmeta i
imovinskim prilikama okrivljenog.
Na osnovu izloženog, a u smislu čl. 374 ZKP-a, odlučeno je kao u izreci.
OSNOVNI SUD U PODGORICI
Dana, 13.06.2013 godine
ZAPISNIČAR SUDIJA
Valentina Vukašinović Larisa Mijušković-Stamatović
DN-a:
Primjerak presude dostaviti:
- ODT-u Podgorica
- Okrivljenom
SUDIJA,

Postupljeno dana___
Namještenik____