K.br.32/13
U IME CRNE GORE
Osnovni sud u Kolašinu kao prvostepeni krivični po predsjedniku suda Arsenu
Popoviću kao sudiji pojedincu uz učešće zapisničara Mrdak Ljiljane, u
krivičnom predmetu protiv optuženog P.Z.iz N., zbog krivičnog djela prevara iz
čl. 244.st.3. u vezi st.1. Krivičnog zakonika, po optužnici ODT iz Kolašina
Kt.br.19/13 od 29.05.2013. godine, nakon održanog glavnog javnog pretresa dana
26.11.2013. godine u prisustvu zamjenika ODT Kolašin Šćepanović Maje i
optuženog P. Z., donio je i javno objavio,-
P R E S U D U
Optuženi:
P. Z., jmbg..... od oca V. i majke S. rodj. P., rodjen. .... godine u N., gdje
i živi - selo D., Crnogorac, državljanin CG, po zanimanju ekonomista,
razveden, otac 2 djece, pismen, završio višu ekonomsku školu, srednjeg imovnog
stanja, govori crnogorskim jezikom, osudjivan i to: presudom Opštinskog suda u
Trebinju Kž.br.446/83 od 17.06.1983. godine za krivično djelo iz čl.158.st.2.
KZ BIH, presudom Opštinskog suda u Nikšiću K.br.302/82 od 02.03.1984. godine
za krivično djelo iz čl.159 KZ CG, presudom Opštinskog suda u Nikšiću
K.br.117/85 od 20.09.1985. godine za krivično djelo iz čl.84 KZ CG, presudom
Opštinskog suda Danilovgrad K.br.19/84 od 21.11.1988. godine za krivično djelo
iz čl.185 KZ CG, presudom Opštinskog suda u Beogradu K.br.615/92 od
06.09.1992. godine za krivično djelo iz čl.171 KZS, presudom Osnovnog suda
Podgorica K.br.125/88 od 11.05.1993. godine za krivično djelo iz čl.157 KZ CG,
presudom Opštinskog suda u Beogradu K.br.681/92 od 25.07.1993. godine za
krivično djelo iz čl. 229 KZS, presudom Opštinskog suda Leskovac K.br.306/94
od 24.07.1996. godine za krivično djelo iz čl.233 KZS, presudom Opštinskog
suda Vršac K.br.482/96 od 09.12.1996. godine za krivično djelo iz čl.171 KZS,
presudom Osnovnog suda Nikšić K.br.400/89 od 24.03.1997. godine za krivično
djelo iz čl.157 KZ RCG, presudom Okružnog suda Beograd K.br.247/97 od
26.04.2000. godine za krivično djelo iz čl.171. KZ RS, presudom Opštinskog
suda u Beogradu K.br.656/00 od 17.10.2000. godine za krivično djelo iz čl. 171
KZ RS, presudom Opštinskog suda u Beogradu K.br.579/2000 od 30.08.2002 godine
za krivično djelo iz čl.171 KZ RS, presudom Opštinskog suda Vršac Kž.br.294/04
od 28.07.2004. godine za krivično djelo iz čl.171 KZ RS i presudom Osnovnog
suda Nikšić K.br.32/12 od 09.10.2012. godine za krivično djelo iz čl.263 KZ
CG.
K r i v j e:
Zato što je:
Dana 30.01.2013. godine, u mjestu T. - Opština K., u namjeri da sebi pribavi
protivpravnu imovinsku korist lažnim prikazivanjem činjenica doveo u zabludu
B. R. i naveo ga da mu na štetu imovine Udruženja farmera T. - R. preda 9.650
kg jestivog krompira, lažno se predstavljajući kao L. D.predstavnik Firme "N."
iz P., pa je predmetni krompir utovario u teretno vozilo marke "Mercedes
aktros", kojim je upravljao Š.Dj.te potjerao za P.i isti prodao Š. N. za iznos
od 3.650,00 €, dok oštećenom krompir nije platio niti je imao namjeru da
plati, pa je tako sebi pribavio protivpravnu imovinsku korist u iznosu od
4.575,00 € a na štetu oštećenog Udruženja farmera T. - R., pri čemu je bio
svjestan svog djela i htio njegovo izvršenje,
- čime je izvršio krivično djelo prevara iz čl.244.st.3. u vezi st.1.
Krivičnog zakonika.
Pa ga sud primjenom citirane zakonske odredbe te čl.4, 13, 15, 32, 36, 42, 45
i 46 Krivičnog zakonika, te čl.229, 239 i 374 ZKP-a,
O S U DJ U J E
Na kaznu zatvora u trajanju od 9 (devet) mjeseci.
Obavezuje se okrivljeni na plaćanje sudskog paušala u iznosu od 30,00 €, koji
iznos je dužan platiti u roku od 15 dana od dana pravosnažnosti ove presude,
uplatom na žiro-račun br. 832-196-94 koji se vodi na ime Osnovnog suda
Kolašin.
Obavezuje se okrivljeni da Udruženju farmera T. - R. na ime imovinsko-pravnog
zahtjeva plati iznos od 4.575,00 €.
O b r a z l o ž e nj e
ODT iz Kolašina je optužnicom Kt.br.19/13 od 29.05.2013. godine stavio na
teret P. Z.da je počinio krivično djelo prevara iz čl.244.st.3. u vezi st.1.
Krivičnog zakonika. Pri podnijetoj optužnici do okončanja glavnog pretresa
ostao je zamjenik ODT iz Kolašina Šćepanović Maja u završnoj riječi predlažući
da sud okrivljenog oglasi krivim i osudi po zakonu.
Okrivljeni P. Z. u svojoj odbrani na glavnom pretresu održanom 26.11.2013.
godine priznao je izvršenje krivičnog djela koje mu je stavljeno na teret,
pojašnjavajući da je tačno da je dana 30.01.2013. godine u K. u mjestu T. uzeo
krompir od B. R.koji je bio ovlašćeni predstavnik Udruženja farmera T. i to
9.650 kg. jestivog krompira. Istakao je da je tom prilikom B.R. doveo u
zabludu jer mu je rekao da će isti krompir platiti u narednih nekoliko dana i
da ima organizovanu prodaju za taj krompir u P., i ako je mislio da novac
dobijen od prodaje krompira zadrži za sebe zato što je bio u teškoj
finansiskoj situaciji. Krompir je prodao u P.na T. p.i to Š. N. za iznos od
3.650,00 € koji mu je dao novac odbijajući mu jedan dio novca koji je dao
vozaču kamiona koji je prevezao krompir od K. do P.. Ostavio je mogućnost da
se kritičnog dana lažno predstavio B.R. bojeći se da bi svojim pravim imenom
brzo pao u ruke policije. Istakao je da mu je žao što je postupio na takav
način uz tvrdnje da se ubuduće to neće ponoviti i da će nakon izdržane kazne
pokušati da sebe nadje zaposlenje i na taj način obezbjedi stalan izvor
prihoda. U završnoj riječi još jednom je istakao da priznaje izvršenje
krivičnog djela koje mu se stavlja na teret.
Obzirom na činjenicu da je okrivljeni u potpunosti priznao izvršenje krivičnog
djela koje mu se stavlja na teret, a kako nije bilo razloga da sud posumnja u
istinitost njegovog priznanja, te uz predhodnu saglasnost stranaka, to je
shodno čl.340 ZKP-a donijeto rešenje da se ne provode dokazi predloženi
optužnim aktom ODT Kolašin sem onih od kojih zavisi vrsta i mjera krivične
sankcije za krivično djelo u pitanju. Tako je sud po saglasnom predlogu
stranaka pročitao iskaz ovlašćenog predstavnika oštećenog Udruženja farmera T.
- R. B. R. koji je u svom iskazu datom pred ODT Kolašin u bitnom naveo da je
u januaru 2013. godine izvjesnom L. D. iz P. prodao 9.650 kg jestivog krompira
za iznos od 4.650,00 €. Da mu to lice nije platilo isporučenu robu uz obećanje
da će to uraditi narednih dana, a da se isti tom prilikom predstavio kao
predstavnik Firme "N." iz P., te da mu je tom prilikom sačinio i račun i izdao
na ime navedene Firme. Da su se nakon toga čuli nekoliko puta telefonom uz
obećanje imenovanog da će platiti krompir a što isti nije učinio, pa je tada
shvatio da ga je to lice prevarilo sa kojih razloga je počeo da ga traži i
utvrdi ko je zapravo to lice koje je od njega kupilo krompir i tom provjerom
je došao do saznanja da je pravo ime tog lica P. Z. i da je prodao krompir u
P. na T.p. Š. N.. Istakao je da je nakon toga slučaj prijavio policiji u K. i
da je na pokazanim fotografijama u policiji prepoznao lice kojm je prodao
krompir, a da su mu tada u policiji rekli da se to lice zove P.Z.. U ime
oštećene pridružio se krivičnom gonjenju protiv okrivljenog i postavio
imovinsko-pravni zahtjev u iznosu od 4.650,00 €. Sud je izvršio i uvid u izvod
iz kaznene evidencije na ime okrivljenog P. Z.idat od Uprave policije - PJ
Nikšić od 19.09.2013. godine, i utvrdio da je imenovani do sada osudjivan i
to: presudom Opštinskog suda u Trebinju Kž.br.446/83 od 17.06.1983. godine za
krivično djelo iz čl.158.st.2. KZ BIH, presudom Opštinskog suda u Nikšiću
K.br.302/82 od 02.03.1984. godine za krivično djelo iz čl.159 KZ CG, presudom
Opštinskog suda u Nikšiću K.br.117/85 od 20.09.1985. godine za krivično djelo
iz čl.84 KZ CG, presudom Opštinskog suda Danilovgrad K.br.19/84 od 21.11.1988.
godine za krivično djelo iz čl.185 KZ CG, presudom Opštinskog suda u Beogradu
K.br.615/92 od 06.09.1992. godine za krivično djelo iz čl.171 KZS, presudom
Osnovnog suda Podgorica K.br.125/88 od 11.05.1993. godine za krivično djelo iz
čl.157 KZ CG, presudom Opštinskog suda u Beogradu K.br.681/92 od 25.07.1993.
godine za krivično djelo iz čl. 229 KZS, presudom Opštinskog suda Leskovac
K.br.306/94 od 24.07.1996. godine za krivično djelo iz čl.233 KZS, presudom
Opštinskog suda Vršac K.br.482/96 od 09.12.1996. godine za krivično djelo iz
čl.171 KZS, presudom Osnovnog suda Nikšić K.br.400/89 od 24.03.1997. godine za
krivično djelo iz čl.157 KZ RCG, presudom Okružnog suda Beograd K.br.247/97 od
26.04.2000. godine za krivično djelo iz čl.171. KZ RS, presudom Opštinskog
suda u Beogradu K.br.656/00 od 17.10.2000. godine za krivično djelo iz čl. 171
KZ RS, presudom Opštinskog suda u Beogradu K.br.579/2000 od 30.08.2002 godine
za krivično djelo iz čl.171 KZ RS, presudom Opštinskog suda Vršac Kž.br.294/04
od 28.07.2004. godine za krivično djelo iz čl.171 KZ RS i presudom Osnovnog
suda Nikšić K.br.32/12 od 09.10.2012. godine za krivično djelo iz čl.263 KZ
CG.
Na osnovu izloženog na nesumnjiv način je utvrdjeno da su se u radnjama
okrivljenog stekli svi bitni elementi bića krivičnog djela prevara iz čl.
244.st.3. u vezi st.1. Krivičnog zakonika. Naime, iz priznanja okrivljenog
nesporno je utvrdjeno da je imenovani dana 30.01.2013. godine u mjestu T. -
Opština K. doveo u zabludu B. R. da mu na štetu imovine Udruženja farmera T.
- R. preda 9.650 kg jestivog krompira za cijenu od 4.575,00 €, a sve u
namjeri da sebi pribavi protivpravnu imovinsku korist lažnim prikazivanjem
činjenica, čime je sebi pribavio protivpravnu imovinsku korist a na štetu
Udruženja farmera T. - R. pri čemu je bio svjestan svog djela i htio njegovo
izvršenje. Ovakav zaključak suda temelji se i na iskazu ovlašćenog
predstavnika oštećene, na čiji iskaz okrivljeni nije imao prigovora. Zbog
navedenog sud je oglasio optuženog krivično-pravno o dgovornim za krivično
djelo u pitanju.
Sud je cijenio i vinost tj. psihički odnos okrivljenog u odnosu na radnju
izvršenja predmetnog krivičnog djela, pa je našao da je P. Z. kritične prilike
postupao sa direktnim umišljajem jer je bio svjestan da djelujući na opisani
način dovodi u zabludu B. R. lažnim prikazivanjem činjenica sa namjerom da
sebi pribavi protivpravnu imovinsku korist u iznosu od 4.575,00 €.
Opredjeljujući se za krivičnu sankciju a shodno čl.42, 45 i 46 Krivičnog
zakonika, sud je cijenio sve okolnosti od značaja za individualizaciju iste a
odnose se na okrivljenog i krivično djelo koje mu je stavljeno na teret pa je
od olakšavajućih okolnosti našao da se radi o ocu dvoje djece, da je priznao
izvršenje krivičnog djela koje mu se stavlja na teret, dok je kao otežavajuću
okolnost uzeo u obzir činjenicu da je okrivljeni do sada osudjivan više puta
što ukazuje na sklonost ka vršenju krivičnih djela, te je sud imajući u vidu
sve navedene okolnosti oglasio krivim P. Z. i osudio na kaznu zatvora u
trajanju od devet mjseci jer je uvjerenja da će se sa istom postići svrha
kažnjavanja iz čl.4 i 32 Krivičnog zakonika.
Shodno čl. 229 ZKP-a sud je obavezao okrivljenog na plaćanje sudskog paušala u
iznosu od 30,00 €, imajući u vidu trajanje i složenost krivičnog postupka.
Shodno čl. 239 ZKP-a sud je oštećenom Udruženju farmera T.- R., iz K.,
usvojio imovinsko-pravni zahtjev na iznos od 4.575,00 €, koji je tokom
postupka opredjelio njen ovlašćeni predstavnik a na čiji iznos tokom postupka
nije imao prigovora okrivljeni.
Na osnovu naprijed navedenog, a primjenom citiranih odredbi, odlučeno je kao u
izreci presude shodno čl.374 ZKP-a.
OSNOVNI SUD U KOLAŠINU,
Dana, 26.11.2013. godine
Zapisničar,PREDSJEDNIK SUDA,
Mrdak Ljiljana s.r.  Arsen Popović s.r.
PRAVNA POUKA: Protiv ove presude dozvoljena je žalba u roku od 15. Dana od
dana prijema pismenog odpravka. Žalba se podnosi Višem sudu u Bijelom Polju a
preko ovog suda.