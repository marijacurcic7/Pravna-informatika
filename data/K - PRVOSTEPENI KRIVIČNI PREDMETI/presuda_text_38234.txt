K.br. 413/13
U IME CRNE GORE
OSNOVNI SUD U NIKŠIĆU, kao prvostepeni krivični, sudija Babović Dragan, uz
sudjelovanje Krištof Stanke, kao zapisničara, u krivičnom predmetu protiv
okrivljenih P. I.e i P. I.e iz Nikšića, zbog krivičnih djela uništenje i
oštećenje tudje stvari iz čl.253.st.1. Krivičnog zakonika, po optužnom
predlogu ODT-a Nikšić Kt.br. 265/13 od 03.09.2013. godine, nakon održanog
javnog glavnog pretresa, dana 23.01.2014. godine u prisustvu zamjenika ODT-a
Nikšić Djorojević Dejana i okrivljenih, istog dana donio je i javno objavio
P R E S U D U
Okrivljeni:
P. I.A od oca J i majke A , rodjene S , rodjen xxxxxx.godine u N sa
prebivalištem u N – ul. xxxxxxxx, državljanin Crne Gore, oženjen otac dvoje
djece, pismen, nezaposlen, završio srednju školu, lošeg imovnog stanja, ranije
neosudjivan,
P. I.A, od oca R i majke M rodjene T rodjen xxxxxx.godine u N , sa
prebivalištem u N – ul. xxxxxx, državljanin Crne Gore, neoženjen, nezaposlen,
završio visoku školu, ranije neosudjivan,
K r i v i s u
Što su:
Okrivljeni P. I.a,
U noći 15/16.05.2013.godine u Nikšiću na platou ispred gradskog muzeja na Trgu
Šaka Petrovića i ako je bio svjestan svoga djela i htio njegovo izvršenje,
oštetio kamenu skulpturu, rad akademskog vajara M.a M.M.a u vrijednosti od
4.000 eura, vlasništvo Opštine Nikšić koja je bila postavljena sa lijeve
strane gledano iz pravca ulaznih vrata muzeja, na način što je upotrebom
fizičke snage istu oborio u travu, usled čega se navedena skuptura odvojila od
svog postamenta, kojom prilikom je na navedenoj skupturi nastala šteta u
vrijednosti od 200 eura,
Okrivljeni P. I.a,
U noći 15/16.05.2013.godine, u Nikšiću, na platou ispred gradskog muzeja na
Trgu Šaka Petrovića iako je bio svjestan svog djela i htio njegovo izvršenje,
oštetio kamenu skulpturu, rad akademskog vajara M.a M.M.a u vrijednosti od
4.000 eura, vlasništvo Opštine Nikšić, koja je bila postavljena sa desne
strane gledano iz pravca ulaznih vrata muzeja, na način što je upotrebom
fizičke snage istu oborio u travu, usled čega je došlo do odvajanja – loma
jednog njenog dijela, kojom prilikom je na navedenoj skupturi nastala šteta u
vrijednosti od 200 eura,
- čime su izvršili po krivično djelo uništenje i oštećenje tudje stvari iz
čl.253.st.1. Krivičnog zakonika.
Pa Sud primjenom čl.4.st.2, 42, 52, 53 i 54. KZ, i čl. 226, 229 i 374. ZKP-a
okrivljenim P. I.i i P. I.i izriče:
USLOVNU OSUDU
Kojom im pojedinačno utvrdjuje kazne zatvora u trajanju od po 2 (dva) mjeseca
i ujedno odredjuje da se navedene kazne neće izvršiti ako okrivljeni u roku od
1 (jedne) godine po pravosnažnosti presude ne izvrše krivično djelo.
Obavezuju se okrivljeni da oštećenoj Opštini Nikšić na ime imovinskopravnog
zahtjeva isplate iznos od po 200,00 EUR-a, sve navedeno u roku od 90 dana po
pravosnažnosti ove presude, pod prijetnjom prinudnog izvršenja.
Obavezuje se okrivljeni da na ime troškova krivičnog postupka solidarno uplate
iznos od 115,50 eura, te na ime paušala pojedinačno iznos od po 30,oo eura u
roku od 15 dana po pravosnažnosti presude pod prijetnjom prinudnog izvršenja,
na žiro račun ovog suda br. 832-152-32, te da dokaz o uplati dostavi sudu.
O b r a z l o ž e nj e
Optužnim predlogom ODT-a Nikšić Kt.br. 265/13 od 03.09.2013. godine
okrivljenim P. I.i i P. I.i, stavljeno je na teret izvršenje krivičnog djela
koje je činjenično i pravno bliže opisano izrekom presude, pa je zamjenik
ODT-a Nikšić Djorojević Dejan, zastupajući optužni akt na glavnom pretresu,
predložio da sud okrivljene oglasi krivim i osudi po zakonu.
Okrivljeni P. I.a je u svojoj odbrani pred zamjenikom ODT-a i na glavnom
pretresu u bitnom je istakao da se dana 15.05.2013.godine negdje oko 20,30
časova od svoje kuće uputio biciklom u pravcu grada. Kada je došao do Trga
Sloobode pošao je u prodavnicu »Albona« gdje je kupio jednu flašu »Nikšićkog
piva«, zapremine od 2 litra i nastavio u pravcu kafe bara »Del Boj«, koji se
nalazi na Trgu Slobode. Kad je došao do kafe bara, sreo je jednog momka kojeg
poznaje kao Floki, sa njim je popio flašu piva koju je prethodno kupio, nakon
čega su otišli u kafe bar »Del Boj« gdje su popili tri točena piva. Negdje oko
ponoći se uputio u pravcu muzeja koji se nalazi preko puta gradskog parka gdje
je ispred istog zatekao druga P. I.u. Tu ispred muzeja su sjeli na stepenište
i pili su razna alkoholna pića i tu su se napili , pa su preskočili malu živu
ogradu i pošli do jedne kamene skulpture koja se nalazi u dvorištu ispred
muzeja, tačnije sa lijeve strane gledano iz pravca stepeništa muzeja, tj. biže
kafe baru »Ibon« i istu je počeo da gura, pa pošto je bila teška on je jače
gurnuo, nakon čega je ista pala u travu. Kad je oborio skulpturu, njegov drug
I.a P. je ustao sa stepeništa, pošao je do druge skulpture, koja se takodje
nalazi u dvorištu ispred muzeja, a u neposrednoj blizini skulpture koju je on
oborio, ali sa desne strane gledano iz pravca stepeništa muzeja i uz pomoć
fizičke snage istu je oborio u travu. Pošto su oborili navedene kamene
skulpture oni su pošli svojim kućama. Naveo je da su on i I.a bili u teško
alkoholisanom stanju, jer su tog dana konzumirali različite vrste pića i
istakao je da se kaje zbog navedenog dogadjaja i da je spreman da plati
navedenu nastalu štetu kamenih skulptura. U završnoj riječi je istakao da se
kaje zbog počinjenog krivičnog djela i moli sud da ga prilikom odmjeravanja
kazne što blaže kazni.
Okrivljeni P. I.a u svojoj odbrani u bitnom je istakao da se dana
15.05.2013.godine u vremenu od 21,oo do 22,3o časova nalazio u »Rock klubu«
koji se nalazi u ul. Novaka Ramova gdje je sjedio sa društvom. Nakon toga je
pošao do Muzeja Nikšić koji se nalazi preko puta gradskog parka, a po dogovoru
sa drugovima, kako bi na stepeništu muzeja popili par pića što su inače radili
često. Negdje posle ponoći, ne može se sjetiti tačnog vremena jer se nalazio u
alkoholisanom stanju njegovi drugovi su otišli, a on je ostao da sjedi na
stepeništu.U jednom trenutku I.a je ustao, pošao do jedne kamene skulpture
koja se nalazi u dvorištu muzeja i to do skulpture lijevo gledano iz pravca
vrata i stepeništa muzeja, bliže kafe baru »Ibon« i on je počeo da istu
skulpturu gura i ista je pala na travu. Nakon toga on je ustao sa stepeništa i
pošao do druge skulpture koja se takodje nalazila u dvorištu muzeja i to sa
desne strane gledano od pravca vrata i stepeništa muzeja i stu je uz pomoć
fizičke snage oborio u travu i ta skulptura je ostala u komadu, nije se
polomila, a inače je bila izradjena u jednom komadu. U završnoj riječi je
istakao da se kaje zbog počinjenog djela i moli sud da ga prilikom
odmjeravanja kazne što blaže kazni.
Predstavnik oštećene Opštine Nikšić Boško Čolović u završnoj riječi je istakao
da se pridružuje krivičnom gonjenju protiv okrivljenih i ističe imovinsko
pravni zahtjev u iznosu od po 200,oo eura po skulpturi, ukupno 400,oo eura.
U dokaznom postupku na glavnom pretresu sud je pročitao zapisnik Uprave
policije PJ Nikšić Ku.br. 190 od 16.05.2013.godine, izvršio uvid u
fotodokumentaciju Uprave policije PJ Nikšić br. 436/13 od 16.05.2013.godine,
na saglasan predlog strnaka pročitao iskaz svjedoka P. N.a, te nalaz i
mišljenje vještaka S.e P. – Ž., te izvod iz kaznene evidencije na ime
okrivljenih.
Iz zapisnika o uvidjaju Uprave policije PJ Nikšić Ku.br. 190 od
16.05.2013.godine utvrdjeno je da je isti započeo u 8,20 časova, te da je dana
16.05.2013.godine dežurnu službu obavijestila Stana Marušić koja je inače
direktor gradskog muzeja da je u toku noći došlo do oštećenja dvije kamene
skulpture koje se nalaze na platou ispred muzeja, locirane na Trgu Šaka
Petrovića, rad vajara M.a M.M.a koje su vlasništvo muzeja. Ekipa za vršenje
uvidjaja UP PJ Nikšić odmjah je po primljenom obavještenju izašla na lice
mjesta i tom prilikom utvrdila da se oštećene skulpture nalaze na platou
ispred gradskog muzeja sa lijeve i desne strane gledano sa ulaznih vrata
muzeja udaljene 10 metara od istog. Predledom skulptura konstatovano je da je
desna skulptura koja se nalazi na sjevernoj strani platoa oštećena na način
što je prevrnuta zajedno sa postoljem od istog odvojena i na gornjem dijelu
polomljena, dok je lijeva skulputra koja se nalazi na južnoj strani platoa
oštećena na način što je prevrnuta zajedno sa postoljem, kojom prilikom je
došlo do odvajanja od istog. Lice mjesta je fotografisano i sačinjen je
fotoelaborat.
Iz fotoelaborata na pet fotografija utvrdjen je bliži izgled lica mjesta, te
izgled oštećenih skulptura .
Svjedok Peko N. u svom iskazu u bitnom je istakao da je direktor Centra za
kulturu Opštine Nikšić, i po struci je akademski vajar. Dvije skulpture koje
su bile postavljene na platou ispred muzeja na Trgu Šaka Petrovića, rad su
vajara M.a M.M.a i u njihov posjed Opština Nikšić je došla negdje 2005. ili
2006.godine i misli da su plaćene po 4.000 eura koja vrijednost je mnogo niža
od vrijednosti skulptura. Što se tiče obaljenih skulptura naveo je da su
skulpture i mermerni blokovi – postolja na kojima su postavljene rad vajara, a
što se tiče visine štete na tim skulpturama nije se mogao izjasniti. Naveo je
i da je jedna od navedenih skulptura dosta oštećena i to ona sa koje je
odvojen jedan dio, ali ta skulptura nije odvojena od svog postolja i ona će se
po njegovom stručnom znanju i ubjedjenju lijepiti i skidati sa postolja, tako
da će njena popravka skupo koštati i neće se moći vratiti u prvobitno stanje.
Druga skulptura je odvojena od postolja i pretrpljela je neka manja oštećenja
i ona će se po njegovom mišljenju lakše popraviti i na njoj je nastala puno
manja šteta nego na ovoj prvoj skulpturi. Istakao je da navedene skulpture
nijesu upisana u registar kulturnih dobara koji se vodi na državnom nivou i
koji registar se nalazi na Cetinju, ali bez obzira što navedene skulpture
trenutno ne predstavljaju kulturno dobro one imaju veliku umjetničku
vrijednost.
Na osnovu nalaza i mišljenja stalnog sudskog vještaka S.e P. Ž., magistra
vajarstva, utvrdjeno je da je vrijednost navedenih skulptura autora M.a M.M.a
4.000 eura po skulpturi, te da se oštećene skulpture mogu sanirati uz navedenu
adekvatnu stručnu pomoć konzervatora za kamen i, ili akademskog vajara za
vrijednost od 200 eura po skulpturi.
Imajući u vidu sve navedeno, a posebno odbrane okrivljenih koje iskaze je sud
prihvatio kao jasne, odredjene i saglasne u pogledu odlučnih činjenica,
dovodeći ih u vezu sa ostalim provedenim dokazima, sud je na nesumnjiv način
utvrdio da su okrivljeni P. I.a u noći 15/16.05.2013.godine u Nikšiću na
platou ispred gradskog muzeja na Trgu Šaka Petrovića i ako je bio svjestan
svoga djela i htio njegovo izvršenje, oštetio kamenu skupturu, rad akademskog
vajara M.a M.M.a u vrijednosti od 4.000 eura vlasništvo Opštine Nikšić koja je
bila postavljena sa lijeve strane gledano iz pravca ulaznih vrata muzeja, na
način što je upotrebom fizičke snage istu oborio u travu, usled čega se
navedena skuptura odvojila od svog postamenta, kojom prilikom je na navedenoj
skupturi nastala šteta u vrijednosti od 200 eura.Takodje i okrivljeni P. I.a,
u noći 15/16.05.2013.godine, u Nikšiću, na platou ispred gradskog muzeja na
Trgu Šaka Petrovića iako je bio svjestan svog djela i htio njegovo izvršenje,
oštetio kamenu skupturu, rad akademskog vajara M.a M.M.a u vrijednosti od
4.000 eura, vlasništvo Opština Nikšić, koja je bila postavljena sa desne
strane gledano iz pravca ulaznih vrata muzeja, na način što je upotrebom
fizičke snage istu oborio u travu, usled čega je došlo do odvajanja – loma
jednog njenog dijela, kojom prilikom je na navedenoj skupturi nastala šteta u
vrijednosti od 200 eura, čime su počinili po krivično djelo uništenje i
oštećenje tudje stvari iz čl.253.st.1. Krivičnog zakonika.
Okrivljeni su bili svjesni da postupajući na način opisan u izreci presude
oštećuju tudje pokretne stvari – skulpture, a što su i htjeli, u čemu se
ogleda subjektivni odnos okrivljenih prema učinjenim krivičnim djelima
izraženim kroz direktni umišljaj.
Sud nije prihvatio navode odbrane okrivljenih da su u tolikoj mjeri bili pod
dejstvom alkohola, nalazeći da su okrivljeni takvom odbranom isključivo
željeli da olakšaju svoju poziciju u krivičnom postupku. Naime, da su
okrivljeni zaista bili pod dejstvom veće količine alkohola koja bi uticala na
njihovo rasudjivanje, sud smatra da ne bi mogli preduzeti radnje opisane
optužbom, a takodje oba okrivljena su do u detalje opisali kritični dogadjaj,
kao i poziciju skulptura, te to predstavljaju radnje lica koja su i te kako
svjesna onoga što čine i što žele na taj način da postignu.
Prilikom odmjeravanja kazne za izvršena krivična djela sud je u smislu čl. 42
Krivčnog zakonika, na strani okrivljenog P. I.e kao olakšavajuću okolnost
cijenio da je oženjen, otac dvoje djece, te na strani obojice okrivljenih lose
imovno stanje, priznanje iskreno kajanje, kao i raniju neosudjivanost
utvrdjenu na osnovu izvoda iz kaznene evidencije na ime okrivljenih, dok
otežavajućih okolnosti sud nije našao. Imajući u vidu navedeno, Sud je
mišljenja da radi krivično-pravne zaštite prema okrivljenima nije nužno
priM.eniti kaznu, već da će samim upozorenjem, uz prijetnju kaznama kao u
izreci presude i rokom provjeravanja od jedne godine, na okrivljene u
dovoljnoj mjeri uticati da ubuduće ne vrše krivična djela, čime će u
potpunosti biti ostvarena svrha izricanja uslovne osude iz čl.52 KZ, a u
okviru opšte svrhe izricanja krivičnih sankcija iz čl.4 st.2 KZ..
Sud je shodno čl. 239 st. 1 i 2 u vezi čl. 234 Zakonika o krivičnom postupku
oštećenoj Opštini Nikšić dosudio ispostavljeni imovinskopravni zahtjev kao u
izreci presude, s obzirom da je na osnovu nalaza vještaka S.e P. Ž. utvrdjeno
da se oštećene skulpture mogu sanirati za iznos od po 200 eura po jednoj.
Kako su okrivljeni oglašeni krivim na osnovu čl. 229 u vezi čl. 226 Zakonika o
krivičnom postupku obavezani su da solidarno na ime troškova krivičnog
postupka uplate iznos od 115,50 EUR-a, koji iznos se odnosi na nagradu
vještaku S.i P. Ž., te na ime paušala pojedinačno da uplate iznos od po 30,oo
eura, kao dijela troškova krivičnog postupka koji iznos je u smislu čl. 226
st. 3 Zakonika o kriivčnom postupku odredjen srazmjerno imovnim prilikama
okrivljenih, trajanju i složenosti krivičnog postupka.
Sa svega izloženog a primjenom čl. 374 Zakonika o krivičnom postupku odlučeno
je kao u izreci presude.
OSNOVNI SUD U NIKŠIĆU dana, 23.01.2014.godine
ZAPISNIČAR S U D I J A
Krištof Stanka, s.r. Babović Dragan, s.r.
Za tačnost otpravka tvrdi i ovjerava
službenik suda
PRAVNA POUKA:Protiv ove presude nezadovoljna stranka ima
pravo žalbe u roku od 8 dana od dana prijema
iste, preko ovog suda Višem sudu u Podgorici.