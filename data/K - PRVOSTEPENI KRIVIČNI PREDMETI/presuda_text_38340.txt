K.br.42/13
U IME CRNE GORE
Osnovni sud u Kolašinu kao prvostepeni krivični po predsjedniku suda Arsenu
Popoviću kao sudiji pojedincu uz učešće zapisničara Mrdak Ljiljane, u
krivičnom predmetu protiv optuženog M. I., iz K., zbog krivičnog djela krađa u
pokušaju iz čl.239 st.2 u vezi st.1 Krivičnog zakonika u vezi čl.20 Krivičnog
zakonika, a po optužnom predlogu ODT iz Kolašina Kt.br 47/13 od
19.07.2013.god., nakon održanog glavnog, javnog pretresa dana 02.12.2013.god.
u prisustvu zamjenika ODT Kolašin Šćepanović Maje, optuženog M. I., a u
odsustvu uredno pozvanog oštećenog, donio je i javno objavio-
P R E S U D U
Optuženi:
M. I., JMBG ..., od oca V. i majke O. rođ.M., rođen ....god. u K., sa
prebivalištem u K.-N. p. S., Crnogorac, državljanin CG, nezaposlen, oženjen,
otac dvoje djece, pismen, završio gimnaziju, srednjeg imovnog stanja, govori
crnogorskim jezikom, do sada osuđivan i to presudom Osnovnog suda u Kolašinu K
br.58/2001 od 03.08.2002.god. na 14 mjeseci zatvora uslovno za tri godine za
krivično djelo iz čl.157 st.2 u vezi st.1 i čl.217 st.1 Krivičnog zakonika
K r i v j e :
Zato što je:
Dana 03.07.2013.god. u mjestu O., Opština K. pokušao da oduzme tuđu pokretnu
stvar u namjeri da njenim prisvajanjem sebi pribavi protivpravnu imovinsku
korist u iznosu preko 150,00 eura na način što je odvrnuo poklopac rezervoara
teretnog vozila marke "Fap" vlasništvo oštećenog M. N., te u isti uvukao
plastično crijevo pomoću koga je pokušao da izvruče naftu u čemu je spriječen
od strane oštećenog M. N. i B. R.
- čime je izvršio krivično djelo krađa u pokušaju iz čl.239 st.2 u vezi st.1
Krivičnog zakonikau vezi čl.20 Krivičnog zakonika
Pa mu sud primjenom citirane zakonske odredbe te čl.2, 4 st.2,32,52, 53, 54 KZ
i čl.229 i 374 ZKP-a, i z r i č e-
USLOVNU OSUDU
Kojom okrivljenom utvrđuje kaznu zatvora u trajanju od 30 (trideset) dana i
istovremeno određuje da se ista neće izvršiti ukoliko okrivljeni u roku od 1
(jedne) godine ne učini novo krivično djelo
Obavezuje se okrivljeni na plaćanje sudskog paušala u iznosu od 30,00 €
uplatom na žiro račun br.832-196-94, koji se vodi na ime Osnovnog suda
Kolašin, prednje u roku od 15 dana od pravosnažnosti presude.
Oštećeni M. N. se radi ostvarivanja imovinsko-pravnog zahtjeva upućuje na
parnični postupak
O b r a z l o ž e nj e
Optužnim predlogom ODT iz Kolašina stavljeno je na teret optuženom M. I. da je
počinio krivično djelo krađa u pokušaju iz čl.239 st.2 u vezi st.1 Krivičnog
zakonika u vezi čl.20 Krivičnog zakonika. Pri podnijetom optužnom aktu do
okončanja glavnog pretresa ostala je zamjenik ODT Kolašin Šćepanović Maja, u
završnoj riječi predlažući da sud optuženog oglasi krivim i osudi po zakonu.
Optuženi M. I.u svojoj odbrani datoj na glavnom pretresu u naveo je da ostaje
pri odbrani koju je dao na zapisniku kod ODT Kolašin u kojoj je u bitnom naveo
da je dana 03.07.2013.god. pošao do benzinske pumpe u mjestu L., da je prije
benzinske pumpe svrati na lokalni put koji vodi ka mjestu O. da vidi ima li
pečuraka obzirom da često ide sa suprugom da beru pečurke i jagode radi
proiodaje. Nakon nekih 500 m naišao je na proširenje gdje je bilo parkirano
troje ili četvoro teretnih vozila. prošao je ova vozila jedno 50-ak m i stajao
je nekih 2-5 minuta. Na proširenju je primijetio više plastičnih bidona i
kanistera pa je pomislio da bi ih mogao uzeti, međutim u sebi je rekao šta će
mu to i počeo se vraćati nazad prema magistralnom putu. Naveo je da mu je
poznato u tom trenutku bilo da su teretna vozila na proširenju vlasništvo
M.N.. Prilikom povratka dolazeći do jedne rečiće primijetio je vozilo
preduzeća "Lux taxi" kako se parkira na parkingu gdje se nalaze teretna vozila
i iz njega je izašao M.N.koji je potrčao za njim sa namjerom da ga gađe
kamenom koji je uzeo sa puta. Kada ga je čuo i vidio zaustavio je vozilo i
pitao M. N. zašto mu prijeti i psuje ga na šta mu je on rekao:"došao si da mi
kradeš naftu" što je on negirao. Tada je došlo jedno mlađe lice koje mu je
oduzelo ključeve od vozila i nijesu htjeli da mu ih vrate i M. N.je rekao da
će zvati policiju. Nedugo zatim došla je policija koja je pregledala njegovo
vozilo i teretno vozilo koje je bilo na parkingu i tom prilikom ništa nijesu
našli. Dalje je naveo da nije tačno da je prilazio bilo kom teretnom vozilu
niti je kod sebe imao bidon, ni gumeno crijevo kao i da nije otvarao poklopac
od rezervoara i napomenuo da policija kod njega nije pronašla nikakvu naftu ni
gorivo a da posjeduje vozilo marke “Golf II” reg.br.KL ..., koje kao gorivo
koristi naftu. U završnoj riječi je istakao da ostaje pri odbrani datoj na
glavnom pretresu i da nije kriv za krivično djelo koje mu se stavlja na teret.
U dokaznom postupku sud je u svojstvu svjedoka saslušao oštećenog M. N., te
svjedoke: B. R., B. V. I B. M., pročitao službene zabilješke Uprave policije-
Ispostava Kolašin br.1425, 1425/2 i 1430 od 03.07.2013.god., izvršio uvid u
fotoelaborat Uprave policije-Ispostava Kolašin od 03.07.2013.god. te izvršio
uvid u izvod iz KE na ime optuženog izdat od strane Uprave policije-OB Kolašin
od 20.09.2013.god.
Oštećeni je u na glavnom pretresu ostao pri iskazu datom pred ODT Kolašin
16.07 2013.god. u kojem je u bitnom naveo da unazad godinu dana iz radnih
mašina I kamiona koji su parkirani u mjestu O. nadomak K. na njegovom
privatnom imanju nestaje gorivo, te da je pratio I zaključio da to radi M.I.iz
K.. Ni jednom prilikom nije vidio konkretno ko mu oduzima naftu ali ga je
često sretao na imanju a poznavao je čak I tragove točkova njegovog vozila.
Vidio je i da donosi hranu njegovom psu vjerovatno da ne bi lajao na njega. O
svemu ovome je obavijestio inspektora Uprave policije-Š. R.koji mu je rekao da
čeka dok ne uhvati određeno lice u vršenju djela. U noći 02-03.07.2013.god.
bio je u svojoj kući I kada se probudio oko 06,30 časova video je da je pored
kuće u svom vozilu prošao M. I. koji se okretao prema njegovom vozilu koje je
bilo parkirano u dvorištu. Pretpostavio je da će I. pomisliti da spavaju, te
je uzeo taksi i otišao u pravcu O.. Taksista mu je stao malo prije mjesta na
kome su parkirane mašine i on i B.R. su nastavili pješice. Dolaskom na mjesto
gdje su bile parkirane mašine blizu njegovog teretnog vozila “Fap” bilo je
parkirano vozilo marke “Golf” vlasništvo M.I.. M. I. je bio blizu rezervoara
teretnog vozila “Fap” i u jednoj ruci je držao plavi bidon a u drugoj poklopac
od rezervoara i kada je krenuo da povuče ustima gorivo iz rezervoara B. R. i
on su ga u tome spriječili i tada je M. odbacio bidon i pokušao da pobjegne
svojim vozilom ali ga je on spriječio tako što je stao ispred vozila.
Napomenuo je da u bidonu nije bilo ništa tj. Da okrivljeni nije uspio da
izvuče naftu jer su ga u tome spriječili i dodao da je telefonom pozvao B. R.
da bi krenuo ka O. da bi zatekao okrivljenog ali dag a je on čekao na parkingu
i zajedno su krenuli. Pridružio se krivičnom pravnom gonjenju protiv
okrivljenog i postavio imovinski pravni zahtjev.
Svjedok B.R. je u svom iskazu na glavnom pretresu u bitnom naveo da je dana
03.07.2013.god. u ranim jutarnjim časovima otišao u mjesto O. do mašina i
kamiona vlasništvo M. N. jer kod njega radi. Dolaskom na lice mjesta
primijetio je M. I. kako se penje na kamion i gleda ima li ko unutra i nakon
toga odlazi do rezervoara kamiona sa bidonom i crijevom . Onda je on pozvao
telefonom M. N. koji je taksijem odmah došao na lice mjesta. Kada je
okrivljeni čuo kola bacio je bidon i crijevo, upalio svoje auto i uputio se ka
magistrali da bi ga M.N.presreo i okrivljeni se zaustavio, izašao iz auta i
pravdao da nije uzimao naftu iz kamiona, nakon čega je M. N.pozvao policiju
koja je došla na lice mjesta. Pojasnio je da je M. I. dok je bio kod
rezervoara sa bidonom i crijevom otvarao rezervoar ali je oštećeni brzo stigao
pa je okrivljeni pobjegao. Istakao je da je primijetio i nekoliko dana prije
kritičnog događaja M.I.kako priolazi lokalnim putem ka O. ali se nije
zadržavao kod kamiona i mašina i istakao da je unazad nekoliko dan prije
kritičnog događaja M. N. neko uzimao naftu ali da nije mogao utvrditi ko je.
Svjedok B. V. je u svom iskazu na glavnom pretresu u bitnom naveo da je dana
03.07.2013.god. kada je završio noćnu smjenu primijetio kolegu B.M. koji je
primio jednu stranku za koju je kasnije video da je u pitanju M.N. i zamolio
ga da ga prebaci do kuće, te da mu je on rekao da pođe sa njim da prebace tog
klijenta pa će ga onda povesti kući. On se nalazi pozadi dok se M.N.nalazio na
mjestu suvozača. Otišli su ka O. gdje se kod nekih kamiona i mašina njegov
kolega zaustavio i iz vozila je izašao M.N.koji je otišao na jedan sporedni
put i u jednom trenutku je primijetio momka omanjeg rasta u crnoj garderobi.
Naveo je da je nakon izvjesnog vremena video na tom putu M. Il.i kada su
krenuli da se vraćaju vidio je na puteljku bijelog golfa za kojeg zna da je
vlasništvo M. I. a šta se tu dešavalo i šta je povod nije mu poznato. Pojasnio
je da kada su došli do parkiranih vozila i mašina pored istih nije primijetio
M. I..
Svjedok B. M. je u svom iskazu datom na glavnom pretresu u bitnom naveo da je
dana 03.07.2013.god. u 7,00 časova ujutru počeo svoju smjenu u “Lux taksiju”
kada mu je prišao M. N.i rekao mu dag a prebaci do njegovih kamiona i mašina u
mjestu O.pa  je zajedno sa kolegom B. V. prebacio M. do mjesta koje je rekao i
da u toku vožnje M. N.nije pričao razloge odlaska u O.. Dolaskom u mjesto O.
zaustavio je vozilo u blizini kamiona M.N. i u trenutku primijetio jednog
crnog momka koji skače sa kamionai dolazi do taksi vozila da bi nakon toga sa
mjesta suvozača izašao M. N. i obojica su se udaljili od taksi vozila kojim je
upravljao. Dalje je naveo da su se nakon nekog vremena vratili zajedno sa M.
I. i istakao da u trenutku kada su došli taksi vozilom do kamiona i mašina
vlasništvo M. N.nije primijetio M. I. kod istih ali i da kritične prilike nije
izlazio iz vozila a svoje vozilo je zaustavio na nekih 5-6 m od kamiona M. N..
Iz službenih zabilješki Uprave policije-Ispostava Kolašin se utvrđuje da je
postupajući po prijavi M. N.u mjesto O. upućena patrola OB Kolašin koja je
okrivljenog zatekla na lice mjesta nakon čega je u prostorije ove Ispostave
privela I. M.kao i njegovo putničko vozilo marke “golf II”reg.br.KL .... kao I
to da je obavljen uviđaj u prisustvu oštećenog kojom prilikom je konstatovano
da je poklopac na rezervoaru tmv marke “Fap” pritvoren, tj.položen na grlo
rezervoara. U obližnjem žbunju u blizini teretnog vozila pronađen je PVC bidon
zapremine oko 15 litara plave boje na kom su vidni tragovi naftnih derivate a
u obližnjem žbunju i PVC crijevo zelene boje. Dalje se utvrđuje da je
službenik ove Ispostave ranije kontaktiran od strane M. N. i M. B. koji su mu
saopštili da im se već duži vremenski period od strane nn lica otuđuje dizel
gorivo iz teretnog motornog vozila kao i iz radnih mašina koje se nalaze u
mjestu O.. U vezi sa tim preduzete su mjere u cilju pronalaska izvršioca, a
takođe su preduzete mjere u smislu nezaključavanja poklopca rezervoara kako bi
se pričinjena šteta svela na otuđeno dizel gorivo a ne na uništenje rezervoara
i poklopca.
Uvidom u fotoelaborat Uprave policije-Ispostava Kolašin se utvrđuje širi
izgled lica mjesta, tragovi i predmeti pronađeni na lice mjesta.Uvidom u izvod
iz KE na ime optuženog M. I. izdat od Uprave policije OBi Kolašin se utvrđuje
da je imenovani do sad osuđivan I da mu je presudom Osnovnog suda Kolašin K
br.58/2001 od 03.08.2002.god.za krivično djelo iz čl.157 st 2 u vezi st.1 I
čl.217 st.1 KZRCG izrečena kazna od 14 mjeseci zatvora uslovno za tri godine.
Nakon sprovedenog dokaznog postupka, cijeneći navode javne optužbe, obranu
okrivljenog i sve izvedene dokaze kako pojedinačno tako i u njihovoj
međusobnoj vezi sud je utvrdio da su činjenice iz optužnog akta u svemu
dokazane, te da je okriviljeni izvršio krivično djelo krađa u pokušajuiz
čl.239 st.2 u vezi st.1 Krivičnog zakonika u vezi čl.20 Krivičnog zakonika .
Ovakav zaključak sud je temeljio prvenstveno na iskazima oštećenog M.N. i
svjedoka B.R. koji su na identičan način opisali predmetni događaj i istakli
da su zatekli okrivljenog dok je pokušavao da iz rezervoara otuđi naftu i da
su ga svojim dolaskom spriječili, kao i oduzeli ključeve od njegovog vozila
kako bi ga zadržali na lice mjesta do dolaska policije. Ovi iskazi su
potvrđenji i službenim zabilješkama Uprave policije OB Kolašin. Sud je cijenio
I iskaze svjedoka B. V. I B. M. ali nije našao da su isti od uticaja na
donošenje odluke jer svjedoci nijesu pružili takve informacije koje su od
značaja za predmetni događaj. Posebno cijeneći odbranu okrivljenog sud je istu
odbacio kao sračunatu na izbjegavanje krivično pravne odgovornosti jer je ista
u suprotnosti sa ostalim provedenim dokazima prije svega sa iskazima oštećenog
M.N.i svjedoka B. R.. Iz svega navedenog očigledno je da je okrivljeni
preduzetim radnjama pokušao da oduzme naftu iz rezervoara teretnog vozila
"Fap" vlasništvo oštećenog M. N. tako što je preduzeo radnju izvršenja na
način što je odvrnuo poklopac rezervoara i u isti uvukao plastično crijevo
pomoću koga je pokušao da izvuče naftu ali je u tome spriječen od srtane
oštećenog i svjedoka B. R. tako da djelo nije dovršeno i posledica nije
nastupila.
Iz ovakvog ponašanja okrivljenog evidentno je da je okrivljeni u konkretnom
slučaju postupao sa umišljajem i namjerom da preduzetim radnjama oduzme tuđu
pokretnu stvar- naftu iz rezervoara a kako bi njenim prisvajanjem sebi
pribavio protivpravnu imovinsku korist.
Odlučujući o krivičnoj sankciji za okrivljenog sud je cijenio sve okolnosti
koje utiču na individualizaciju iste a tiču se ličnosti okrivljenog i
krivičnog djela koje mu je stavljeno na teret pa je od olakšavajućih okolnosti
našao da se radi o porodičnom čovjeku, ocu dvoje djece, dok njegovu raniju
osuđivanost nije cijenio kao otežavajuću okolnost obzirom da je od osude
prošao duži vremenski period. Kako je za konkretno krivično djelo propisano da
se učinilac može kazniti novčanom kaznom ili zatvorom do 3 godine sud je
mišljenja da će se izrečenom krivičnom sankcijom postići svrha specijalne i
generalne prevencije i svrha kažnjavanja.
Shodno čl.229 ZKP sud je obavezao okrivljenog na plaćanje sudskog paušalau
iznosu od 30,00 € koji je odmjeren obzirom na imovinske prilike okrivljenog,
trajajanje i složenost postupka.
Shodno čl.239 ZKP sud je oštećenog M.N. radi ostvarenja imovinsko-pravnog
zahtjeva uputio na parnicu, iz razloga što oštećeni tokom postupka nije
opredijelio svoj imovinsko-pravni zahtjev.
Na osnovu naprijed navedenog činjeničnog stanja, a shodno primjeni citiranih
zakonskih odredbi, odlučeno je kao u izreci presude u smislu čl.374 ZKP-a.
OSNOVNI SUD U KOLAŠINU
Dana 02.12.2013.god.
Zapisničar, PREDSJEDNIK SUDA
Mrdak Ljiljana s.r.Arsen Popović s.r.
PRAVNA POUKA: Protiv ove presude dozvoljena je žalba u roku od 8 dana od dana
prijema pismenog otpravka. Žalba se podnosi Višem sudu u Bijelom Polju a preko
ovog suda.