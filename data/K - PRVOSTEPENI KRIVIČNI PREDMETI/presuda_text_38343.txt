K.br.43/13
U IME CRNE GORE
Osnovni sud u Kolašinu kao prvostepeni krivični po predsjedniku suda Arsenu
Popoviću kao sudiji pojedincu uz učešće zapisničara Mrdak Ljiljane u krivičnom
predmetu protiv optuženih Opštine K. i B. D. - predsjednika Opštine K., zbog
krivičnog djela povreda prava iz rada iz čl.224 Krivičnog zakonika, po
optužnom predlogu ODT iz Kolašina Kti.br.1/13 od 31.07.2013. godine, nakon
održanog glavnog javnog pretresa dana 15.01.2014. godine, u prisustvu
zamjenika ODT Kolašin Šćepanović Maje, punomoćnika okrivljene Opštine K.
pravobranioca V. M., okrivljenog B. D.i oštećenog P. P., donio je i javno
objavio,-
P R E S U D U
Prema okrivljenima:
1. OPŠTINE K.,
2. B. D. - predsjednika Opštine K., od oca J. i majke M. rodj. V., rodjen
.... godine u P., sa prebivalištem u K. - D., pismen, završio fakultet -
odsjek istorija i geografija, oženjen, otac 3.djece, Crnogorac, govori srpskim
jezikom, srednjeg imovnog stanja, neosudjivan,
- na osnovu čl.372.t.1. ZKP-a,-
ODBIJA SE OPTUŽBA
D a s u:
Dana 24.12.2012. godine u K., okrivljena Opština K. kao pravno lice, a
okrivljeni B. D. kao odgovorno lice u pravnom licu - predsjednik Opštine K.,
svjesno se ne pridržavajući Zakona o pravima iz rada P.P.uskratili prava koja
mu pripadaju, na način što prije donošenja odluke o prestanku radnog odnosa a
protivno čl.146 Zakona o radu, nijesu oštećenom isplatili zarade za 10,11 i 12
mjesec 2012. godine u iznosu od 2.897,48 € niti su uplatili poreze i doprinose
na lična primanja oštećenog i to u periodu od 11 mjeseca 2008. godine do i sa
12 mjesecom 2012. godine, tako da su ukupna dugovanja po osnovu poreza
8.417,26 €, a po osnovu doprinosa 28.814,73 €,
- čime bi izvršili krivično djelo povreda prava iz rada iz čl.224 Krivičnog
zakonika.
Troškovi krivičnog postupka padaju na teret budžetskih sredstava suda.
O b r a z l o ž e nj e
Optužnim predlogom ODT iz Kolašina Kti.br.1/13 od 31.07.2013.godine stavljeno
je na teret okrivljenima Opštini K. i B. D. - predsjedniku Opštine K. da su
izvršili krivično djelo povreda prava iz rada iz čl.224 Krivičnog zakonika.
Na glavnom pretresu od 15.01.2014. godine, posle završenog dokaznog postupka,
zamjenik ODT je izjavio da odustaje od optužbe protiv okrivljenih.
Oštećeni P. P. koji je prisustvovao glavnom pretresu izjavio je da ne želi da
preuzme krivično gonjenje protiv okrivljenih.
Kako je zamjenik ODT u toku glavnog pretresa odustao od optužbe protiv
okrivljenih, sud je na osnovu čl. 272.t.1. ZKP-a odlučio kao u izreci presude.
Shodno čl.230.st.1. ZKP-a odlučeno je da troškovi krivičnog postupka padaju na
teret budžetskih sredstava suda.
OSNOVNI SUD U KOLAŠINU,
Dana, 15.01.2014. godine
Zapisničar,PREDSJEDNIK SUDA,
Mrdak Ljiljana s.r. Arsen Popović s.r.
PRAVNA POUKA: Protiv ove presude dozvoljena je žalba u roku od 8. dana od dana
prijema pismenog odpravka. Žalba se podnosi Višem sudu u Bijelom Polju a preko
ovog suda.