K.br. 28/11
U IME CRNE GORE
OSNOVNI SUD U DANILOVGRADU, kao krivični, po sudiji pojedincu Vladimiru
Novoviću, uz učešće Branke Nikolić kao zapisničara, u krivičnom predmetu
protiv okrivljenih Lj.M. iz P., zbog produženog krivičnog djela teška krađa iz
čl.240 st.1 tač.1 KZ u vezi čl.49 KZ, D.N. iz D., zbog produženog krivičnog
djela teška krađa iz čl.240 st.1 tač.1 KZ u vezi čl.49 KZ i krađa iz čl. 239
st.1 KZ, R.M. iz P., zbog krivičnog djela prikrivanje iz čl. 256 st.1 KZ i
I.M. iz P., zbog krivičnog djela prikrivanje iz čl.256 st.1 KZ, odlučujući po
optužnici Osnovnog državnog tužilaštva iz Podgorice Kt.br.20/10 od 04.02.2011.
godine, koju je na glavnom pretresu zastupao Miroslav Turković, zamjenik ODT-a
iz Podgorice, nakon održanog glavnog i javnog pretresa dana 24.07.2013.godine
u prisustvu zastupnika optužbe, okrivljenih Lj.M., D.N., R.M. i I.M., donio je
dana 29.07.2013.godine i istog dana javno objavio
PRESUDU
I
Okrivljeni:
1.L. M., od oca Z. i majke J., rođene K., ....godine u P., sa mjestom
prebivališta u P., P. b.b., državljanin Crne Gore, pismen, završio srednju
školu, nezaposlen, oženjen, otac jednog djeteta, lošeg imovnog stanja,
osuđivan presudom Višeg suda u Podgorici K.br. 223/06 od 22.03.2007.godine,
zbog krivičnih djela iz čl. 300 st.3 u vezi st.1 KZ i 301 st.1 KZ na
jedinstvenu kaznu zatvora u trajanju od 1 godine i 8 mjeseci.
2.D. N. zvani „B., od oca M. i majke V., rođene Lj., rođen .....godine u P.,
sa prebivalištem u mjestu K. bb – D., državljanin Crne Gore, pismen, završio
srednju školu, nezaposlen, neoženjen, bez djece, lošeg imovnog stanja,
osuđivan presudom Osnovnog suda u Plavu K.br.127/07 od 18.07.2008.godine zbog
krivičnog djela iz čl.154 st.1 KZ na novčanu kaznu od 400,00 eura, presudom
Osnovnog suda u Danilovgradu K.br.274/08 od 15.10.2009.godine zbog krivičnog
djela iz čl.240 st.1 tač. 2 KZ na kaznu zatvora u trajanju od četiri mjeseca,
presudom Osnovnog suda u Danilovgradu K.br.131/09 od 03.03.2011.godine zbog
krivičnog djela iz čl.239 st.1 KZ u vezi čl.23 st.2 KZ na kaznu zatvora u
trajanju od četrdesetpet dana i prema kome je rješenjem Višeg suda u Podgorici
Km.br. 10/05 od 24.10.2005. godine zbog krivičnog djela iz čl. 300 st.1 KZ
izrečena vaspitna mjera upućivanje u vaspitnu ustanovu-Zavod za vaspitanje i
obrazovanje djece i omladine u trajanju od šest mjeseci do dvije godine,
rješenjem Osnovnog suda u Danilovgradu Km.br. 7/07 od 26.09.2007. godine zbog
krivičnog djela iz čl. 240 st.1 tač.1 KZ izrečena vaspitna mjera upućivanja u
vaspitnu ustanovu i presudom Osnovnog suda u Podgorici K.br.08/1672 od
25.03.2009.godine zbog krivičnog djela iz čl.240 st.1 tač.1 i 2 KZ izrečena
vaspitna mjera pojačanog nadzora od strane organa starateljstva u trajanju od
šest mjeseci do dvije godine.
3. R. M., od oca V. i majke G., rođene R., rođen ...godine u P.i, sa mjestom
prebivališta u P., ul. O. br. .., državljanin Crne Gore, pismen, završio
osnovnu školu, po zanimanju keramičar, oženjen, otac jednog djeteta, vojsku
služio 1999.godine u Beogradu, lošeg imovnog stanja, neosuđivan.
Krivi su
Što su:
1. a) Okrivljeni Lj.M. i D.N. neutvrđenog dana u toku prve polovine novembra
2009.godine, u mjestu K. L. u D., svjesni svoga djela čije su izvršenje htjeli
i znajući da je isto zabranjeno, po prethodnom dogovoru, zajedno, obijanjem
oduzeli tuđe pokretne stvari, u namjeri da njihovim prisvajanjem sebi pribave
protivpravnu imovinsku korist, na način što je okrivljeni D.N. upotebom
fizičke sile odvalio prozor na kući, vlasništvo oštećene S.J., nakon čega je
zajedno sa okrivljenim Lj.M.om ušao u kuću, odakle su oduzeli i prisvojili TV
uređaj marke "Tomson", kućni bioskop sa zvučnicima marke "Standard", dva
daljinska upravljača i električnu bušilicu marke "Einhell", da bi sljedećeg
dana iz kuće oštećene oduzeli i prisvojili TV uređaj marke "Grunding", DVD
marke "JVC" sa zvučnicima, luster, tri lampe, bundu i tašnu od krzna, mrežu za
dječiji krevet, fen za kosu, presu za kosu, mašinu za šišanje, peglu na paru i
usisivač marke "Philips", koje stvari su utovarili u vozilo marke "Jugo" i sa
tako oduzetim i prisvojenim stvarima vozilom napustili mjesto izvršenja i sebi
pribavili imovinsku korist u iznosu od 595,75 eura.
b) Okrivljeni Lj.M. i D.N. u noći 13/14.11.2009.godine, u mjestu P.-D.Š.,
opština Podgorica, svjesni svoga djela čije su izvršenje htjeli i znajući da
je isto zabranjeno, po prethodnom dogovoru, zajedno, savlađivanjem većih
prepreka oduzeli tuđe pokretne stvari, u namjeri da njihovim prisvajanjem sebi
pribave protivpravnu imovinsku korist na način što je okrivljeni D.N. kroz
otvor od kupatila u izgradnji, koji se nalazio na visini od 2,7 metara, ušao u
kuću, vlasništvo oštećene G.N., nakon čega je i okrivljeni Lj.M. ušao u kuću,
gdje su tražeći vrijednije stvari izvršili premetačinu, odakle su oduzeli i
prisvojili frižider marke "Neo", pumpu za pneumatike i 20 litara goriva,
ukupne vrijednosti 158,00 eura, koje stvari su iznijeli kroz prozor od sobe i
utovarili u vozilo marke "Jugo" kojim su se prethodno dovezli i sa tako
oduzetim i prisvojenim stvarima napustili mjesto izvršenja.
2. Okrivljeni R.M. neutvrđenog dana u toku novembra 2009.godine, u Podgorici,
svjestan svoga djela čije je izvršenje htio i znajući da je isto zabranjeno,
kupovao i proturao stvari za koje je znao da su pribavljene krivičnim djelom
krađe, na način što je, od okrivljenih Lj.M. i D.N. kupio TV uređaj marke
"Grunding" za iznos od 15,00 eura, a zatim zajedno sa okrivljenim Dašićem
pošao u kuću kod I.M., u namjeri da prodaju stvari pribavljene izvršenjem
krivičnog djela teška krađa, te je tako omogućio okrivljenom Dašiću da
Ivanoviću proda DVD marke "JVC" sa zvučnicima, luster, tri lampe, bundu i
tašnu od krzna, mrežu za dječiji krevet, fen za kosu, presu za kosu, mašinu za
šišanje, peglu na paru i usisivač marke "Philips".
- čime su okrivljeni Lj.M. i D.N. kao saizvršioci počinili produženo krivično
djelo teška krađa iz čl.240 st.1 tač.1 KZ u vezi čl.49 KZ u vezi čl.23 st.2
KZ, a okrivljeni R.M. krivično djelo prikrivanje iz čl.256 st.1 KZ.
Pa sud okrivljene Lj.M. i D.N. primjenom citiranih zakonskih propisa, te čl.4,
5, 13, 15, 32, 36, 42 i 51 KZ i čl.226, 229 i 374 ZKP-a
O S U Đ U J E
Okrivljenog Lj.M. na kaznu zatvora u trajanju od 1 (jedne) godine i 3 (tri)
mjeseca, u koju kaznu mu se uračunava vrijeme provedeno na zadržavanju kod
Uprave policije Ispostava Danilovgrad od 07.12.2009.godine do
09.12.2009.godine.
Okrivljenog D.N. na kaznu zatvora u trajanju od 1 (jedne) godine i 3 (tri)
mjeseca, u koju kaznu mu se uračunava vrijeme provedeno na zadržavanju kod
Uprave policije Ispostava Danilovgrad od 08.12.2009.godine do
09.12.2009.godine.
Sud okrivljenom R.M.u primjenom citiranih zakonskih odredbi te čl. 4, 5, 13,
15, 32, 42, 52, 53 i 54 KZ i čl.226, 229 i 374 ZKP-a izriče
USLOVNU OSUDU
Kojom mu utvrdjuje kaznu zatvora u trajanju od 3 (tri) mjeseca i istovremeno
određuje da se ista neće izvršiti ukoliko okrivljeni za vrijeme od 1 (jedne)
godine po pravosnažnosti presude ne učini novo krivično djelo.
Na osnovu čl.66 i 71 KZ okrivljenom DN. izriče se mjera bezbjednosti obavezno
liječenje narkomana koja će se izvršavati u ustanovi za izvršenje kazne ili u
odgovarajućoj zdravstvenoj ili drugoj specijalizovanoj ustanovi, dok bude
postojala potreba za liječenjem, ali ne duže od 3 godine, s tim što se vrijeme
provedeno u ustanovi za liječenje uračunava u kaznu zatvora.
Dužni su okrivljeni Lj.M., D.N. i R.M. da solidarno na ime troškova krivičnog
postupka uplate budžetu Crne Gore iznos od 434,50 eura, da okrivljeni Lj.M. na
ime troškova krivičnog postupka plati budžetu Crne Gore i iznos od 100,00
eura, da okrivljeni D.N. na ime troškova krivičnog postupka plati budžetu Crne
Gore i iznos od 237,50 eura, kao i da okrivljeni Lj.M., D.N. i R.M. po osnovu
sudskog paušala plate budžetu Crne Gore iznose od po 30,00 eura, a sve u roku
od 15 dana po pravosnažnosti presude.
II
Prema okrivljenima:
1. D. N., sa ličnim podacima kao u stavu I izreke presude.
2. I. M., Od oca, M. i majke A., rođene J., rođen .....godine u P.i, sa
mjestom prebivališta u P., ul. G. S. O., državljanin Crne Gore, pismen,
završio osnovnu školu, po zanimanju taksi vozač, oženjen, otac troje djece,
srednjeg imovnog stanja, osuđivan presudom Osnovnog suda u Titogradu
K.br.155/91 od 22.01.1992.godine, zbog krivičnih djela iz čl. 45 st.1 i čl.
208 st.1 KZ RCG na jedinstvenu kaznu zatvora u trajanju od 5 mjeseci i 15
dana, presudom Osnovnog suda u Titogradu K.br. 27/91 od 30.01.1992.godine,
zbog krivičnog djela iz čl. 153 st.1 tač. 1 KZ RCG na kaznu zatvora u trajanju
od 4 mjeseca i 15 dana, presudom Osnovnog suda u Podgorici K.br.96/8148 od
20.11.1998.godine, zbog krivičnog djela iz čl. 149 st.1 KZ RCG na kaznu
zatvora u trajanju od 3 mjeseca, presudom Višeg suda u Podgorici K.br.300/08
od 07.07.2009.godine, zbog krivičnog djela iz čl. 300 st.1 KZ na kaznu zatvora
u trajanju od 4 godine, presudom Osnovnog suda u Podgorici K.br.04/1334 od
18.11.2009.godine, zbog krivičnih djela iz čl. 413 st.1 tač.5 u vezi čl.412
st.2 u vezi st.1 KZ i čl. 375 st.3 u vezi st.1 KZ na jedinstvenu kaznu zatvora
u trajanju od 10 mjeseci, presudom Višeg suda u Podgorici K.br.78/10 od
13.12.2010.godine, zbog krivičnih djela iz čl.300 st.1 KZ i čl. 375 st.3 u
vezi st.2 u vezi st.1 KZ, na jedinstvenu kaznu zatvora u trajanju od 4 godine
i 5 mjeseci i presudom Osnovnog suda u Podgorici K.br.09/1420 od
18.11.2010.godine, zbog krivičnog djela iz čl. 221 st.1 KZ na 6 mjeseci
zatvora, uslovno na 2 godine.
Na osnovu čl.372 tač.1 ZKP-a
OPTUŽBA SE ODBIJA
Kojom je predstavljeno da su:
1. Okrivljeni D.N. u periodu od 20.11. do 07.12.2009.godine, u mjestu Spuž, u
Danilovgradu, oduzeo tuđu pokretnu stvar, vlasništvo oštećenog Ž.B., u namjeri
da njenim prisvajanjem sebi pribavi protivpravnu imovinsku korist na način što
je iskoristio nepažnju oštećenog i iz njegove porodične kuće oduzeo i
prisvojio sablju, vrijednosti 500,00 eura, i tako sebi pribavio protivpravnu
imovinsku korist.
- čime bi počinio krivično djelo krađa iz čl. 239 st.1 KZ.
2. Okrivljeni I.M. neutvrđenog dana druge polovine novembra 2009.godine, u
Podgorici, kupovao stvari za koje je znao da su pribavljene krivičnim djelom
krađe, na način što je, od okrivljenog D.N. kupio DVD uređaj marke "JVC" sa
zvučnicima, luster, tri lampe, bundu i tašnu od krzna, mrežu za dječiji
krevet, fen za kosu, presu za kosu marke "Roventa", mašinu za šišanje, peglu,
usisivač marke "Philips" i motornu šegu marke "Villager", za iznos od 40,00
eura.
- čime bi počinio krivično djelo prikrivanje iz čl. 256 st.1 KZ.
Na osnovu čl.230 st.1 ZKP-a, troškovi krivičnog postupka u ovom dijelu padaju
na teret budžetskih sredstava suda.
O b r a z l o ž e nj e
Optužnicom Osnovnog državnog tužilaštva Podgorica Kt.br.20/10 od 04.02.2011.
godine, stavljeno je na teret okrivljenima i to: Lj.M.u da je kao saizvršilac
počinio produženo krivično djelo teška krađa iz čl.240 st.1 tač.1 KZ u vezi
čl. 49 KZ, DN. da je kao saizvršilac počinio produženo krivično djelo teška
krađa iz čl.240 st.1 tač.1 KZ u vezi čl. 49 KZ, kao i da je počinio krivično
djelo krađa iz čl.239 st.1 KZ, Ž.B. da je počinio krivično djelo prikrivanje
iz čl. 256 st.1 KZ, R.M.u da je počinio krivično djelo prikrivanje iz čl. 256
st.1 KZ i I.M.u da je počinio krivično djelo prikrivanje iz čl.256 st.1 KZ.
Pravosnažnim rješenjem Osnovnog suda u Danilovgradu K.br.28/11 od
30.05.2012.godine, obustavljen je krivični postupak protiv okrivljenog Ž.B.,
zbog krivičnog djela prikrivanje iz čl. 256 st.1 KZ, usljed njegove smrti.
Zastupnik optužbe je u završnoj riječi odustao od optužbe protiv okrivljenog
D.N., zbog krivičnog djela krađa iz čl.239 st.1 KZ, kao i protiv okrivljenog
I.M., zbog krivičnog djela prikrivanje iz čl.256 st.1 KZ. Zatim je precizirao
činjenični opis krivičnog djela u stavu I tač.1 optužnice, tako što je u prvom
redu nakon riječi "dana" stavio riječi "u toku", u 2 redu poslije riječi
"Danilovgradu" stavio riječi "svjesni svoga djela čije su izvršenje htjeli i
znajući da je isto zabranjeno", u 4 redu umjesto riječi "su podesnim sredstvom
obili vrata kuće" stavio riječi "je okrivljeni D.N. upotrebom fizičke sile
odvalio prozor na kući", u istom redu nakon riječi "Jelene" stavio riječi
"nakon čega je zajedno sa okrivljenim Lj.M. ušao u kuću", u 8 redu brisao
riječi "zidne", u 9 redu brisao riječi "marke Chicco" i riječi "marke
Rowenta", u 10 redu prije riječi "peglu" brisao riječi "marke Philips" i nakon
riječi "peglu" dodao riječi "na paru". Dalje je precizirao činjenični opis
krivičnog djela iz stava I tač.2 dispozitiva optužnice i to tako što je u 2
redu nakon riječi "Podgorica" dodao riječi "svjesni svoga djela čije su
izvršenje htjeli i znajući da je isto zabranjeno", u 4 redu brisao riječi "u
iznosu od preko 150 eura", umjesto riječi "su" stavio riječi "je okrivljeni
D.N.", umjesto riječi "prozor" stavio riječ "otvor" i nakon riječi "kupatila"
stavio riječi "u izgradnji", u 5 redu umjesto riječi "ušli" stavio riječ
"ušao" i nakon riječi "Nade" stavio riječi "nakon čega je i okrivljeni Lj.M.
ušao u kuću" i u 7 redu brisao riječi "vrijednosti 133 eura", a u istom redu,
nakon riječi "goriva" dodao riječi "ukupne vrijednosti 158 eura". Pravna
kvalifikacija krivičnog djela iz stava I dispozitiva optužnice ostala je
neizmijenjena. Nakon toga je precizirao činjenični opis krivičnog djela iz
stava IV dispozitiva optužnice i to tako što je u prvom redu umjesto riječi
"druge polovine", stavio riječi "u toku" i nakon riječi "Podgorici" stavio
riječi "svjestan svoga djela čije je izvršenje htio i znajući da je isto
zabranjeno", u 4 redu brisao riječ "okrivljenog", u 6 redu, prije riječi
"Ivanoviću" brisao riječ "okrivljenom", u 8 redu brisao riječ "marke Rowenta",
a nakon riječi "peglu" dodao riječi "na paru" i u posljednjem redu umjesto
riječi "motornu šegu marke Villager", stavio riječ "sablju". Pravna
kvalifikacija krivičnog djela iz st. IV dispozitiva optužnice ostala je ista.
Predložio je da sud okrivljene Lj.M., D.N. i R.M. oglasi krivim za krivična
djela stavljena im na teret i da im izrekne kaznu propisanu zakonom za ta
krivična djela.
Okrivljeni Lj.M. u odbrani datoj u pretkrivičnom postupku na zapisniku o
saslušanju osumnjičenog Uprave policije Ispostava Danilovgrad Ku.br.88/09 od
08.12.2009.godine i u istražnom postupku u bitnom je naveo da je prije
otprilike mjesec dana negdje u večernjim satima došao njegov prijatelj D.N.,
koji mu je od ranije pričao da ima jedna kuća u mjestu Kula Lakića i da će
iznijeti stvari iz nje, a da će on preko svojih drugova da izvrši prodaju.
Jedne večeri D.N. mu je kazao da je ušao u navedenu kuću i da je iz nje prodao
veliki televizor sive boje, kućni bioskop i jednu bušilicu Ž.B. iz Spuža za
iznos od 50,00 eura. Tvrdi da mu je u toku vožnje D.N. kazao da nema nikakvih
problema za robu i da on jedino treba da je proda. Istakao je da su došli do
jedne kuće u mjestu Kula Lakića, da je D.N. ušao kroz otvorena vrata, za koja
mu je rekao da ih je ranije otvorio, i iznio crni televizor. Potom je on
kontaktirao M.R., koji je nastanjen u naselju Zlatica, i dogovorio se sa njim
da dođu kako bi isti kupio predmetni televizor. Po dogovoru su otišli i D.N.
je iznio televizor i sa M.m se dogovorio za prodaju. Nije mu poznato za koliko
novca je D.N. prodao televizor. Nakon 1-2 dana pozvao ga je D.N. i pitao ga je
da li može da zovne M.R., a vezano za kupovinu još neke robe. Pozvao je M.R. i
u razgovoru M. mu je kazao da njegov prijatelj dođe i donese robu. Poznato mu
je da je D.N., Rajković Miju prodao još neku robu, ali mu nije poznato za
koliki iznos. Dalje je naveo da se jednom prilikom sa D.N. vraćao iz
Podgorice, i to vozilom D.N. marke "Jugo", crvene boje. Dok su prolazili kroz
mjesto Pričelje, D.N. ga je pitao da li ima koga u jednoj kući, koja se
nalazila pored puta. Odgovorio je DN. da nema nikoga u toj kući, a D.N. je
predložio da iz te kuće iznesu nešto stvari, kako bi uzeli novac. Objasnio je
da su došli do ove kuće, da je D.N. ušao kroz jedan manji prozor, jer je bio
otvoren, da je D.N. zatim otvorio veći prozor i dogurao jedan bijeli frižider,
te da je on pomogao DN. da taj frižider iznesu i prenesu do vozila. Frižider
su prevezli do kućeB.Ž. koja se nalazi u mjestu Spuž. Kada su došli ispred
kućeB.Ž., on i D.N. su ga probudili i po ulasku u kuću su mu ponudili na
prodaju frižider marke "Neo". Tvrdi da je Ž.B. kupio ovaj frižider od njih za
iznos od 40,00 eura, da nije pitao ništa o porijeklu frižidera, te da su
dobijeni novac on i D.N. podijelili.
Okrivljeni Lj.M. u odbrani datoj na glavnom pretresu u bitnom je naveo da je
negdje prije 5 godina njega D.N. pozvao da pođe sa njim do kuće njegove kume
S.J., kako bi D.N. tamo nešto uzeo, a što mu je kuma ostavila. Zajedno sa D.N.
došao je do kuće S.J. i tom prilikom on i D.N. su ušli u kuću kroz ulazna
vrata. Ulazna vrata su bila otključana. Tvrdi da je D.N. uzeo jedan paket u
kojem su se nalazile neke stvari. Primijetio je da je u tom paketu bio fen,
neka bunda i još neke stvari. Negdje u istom ovom periodu on i D.N. su bili u
Podgorici i kada su se vraćali prošli su kroz mjesto Pričelje. Istakao je da
se D.N. vozilom zaustavio ispred jedne kuće, da je izašao iz vozila i kazao mu
da ide nešto da vidi. Sjeća se da je bio mrak. Vidio je da je D.N. ušao u kuću
kroz jedan mali prozor, te da je sa unutrašnje strane otvorio jedan veliki
prozor. Potom je D.N. dogurao jedan frižider do prozora, a zatim ga je pozvao
da mu pomogne da iznesu frižider. Prišao je i pomogao je DN. da frižider
odnesu do vozila. Objasnio je da su frižider smjestili u prtljažnik vozila, te
da su zatim pošli do kuće Ž.B., gdje je D.N. Ž.B. prodao frižider. Naveo je da
od prodaje frižidera nije uzimao novac. Dodao je da ga je sedam do deset dana
prije nego što je ulazio u kuću S.J. sa D.N., D.N. pozvao na mobilni telefon i
pitao ga da li ima prodaju za neki televizor. U tom razgovoru D.N. mu je kazao
da se radi o televizoru iz njegove kuće. Pozvao je R.M. na telefon, jer mu je
bilo poznato da R.M. nema televizor, i tom prilikom R.M.u je kazao da jedan
njegov drug prodaje televizor. Obzirom da je R.M. u tom razgovoru preko
telefona kazao da je zainteresovan za kupovinu televizora, poslije završenog
telefonskog razgovora sa R.M. DN. je dao broj telefona R.M.. Više mu ništa
nije poznato o tome. Naveo je i da ne poznaje I.M.. Upoznat na različitosti u
odnosu na odbranu datu u pretkrivičnom i istražnom postupku u bitnom je naveo
da je tačna njegova odbrana sa glavnog pretresa, da njegove riječi nijesu u
odbranama iz pretkrivičnog i istražnog postupka, te da su njegovi potpisi na
zapisniku o saslušanju osumnjičenog Ku.br. 88/09 od 08.12.2009.godine, na
zapisniku o saslušanju osumnjičenog Kri.br. 172/09 od 09.12.2009.godine i na
zapisniku o saslušanju osumnjičenog Ki.br. 6/10 18.02.2010.godine. Još je
dodao da nije pomagao okrivljenom DN. prilikom njegovog ulaska kroz prozor u
kuću koja se nalazila u mjestu Pričelje. U završnoj riječi je kazao da nije
ništa ukrao, a da je bio prisutan prilikom vršenja krađa kod oštećenih S.J. i
G.N..
Okrivljeni D.N. u odbrani datoj u pretkrivičnom postupku na zapisniku o
saslušanju osumnjičenog Uprave policije Ispostava Danilovgrad Ku.br.88/09 od
08.12.2009.godine u bitnom je naveo da je nastanjen u mjestu Kruščica-
Danilovgrad i da u neposrednoj blizini njegove kuće živi žena po imenu Schurch
Jelena, koja pored te kuće, ima još jednu kuću u mjestu Kula Lakića. Tvrdi da
je Schurch Jeleni pomagao da unosi neke stvari u kuću u mjestu Kula Lakića, a
koje su joj stigle iz inostranstva. Prije oko mjesec dana u večernjim satima
pošao je do svog prijatelja Lj.M., koji živi u mjestu Pričelje. Pojasnio je da
se sa njim ranije dogovorio da izvrše krađu iz kuće S.J., a koja se nalazi u
mjestu Kula Lakića. Istakao je da je sa svojim vozilom marke "Jugo" crvene
boje, došao za Lj.M., da su se odvezli do kuće S.J., da je jedan prozor na
kući bio poluotvoren, te da je provukao ruku i otvorio prozor. Tvrdi da su on
i Lj.M. ušli u kuću i iz iste iznijeli jedan veliki sivi televizor, kućni
bioskop sa zvučnicima sive boje i jednu bušilicu. Navedene stvari su odnijeli
doB.Ž. u Spuž i prodali su mu ih za 50,00 eura. Dobijeni novac su on i Lj.M.
podijelili i dogovorili su se da sjutradan ponovo uđu u ovu kuću, a ovo stoga
što mu je Lj.M. rekao da za druge stvari iz kuće ima čovjeka u Podgorici, koji
će ih kupiti. Naredne noći, on i Lj.M., pošli su njegovim vozilom, ponovo do
kuće S.J. u mjestu Kula Lakića. U kuću su ušli kroz prozor i iz kuće su
otuđili jedan paket u kojem su se nalazile: bunda, tašna od krzna, neke lampe,
pegla i bušilica. Pojasnio je da su iz kuće tada uzeli i televizor marke
"Grunding", kućni bioskop sa zvučnicima, DVD bez zvučnika, usisivač i još
nekih sitnica. Nakon što je Lj.M. kontaktirao nekog momka u Podgorici, pošli
su do mjesta Zlatica, gdje su momku po imenu M. prodali televizor marke
"Grunding" za 15,00 eura, a ostale stvari su prodali M.vom prijatelju M., kod
kojeg ih je M. uputio za iznos od 40,00 eura. Dodao je da su dobijeni novac
podijelili. Dalje je naveo da ga je prije 20-ak dana pozvao Lj.M. i kazao mu
da u njegovom komšiluku, u mjestu Pričelje ima jedna kuća u kojoj se nalazi
frižider koji bi mogli da ukradu i prodaju Ž.B.. U večernjih časovima svojim
vozilom marke "Jugo" došao je do Lj.M. i zatim su njih dvojica pošli do ove
kuće. Kada su prišli kući, Lj.M. mu je kazao da je već ulazio u ovu kuću i da
je iznio frižider marke "Neo". Tvrdi da su frižider utovarili u vozilo i isti
prodali B.Ž. u Spužu, za iznos od 40,00 eura, te da su dobijeni novac
podijelili. Još je dodao da je prije 7-8 dana pošao do Ž.B. u Spuž, da je
iskoristio njegovu nepažnju i ukrao mu starinsku sablju koju je prodao M.,
objašnjavajući prethodno M. da se radi o sablji njegovog đeda, te da ista nije
ukradena.
Okrivljeni D.N. u odbrani datoj u istražnom postupku na zapisniku o saslušanju
osumnjičenog Kri.br. 172/09 od 09.12.2009.godine u bitnom je ponovio odbranu
datu u pretkrivičnom postupku.
Okrivljeni D.N. u odbrani u istražnom postupku na zapisniku o saslušanju
osumnjičenog Ki.br. 6/2010 od 09.04.2010.godine u bitnom je naveo da u
cjelosti priznaje izvršenje krivičnih djela koja mu se stavljaju na teret
zahtjevom za sprovođenje istrage, a koja se odnose na prisvajanje stvari iz
kuće S.J. i Ž.B.. Istakao je da ne priznaje izvršenje krivičnog djela
učinjenog na štetu G.N..
Okrivljeni D.N. u odbrani datoj u istražnom postupku na zapisniku o saslušanju
osumnjičenog Ki.br. 6/10 od 25.11.2010.godine je dodao da je stvari koje su
otuđene zajedno sa Lj.M.om odnio za Podgoricu, u naselje Zlatica, kod
izvjesnog Mija, da su zajedno sa M.m otišli kod drugog momka koji takođe živi
u istom naselju, te da su tom momku prodali dva televizora, dva DVD i još neke
sitnice. Pojasnio je da su on i Lj.M. kazali Miju da su stvari ukradene, a ne
zna da li je to rečeno ovom drugom momku. Dodao je da nije učestvovao u krađi
frižidera kojeg je Lj.M. prodao Ž.B., da nije znao da je taj frižider ukraden,
da je samo Lj.M. povezao vozilom do Žarića, a da ne zna da li je Ž.B. znao da
li je frižider ukraden.
Okrivljeni D.N. u odbrani datoj na glavnom pretresu u bitnom je naveo da
priznaje izvršenje krivičnog djela opisanog pod st.I tač.1 optužnice, da je
kriv, te da je tačno je da su on i Lj.M. u toku prve polovine novembra
2009.godine, u mjestu Kula Lakića u Danilovgradu, po prethodnom dogovoru i
zajedno obijanjem oduzeli tuđe pokretne stvari u namjeri da prisvajanjem tih
stvari sebi pribave protiv-pravnu imovinsku korist. Tvrdi da su to učinili na
način što je on upotrebom fizičke sile otvorio prozor na spavaćoj sobi kuće
S.J., a zatim ušao kroz taj prozor u kuću, nakon čega je iz unutrašnjosti kuće
otvorio balkonska vrata da bi zatim on i Lj.M. oduzeli i prisvojili TV uređaj
marke "Tomson", kućni bioskop sa zvučnicima marke "standard", dva daljinska
upravljača i električnu bušilicu marke "einhell". Istakao je da su sljedećeg
dana on i Lj.M. iz iste ove kuće oduzeli i prisvojili TV uređaj marke
"Grunding", DVD marke "JVC" sa zvučnicima, luster, tri lampe, bundu, tašnu od
krzna, mrežu za dječji krevet, fen za kosu, presu za kosu, mašinu za šišanje,
peglu i usisivač. Oba puta stvari su utovarili u njegovo vozilo marke "Jugo" i
sa tako oduzetim stvarima su napuštali lice mjesta. Prihvatio je i i da su
oduzimanjem i prisvajanjem navedenih stvari pribavili protivpravnu imovinsku
korist u iznosu od 595,75 eura. Po predočavanju foto-dokumentacije kuće
oštećene S.J. naveo je da je upotrebom fizičke sile otvorio prozor koji se
nalazi lijevo gledano od ulaznih vrata kuće. Pojasnio je da se ovaj prozor
nalazio na visini, od oko 176 cm. Dalje je naveo da nije počinio krivično
djelo opisano u st.I tač.2 optužnice. Tvrdi da je 2-3 dana poslije krađe, koju
su on i Lj.M. izvršili iz kuće S.J., otišao kod Lj.M. u mjesto Pričelje. Kada
je odnosnom prilikom došao kod Lj.M., isti je u njegovo vozilo utovario jedan
frižider, za koji mu je tada kazao da ga je ukrao. Taj frižider on i Lj.M. su
prodali Ž.B.. Dozvolio je mogućnost da je neke stvari, koje je zajedno sa
Lj.M.om ukrao iz kuće S.J., kasnije prodao Ž.B.. Izjašnjavajući se u odnosu na
krivično djelo iz st.II optužnice naveo je da je njemu Ž.B. dugovao neki
novac, da je u tom periodu, kako mu se to stavlja na teret, otišao kući kod
Ž.B. u mjesto Spuž, te da je iskorišćavajući nepažnju Ž.B. iz njegove kuće
oduzeo i prisvojio starinsku sablju. Sablju je uzeo na način što je bacio kroz
prozor, a zatim je kada je krenuo kući uzeo. Objasnio je da je to učinio iz
razloga što je bio ubijeđen da mu Ž.B. ne bi dao sablju na ime kompenzacije za
novac koji mi je dugovao. Dodao je da su se on i Lj.M. povezali sa R.M.om i to
preko Lj.M., da su zajedno on i Lj.M. odmah poslije krađe kod S.J., otišli u
Podgoricu u Murtovinu kod R.M., te da je on R.M.u prodao TV uređaj marke
"Grunding" za oko 20-ak eura. Istakao je da je prethodno R.M.u kazao da se
radi o stvari koja je ukradena. Sjeća se da je tom prilikom R.M. pristao da
njega i Lj.M. poveže sa I.M.om, kako bi on i Lj.M., I.M.u prodali ostale
stvari koje su ukrali iz kuće S.J.. Tvrdi da je R.M.u rečeno da su i te stvari
ukradene. On i R.M. su pošli do kuće I.M. dok je Lj.M. ostao da ih čeka u
vozilu. Tom prilikom on je sa I.M.om dogovorio prodaju stvari koje su on i
Lj.M. ukrali iz kuće S.C.i te stvari mu je prodao. Objasnio je da se kuća I.M.
nalazila u Podgorici, u Murtovini, blizu kuće R.M.. Naveo je i da I.M.u nije
kazao da su stvari, koje mu je prodao ukradene, a ne zna da li je I.M.u što na
tu temu rekao R.M., koji je bio upoznat sa porijeklom stvari. Još je dodao da
ga I.M. nije pitao odakle mu stvari, da je I.M.u sve stvari prodao za iznos od
40-60 eura, te da mu je zajedno sa ovim stvarima prodao i sablju koju je
prethodno oduzeo iz kuće Ž.B.. Upoznat na različitosti u odnosu na odbranu
datu u pretkrivičnom postupku na zapisniku o saslušanju osumnjičenog
Ku.br.88/09 od 08.12.2009.godine i odbranu datu u istražnom postupku na
zapisniku o saslušanju osumnjičenog Kri. br.172/09 od 09.12.2009. godine, u
bitnom je naveo da je tačna odbrana koju je dao u policiji i prvi put kada je
saslušavan kod istražnog sudije, tj. da je njemu Lj.M. kazao da je iz jedne
kuće u mjestu Pričelje ukrao jedan frižider, da je kada su on i Lj.M. došli do
te kuće frižider već bio iznijet, da su on i Lj.M. frižider utovarili u
njegovo vozilo marke "Jugo" i isti prodali Ž.B.. Pojasnio je da su novac od
prodaje frižidera on i Ljumović zajedno potrošili, te da ne zna da je od njega
policija oduzela bilo kakvu pumpu za pneumatike. Istakao je da je sve navedeno
činio zbog toga da bi pribavio novac za kupovinu narkotika, da je u to vrijeme
bio zavisnik, da je uzimao heroin u količini od 5 gr. dnevno, i to
introvenozno, te da je liječen u Javnoj ustanovi za liječenje bolesti
zavisnosti u Podgorici-Kakaricka Gora. Izjašnjavajući se na odbranu
okrivljenog R.M. kazao je da on inače nije poznavao R.M. i da je sa Lj.M.om
došao kod R.M., jer drugačije ne bi mogao doći do njegove kuće. U završnoj
riječi je kazao da se kaje zbog učinjenog i da nije počinio krivično djelo
stavljeno mu na teret stavom I tač.2 optužnice.
Okrivljeni R.M. u odbranama datim u pretkrivičnom postupku na zapisniku o
saslušanju osumnjičenog Uprave policije Ispostava Danilovgrad Ku.br. 88/09 od
07.12.2009.godine, istražnom postupku i na glavnom pretresu u bitnom je naveo
da je mjesec dana prije saslušanja u pretkrivičnom postupku njega pozvao
Lj.M., kojeg poznaje od ranije, te da ga je u tom telefonskom razgovoru Lj.M.
pitao da li bi kupio neke stvari, a između ostalog i jedan TV prijemnik. Tom
prilikom kazao je Lj.M.u da je zainteresovan za kupovinu televizora, pa kada
je pitao Lj.M. za visinu cijene, Lj.M. mu je odgovorio da će to biti jeftino.
Poslije 3-4 sata od ovog razgovora došao je momak sa vozilom marke "Jugo",
crvene boje i donio mu je televizor marke "Grunding". Televizor je platio
15,00 eura. Objasnio je da je ovaj momak bio iz Danilovgrada, omanjeg rasta,
mršav, te da se radilo o prijatelju Lj.M.. Dalje je naveo, da je poslije 2-3
dana, ponovo imao poziv od Lj.M., da mu je Lj.M. ponudio neke mnogo vrijednije
stvari na prodaju, da je Lj.M.u kazao da će ga nazvati, da je zatim pozvao
I.M., zvanog M., i pitao ga da li je zainteresovan za kupovinu, te da mu je
I.M. odgovorio da mu se donesu stvari da ih pogleda. Nakon toga pozvao je
Lj.M. i kazao mu je da je njegov prijatelj zainteresovan da pogleda robu.
Poslije par sati, došao je isti onaj momak koji mu je prodao televizor i donio
je nešto garderobe, DVD, luster, lampe, usisivač, bundu, tašnu i drugo. Sa
vozilom ovog momka, marke "Jugo", crvene boje, pošli su do M.a i navedenu robu
su unijeli u kuću, tj. dnevnu sobu. Istakao je da su se M. i ovaj momak
dogovorili da se za neki mali novčani iznos kupi dio predmeta, a jedan paket u
kojem su se nalazili steznici, obuća i nešto robe su vratili u vozilo. Po
izvršenoj prodaji, ovaj momak je njega odvezao do njegove kuće. Dodao je da
nije sumnjao da su televizor i ostale stvari ukradene. Na glavnom pretresu je
kazao da je okrivljeni D.N. bio ovaj momak koji mu je prodao televizor i sa
kojim je nakon toga išao kod I.M., da D.N. nije pitao odakle mu televizor, da
mu D.N. o porijeklu televizora nije ništa govorio, da se ne sjeća da li je
I.M., što pitao D.N. o porijeklu stvari koje je kupio, te da ne zna da li je
D.N. što govorio o porijeklju stvari I.M.u. Potvrdio je da je 10-15 dana
poslije kupovine televizora, jedan policijski inspektor od njega oduzeo
televizor. Izjašnjavajući se na odbranu okrivljenog D.N., naveo je da ne može
da se sjeti da li mu je okrivljeni D.N. kazao da je televizor ukraden i da su
ukradene stvari, koje je D.N. prodao I.M.u, da ne može da se sjeti, da li je
Lj.M. bio sa D.N. u momentu kada mu je D.N. prodao televizor, te da ne može da
se sjeti, ni da li je Lj.M. bio sa njim i D.N. kod I.M., kada je I.M. kupio
nešto stvari od D.N..
Okrivljeni I.M. u odbranama datim u pretkrivičnom postupku na zapisniku o
saslušanju osumnjičenog Uprave policije Ispostava Danilovgrad Ku.br. 88/09 od
07.12.2009.godine, istražnom postupku i na glavnom pretresu u bitnom je naveo
da ga je 20-ak dana prije njegovog saslušanja u pretkrivičnom postupku pozvao
komšija R.M., zvani M., i kazao mu da ga je zvao neki njegov prijatelj iz
Danilovgrada, a koji ima neku robu na prodaju. Rekao je R.M.u da dođu kod
njega kući kako bi pogledao stvari i vidio o čemu se radi. Nakon par sati,
R.M. je došao sa jednim momkom, koji je upravljao vozilom marke "Jugo", crvene
boje. Sjeća se da su iznijeli jedan veći paket, koji su unijeli u njegovu
kuću, odnosno u dnevnu sobu. Po natpisu na paketu i po tehničkim uređajima,
tačnije "buksni", zaključio je da je tehnika iz inostranstva. To je bio jedan
od razloga, zbog kojeg je smatrao da roba nije ukradena. Potvrdio je da je
kupio DVD marke "JVC" sa zvučnicima, jednu lampu, dvije plafonjerke, bundu od
krzna, tašnu od krzna, usisivač i peglu za iznos od oko 40,00-50,00 eura.
Dodao je da je kasnije saznao da je ovaj momak koji je njemu prodao stvari
D.N., te da mu je D.N. kazao da su predmetne stvari iz inostranstva i da
nijesu ukradene. Na glavnom pretresu je pojasnio da prilikom kupovine stvari
od D.N., Lj.M. nije dolazio kod njega, a ne zna da li je nekog bilo u vozilu
sa kojim su došli D.N. i R.M., jer je bila noć. Istakao je i da je zbog
bolesti zavisnosti od upotrebe opojnih droga liječen u Kotoru.
Sud je na glavnom pretresu u dokaznom postupku pročitao odbranu okrivljenog
Ž.B. iz pretkrivičnog postupka sa zapisnika o saslušanju osumnjičenog Uprave
policije Ispostava Danilovgrad Ku.br.88/09 od 07.12.2009.godine, odbranu
okrivljenog Ž.B. iz istražnog postupka sa zapisnika o saslušanju osumnjičenog
Ki.br.6/10 od 18.02.2010.godine, odbranu okrivljenog Ž.B. iz istražnog
postupka sa zapisnika o saslušanju osumnjičenog Ki.br. 6/10 od
01.12.2010.godine, saslušao svjedoka-oštećenu G.N., saslušao svjedoka-oštećenu
S.J., pročitao zapisnik o uviđaju Uprave policije PJ Podgorica Pu.br.2473/2009
od 23.11.2009.godine, pročitao potvrdu o privremeno oduzetim predmetima Uprave
policije Ispostava Danilovgrad br. Sl/09 od 02.12.2009.godine, izdatu na ime
Ž.B., pročitao potvrdu o privremeno oduzetim predmetima Uprave policije
Ispostava Danilovgrad br. Sl/09 od 02.12.2009.godine, izdatu na ime Ž.B.,
pročitao potvrdu o vraćanju predmeta Uprave policije Ispostava Danilovgrad od
07.12.2009.godine, izdatu na ime Ž.B., pročitao potvrdu o privremeno oduzetim
predmetima Uprave policije Ispostava Danilovgrad br. Sl/09 od
07.12.2009.godine, izdatu na ime okrivljenog R.M., pročitao potvrdu o
privremeno oduzetim predmetima Uprave policije Ispostava Danilovgrad br. Sl/09
od 07.12.2009.godine, izdatu na ime okrivljenog I.M., pročitao potvrdu o
privremeno oduzetim predmetima Uprave policije Ispostava Danilovgrad br. Sl/09
od 07.12.2009.godine, izdatu na ime okrivljenog I.M., a koja se odnosi na
sablju, pročitao potvrdu o privremeno oduzetim predmetima Uprave policije
Ispostava Danilovgrad br. Sl/09 od 08.12.2009.godine, izdatu na ime
okrivljenog D.N., pročitao potvrdu o vraćenim predmetima Uprave policije
Ispostava Danilovgrad od 14.12.2009.godine, izdatu na ime oštećene G.N.,
pročitao potvrdu o vraćenim predmetima Uprave policije Ispostava Danilovgrad
od 14.12.2009.godine, izdatu na ime oštećene S.J., izvršio uvid u foto-
dokumentaciju Uprave policije br. 50-04-240/09-269 od 18.11.2009.godine,
pročitao nalaz i mišljenje vještaka ekonomsko-finansijske struke dip.ecc. dr
S.P. od 05.07.2010.godine, dopunu nalaza i mišljena vještaka ekonomsko-
finansijske struke dip.ecc. dr S.P. Ki.br. 6/10 od 21.01.2011. godine, dopunu
nalaza i mišljenja vještaka ekonomsko-finansijske struke dip.ecc. dr S.P.
Ki.br. 28/11od 20.05.2013. godine i saslušao ovog vještaka, izvršio uvid u
izvještaj ljekara specijaliste KC CG br.protokola 2912 od 29.10.2009.godine,
izdat na ime okrivljenog I.M., izvršio uvid u uput u radiološku službu i
izvještaj ljekara radiologa br. protokola 10718 od 01.09.2009.godine, izdat na
ime okrivljenog I.M., izvršio uvid u izvještaj ljekara specijaliste KC CG od
30.05.2006.godine, izdat na ime okrivljenog I.M., izvršio uvid u istoriju
bolesti ZU Specijalna bolnica za psihijatriju u Kotoru, matični br. 9807, za
okrivljenog I.M., izvršio uvid u izvještaj ljekara specijaliste Doma zdravlja
Konik br.protokola 2330 od 03.12.2009.godine, izdat na ime okrivljenog I.M.,
izvršio uvid u izvještaj ljekara specijaliste KC CG br.protokola 920 od
22.09.2009.godine, izdat na ime okrivljenog I.M., izvršio uvid u nalaz
specijaliste interniste od 11.02.2011.godine, izdat na ime okrivljenog I.M.,
izvršio uvid u izvještaj JU za smještaj, rehabilitaciju i resocijalizaciju
korisnika psihoaktivnih supstanci od 02.11.2012.godine, izdat na ime
okrivljenog D.N., pročitao nalaz i mišljenje vještaka psihijatra dr Ž.G. K.br.
28/11 od 30.04.2013.godine, a koji se odnosi na okrivljenog I.M., pročitao
nalaz i mišljenje vještaka psihijatra dr Ž.G. K.br. 28/11 od
30.04.2013.godine, a koji se odnosi na okrivljenog D.N., pročitao izvod iz
kaznene evidencije Uprave policije PJ Podgorica br. 11-245/11-11079/2-1804 od
04.05.2011.godine izdat na ime okrivljenog Lj.M., pročitao izvod iz kaznene
evidencije Uprave policije PJ Podgorica br. 11-245/11-11079/2-1804 od
04.05.2011.godine izdat na ime okrivljenog D.N., pročitao izvod iz kaznene
evidencije Uprave policije PJ Podgorica br. 11-245/11-11079/2-1804 od
04.05.2011.godine izdat na ime okrivljenog R.M. i pročitao izvod iz kaznene
evidencije Uprave policije PJ Podgorica br. 11-245/11-11079/2-1804 od
04.05.2011.godine izdat na ime okrivljenog I.M..
Okrivljeni Ž.B. u odbranama datim u pretkrivičnom postupku na zapisniku o
saslušanju osumnjičenog Uprave policije Ispostava Danilovgrad Ku.br.88/09 od
07.12.2009.godine, u istražnom postupku na zapisniku o saslušanju osumnjičenog
Ki.br.6/10 od 18.02.2010.godine i u istražnom postupku na zapisniku o
saslušanju osumnjičenog Ki.br. 6/10 od 01.12.2010.godine, u bitnom je naveo da
su 20-ak dana prije njegovog saslušanja u pretkrivičnom postupku, u večernjim
časovima, kod njega kući u Spuž došli Lj.M. i D.N.. Nakon kraćeg razgovora
ponudili su mu da kupi od njih jedan frižider, koji se nalazio u prtljažniku
vozila D.N.. Tvrdi da je ovaj frižider kupio od Ljumovića i Dašića za iznos od
40,00 eura. Dalje je naveo da su 15-ak dana prije njegovog saslušanja u
pretkrivičnom postupku, negdje oko 21,00 sati, kod njega kući u Spuž došli
D.N. i Lj.M.. Istakao je da su mu njih dvojica ponudili da kupi televizor,
kućni bioskop i električnu bušilicu za iznos od 70,00 eura. Pristao je na
kupovinu tih stvari po ponuđenoj cijeni i kazao im je da donesu stvari.
Poslije pola sata Ljumović i Dašić su mu donijeli televizor marke "Tomson",
kućni bioskop sa zvučnicima marke "Standard" i električnu bušilicu marke
"Einhell", a on je njima dao 70,00 eura. Napomenuo je da mu je D.N. kazao da
mu je te stvari poklonila neka kuma iz Švajcarske.
Svjedok-oštećena G.N. u iskazu datom u istražnom postupku i na glavnom
pretresu u bitnom je navela da posjeduje stambeni objekat u mjestu Pričelje,
te da je tokom novembra mjeseca 2009.godine ustanovila da joj iz kuće
nedostaje frižider marke "Neo", koji je u vrijeme krađe bio star 2 godine,
pumpa za pneumatike, koja je u vrijeme krađe bila stara 5 godina i 20 litara
goriva. Pretpostavlja da je ulazak u kuću izvršen kroz otvor na kupatilu, gdje
nije bilo prozora, a koji se nalazio gledano sa spoljašnje strane kuće, na
visini od oko 270 cm. Istakla je i da je vidjela da je bio otvoren i veliki
prozor od spavaće sobe, a da pretpostavlja da su kroz taj prozor iznijete
predmetne stvari. Dodala je da joj je vraćen frižider i pumpa za pneumatike, a
da joj nije vraćeno 20 litara goriva. Nije se pridružila krivičnom gonjenju
protiv okrivljenih i nije postavila imovinsko-pravni zahtjev.
Svjedok-oštećena S.C.u iskazu datom u istražnom postupku i na glavnom pretresu
u bitnom je navela da je tokom oktobra mjeseca 2009.godine, njoj stigao
namještaj, koji joj je poslala kćerka iz Švajcarske. Tvrdi da su joj D.N. i
njegov otac pomogli da ove stvari smjesti u kuću, koja se nalazi u mjestu Kula
Lakića. Za obavljeni rad ona im je izvršila plaćanje. Nakon nekoliko dana kada
se vratila sa službenog puta, vidjela je da je kuća obijena i da je iz kuće
odnijet televizor marke "Tomson", kućni bioskop sa zvučnicima marke
"Standard", 2 daljinska upravljača, bušilica marke "Einhell", televizor marke
"Grunding", DVD sa zvučnicima, luster, 3 lampe, bunda i tašna od krzna, mreža
za dječji krevet, fen za kosu, presa za kosu, mašina za šišanje, pegla i
usisivač. Dodala je da joj je policija od ukradenih stvari vratila sve ono što
je navedeno u potvrdi o vraćanju. Nije se pridružila krivičnom gonjenju protiv
okrivljenih i nije postavila imovinsko-pravni zahtjev.
Iz zapisnika o uviđaju Uprave policije PJ Podgorica Pu.br.2473/2009 od
23.11.2009.godine, utvrđuje se da je lice mjesta kuća oštećene G.N., koja se
nalazi u mjestu Pričelje - Donje Šume, koje pripada području opštine
Podgorica, da je u toku noći 13/14.11.2009.godine, NN izvršilac ili više njih
uskočio kroz otvor od kupatila u izgradnji, koji se nalazio na visini od 270
cm, i na taj način dospio unutar kuće odakle je prisvojio frižider marke
"Neo", pumpu za pneumatike i 20 litara goriva. Pregledom ulaznih vrata kao i
ostalih prozora na kući nijesu zatečeni tragovi nasilnog otvaranja, a na
dijelu kuće sa zapadne strane otvoren je prozor dimenzija 120x120cm. U dijelu
dnevne sobe i trpezarije zatećena je premetačina.
Iz potvrde o privremeno oduzetim predmetima Uprave policije Ispostava
Danilovgrad br. Sl/09 od 02.12.2009.godine, izdate na ime Ž.B., utvrđuje se da
su od Ž.B. oduzeti TV uređaj marke "Tomson", kućni bioskop sa zvučnicima marke
"Standard", dva daljinska upravljača i električna bušilica marke "Einhell".
Iz potvrde o privremeno oduzetim predmetima Uprave policije Ispostava
Danilovgrad br. Sl/09 od 02.12.2009.godine, izdate na ime Ž.B., utvrđuje se da
je od Ž.B. oduzet frižider marke "Neo".
Iz potvrde o vraćanju predmeta Uprave policije Ispostava Danilovgrad od
07.12.2009.godine, izdate na ime Ž.B., utvrđuje se da je Ž.B. vraćena jedna
starinska sablja iz 1905. godine.
Iz potvrde o privremeno oduzetim predmetima Uprave policije Ispostava
Danilovgrad br. Sl/09 od 07.12.2009.godine, izdate na ime okrivljenog R.M.,
utvrđuje se da je od okrivljenog Rajkovič Miodraga oduzet TV uređaj marke
"Grunding".
Iz potvrde o privremeno oduzetim predmetima Uprave policije Ispostava
Danilovgrad br. Sl/09 od 07.12.2009.godine, izdate na ime okrivljenog I.M.,
utvrđuje se da su od okrivljenog I.M. oduzeti DVD marke "JVC" sa zvučnicima,
luster, tri lampe, bunda i tašna od krzna, mreža za dječiji krevet, fen za
kosu, presa za kosu, mašina za šišanje, pegla na paru i usisivač marke
"Philips".
Iz potvrde o privremeno oduzetim predmetima Uprave policije Ispostava
Danilovgrad br. Sl/09 od 07.12.2009.godine, izdate na ime okrivljenog I.M., a
koja se odnosi na sablju, utvrđuje se da je od okrivljenog I.M. oduzeta jedna
starinska sablja iz 1905. godine.
Iz potvrde o privremeno oduzetim predmetima Uprave policije Ispostava
Danilovgrad br. Sl/09 od 08.12.2009.godine, izdate na ime okrivljenog D.N.,
utvrđuje se da je od okrivljenog D.N. oduzeta pumpa za pneumatike.
Iz potvrde o vraćenim predmetima Uprave policije Ispostava Danilovgrad od
14.12.2009.godine, izdate na ime oštećene G.N., utvrđuje se da su oštećenoj
Gagović Nadi vraćeni frižider marke "Neo" i pumpa za pneumatike.
Iz potvrde o vraćenim predmetima Uprave policije Ispostava Danilovgrad od
14.12.2009.godine, izdate na ime oštećene S.J., utvrđuje se da su oštećenoj
Schurch Jeleni vraćeni TV uređaj marke "Grunding", TV uređaj marke "Tomson",
kućni bioskop sa zvučnicima marke "Standard", dva daljinska upravljača,
električna bušilica marke "Einhell", DVD marke "JVC" sa zvučnicima, luster,
tri lampe, bunda i tašna od krzna, mreža za dječiji krevet, fen za kosu, presa
za kosu, mašina za šišanje, pegla na paru i usisivač marke "Philips".
U foto-dokumentaciji Uprave policije br. 50-04-240/09-269 od 18.11.2009.godine
nalaze se fotografije na kojima su predstavljeni izgled kuće oštećene S.J. u
mjestu Kula Lakića, balkonskih vrata, hodnika gledano iz pravca ulaznih vrata,
spavaćih soba, dnevnog boravka i trpezarije.
Iz nalaza i mišljenja vještaka ekonomsko-finansijske struke dip.ecc. dr S.P.
od 05.07.2010.godine, dopune nalaza i mišljena vještaka ekonomsko-finansijske
struke dip.ecc. dr S.P. Ki.br. 6/10 od 21.01.2011. godine, dopune nalaza i
mišljenja vještaka ekonomsko-finansijske struke dip.ecc. dr S.P. Ki.br.
28/11od 20.05.2013. godine i saslušanja ovog vještaka, utvrđuje se da
vrijednost TV uređaja marke "Tomson" (50,00 eura), kućnog bioskopa sa
zvučnicima marke "Standard" (65,00 eura), dva daljinska upravljača (10,00
eura), električne bušilice marke "Einhell" (11,25 eura), TV uređaja marke
"Grunding"(50,00 eura), DVD-a marke "JVC" sa zvučnicima (24,00 eura), lustera
(18,00 eura), tri lampe (31,50 eura), bunde i tašne od krzna (bunda 200 eura i
tašna 30,00 eura), mreže za dječiji krevet (15,00 eura), fena za kosu (15,00
eura), prese za kosu (17,00 eura), mašine za šišanje (13,50 eura), pegle na
paru (19,00 eura) i usisivača marke "Philips"(26,50 eura), oduzetih od
oštećene S.J., na dan izvršenja krivičnog djela ukupno iznosi 595,75 eura, da
vrijednost frižidera marke "Neo"(133,00 eura), pumpe za pneumatike (5,00 eura)
i 20 litara najjeftinijeg goriva (20,00 eura), oduzetih od oštećene G.N., na
dan izvršenja krivičnog djela ukupno iznosi 158,00 eura, te da vrijednost
predmetne sablje (iz 1905. godine), na dan izvršenja krivičnog djela iznosi
150,00 eura
Sud je cijenio nalaz i mišljenje ovog vještaka, pa je isti prihvatio kao
jasan, stručan i objektivan i dat prema pravilima struke i nauke.
Iz nalaza i mišljenje vještaka psihijatra dr Ž.G. K.br. 28/11 od
30.04.2013.godine, a koji se odnosi na okrivljenog I.M., izvještaja ljekara
specijaliste KC CG br.protokola 2912 od 29.10.2009.godine, izdatog na ime
okrivljenog I.M., uputa u radiološku službu i izvještaja ljekara radiologa br.
protokola 10718 od 01.09.2009.godine, izdatog na ime okrivljenog I.M.,
izvještaja ljekara specijaliste KC CG od 30.05.2006.godine, izdatog na ime
okrivljenog I.M., istorije bolesti ZU Specijalna bolnica za psihijatriju u
Kotoru, matični br. 9807, za okrivljenog I.M., izvještaja ljekara specijaliste
Doma zdravlja Konik br.protokola 2330 od 03.12.2009.godine, izdatog na ime
okrivljenog I.M., izvještaja ljekara specijaliste KC CG br.protokola 920 od
22.09.2009.godine, izdatog na ime okrivljenog I.M. i nalaza specijaliste
interniste od 11.02.2011.godine, izdatog na ime okrivljenog I.M., utvrđuje se
da je okrivljeni I.M. osoba prosječnih intelektualnih sposobnosti, sa
razvijenom toksikomanskom zavisnošću (psihička i fizička) u prošlosti prema
različitim psihoaktivnim supstancama (alkoholu, aktuelno prisutna zavisnost o
heroinu i kokainu). U vrijeme izvršenja krivičnog djela bila je prisutna
zavisnost okrivljenog I.M. o heroinu. Sposobnosti shvatanja značaja djela kao
i mogućnosti upravljanja svojim postupcima u vrijeme izvršenja krivičnog djela
kod okrivljenog I.M. su bile očuvane. Ukoliko se okrivljeni I.M. ne podvrgne
liječenju od zavisnosti o heroinu to postoji društvena opasnost od vršenja
sličnih ili težih krivičnih djela u budućnosti. Obzirom da je okrivljeni I.M.
zavisnik o upotrebi psihoaktivnih supstanci (zavisnost o heroinu) mišljenja je
da sa medicinske strane treba primijeniti mjeru bezbjednosti obaveznog
liječenja od narkomanije.
Iz nalaza i mišljenje vještaka psihijatra dr Ž.G. K.br. 28/11 od
30.04.2013.godine, a koji se odnosi na okrivljenog D.N., i izvještaja JU za
smještaj, rehabilitaciju i resocijalizaciju korisnika psihoaktivnih supstanci
od 02.11.2012.godine, izdatog na ime okrivljenog D.N., utvrđuje se da je
okrivljeni D.N. osoba prosječnih intelektualnih sposobnosti, sa razvijenom
toksikomanskom zavisnošću (psihička i fizička) u prošlosti prema različitim
psihoaktivnim supstancama (marihuana, aktuelno prisutna zavisnost o heroinu).
U vrijeme izvršenja krivičnog djela bila je prisutna zavisnost okrivljenog
D.N. o heroinu. Sposobnosti shvatanja značaja djela kao i mogućnosti
upravljanja svojim postupcima u vrijeme izvršenja krivičnog djela kod
okrivljenog D.N. su bile očuvane. Ukoliko se okrivljeni D.N. ne podvrgne
liječenju od zavisnosti o heroinu to postoji društvena opasnost od vršenja
sličnih ili težih krivičnih djela u budućnosti. Obzirom da je okrivljeni D.N.
zavisnik o upotrebi psihoaktivnih supstanci (zavisnost o heroinu) mišljenja je
da sa medicinske strane treba primijeniti mjeru bezbjednosti obaveznog
liječenja od narkomanije.
Sud je cijenio nalaze i mišljenja ovog vještaka, pa je iste prihvatio kao
jasne, stručne i objektivne i date prema pravilima struke i nauke.
Iz izvoda iz kaznene evidencije Uprave policije PJ Podgorica br.
11-245/11-11079/2-1804 od 04.05.2011.godine, izdatog na ime okrivljenog Lj.M.,
utvrđuje se da je isti osuđivan presudom Višeg suda u Podgorici K.br. 223/06
od 22.03.2007.godine, zbog krivičnih djela iz čl. 300 st.3 u vezi st.1 KZ i
301 st.1 KZ na jedinstvenu kaznu zatvora u trajanju od 1 godine i 8 mjeseci.
Iz izvoda iz kaznene evidencije Uprave policije PJ Podgorica br.
11-245/11-11079/2-1804 od 04.05.2011.godine, izdatog na ime okrivljenog D.N.,
utvrđuje se da je isti osuđivan presudom Osnovnog suda u Plavu K.br.127/07 od
18.07.2008.godine zbog krivičnog djela iz čl.154 st.1 KZ na novčanu kaznu od
400,00 eura, presudom Osnovnog suda u Danilovgradu K.br.274/08 od
15.10.2009.godine zbog krivičnog djela iz čl.240 st.1 tač. 2 KZ na kaznu
zatvora u trajanju od četiri mjeseca, presudom Osnovnog suda u Danilovgradu
K.br.131/09 od 03.03.2011.godine zbog krivičnog djela iz čl.239 st.1 KZ u vezi
čl.23 st.2 KZ na kaznu zatvora u trajanju od četrdesetpet dana i prema kome je
rješenjem Višeg suda u Podgorici Km.br. 10/05 od 24.10.2005. godine zbog
krivičnog djela iz čl. 300 st.1 KZ izrečena vaspitna mjera upućivanje u
vaspitnu ustanovu-Zavod za vaspitanje i obrazovanje djece i omladine u
trajanju od šest mjeseci do dvije godine, rješenjem Osnovnog suda u
Danilovgradu Km.br. 7/07 od 26.09.2007. godine zbog krivičnog djela iz čl. 240
st.1 tač.1 KZ izrečena vaspitna mjera upućivanja u vaspitnu ustanovu i
presudom Osnovnog suda u Podgorici K.br.08/1672 od 25.03.2009.godine zbog
krivičnog djela iz čl.240 st.1 tač.1 i 2 KZ izrečena vaspitna mjera pojačanog
nadzora od strane organa starateljstva u trajanju od šest mjeseci do dvije
godine.
Iz izvod iz kaznene evidencije Uprave policije PJ Podgorica br.
11-245/11-11079/2-1804 od 04.05.2011.godine, izdatog na ime okrivljenog R.M.,
utvrđuje se da isti nije osuđivan.
Iz izvoda iz kaznene evidencije Uprave policije PJ Podgorica br.
11-245/11-11079/2-1804 od 04.05.2011.godine, izdatog na ime okrivljenog I.M.,
utvrđuje se da je isti osuđivan presudom Osnovnog suda u Titogradu K.br.155/91
od 22.01.1992.godine, zbog krivičnih djela iz čl. 45 st.1 i čl. 208 st.1 KZ
RCG na jedinstvenu kaznu zatvora u trajanju od 5 mjeseci i 15 dana, presudom
Osnovnog suda u Titogradu K.br. 27/91 od 30.01.1992.godine, zbog krivičnog
djela iz čl. 153 st.1 tač. 1 KZ RCG na kaznu zatvora u trajanju od 4 mjeseca i
15 dana, presudom Osnovnog suda u Podgorici K.br.96/8148 od 20.11.1998.godine,
zbog krivičnog djela iz čl. 149 st.1 KZ RCG na kaznu zatvora u trajanju od 3
mjeseca, presudom Višeg suda u Podgorici K.br.300/08 od 07.07.2009.godine,
zbog krivičnog djela iz čl. 300 st.1 KZ na kaznu zatvora u trajanju od 4
godine, presudom Osnovnog suda u Podgorici K.br.04/1334 od 18.11.2009.godine,
zbog krivičnih djela iz čl. 413 st.1 tač.5 u vezi čl.412 st.2 u vezi st.1 KZ i
čl. 375 st.3 u vezi st.1 KZ na jedinstvenu kaznu zatvora u trajanju od 10
mjeseci, presudom Višeg suda u Podgorici K.br.78/10 od 13.12.2010.godine, zbog
krivičnih djela iz čl.300 st.1 KZ i čl. 375 st.3 u vezi st.2 u vezi st.1 KZ,
na jedinstvenu kaznu zatvora u trajanju od 4 godine i 5 mjeseci i presudom
Osnovnog suda u Podgorici K.br.09/1420 od 18.11.2010.godine, zbog krivičnog
djela iz čl. 221 st.1 KZ na 6 mjeseci zatvora, uslovno na 2 godine.
Sud je cijenio iskaze svjedoka-oštećenih G.N. i S.J. pa je našao da su se iste
objektivno i istinito izjasnile o činjenicama koje su im poznate, a da se pri
tom nijesu upuštale u izjašnjavanje o činjenicama koje im nijesu poznate.
Iskaz svjedoka-oštećene G.N. u dijelu da su iz njene kuće, koja se nalazi u
Pričelju, kritičnom prilikom oduzeti frižider marke "Neo", pumpa za pneumatike
i 20 litara goriva, da pretpostavlja da je ulazak u kuću izvršen kroz otvor na
kupatilu, koji se nalazio na visini od 270 cm, i da su kroz prozor od spavaće
sobe, koji je zatečen otvoren, iznijeti navedeni predmeti, te da su joj
naknadno od strane policije vraćeni frižider marke "Neo" i pumpa za pneumatike
potvrđen je zapisnikom o uviđaju Uprave policije PJ Podgorica Pu.br.2473/2009
od 23.11.2009.godine i potvrdom o vraćenim predmetima Uprave policije
Ispostava Danilovgrad od 14.12.2009.godine, izdatom na njeno ime, obzirom da
je iz ovih dokaza utvrđeno da je ulazak u kuću oštećene G.N., koja se nalazi u
mjestu Pričelje - Donje Šume, koje pripada području opštine Podgorica, izvršen
uskakanjem kroz otvor od kupatila u izgradnji, koji se nalazio na visini od
270 cm, da su iz kuće otuđeni frižider marke "Neo", pumpa za pneumatike i 20
litara goriva, da na ulaznim vratima i prozorima na kući nije bilo tragova
nasilnog otvaranja, da je prozor sa zapadne strane dimenzija 120x120cm zatečen
otvoren ( otvoren je sa unutrašnje strane kuće jer na njemu kao ni na ostalim
prozorima i vratima nijesu zatečeni tragovi nasilnog otvaranja), te da su od
strane policije oštećenoj Gagović Nadi naknadno vraćeni frižider marke "Neo" i
pumpa za pneumatike. Iskaz svjedoka-oštećene S.J. u dijelu da je kritičnom
prilikom obijena njena kuća, koja se nalazi u mjestu Kula Lakića, da su iz
kuće otuđeni TV uređaj marke "Tomson", kućni bioskop sa zvučnicima marke
"Standard", dva daljinska upravljača, električna bušilica marke "Einhell", TV
uređaj marke "Grunding", DVD-a sa zvučnicima, luster, tri lampe, bunda i tašna
od krzna, mreža za dječiji krevet, fen za kosu, presa za kosu, mašina za
šišanje, pegla i usisivač, te da su joj ovi predmeti naknadno vraćeni od
strane policije potvrđen je foto-dokumentacijom Uprave policije br.
50-04-240/09-269 od 18.11.2009.godine i potvrdom o vraćenim predmetima Uprave
policije Ispostava Dqanilovgrad od 14.12.2009.godine izdatom na njeno ime.
Na osnovu naprijed izložene činjenične gradje proizašle iz dokaza provedenih
na glavnom pretresu ovaj sud je utvrdio da su okrivljeni Lj.M. i D.N. kao
saizvršioci počinili produženo krivično djelo teška krađa iz čl.240 st.1 tač.1
KZ u vezi čl.49 KZ u vezi čl.23 st.2 KZ, a da je okrivljeni R.M. počinio
krivično djelo prikrivanje iz čl.256 st.1 KZ, na način, mjesto i vrijeme kako
je to sve predstavljeno u izreci presude.
Da su okrivljeni Lj.M. i D.N. neutvrđenog dana u toku prve polovine novembra
2009.godine, u mjestu Kula Lakića u Danilovgradu, svjesni svoga djela čije su
izvršenje htjeli i znajući da je isto zabranjeno, po prethodnom dogovoru,
zajedno, obijanjem oduzeli tuđe pokretne stvari, u namjeri da njihovim
prisvajanjem sebi pribave protivpravnu imovinsku korist, na način što je
okrivljeni D.N. upotebom fizičke sile odvalio prozor na kući, vlasništvo
oštećene S.J., nakon čega je zajedno sa okrivljenim Lj.M. ušao u kuću, odakle
su oduzeli i prisvojili TV uređaj marke "Tomson", kućni bioskop sa zvučnicima
marke "Standard", dva daljinska upravljača i električnu bušilicu marke
"Einhell", da bi sljedećeg dana iz kuće oštećene oduzeli i prisvojili TV
uređaj marke "Grunding", DVD marke "JVC" sa zvučnicima, luster, tri lampe,
bundu i tašnu od krzna, mrežu za dječiji krevet, fen za kosu, presu za kosu,
mašinu za šišanje, peglu na paru i usisivač marke "Philips", koje stvari su
utovarili u vozilo marke "Jugo" i sa tako oduzetim i prisvojenim stvarima
vozilom napustili mjesto izvršenja i sebi pribavili imovinsku korist u iznosu
od 595,75 eura sud je utvrdio iz odbrane okrivljenog D.N. sa glavnog pretresa,
iskaza svjedoka-oštećene S.J., potvrde o privremeno oduzetim predmetima Uprave
policije Ispostava Danilovgrad br. Sl/09 od 02.12.2009.godine, izdate na ime
Ž.B. ( koja se odnosi na oduzimanje TV uređaja marke "Tomson", kućnog bioskopa
sa zvučnicima marke "Standard", dva daljinska upravljača i električne bušilica
marke "Einhell"), potvrde o privremeno oduzetim predmetima Uprave policije
Ispostava Danilovgrad br. Sl/09 od 07.12.2009.godine, izdate na ime
okrivljenog R.M., potvrde o privremeno oduzetim predmetima Uprave policije
Ispostava Danilovgrad br. Sl/09 od 07.12.2009.godine, izdate na ime
okrivljenog I.M. ( koja se odnosi na oduzimanje DVD-a marke "JVC" sa
zvučnicima, lustera, tri lampe, bunde i tašne od krzna, mreže za dječiji
krevet, fena za kosu, prese za kosu, mašine za šišanje, pegle na paru i
usisivača marke "Philips"), potvrde o vraćenim predmetima Uprave policije
Ispostava Danilovgrad od 14.12.2009.godine, izdate na ime oštećene S.J., foto-
dokumentacije Uprave policije br. 50-04-240/09-269 od 18.11.2009.godine i
nalaza i mišljenja vještaka ekonomsko-finansijske struke dipl.ecc.dr S.P..
Naime, iz odbrane okrivljenog D.N. sa glavnog pretresa se utvrđuje da su on i
okrivljeni Lj.M. u toku prve polovine novembra 2009.godine, u mjestu Kula
Lakića u Danilovgradu, po prethodnom dogovoru i zajedno obijanjem oduzeli tuđe
pokretne stvari u namjeri da prisvajanjem tih stvari sebi pribave protivpravnu
imovinsku korist, na način što je on upotrebom fizičke sile otvorio-odvalio
prozor na spavaćoj sobi kuće oštećene S.J., a zatim ušao kroz taj prozor u
kuću, nakon čega je iz unutrašnjosti kuće otvorio balkonska vrata kada su on i
okrivljeni Lj.M. iz kuće oduzeli i prisvojili TV uređaj marke "Tomson", kućni
bioskop sa zvučnicima marke "standard", dva daljinska upravljača i električnu
bušilicu marke "einhell", da bi sljedećeg dana on i okrivljeni Lj.M. iz iste
ove kuće oduzeli i prisvojili TV uređaj marke "Grunding", DVD marke "JVC" sa
zvučnicima, luster, tri lampe, bundu, tašnu od krzna, mrežu za dječji krevet,
fen za kosu, presu za kosu, mašinu za šišanje, peglu i usisivač. Dalje se iz
odbrane okrivljenog D.N. sa glavnog pretresa utvrđuje da su navedene stvari
utovarene u njegovo vozilo marke "Jugo", da su istim odvezene sa lica mjesta,
da je okrivljeni Lj.M. stupio u kontakt sa okrivljenim R.M.om, kome je u
Podgorici prodat TV-uređaj marke "Grunding", te da ih je okrivljeni R.M.
povezao sa okrivljenim I.M.om kome su takođe prodate stvari otuđene iz kuće
oštećene S.J.. Iz odbrane okrivljenog D.N. iz pretkrivičnog i istražnog
postupka utvrđuje se da su on i okrivljeni Lj.M. od stvari otuđenih iz kuće
S.J. dio stvari prodali i Ž.B., a dobijeni novac podijelili. Iz potvrde o
privremeno oduzetim predmetima Uprave policije Ispostava Danilovgrad br. Sl/09
od 02.12.2009.godine, izdate na ime Ž.B. ( koja se odnosi na oduzimanje TV
uređaja marke "Tomson", kućnog bioskopa sa zvučnicima marke "Standard", dva
daljinska upravljača i električne bušilica marke "Einhell"), potvrde o
privremeno oduzetim predmetima Uprave policije Ispostava Danilovgrad br. Sl/09
od 07.12.2009.godine, izdate na ime okrivljenog R.M., potvrde o privremeno
oduzetim predmetima Uprave policije Ispostava Danilovgrad br. Sl/09 od
07.12.2009.godine, izdate na ime okrivljenog I.M. ( koja se odnosi na
oduzimanje DVD-a marke "JVC" sa zvučnicima, lustera, tri lampe, bunde i tašne
od krzna, mreže za dječiji krevet, fena za kosu, prese za kosu, mašine za
šišanje, pegle na paru i usisivača marke "Philips"), utvrđuje se da je
okrivljenom R.M.u prodat TV uređaj marke “Grunding”, da su okrivljenom Ž.B.
prodati TV uređaj marke "Tomson", kućni bioskop sa zvučnicima marke
"Standard", dva daljinska upravljača i električna bušilica marke "Einhell", te
da su okrivljenom I.M.u prodati DVD marke "JVC" sa zvučnicima, luster, tri
lampe, bunda i tašna od krzna, mreža za dječiji krevet, fen za kosu, presa za
kosu, mašina za šišanje, pegla na paru i usisivač marke "Philips", a što ne
poriču u iznesenim odbranama ni okrivljeni R.M., ni okrivljeni I.M., a ni
okrivljeni Ž.B.. Navedeni dio odbrane okrivljenog D.N. sa glavnog pretresa i
iz pretkrivičnog i istražnog postupka potvrđen je i kazivanjem oštećene S.J.,
potvrdom o vraćenim predmetima Uprave policije Ispostava Danilovgrad od
14.12.2009.godine, izdatom na ime oštećene S.J. i foto-dokumentacijom Uprave
policije br. 50-04-240/09-269 od 18.11.2009.godine, a iz kojih dokaza se
utvrđuje da su iz kuće oštećene S.J. kritičnom prilikom upravo otuđeni TV
uređaj marke "Tomson", kućni bioskop sa zvučnicima marke "standard", dva
daljinska upravljača, električna bušilica marke "einhell", TV uređaj marke
"Grunding", DVD marke "JVC" sa zvučnicima, luster, tri lampe, bunda i tašna od
krzna, mreža za dječji krevet, fen za kosu, presa za kosu, mašina za šišanje,
pegla i usisivač marke "Philips" ( predmeti oduzeti od okrivljenih R.M., I.M.
i Ž.B. kojima su prodati), a koji su joj naknadno nakon pronalaska vraćeni od
strane policije. Nalazom i mišljenjem vještaka ekonomsko-finansijske struke
dipl.ecc. dr S.P. utvrđeno je da vrijednost TV uređaja marke "Tomson", kućnog
bioskopa sa zvučnicima marke "standard", dva daljinska upravljača, električne
bušilice marke "einhell", TV uređaja marke "Grunding", DVD-a marke "JVC" sa
zvučnicima, lustera, tri lampe, bunde i tašne od krzna, mreže za dječji
krevet, fena za kosu, prese za kosu, mašine za šišanje, pegle i usisivača
marke "Philips" na dan izvršenja krivičnog djela ukupno iznosi 595,75 eura, u
kojem iznosu su okrivljeni Lj.M. i D.N. pribavili protivpravnu imovinsku
korist.
Dakle, okrivljeni Lj.M. i Dašić Neboša su u skladu sa postignutim dogovorom i
svojim radnjama nesumnjivo pokazali zajedništvo i svijest o zajedničkom
djelovanju i obijanjem su oduzeli tuđe pokretne stvari u namjeri da njihovim
prisvajanjem sebi pribave protivpravnu imovinsku korist. Sud nije prihvatio
odbranu okrivljenog Lj.M. da on nije učestvovao u oduzimanju stvari iz kuće
oštećene S.J. i da je samo učestvovao u pomaganju okrivljenom DN. da proda
robu za koju mu je navodno okrivljeni D.N. kazao da mu je kuma ostavila,
obzirom da je ovakva njegova odbrana obesnažena prihvaćenim dijelom odbrane
okrivljenog D.N. iz pretkrivičnog i istražnog postupka i sa glavnog pretresa,
a iz koje je utvrđeno da su obojica po prethodnom dogovoru zajednički
učestvovali u oduzimanju predmetnih stvari iz kuće oštećene S.J. i dijelili
novac dobijen prodajom stvari. Sud nije imao razloga da ne povjeruje odbrani
okrivljenog D.N., a u dijelu koji se odnosio na učešće okrivljenog Lj.M. u
oduzimanju i prisvajanju stvari iz kuće oštećene S.J., a iz razloga što između
njih ne postoji bilo kakav lični sukob. Zbog svega naprijed navedenog odbrana
okrivljenog Lj.M. u ovom dijelu je neistinita i sračunato data u cilju
izbjegavanja krivice.
Da su okrivljeni Lj.M. i D.N. u noći 13/14.11.2009.godine, u mjestu Pričelje-
Donje Šume, opština Podgorica, svjesni svoga djela čije su izvršenje htjeli i
znajući da je isto zabranjeno, po prethodnom dogovoru, zajedno, savlađivanjem
većih prepreka oduzeli tuđe pokretne stvari, u namjeri da njihovim
prisvajanjem sebi pribave protivpravnu imovinsku korist na način što je
okrivljeni D.N. kroz otvor od kupatila u izgradnji, koji se nalazio na visini
od 2,7 metara, ušao u kuću, vlasništvo oštećene G.N., nakon čega je i
okrivljeni Lj.M. ušao u kuću, gdje su tražeći vrijednije stvari izvršili
premetačinu, odakle su oduzeli i prisvojili frižider marke "Neo", pumpu za
pneumatike i 20 litara goriva, ukupne vrijednosti 158,00 eura, koje stvari su
iznijeli kroz prozor od sobe i utovarili u vozilo marke "Jugo" kojim su se
prethodno dovezli i sa tako oduzetim i prisvojenim stvarima napustili mjesto
izvršenja sud je utvrdio iz zapisnika o uviđaju Uprave policije PJ Podgorica
Pu.br.2473/2009 od 23.11.2009.godine, iskaza oštećene G.N., potvrde o
privremeno oduzetim predmetima Uprave policije Ispostava Danilovgrad br.Sl/09
od 02.12.2009.godine, izdate na ime okrivljenog Ž.B. ( koja se odnosi na
oduzimanje frižidera marke"Neo"), potvrde o privremeno oduzetim predmetima
Uprave policije Ispostava Danilovgrad br.Sl/09 od 08.12.2009.godine, izdate na
ime okrivljenog D.N., potvrde o vraćenim predmetima Uprave policije Ispostava
Danilovgrad od 14.12.2009.godine, izdate na ime oštećene G.N., nalaza i
mišljenja vještaka ekonomsko-finansijske struke dipl.ecc. dr S.P. i odbrane
okrivljenog Lj.M. iz pretkrivičnog i istražnog postupka.
Naime, iz zapisnika o uviđaju Uprave policije PJ Podgorica Pu.br.2473/2009 od
23.11.2009.godine i iskaza oštećene G.N. utvrđuje se da je u noći
13/14.11.2009.godine, u mjestu Pričelje-Donje Šume, koje pripada području
opštine Podgorica, izvršen ulazak u kuću oštećene G.N. i to kroz otvor od
kupatila u izgradnji, koji se nalazio na visini od 2,70 metara, nakon čega su
iz kuće po izvršenoj premetačini kroz jedan od prozora, koji je otvoren iz
unutrašnjosti kuće, iznijeti frižider marke “Neo”, pumpa za pneumatike i 20
litara goriva. Nalazom i mišljenjem vještaka ekonomsko-finansijske struke
dipl.ecc dr S.P. utvrđuje se da je vrijednost frižidera marke “Neo”, pumpe za
pneumatike i 20 litara goriva na dan izvršenja krivičnog djela ukupno iznosila
158,00 eura. Dalje se iz odbrane okrivljenog Lj.M. iz pretkrivičnog i
istražnog postupka utvrđuje da je okrivljeni D.N. predložio da iz predmetne
kuće iznesu nešto stvari, kako bi za te stvari uzeli novac, da su zatim
obojica prišli do kuće, da je okrivljeni D.N. ušao kroz navedeni otvor u kuću
nakon čega je otvorio veći prozor, da su obojica iznijeli kroz taj prozor
frižider i utovarili u vozilo marke “Jugo”, kojim su se prethodno dovezli, a
nakon čega su pošli u Spuž, gdje su frižider prodali Ž.B., a novac podijelili.
I okrivljeni Ž.B. je u iznijetim odbranama potvrdio da su mu okrivljeni Lj.M.
i D.N. prodali predmetni frižider i upravo taj frižider je oduzet od
okrivljenog Ž.B. i zatim vraćen oštećenoj Gagović Nadi što se utvrđuje iz
potvrde o privremeno oduzetim predmetima Uprave policije Ispostava Danilovgrad
br.Sl/09 od 02.12.2009.godine, izdate na ime okrivljenog Ž.B. ( koja se odnosi
na oduzimanje frižidera marke"Neo") i potvrde o vraćenim predmetima Uprave
policije Ispostava Danilovgrad od 14.12.2009.godine, izdate na ime oštećene
G.N.. Odbrana okrivljenog Lj.M. iz pretkrivičnog i istražnog postupka i sa
glavnog pretresa u dijelu gdje je negirao da su iz kuće oštećene G.N. oduzeli
pumpu za pneumatike i 20 litara goriva obesnažena je zapisnikom o uviđaju
Uprave policije PJ Podgorica Pu.br.2473/2009 od 23.11.2009.godine i iskazom
oštećene G.N. iz kojih dokaza je utvrđeno da su iz kuće oštećene G.N.
kritičnom prilikom otuđeni izuzev frižidera i pumpa za pneumatike i 20 litara
goriva, pa je sud njegovu odbranu u ovom dijelu cijenio kao neistinitu i
sračunato datu u cilju umanjenja krivice. To potvrđuju i potvrda o privremeno
oduzetim predmetima Uprave policije Ispostava Danilovgrad br.Sl/09 od
08.12.2009.godine, izdata na ime okrivljenog D.N., i potvrda o vraćenim
predmetima Uprave policije Ispostava Danilovgrad od 14.12.2009.godine, izdata
na ime oštećene G.N., obzirom da iz istih proizilazi da je od okrivljenog D.N.
oduzeta pumpa za pneumatika, koja je zatim vraćena oštećenoj Gagović Nadi. Sud
nije prihvatio ni odbranu okrivljenog Lj.M. sa glavnog pretresa, a u dijelu
gdje je naveo da je okrivljeni D.N. bez prethodnog dogovora sa njim ušao u
navedenu kuću, da je on samo pomogao okrivljenom DN. prilikom odnošenja
frižidera do vozila kada ga je ovaj zvao, te da nije uzimao novac od prodaje
jer je takva odbrana opovrgnuta njegovim odbranama iz pretkrivičnog i
istražnog postupka. Sud nije prihvatio odbranu okrivljenog D.N. iz
pretkrivičnog postupka, iz istražnog postupka sa zapisnika o saslušanju
osumnjičenog Kri.br.172/09 od 09.12.2009.godine i sa glavnog pretresa, u kojoj
je naveo da je okrivljeni Lj.M. prethodno već bio iznio frižider, kada su njih
dvojica došli do kuće, kao ni odbranu okrivljenog D.N. iz istražnog postupka
sa zapisnika o saslušanju osumnjičenog Ki.br.6/2010 od 09.04.2010.godine i sa
zapisnika o saslušanju osumnjičenog Ki.br.6/10 od 25.11.2010.godine u kojoj je
tvrdio da nije znao da je frižider ukraden i da je samo pomogao u njegovom
odvoženju, obzirom da su odbrane okrivljenog D.N. u ovom dijelu osporene
dijelom prihvaćene odbrane okrivljenog Lj.M. iz pretkrivičnog i istražnog
postupka. Sud nije imao razloga da ne povjeruje odbrani okrivljenog Lj.M., u
dijelu koji se odnosio na učešće okrivljenog D.N. u ovom događaju, a iz
razloga što između njih ne postoji bilo kakav lični sukob. Osim navedenog
okrivljeni D.N. je tokom cijelog postupka u odbranama pominjao samo pomoć
okrivljenom Lj.M.u u odnošenju frižidera, negirajući odnošenje bilo kakvog
drugog predmeta, a iz potvrde o privremeno oduzetim predmetima Uprave policije
Ispostava Danilovgrad br.Sl/09 od 08.12.2009.godine, izdate na njegovo ime, se
utvrđuje da je od njega oduzeta pumpa za pneumatike, koja je nesporno otuđena
iz kuće oštećene G.N.. Zbog svega iznijetog sud je odbrane okrivljenog D.N. u
navedenom dijelu cijenio kao neistinite. Dakle, okrivljeni Lj.M. i D. N. su u
skladu sa postignutim dogovorom i svojim radnjama nesumnjivo pokazali
zajedništvo i svijest o zajedničkom djelovanju i savlađivanjem veće prepreke,
jer veću prepreku predstavlja ulazak u kuću kroz otvor koji se nalazio na
visini od 2,7 metara, su oduzeli tuđe pokretne stvari u namjeri da njihovim
prisvajanjem sebi pribave protivpravnu imovinsku korist.
Krivično djelo teška kradja iz čl.240 st.1 tač.1 KZ postoji ako je kradja iz
čl.239 KZ izvršena obijanjem ili provaljivanjem zatvorenih zgrada, soba, kasa,
ormana i drugih zatvorenih prostora ili drugim savladjivanjem većih prepreka,
a krivično djelo kradja iz čl.239 st.1 KZ čini onaj ko tudju pokretnu stvar
oduzme drugom u namjeri da njenim prisvajanjem sebi ili drugom pribavi
protivpravnu imovinsku korist. Članom 49 KZ propisano je da produženo krivično
djelo čini više istih ili istovrsnih krivičnih djela učinjenih u vremenskoj
povezanosti od strane istog učinioca i koja predstavljaju cjelinu zbog
postojanja najmanje dvije od sljedećih okolnosti: istovjetnosti oštećenog,
istovrsnosti predmeta djela, korišćenja iste situacije ili istog trajnog
odnosa, jedinstva mjesta ili prostora izvršenja djela ili jedinstvenog
umišljaja učinioca. U konkretnom slučaju, a kako je to činjenično utvrđeno,
okrivljeni Lj.M. i D.N. su po prethodnom dogovoru i zajedno počinili više
istih krivičnih djela( dva krivična djela teška krađa iz čl. 240 st.1 tač.1
KZ) i to u vremenskoj povezanosti, jer su krivična djela počinjena u toku prve
polovine novembra 2009.godine, a koja predstavljaju jedinstvenu cjelinu, zbog
jedinstva mjesta i prostora, obzirom da je jedno izvršeno na području opštine
Danilovgrad, a drugo u mjestu Pričelje-Donje Šume, koje pripada području
opštine Podgorica, ali se to mjesto graniči sa područjem opštine Danilovgrad i
jedinstvenog umišljaja. Zbog toga sud nalazi da su okrivljeni Lj.M. i D.N. kao
saizvršioci počinili produženo krivično djelo teška krađa iz čl. 240 st.1
tač.1 KZ u vezi čl. 49 KZ u vezi čl. 23 st.2 KZ.
Sud je cijenio psihički odnos okrivljenih Lj.M. i D.N. prema počinjenom
krivičnom djelu pa je našao da su isto oni počinili sa direktnim umišljajem,
jer su bili svjesni svog djela i htjeli su njegovo izvršenje u namjeri
pribavljanja protivpravne imovinske koristi.
Iz odbrane okrivljenog D.N. iz pretkrivičnog i istražnog postupka i sa glavnog
pretresa se utvrđuje da je u toku novembra 2009.godine, u Podgorici, od njega
i okrivljenog Lj.M., okrivljeni R.M., koji je drug okrivljenog Lj.M., kupio TV
uređaj marke "Grunding", koji je ukraden iz kuće oštećene S.J.. Da je
okrivljeni R.M. predmetni televizor kupio za iznos od 15,00 eura, utvrđuje se
iz odbrane okrivljenog D.N. iz pretkrivičnog i istražnog postupka. Ni
okrivljeni R.M. u odbrani nije poricao da je kupio navedeni televizor za iznos
od 15,00 eura. Ovaj televizor je i oduzet od okrivljenog R.M. i naknadno je
vraćen oštećenoj Schurch Jeleni, što se utvrđuje iz potvrde o privremeno
oduzetim predmetima Uprave policije Ispostava Danilovgrad br. Sl/09 od
07.12.2009.godine, izdate na ime okrivljenog R.M. i potvrde o vraćenim
predmetima predmetima Uprave policije Ispostava Danilovgrad od
14.12.2009.godine, izdate na ime oštećene S.J.. Iz odbrane okrivljenog D.N. iz
pretkrivičnog i istražnog postupka i sa glavnog pretresa se dalje utvrđuje da
je okrivljeni R.M. okrivljene D.N. i Lj.M. povezao sa okrivljenim I.M.om i
odveo okrivljenog D.N. u kuću kod okrivljenog I.M., a sve u cilju prodaje
drugih stvari, gdje je okrivljeni D.N. prodao dio stvari otuđenih iz kuće
oštećene S.J., dok je okrivljeni Lj.M. čekao u vozilu. Okrivljeni R.M. u
odbrani takođe potvrđuje ovu prodaju. I okrivljeni I.M. u odbrani potvrđuje da
je od okrivljenog D.N. kupio određene stvari pa kada se njegova odbrana dovede
u vezu sa potvrdom o privremeno oduzetim predmetima Uprave policije Ispostava
Danilovgrad br. Sl/09 od 07.12.2009.godine, izdatom na njegovo ime ( koja se
odnosi na oduzimanje DVD-a marke "JVC" sa zvučnicima, lustera, tri lampe,
bunde i tašne od krzna, mreže za dječiji krevet, fena za kosu, prese za kosu,
mašine za šišanje, pegle na paru i usisivača marke "Philips"), utvrđuje se da
je okrivljeni I.M. kupio od okrivljenog D.N. DVD marke "JVC" sa zvučnicima,
luster, tri lampe, bundu i tašnu od krzna, mrežu za dječiji krevet, fen za
kosu, presu za kosu, mašinu za šišanje, peglu na paru i usisivač marke
"Philips" tj. upravo stvari koje je policija oduzela od njega. Ove stvari su
od strane policije naknadno vraćene oštećenoj Schurch Jeleni što se utvrđuje
iz potvrde o vraćenim predmetima Uprave policije Ispostava Danilovgrad od
14.12.2009.godine, izdate na ime oštećene S.J.. Okrivljeni D.N. je upoznao
prethodno okrivljenog R.M. da su televizor koji mu je prodao i ostale stvari
koje je prodao okrivljenom I.M.u, ukradene, što se utvrđuje iz odbrane
okrivljenog D.N. iz istražnog postupka i sa glavnog pretresa. Dakle,
okrivljeni R.M. je kupovao i proturao stvari za koje je znao da su pribavljene
krivičnim djelom krađe.
Odbrana okrivljenog R.M. da nije znao da su predmetne stvari ukradene
obesnažena je odbranom okrivljenog D.N. iz istražnog postupka i sa glavnog
pretresa iz koje se utvrđuje da je okrivljeni D.N. kazao okrivljenom R.M.u da
su navedene stvari ukradene. Sud nije imao razloga da ne povjeruje odbrani
okrivljenog D.N. u ovom dijelu. Nakon što je okrivljeni R.M. upoznat sa
ovakvom odbranom okrivljenog D.N. izjasnio se da se toga ne može sjetiti. Zbog
toga je odbrana okrivljenog R.M. neistinita i sračunato data u cilju
izbjegavanja krivice.
Krivično djelo prikrivanje iz čl.256 st.1 KZ čini onaj ko stvar za koju zna da
je pribavljena krivičnim djelom ili ono što je za nju dobijeno prodajom ili
zamjenom prikriva, protura, kupuje, prima u zalogu ili na drugi način
pribavlja. Okrivljeni R.M. je iako je znao da su stvari pribavljene krivičnim
djelom, kupovao i proturao takve stvari, zbog čega se u njegovim radnjama
stiču sva bitna obilježja krivičnog djela prikrivanje iz čl.256 st.1 KZ.
Sud je cijenio psihički odnos okrivljenog R.M. prema počinjenom krivičnom
djelu pa je našao da je isto počinio sa direktnim umišljajem, jer je bio
svjestan svog djela tj. svjestan svih njegovih obilježja, i htio je njegovo
izvršenje.
Zastupnik optužbe je odustao od predloga da se u dokaznom postupku čita treća
potvrda o privremeno oduzetim predmetima Uprave policije Ispostava Danilovgrad
02.12.2009.godine, izdata na ime Ž.B., jer postoje samo dvije potvrde o
privremeno oduzetim predmetima izdate na njegovo ime, kao i potvrda o oduzetim
predmetima Uprave policije Ispostava Danilovgrad od 15.12.2009.godine, jer
ista ne postoji u spisima predmeta.
Sud je u skladu sa činjeničnim utvrđenjem precizirao činjenični opis krivičnih
djela na način odredjen kao u izreci presude, ne povrjeđujući na taj način
objektivni identitet optužnog akta. U pravnoj ocjeni produženog krivičnog
djela teška krađa iz čl.240 st.1 tač.1 KZ u vezi čl.49 KZ koje su kao
saizvršioci počinili okrivljeni Lj.M. i D.N. sud je umetnuo čl.23 st.2 KZ.
Prilikom odlučivanja o vrsti i visini krivične sankcije sud je imao u vidu sve
okolnosti na strani okrivljenih, koje su od značaja za izbor i visinu u smislu
čl. 42 KZ, pa je od olakšavajućih okolnosti na strani okrivljenih našao i to:
na strani okrivljenog Lj.M. da je oženjen i otac jednog djeteta i da se
oštećene S.C.i G.N. nijesu pridružile krivičnom gonjenju, na strani
okrivljenog D.N. da je mlad i da se oštećene S.C.i G.N. nijesu pridružile
krivičnom gonjenju i na strani okrivljenog R.M. da je neosuđivan i da je
oženjen i otac jednog djeteta. Kao otežavajuću okolnost na strani okrivljenog
Lj.M. sud je cijenio to što je osuđivan presudom Višeg suda u Podgorici K.br.
223/06 od 22.03.2007.godine, zbog krivičnih djela iz čl. 300 st.3 u vezi st.1
KZ i 301 st.1 KZ na jedinstvenu kaznu zatvora u trajanju od 1 godine i 8
mjeseci, dok je na strani okrivljenog D.N. kao otežavajuću okolnost cijenio to
što je osuđivan presudom Osnovnog suda u Plavu K.br.127/07 od
18.07.2008.godine zbog krivičnog djela iz čl.154 st.1 KZ na novčanu kaznu od
400,00 eura, presudom Osnovnog suda u Danilovgradu K.br.274/08 od
15.10.2009.godine zbog krivičnog djela iz čl.240 st.1 tač. 2 KZ na kaznu
zatvora u trajanju od četiri mjeseca i presudom Osnovnog suda u Danilovgradu
K.br.131/09 od 03.03.2011.godine zbog krivičnog djela iz čl.239 st.1 KZ u vezi
čl.23 st.2 KZ na kaznu zatvora u trajanju od četrdesetpet dana. Na strani
okrivljenog R.M. nije bilo otežavajućih okolnosti.
Zbog toga je sud okrivljenima Lj.M.u i DN. izrekao kazne zatvora u trajanju od
po 1 (jedne) godine i 3 (tri) mjeseca, smatrajući da su iste u potpunosti
adekvatne težini učinjenog krivičnog djela i ličnosti okrivljenih kao
počinioca, te da će se ovako izrečenim kaznama zatvora u potpunosti ostvariti
svrha kažnjavanja iz čl.32 KZ, i na taj način u dovoljnoj mjeri uticati na
okrivljene Lj.M. i D.N. da ubuduće ne čine ista ili slična krivična djela, a u
okviru opšte svrhe propisivanja i izricanja krivičnih sankcija iz čl. 4 st. 2
KZ.
Okrivljenom R.M.u sud je izrekao uslovnu osudu, kojom mu je utvrdio kaznu
zatvora u trajanju od 3 (tri) mjeseca i istovremeno odredio rok provjeravanja
od 1 (jedne) godine, odnosno da se utvrdjena kazna neće izvršiti ako
okrivljeni za vrijeme od jedne godine po pravnosnažnosti presude ne izvrši
novo krivično djelo. Sud je našao da se u konkretnom slučaju, a imajući u vidu
naprijed navedene olakšavajuće okolnosti za okrivljenog R.M., može očekivati
da će se upozorenjem, uz prijetnju kaznom uticati na okrivljenog R.M. da
ubuduće ne vrši krivična djela, te da nije nužno da se kazna primijeni radi
krivično-pravne zaštite i da će se izrečenom uslovnom osudom u potpunosti
ostvariti svrha izricanja ove krivične sankcije iz čl. 52 KZ, u okviru opšte
svrhe izricanja krivičnih sankcija iz čl.4 st.2 KZ.
Na osnovu čl.51 KZ, okrivljenom Lj.M.u se u izrečenu kaznu zatvora ima
uračunati vrijeme provedeno na zadržavanju kod Uprave policije Ispostava
Danilovgrad od 07.12.2009.godine do 09.12.2009.godine, a okrivljenom DN. se u
izrečenu kaznu zatvora ima uračunati vrijeme provedeno na zadržavanju kod
Uprave policije Ispostava Danilovgrad od 08.12.2009.godine do
09.12.2009.godine
Sud je okrivljenom DN. izrekao mjeru bezbjednosti obaveznog liječenja
narkomana iz čl. 71 KZ. Ovu mjeru bezbjednosti sud je izrekao shodno utvrđenim
činjenicama po nalazu i mišljenju vještaka psihijatra dr Ž.G. i izvještaju JU
za smještaj, rehabilitaciju i resocijalizaciju korisnika psihoaktivnih
supstanci od 02.11.2012.godine, izdatom na ime okrivljenog D.N., tj. da je
okrivljeni D.N. osoba koja je zavisnik od upotrebe opojnih droga, da je
predmetno krivično djelo počinio usljed ove zavisnosti i da postoji ozbiljna
opasnost da će okrivljeni D.N. usljed navedene zavisnosti i dalje vršiti
krivična djela. Dakle, stekli su se uslovi po čl. 71 st.1 KZ za izricanje
navedene mjere bezbjednosti koja će se sprovesti u ustanovi za izvršenje kazne
ili u odgovarajućoj zdravstvenoj ustanovi ili drugoj specijalizovanoj
ustanovi. Ova mjera traje dok postoji potreba za liječenjem, ali ne duže od 3
(tri) godine, s tim što se vrijeme provedeno u ustanovi uračunava u kaznu
zatvora, shodno čl. 71 st.4 KZ.
Sud je cijenio i druge provedene dokaze, pa je našao da su bez uticaja na
odluku u ovoj krivičnoj stvari.
O troškovima krivičnog postupka odlučeno je na osnovu čl.226 i 229 ZKP-a, pa
kako su okrivljeni Lj.M., D.N. i R.M. oglašeni krivim, obavezani su da na ime
troškova krivičnog postupka solidarno plate Budžetu Crne Gore iznos od 434,50
eura, koji se odnosi na nagrade odmjerene vještaku ekonomsko-finansijske
struke dipl.ecc. dr Srđanu Pupovcu u ukupnom iznosu od 242,00 eura (137,50
eura u istrazi i 104,50 eura na glavnom pretresu) i vještaku psihijatru dr
Željku Goluboviću u iznosu od 192,50 eura. Zatim je okrivljeni Lj.M. obavezan
da na ime troškova krivičnog postupka plati Budžetu Crne Gore iznos od 100,00
eura, koji troškovi predstavljaju nagradu odmjerenu njegovom braniocu po
službenoj dužnosti u pretkrivičnom postupku adv.S.R., a okrivljeni D.N. da na
ime troškova krivičnog postupka plati Budžetu Crne Gore iznos od 237,50 eura,
koji troškovi predstavljaju nagradu odmjerenu njegovom braniocu po službenoj
dužnosti u pretkrivičnom postupku adv.Zuvić Snežani. Takođe su okrivljeni
Lj.M., D.N. i R.M. obavezani da na ime sudskog paušala plate ovom sudu svaki
pojedinačno iznos od 30,00 eura, a koji iznos je određen srazmjerno trajanju i
složenosti ovog postupka, uz ocjenu imovinskih prilika okrivljenih. Prednje
iznose okrivljeni su dužni platiti u roku od 15 dana po pravosnažnosti
presude.
II Zastupnik optužbe je nakon sprovedenog dokaznog postupka u završnoj riječi
izjavio da odustaje od optužbe-krivičnog gonjenja protiv okrivljenog D.N. zbog
krivičnog djela krađa iz čl.239 st.1 KZ, kao i protiv okrivljenog I.M. zbog
krivičnog djela prikrivanje iz čl.256 st.1 KZ.
Kako je zastupnik optužbe u toku glavnog pretresa odustao od optužbe -
krivičnog gonjenja prema okrivljenima DN. i I.M.u za naprijed navedena
krivična djela, sud je na osnovu čl.372 tač.1 ZKP-a, donio presudu kojom se
optužba odbija prema okrivljenima DN. i I.M.u i to prema okrivljenom DN. zbog
krivičnog djela krađa iz čl.239 st.1 KZ, a prema okrivljenom I.M.u zbog
krivičnog djela prikrivanje iz čl.256 st.1 KZ.
Odluku da troškovi krivičnog postupka u ovom dijelu padaju na teret budžetskih
sredstava, sud je donio na osnovu čl.230 st.1 ZKP-a.
Sa iznijetog, a primjenom čl.374 ZKP-a odlučeno je kao u stavu I izreke
presude, dok je primjenom čl.372 tač.1 ZKP-a odlučeno kao u stavu II izreke
presude.
ZAPISNIČAR, SUDIJA,
Branka Nikolić  Vladimir Novović
D-na:
- ODT Podgorica
- Okrivljenom Lj.M.u
- Okrivljenom DN. u ZIKS-u
- Okrivljenom R.M.u
- Okrivljenom I.M.u u ZIKS-u
PRAVNA POUKA: Protiv ove presude može se izjaviti žalba Višem sudu u Podgorici
u roku od 15 dana od dana prijema pismenog otpravka, a preko ovog suda.