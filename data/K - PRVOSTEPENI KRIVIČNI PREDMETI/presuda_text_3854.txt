OSNOVNI SUD U ROŽAJAMA
K.br. 223/11
U IME CRNE GORE
Sudija Osnovnog suda u Rožajama Milosav Zekić, uz učešće zapisničara Aide
Luboder , rješavajući po optužnici Osnovnog državnog tužilaštva iz Rožaja
Kt.br. 235/11 od 21.12.2011.g. podnijeta protiv okrivljenog O. K. iz Rožaja,
zbog krivičnog djela utaja poreza i doprinosa iz čl. 264. st. 3. u vezi st. 1.
Krivičnog zakonika nakon održanog glavnog i javnog pretresa u prisustvu
Zamjenika Osnovnog državnog tužioca Aldina Kalača i okrivljenog, dana
03.02.2012.g. donio je i javno objavio
P R E S U D U
Okrivljeni K. O, JMB od oca H. i majke S, rođene H, rođenog u Rožajama gdje i
živi-ulica Hivzije Ćatovića br 72., državljanin Crne Gore, razumije crnogorski
jezik a njegov jezik je crnogorski, zaposeln po zanimanju terapeut - maser,
neoženjen, pismen, završio SSS, siromašnog imovnog stanja, neosuđivan.
K R I V J E
Što je
u periodu od 14.08.2007.g. do 31.03.2011.g.", u namjeri da pravno lice DOO “S.
g. e. u” Rožaje čiji je vlasnik, osnivač i izvršni direktor izbjegne plaćanje
poreza i drugih propisanih dažbina, protivno odredbama čl. 18, 20, 24, 31, i
53 Zakona o porezu na dodatu vrijednost (Sl.list RCG 65/01, 12/02, 38/02,
72/02, 21/03, 76/05, 04/06 i Sl.list.CG 16/07) čl. 7.i 28. Zakona o porezu na
dobit pravnih lica (Sl. list RCG 65/01, 12/02, 80/04 i Sl. list CG 40/08 i
86/09) davao lažne podatke o zakonito stečenim prihodima i prikrivao podatke
koji se odnose na utvrđivanje obaveza, i to za realizovani izvršeni promet
usluga obezbjeđenja objekata pravnim licima DOO “ M p. “iz Rožaja, AD “T.”, PJ
“H” Rožaje, DOO “ T.” iz Rožaja, DOO ”T.” iz Rožaja i DOO ”M. G.” iz
Podgorice, u ukupnom iznosu od 50.072,66 Eura, na način što izvršene usluge
nije prijavio, niti evidentirao u svojoj poslovnoj dokumentaciji-poslovnim
knjigama, što je suprotno odredbama čl. 4. st. 5. 6. i 7. Zakona o
računovodstvu i reviziji (Sl.list RCG 69/05 i Sl.list CG 80/08) kao i u
prijavama poreza, izbjegavajući na taj način plaćanje dažbina u ukupnom iznosu
od 11.303,19 Eura, i to na ime PDV-a u iznosu od 7.275,55 eura, a po osnovu
poreza na dobit pravnih lica iznos od 4.027,64 Eura,
- čime je izvršio krivično djelo utaja poreza i doprinosa iz čl. 264. st. 3.
u vezi st. 1. Krivičnog zakonika.
pa mu sud primjenom pomenutog zakonskog propisa iz čl. 4, 13, 15, 32, 34, 36,
42, 52, 53 I 54 Krivičnog zakonika i čl. 374 Zakonika o krivičnom postupku
izriče
USLOVNU OSUDU
Kojom mu utvrđuje kaznu zatvora u trajanju od 1 (jedne) godine i istovremeno
odredjuje da se ista kazna neće izvršiti ukoliko osudjeni u roku od jedne
godine ne izvrši novo krivično djelo.
Da plati ovome sudu na ime troškova krivičnog postupka iznos od 170,50 eura.
Da plati ovome sudu na ime paušala iznos od 30,00 eura, sve u roku od 15 dana
po pravosnažnosti ove presude.
Istovremeno sud okrivljenog primjenom čl. 4, 13, 15, 32, 34, 39 i 42.
Krivičnog zakonika i čl. 374 Zakonika o krivičnom postupku
O S U DJ U J E
NA NOVČANU KAZNU u iznosu od 500,00 (pet stotina) eura. Ako osudjeni ne plati
novčanu kaznu u roku od dva mjeseca po pravosnažnosti ove presude, ista će se
zamijeniti kaznom zatvora, tako što će za svakih započetih 25,00 eura novčane
kazne odrediti jedan dan kazne zatvora.
O b r a z l o ž e nj e
Osnovno državno tužilaštvo iz Rožaja, podnijelo je ovome sudu optužnicu Kt.br.
235/11 od 21.12.2011.g. protiv okrivljenog O. K. iz Rožaja zbog krivičnog
djela utaja poreza i doprinosa iz čl. 264. st. 3. u vezi st. 1. Krivičnog
zakonika ( KZ).
Na glavnom pretresu Zamjenik ODT-a Aldin Kalač je precizirao činjenični opis
djela kao u dispozitivu ove presude, te je predložio da sud okrivljenog oglasi
krivim zbog krivičnog djela koje mu je optužbom stavljeno na teret i da mu
izrekne uslovnu osudu kojom će mu utvrditi kaznu zatvora u trajanju od jedne
godine i istovremeno odrediti da se kazna neće izvršiti ukoliko isti u roku od
jedne godine neizvrši novo krivično djelo, te da ga osudi na novčanu kaznu u
iznosu od 500,00 eura.
Okrivljeni je na pretresu priznao da je izvršio djelo koje mu je stavljeno na
teret i svoju krivicu i objasnio je da je osnivač, vlasnik i izvršni direktor
DOO “S. g. e. u” Rožaje. Da je ovo preduzeće u toku 2007,2008,2009,2010 i do
31.03.2011.g. u Rožajama pružalo usluge obezbeđenja objekata pravnim licima
DOO “ M p. “iz Rožaja, AD “T”, PJ “H.” Rožaje, DOO “ T.” iz Rožaja, DOO ”T.”
iz Rožaja i DOO ”M. G.” iz Podgorice. Ova preduzeća su redovno uplaćivala
ugovorene iznose na žiro račun njegove firme, tako da su ukupno uplatitla za
navedeni period 50.072,66 eura. Da navedene izvršene usluge nije prijavio niti
evidentirao u poslovnim knjigama preduzeća, tako da nije platio PDV-e niti
porez na dobit a znao je da je dužan da plati ove obaveze. Istakao je da je
firma loše poslovala i da nije imao sredstava za plaćanje navedenih obaveza.
Izrazio je duboko kajanje zbog ovoga što je uradio i obećao je da ubuduće neće
vršiti bilo kakva krivična djela pa je molio da ga sud što blaže kazni.
Po ovoj krivičnopravnoj stvari sud je izveo dokaze: saslušao svjedoka Dž. K,
vještaka ekonoms. fin. struke H. Š. i pročitao pisani nalaz i mišljenje ovog
vještaka od 10.12.2011.g., izvršio uvid u zapisnik o izvršenom inspekciskom
nadzoru poreske uprave br. 03/18-5-633 od 25.11.2011.g., prijavu poreza na
dobit poreske uprave sa bilansom uspjeha i bilansom stanja za 2008.g. i
2009.g. i uvid u izvod iz kaznene evidencije na ime okrivljenog.
Cijeneći iskaz okrivljenog i sve izvedene dokaze, kako pojedinačno tako i u
međusobnoj vezi u smislu čl. 370. st. 3. Zakonika o krivičnom postupku (ZKP),
sud je nesumljivo utvrdio činjenično stanje kao u dispozitivu ove presude.
Utvrdjeno činjenično stanje proizilazi kako iz priznanja okrivljenog, tako i
iz dokaza izvedenih u postupku.
Naime okrivljeni je priznao izvršenje djela pa je sud njegov iskaz prihvatio
kao jasan i potpun, obzirom da je isti nalazi oslonca u nalazu i mišljenju
vještaka ekonomsko finansijske struke H. Š, iskazu svjedoka Dž. K. i ostalim
izvedenim dokazima iz kojih se nesumljivo utvrđuje da je okrivljeni u periodu
od 14.08.2007.g. do 31.03.2011.g. davao lažne podatke o zakonito stečenim
prihodima i prikrivao podatke koji se odnose na utvrđivanje obaveza za
realizovani-izvršeni promet usluga, obezbeđenja objekata pravnim licima DOO “
M p. “iz Rožaja, AD “T.”, PJ “H.” Rožaje, DOO “ T.” iz Rožaja, DOO ”T.” iz
Rožaja i DOO ”M. G.” iz Podgorice u ukupnom iznosu od 50.072,66 eura, koje
usluge nije prijavio i evidentirao u svojim poslovnim knjigama, što je bio
dužan učiniti, te da je na taj način izbjegao plaćanje PDV-a u iznosu od
7.275,55 eura i poreza na dobit u iznosu od 4.072,64 eura, tako da nema sumnje
u drugačije činjenično stanje.
Dakle u postupku je utvrđeno da je okrivljeni u periodu od 14.08.2007.g. do
31.03.2011.g.", u namjeri da pravno lice DOO “S. g. e. u.” Rožaje čiji je
vlasnik, osnivač i izvršni direktor izbjegne plaćanje poreza i drugih
propisanih dažbina, protivno odredbama čl. 18, 20, 24, 31, i 53 Zakona o
porezu na dodatu vrijednost (Sl.list RCG 65/01, 12/02, 38/02, 72/02, 21/03,
76/05, 04/06 i Sl.list.CG 16/07) čl. 7.i 28. Zakona o porezu na dobit pravnih
lica (Sl. list RCG 65/01, 12/02, 80/04 i Sl. list CG 40/08 i 86/09) davao
lažne podatke o zakonito stečenim prihodima i prikrivao podatke koji se odnose
na utvrđivanje obaveza, i to za realizovani izvršeni promet usluga
obezbjeđenja objekata pravnim licima DOO “ M. p. “iz Rožaja, AD “T.”, PJ “H.”
Rožaje, DOO “ T.” iz Rožaja, DOO ”T.” iz Rožaja i DOO ”M. G.” iz Podgorice, u
ukupnom iznosu od 50.072,66 Eura, na način što izvršene usluge nije prijavio,
niti evidentirao u svojoj poslovnoj dokumentaciji-poslovnim knjigama, što je
suprotno odredbama čl. 4. st. 5. 6. i 7. Zakona o računovodstvu i reviziji
(Sl.list RCG 69/05 i Sl.list CG 80/08) kao i u prijavama poreza, izbjegavajući
na taj način plaćanje dažbina u ukupnom iznosu od 11.303,19 Eura, i to na ime
PDV-a u iznosu od 7.275,55 eura, a po osnovu poreza na dobit pravnih lica
iznos od 4.027,64 eura.
Cijeneći psihički odnos okrivljenog prema učinjenom krivičnom djelu, sud je
našao da je isti bio svjestan svog djela tj. svjestan da daje lažne podatke o
zakonito stečenim prihodima i prikriva podatke koje se odnose na utvrđivanje
obaveza u namjeni da pravno lice izbjegne plaćanje poreza i drugih propisanih
dažbina i to je htio pa je postupao sa umišljajem.
Pravnom ocjenom utvrđenog činjeničnog stanja sud je našao da se u radnjama
okrivljenog sadržani svi bitni elementi krivičnog djela utaja poreza i
doprinosa iz čl. 264. st. 3. u vezi st. 1. KZ, za koje djelo je sud istog
oglasio krivim i izrekao mu uslovnu osudu utvrđujući mu pri tom kaznu zatvora
u trajanju od jedne godine i istovremeno odredio da se kazna neće izvršiti
ukoliko isti u roku od jedne godine ne izvrši novo krivično djelo, i osudio ga
na novčanu kaznu u iznosu od 500,00 eura, obzirom da je za ovo krivično djelo
pored kazne zatvora kumulativno propisana i novčana kazna.
Prilikom izricanja ovakve vrste krivične sankcije i visine novčane kazne, sud
je imao u vidu stepen krivice okrivljenog, stepen nastupjele posledice,
okolnosti pod kojima je djelo izvršeno, cijeneći pri tom kao olakšavajuće
okolnosti priznanje okrivljenog za izvršeno krivično djelo, kajanje i obećanje
da u buduće neće vršiti bilo kakva krivična djela i njegovo siromašno imovno
stanje, pa je sud, vodeći pri tom računa i o ranijem životu okrivljenog te
činjenici da je presuda kojom je ranije osuđen brisana, te se ista ne može
uzeti kao otežavajuća okolnost, našao da je imalo mjesta izricanju ovakve
vrste krivične sancije i visine novčane kazne, ubijeđen da će upozorenje uz
prijetnju kazne i izrečena novčana kazna u naznačenom iznosu u dovoljnoj mjeri
uticati na okrivljenog da ubuduće ne vrši bilo kakva krivična djela i da će
vaspitno djelovati na druge da ne čine ista ili slična djela.
Na osnovu čl. 229. u vezi čl. 226. st 2. tač. 1. ZKP, sud je obavezao
okrivljenog da plati ovome sudu na ime troškova krivičnog postupka iznos od
170,50 eura koji troškovi se odnose na ime troškova za vještačenje.
Na osnovu čl. 229. u vezi čl. 226. st. 2. tač. 9. i st. 3. ZKP, sud je
obavezao okrivljenog da plati ovome sudu na ime paušala iznos od 30,00 eura.
Sa izloženog odlučeno je kao u dispozitivu ove presude.
OSNOVNI SUD U ROŽAJAMA, dana 03.02.2012.g.
Zapisničar, S U D I J A,
Aida Luboder s.r. Milosav Zekić s.r.
PRAVNA POUKA: Protiv ove presude može se izjaviti žalba u roku od 15 dana od
dana prijema iste i to Višem sudu u Bijelom Polju, a preko ovog suda.