HYPERLINK
"http://upload.wikimedia.org/wikipedia/commons/2/23/Coat_of_arms_of_Montenegro.svg"
K.br.174/11
U IME CRNE GORE
Osnovni sud u Pljevljima, kao prvostepeni krivični sud , po sudiji Ljiljani
Popović uz sudjelovanje zapisničara Zore Leković, u krivičnom predmetu protiv
optuženog L.A. iz P. zbog krivičnog djela falsifikovanje isprave iz čl.412
st.1 Krivičnog zakonika po optužnom predlogu ODT Pljevlja Kt.br.314/10 od
31.08.2011.godine , nakon održanog glavnog i javnog pretresa u prisustvu
zamjenika ODT Pljevlja Tomčić Milivoja, oštećenog D.M. i optuženog L. A. ,
dana 05.12.2011.godine, donio je i javno objavio
P R E S U D U
Optužena L.A.,  od oca H.i majke R. rodjene H., rodjen u P. dana ....godine,
sa prebivalkištem u P., državljanin CG, oženjen, otac 2 djece, pismen, završio
srednju školu, lošeg imovnog stanja, nesodujivan.
K R I V J E
Što je :
Prvom polovinom jula mjeseca 2009.godine u svojstvu vlasnika RTV "P." u
P.napravilo lažnu ispravu - aneks ugovora o radu broj 01 sa oštećenim D.M. i
potpisao umjesto oštećenog kao zaposlenog njegovo ime i prezime i isti ovjerio
pečatom RTV "P." P. a nakon toga dana 29.06.2010.godine tako sačinjenu lažnu
ispravu upotrijebio kao pravu prilažući aneks ugovora kao dokaz u parničnom
predmetu P.br.198/10 kod Osnovnog suda u Pljevljima po tužbi tužitelja D.M.
protiv tužene RTV "P." radi isplate duga,
čime je izvršio krivično djelo falsifkovanje isprave iz čl.412 st.1 Krivičnog
zakonika,
pa mu sud na osnovu već citiranog zakonskog propisa te primjenom članova
4,5,13,15,32,33,36,42,52 ,53 i 54 Krivičnog zakonika te čl. 226, 229, 239 i
374 ZKP-a
i z r i č e
USLOVNU OSUDU
Sa kojom se optuženom L. A. utvrdjuje kazna zatvora u trajanju od 2 (dva)
mjeseca i istovremeno odredjuje da se ista neće izvršiti ako optuženi u roku
od jedne godine dana ne izvrši novo krivično djelo.
Optuženi je dužna platiti ovom sudu na ime paušala iznos od 27,50 eura,
a ovo u roku od 15.dana po pravnosnažnosti presude , pod prijetnjom prinudnog
izvršenja.
Oštećeni D.M. radi ostvarivanja imovinsko pravnog zahtjeva upućuje se na
parnicu.
O b r a z l o ž e nj e
Osnovno državno tužilaštvo u Pljevljima optužnim predlogom Kt.br.314/10 od
31.08.2011.godine optužilo je L.A.iz P. da je izvršio krivično djelo
falsifikovanje isprave iz čl.412st.1 Krivičnog zakonika na način, mjesto i
vrijeme bliže opisano izrekom ove presude i u završnoj riječi ODT Pljevlja
predložio je da sud optuženog oglasi krivim i osudi po zakonu jer je izvedenim
dokazima a prevashodno nalazom i mišljenjem Forenzičkog centra utvrdjeno da je
optuženi izvršio krivično djelo stavljeno mu na teret.
Oštećeni D.M. u završnoj riječi pridružio se krivičnom gonjenju protiv
optuženog i istakao imovinsko pravni zahtjev u iznosu od 10.000,00 eura.
Optuženi L. A. u odbrani u prethodnom postupku navodi da je vlasnik RTV "P."
iz P. te da se ne može tačno sjetiti datuma kad je D.M. zasnovao radni odnos u
RTV "P." a radio je na poslovima kamermana, snimatelja, montažera i sa njim je
zaključen ugovor o radu i prijavljen na osiguranje. Dalje je kazao da se ne
može sjetiti datuma u 2009.godini kada je D. dao otkaz niti datuma u
2009.godini kada je u TVR "P." došao Republički inspektor rada M. Lj.koja je
izvršila kontrolu rada i poslovanja jer nakon što je dobio otkaz D. se žalio
Ministarstvu rada pa je po njegovoj žalbi u "P." došao Republički inspektor
rada M. Lj.koja je prilikom kontrole našla propuste jedino u vodjenju
dokumentacije jer su tada bili mala firma i nijesu imali zaposlenog pravnika.
Inspektorka je insistirala da sa svim zaposlenim sačini aneks ugovora o radu
za sve zaposlene što je i učinio pa je sačinio aneks ugovora i za D.M. mada on
u to vrijeme nije radio u RTV "P.". Optuženi je kazao da je sve anekse ugovora
potpisao na mjesto poslodavca i ovjerio pečatom RTV "P." i anekse predao
zaposlenim da potpišu pa i D. M. na insistiranje isnpektorke i ako se pitao
kakve svrhe ima potpisivanje aneksa ugovora sa D. kad on više nije radnik "P."
ali je inspektorka na tome insistirala. D. je nosio aneks ugovora i vraćao ga
dva tri puta pa su ga mijenjali po predlogu inspektorke dva tri puta a
poslenji izmijenjeni aneks D.je odnio i nije ga vraćao tako da on nezna d ali
je D. potpisao taj aneks ugovora ali ga nije vraćao niti je on "P. " bio
potreban pošto D. više nije radio. Nakaon što je D.dobio otkaz u toku
2009.godine i nakon dolaska Republičkog inspektora rada po inicijativi D. na
incijativu inspektora sačinjen je aneks ugovora i on se ne može izjasniti ko
je u ime D. potpisao aneks ugovora ali on nije. Ne može se sjetiti da li je on
aneks ugovora priložio u parnični predmet P.br.198/10 Osnovnog suda u
Pljevljima ali za njega taj aneks ugovora ništa ne predstavlja. Tvrdio je da
on nije potpisao aneks ugovora umjesto D.M. i nezna ko je isti potpisao a on
nije imao interesa da ga potpiše kad je već sa D. bio raskinut ugovor o radu.
Kazao je da nije falsifikovao aneks ugovora te da se radi o čistoj podmetačini
njemu i sudu i taj aneks ugovora neznači ništa ni njemu ni oštećenom. Taj
aneks ugovora nije priložio u parnični predmet P.br.1980/10 već je isti
priložio oštećeni. U završnoj riječi tražio je da sud oštećenog oglasi krivim
što mu je podmetnuo aneks ugovora koji on nije potpisao a kazao je i to da je
on priložio orginalan aneks ugovora pa sud treba optužbu protiv njega da
odbaci kao neosnovanu.
U dokaznom postupku sud je saslušao svjedoka-oštećenog D.M., saslušao svjedoka
M. L., pročitao iskaz svjedoka K. V., pročlitao nalaz i mišljenje vještaka
P.I. broj 1219/11, pročitao aneks ugovora broj 01 kao sastavni dio ugovora o
radu broj 06 od 01.03.2006.godine, izvršio uvid u spise predmeta Osnovnog suda
u Pljevljima P.br.198/10, izvršio uvid u isplatnu listu na ime oštećenog,
izvršio uvid u godišnji izvještaj o primljenim neto ličnim dohodcima RTV "P."
i pročitao izvod iz KE za optuženog.
Nakon provedenog dokaznog postupka i ocjene izvedenih dokaza i to kako svakog
pojedinačno tako i u medjusobnoj povezanosti a pri tom cijeneći odbranu
optuženog L. sud je utvrdio činjenično stanje bliže opisano izrekom ove
presude.
Naime, javna optužba stavlja na teret optuženom L. A. da je u prvoj polovini
jula mjeseca 2009.godine u svojstvu vlasnika RTV "P." napravio lažnu ispravu i
to aneks ugovora o radu broj 01 sa oštećenim D. M.i potpisao umjesto oštećenog
kao zaposlenog njegovo ime i prezime, ovjerio ga pečatom RTV "P." a nakon toga
tako sačinjenu lažnu izjavu upotrijebio kao pravu prilažući taj aneks ugovora
kao dokaz u parničnom predmetu P.br.198/10. Optuženi L. ne priznaje izvršenje
krivičnog djela ni krivicu navodeći da on nije falsifikovao aneks ugovora niti
ga priložio u predmet P.br.1980/10 već da je to uradio oštećeni kao i da on
nije potpisao ovaj aneks ugovora u ime oštećenog a ko g je potpisao nije mu
poznato.
Radi utvrdjivanja činjenica za donošenje odluke sud je izveo predložene dokaze
pa je svjedok - oštećeni D.M. kazao da je krajem 2005.godine došao u RTV "P."
i dogovorio se sa izvršnim direktorom L. hasenom kćerkom optuženog koja je
inače izvršni direktor da mjesec dana dolazi bez plate i osiguranja u "P." i
obuči se za rad i pošto je jedan radnik ubrzo napustio on je počeo da rdi u
"P.". U januaru 2006.godine H. ga je pitala da li želi da stalno ostane u "P."
i da ga osigura pa je pristao ali nije zaključio nikakav ugovor o radu. U
mjesecu junu 2009.godine prijavio je glavnom inspektoru rada neke
nepravilnosti u RTV "P." a izmedju ostalog nepostojanje zaključenog ugovora o
radu. Inspektorka rada M. Lj. je insistirala da RTV "P." sa njim zaključi
ugovor o radu ali on taj ugovor nije zaključio iz razloga što su u ugovor
unijete neke klauzule koje mu nijesu odgovarale. Pošto nije potpisao ugovor o
radu H. mu je u više navrata nudila da potpiše sporazumni prestanak radnog
odnosa što on nije prihvatio. Nakon što nisu otklonjene nepravilnosti
inspektor rada je zabranio rad RTV "P." koja je ponovo otvorena u avgustu
2009.godine pošto joj je dat rok za otklanjanje nepravilnosti a kako te
nepravilnosti nijesu otklonjene "P." je na zahtjev radnika zabranjen rad
22.04.2010.godine. Njegova radnja knjižica nije zaključena već je samo napisan
početak radnog odnosa i pečat a nije napisan prestanak radnog odnosa. Oštećeni
je dalje kazao da je početkom 2010.godine poveo postupak pred Osnovnim sudom u
Pljevljima protiv "P." radi isplate svih dugovanja i na jednom ročištu
optuženi kao zastupnik RTV "P." priložio je ugovor o radu koji oštećeni nije
potpisao. Tvrdio je da nije potpisao ni ugovor o radu ni taj aneks ugovora.
Iz nalaza i mišljenje vještaka P.I. iz Forenzičkog centra Danilovgrad broj
1219/11 nesumnjivo se utvrdjuje da potpis aneksu ugovora broj 1 u rubrici
zaposleni nije autentični potpis D.M. a da se u potpunosti L.A.ne isključuje
kao mogući skripter. Nalaz i mišljenje vještaka grafologa P.sud u cjelosti
prihvata kao objektivan i dat po pravilima struke a ne osnovu nespornih
rukopisa optuženog L. i oštećenog D..
Kada se nalaz i mišljenje vještaka grafologa dovede u logičnu vezu sa iskazom
oštećenog D. to iskaz oštećenog sud u cjelosti prihvata kao istinit i
objektivan. Naime, njegove navode da nije potpisao aneks ugovora broj 01
potvrdjuje nalaz i mišljenje vještaka grafologa.
Svjedok M.Lj., Republički inspektor rada za područje opština Žabljak a
povremeno i opštine Pljevlja kazala je da je dana 03.07.2009.godine na zahtjev
radnika RTV "P." D. M. izvršila inspekcijski nadzor u RTV "P." i konstatovala
odredjene nepravilnosti koje su se odnosile na neisplaćivanje zarada i toplih
obroka, regresa, neuplaćivanje doprinosa na zarade i nezaključivanje ugovora o
radu sa zaposlenim. Ostavila je rok za otklanjanje nepravilnosti i
16.07.2009.godine ponovo izvršila inspekcijski nadzor i utvrdila da je sa svim
zaposlenim izuzev sa oštećenim D. zaključen ugovor o radu i u njenom prisustvu
je D. ponudjeno zaključivanje ugovora o radu ali je oštećeni tražio da ga
ponese kući na razmatranje što mu je i udovoljeno. Pred njom oštećeni nije
potpisao ugovor o radu. Pred njom i u njenom prisustvu ne može da se sjeti da
je oštećeni potpisao anek ugovora ali ona nije insistirala da ga potpiše jer
aneks ugovora nije u njenoj nadležnosti već u nadležnosti inspektora zaštite
na radu. Svjedok K. V. je izjavio da je zaposlen u Ministarstvu rada i
socijalnog staranja kao Republički inspektor rada u pordučnoj jedinici Bijelo
Polje te da je po službenoj dužnosti izvršio inspekcijski nadzor u RTV "P."
dana 16.03.2010.godine, 22.03.2010.godine, 07.04.2010.godine i
19.05.2010.godine kojom prilikom je utvrdio nepravilnosti da zaposleni sa
kojima je zaključen ugovor o radu nijesu uplaćivani doprinosi na penzijsko oi
invalidsko osiguranje i doprinosi za slučaj nezaposlenosti za period 2008 do
januara 2010.godine kao ni doprinosi na zdrrastveno osiguranje za period
januar 2009.godine do januara 2010.godine. D. M. je odjavljen sa osiguranja
dana 31.07.2009.godine a radni odnos mu je prestao odlukom 18/7/9 od
18.07.2009.godine zbog teže povrede radnih obaveza odnosno odbijanja radne
dužnosti i obzirom da nije bilo donijeto rješenje o predstanku radnog odnosa
ukazuje je poslodavcu na navedene nepravilnosti. Ovaj svjedok je kazao da je
dana 22.03.2010.godine donio rješenje kojim je privremeno zaabranjen rad RTV
"P." a 07.04.2010.godine ponovo izvršio inspekcijski nadzor i utvrdio da nisu
otklonjene nepravilnosti i donio rješenje da se iste otklone. Zabrana rada RTV
"P." je i sada na snazi.
Cijeneći iskaze svjedoka M. Lj.i K.V. sud je stekao ubjedjenje da su ovi
svjedoci krajnje istinito i nepristrasno posvjedočili činjenice koje su im
poznate kao Republičkim inspektorima rada prilikom kontrole odnosno
inspekcijskog nadzora u RTV "P.". Iz ovih razloga njihove iskaze sud u
cjelosti prihvata.
Iz spisa predmeta Osnovnog suda u Pljevljima P.br.198/10 se utvrdjuje da je
oštećeni dana 17.02.2010.godine podnio tužbu protiv RTV "P." radi isplate
zarada i ostalih naknada, da je tuženu "P." u ovom postupku zastupao optuženi
L. A. kao i da je na glavnom pretresu od 29.06.2010.godine kao dokaz ponudio
aneks ugovora zaključen sa oštećenim u koji je sud izvršio uvid. Spisi
predmeta P.br.198/10 potvrdjuju da je optuženi ovaj aneks ugovora upotrijebio
u parničnom predmetu.
Dakle, na osnovu istinitog iskaza svjedoka - oštećenog D. M., objektivnog i po
pravilima struke datog nalaza i mišljenje vještaka grafologa P.I., iskazima
svjedoka K. i M. kao i na osnovu spisa predmeta Osnovnog suda u Pljevljima
P.br.198/10 nesumnjivo je utvrdjeno da je optuženi L.A.počinio krivično djelo
falsifikovanje isprave iz čl.412 st.1 Krivičnog zakonika kako mu se to javnom
optužbom i stavlja na teret a naime da je jula mjeseca 2009.godine u svojstvu
vlasnika RTV "P." napravio lažnu ispravu - aneks ugovora o radu broj 01 sa
oštećenim D.M. i taj aneks ugovora potpisao umjesto oštećenog navodeći potpis
oštećenog, ovjerio pečatom RTV "P." i takvu lažnu ispravu upotrijebio kao
pravu prilažući ovaj aneks ugovora kao dokaz u postupku kod Osnovnog suda u
Pljevljima u predmetu P.br.198/10 koji je vodjen po tužbi oštećenog D. protiv
RTV "P." radi isplate duga. Optuženi L. je znao i bio svjestan da oštećeni D.
nije potpisao taj aneks ugovora već da ga je potpisao optuženi ali je urkos
tome taj aneks ugovora kao pravu ispravu upotrijebio u parničnom postupku,
dakle djelovao je sa direktnim umišljajem i u ovim radnjama optuženog L.A.
stoje svi bitni elementi bića krivičnog djela falsifikovanje isprave iz čl.412
st.1 Krivičnog zakonika pa ga je sud kao umišljajnog učinioca oglasio krivim i
osudio po zakonu.
Prilikom izbora krivične sankcije a u okviru opšte svrhe krivičnih sankcija
sud je cijenio i svrhu uslovne osude. Optuženi L. A.je porodičan čovjek, otac
dvoje djece, penzioner i čovjek starosti 69.godina koji do sada nije
osudjivana. Ove činjenice sud je uzeo kao olakšavajuće okolnosti na strani
optuženog i sud je mišljenja da, u konkretnom slučaju nije nužno radi krivično
pravne zaštite prema ovom optuženom a prevashodno imajući u vidu njegov
dosadašnji život izricati kaznu zatvora već da se opravdano može očekivati da
će i samo upozorenje uz prijetnju kaznom dovoljno uticati na optuženog da više
ne vrši krivična djela, pa mu je sud utvrdio kaznu zatvora u trajanju od 2
(dva) mjeseca istovremeno odredjujući da se ista neće izvršiti ako optuženi u
roku od jedne godine dana ne izvrši novo krivično djelo smatrajući da će se i
na ovaj način postići svrha kažnjavanja zakonom predvidjena.
Shodno čl.226 i 229 ZKP-a sud je optuženog obavezao da na ime paušala plati
iznos od 27,50 eura , koji iznos je odmjeren obzirom na složenost i dužinu
trajanja krivičnog postupka te imovno stanje optužene.
Shodno čl.239 ZKP-a sud je oštećenog D. M.radi ostvarivanja imovinsko pravnog
zahtjeva uputio na parnicu a ovo iz razloga što je oštećeni postavio imovinsko
pravni zahtjev u iznosu od 10.000,00 eura a krivični sud u postupku nije
utvrdjivao visinu imovinsko pravnog zahtjeva.
OSNOVNI SUD U PLJEVLJIMA , dana 05.12.2011.godine.
Zapisničar, S u d i j a,
Zora Leković Ljiljana Popović
PRAVNA POUKA:
Protiv ove presude može se izjaviti žalba u roku od 8.dana
po prijemu iste Višem sudu B.Polje, a preko ovog suda.
DOSTAVITI:
1 x ODT Pljevlja
1 x Optuženom