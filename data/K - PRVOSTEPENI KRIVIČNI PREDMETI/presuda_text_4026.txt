
K.br.205/11 
                                                        **  U IME CRNE GORE**



                    Osnovni  sud u Pljevljima, kao prvostepeni  krivični sud, po sudiji Ljiljani Popović, uz  sudjelovanje zapisničara Leković Zore, u krivičnom predmetu protiv optuženog Č. M. iz P., zbog krivičnog djela nasilje u porodici ili u porodičnoj zajednici  iz čl.220 st.2 u vezi st.1 Krivičnog zakonika,  po  optužnom predlogu ODT Pljevlja Kt.br.206/11 od 20.10.2011.godine, nakon održanog  glavnog i javnog pretresa,  u prisustvu zamjenika ODT Pljevlja Gačević Božidarke, oštećenog Č. S. i optuženog Č. M., dana  12.12.2011.godine, donio je i javno objavio



                                            **             P R E S U D U **



                    **Optuženi    Č.  M., JMBG ....,   **od oca S. i majke Lj. rodjene  C., rodjen  u P. dana  .....godine, sa prebivalištem u selu G., opština P.,  neoženjen, nezaposlen, pismen,  završio  za stolara, vojsku nije služio, nevodi se  u VE, srednjeg imovnog stanja, osudjivan.



                                                        **K R I V      J E**

                    **Što je :   **

                     Dana 05.08.2011.godine  oko 16,30 časova  u selu G.,  opština P. u neposrednoj blizini porodične kuće  kod pomoćnog objekta- štale  primjenom grubog nasilja  narušio tjelesni i duševni integritet  člana svoje porodice   oca - oštećenog Č. S.  na način  što ga je nakon kraće prepirke  udario više puta crijevom za vodu, sredstvom podobnim da  tijelo teško povrijedi ili zdravlje teško naruši  u predjelu lijeve ruke,  ledja i lijeve noge  nanijevši  mu tom prilikom  lake tjelesne povrede  u vidu crvenila  spoljašnje strane lijeve nadlaktice, dva poprečna  traksta podliva   iznad lijevog koljena  sa spoljašnje  strane  i desnom ručnom zglobu  a nakon toga  istog uhvatio rukama za gardarobu  u predjelu grudi  i snažno ga odgurnuo  pri čemu je oštećeni  pao na zemlju  i zadobio povrede hematom  veličine 1 cm  na lumbalnom ( slabinskom dijelu kičme),  manja rasjekotina  na  frontalnom  (  čeonom )  dijelu glave,

                    **čime je izvršio   krivično djelo   nasilje u porodici ili u porodičnoj  zajednici   iz čl.220 st.2 u vezi st.1 Krivičnog Zakonika,**

                         pa ga  sud  na osnovu citiranog zakonskog propisa
te primjenom čl.4,5,13, 15,32,33,36, 42, 45, 46 i 51 Krivičnog zakonika   te
čl. 226,229 i 374 ZKP-a     
                                                          O  S  U  DJ  U  J
E 
                    **Na kaznu zatvora u trajanju od 2(dva) mjeseca u koju kaznu mu se ima uračunati vrijeme provedeno u pritvoru od   07.08.2011.godine do 15.08.2011.godine.**

                    Optuženi je dužan platiti ovom sudu na ime toškova krivičnog postupka  iznos od  249,00 eura  kao i na ime  paušala iznos od  27,50 eura ,

                    a sve ovo u roku od 15.dana po pravnosnažnosti presude, pod prijetnjom prinudnog izvršenja.

                       Imovinsko pravnog zahtjeva nije bilo.



                                                        **  O b r a z l o ž e nj e **


                     Osnovno  državno tužilaštvo iz Pljevalja  optužnim predlogom Kt.br.206/11  od 20.10.2011.godine  optužilo je Č. M.  iz P.  da je izvršio  krivično  djelo  nasilje u porodici ili  u porodičnoj zajednici  iz čl.220 st.2 u vezi st.1 Krivičnog Zakonika a na način, mjesto i vrijeme  bliže opisano  izrekom ove presude  i u završnoj   riječi  zamjenik ODT Pljevlja je predložio  da  sud optuženog oglasi krivim  i osudi  po zakonu  jer je izvedenim dokazima  činjenično stanje u dovoljnoj mjeri utvrdjeno a posebno cijeneći nalaz i mišljenje vještaka dr. P. M.

                    Oštećeni Č. S. je istakao u završnoj riječi da  se ne pridružuje krivičnom gonjenju  a da ne postavlja   imovinsko pravni zahtjev.

       Optuženi Č. M.  u svojoj odbrani datoj u  prethodnom postupku navodi  da živi  u selu G. u porodičnoj kući  svoga  oca u zajednici sa  ocem, majkom i mladjim bratom   te da su njihovi medjusobni odnosi dosta skladni  a zadnjih godinu dana  imaju problem sa vodom   jer je neko od mještana   zatvorio crijevo  koje vodi prema njihovoj kući pa svo vrijeme  koriste drugi izvor  i iz više navrata je govorio ocu  da riješi taj problem sa mještanima i rodjacima  ali otac   nije preduzimao nikakve korake.Dana  05.08.2011.godine  je sa mještanima pokušavao da riješi problem  i  išao na izvor  i vidio da je isti  zaključan katancem  i tog dana negdje oko 16,30 časova  kod štale na katunu  nekih 500 m od kuće   tražio je od oca da uzme  ključ od Č. R.  što je on odbio govoreći   mu da je budala i u toj ljutnji  je crijevom za vodu   dugačkim desetak metara  koje je   u tom momentu držao  u rukama  jedanput udario svog oca  u predjelu tijela  a onda ga rukama uhvatio za košulju govoreći  mu da sjedne da popričaju  i tada se u gužvu umiješala majka  koja je počela da kuka i viče  a on  tada povišenim glasom rekao ocu  da podju do izvora što je otac i uradio  i dok su prilazili bazenu  primijetio je svoja goveda i odlučio da  ih vrati u pravcu kuće  pa  kad se vratio na bazen  tamo više   nije bio njegov otac, nezna gdje je otišao  a uveče  kad je došao kući  majka mu je rekla  da je otac otišao sa policijom u P.. Dana 06.08.2011.godine  pozvala ga je policija   da se  javi što je i uradio 07.08.2011.godine.  Oca je kritične prilike    udario samo jednom   crijevom  i povukao ga za gardarobu kako bi sjeo i razgovarali  i sada mu je žao oca, misli da se to više neće ponoviti  i to je uradio u ljutnji jer je u tom momentu   bio bez živaca.  Na glavnom pretresu  priznajući izvršenje krivičnog djela i krivicu i ostajući pri odbrani iz prethodnog postupka  tvrdio da je samo jedanput   udario  oca  crijevom  za vodu   dužine 5 do 6 m  i to u predjelu nogu  ali  ne može da se sjeti lijeve ili desne noge  i možda ga je jedanput rukama prodrmao za gardarobu.  Nijednom ga više nije udario. Crijevom ga  je udario  nenamjerno jer nije htio da ga sasluša i koliko se  sjeća njegov otac nije imao nekih velikih povreda od tog jednog udarca   crijevom. Kaje se  ali ga nije namjerno udario  već u ljutnji što nije htio da ga sasluša  jer ga nije morao podržati  ali ga je trebao saslušati.  U završnoj riječi odluku  o krivici i kazni  ostavio je na ocjenu sudu.

                      U dokaznom postupku  sud je pročitao izvještaj  ljekara  jedinice HMP P. broj protokola ... od 06.08.2011.godine, pročitao nalaz i mišljenje vještaka dr. P. M.   i pročitao  izvod iz KE za optuženog.

                      Nakon  provedenog dokaznog postupka  i ocjene  izvedenih dokaza  a pri tom cijeneći   odbranu optuženog Č. M. sud je utvrdio da je optuženi  izvršio krivično djelo nasilje u porodici ili u porodičnoj zajednici  iz čl.220 st.2 u vezi st.1 Krivičnog zakonika  kako mu se to javnom optužbom i stavlja na teret  pa ga je sud oglasio krivim i osudio po zakonu.

                       Naime,  javna optužba  stavlja na teret  optuženom Č. M. da je izvršio  krivično djelo nasilje u porodici  ili u porodičnoj zajednici iz čl.220 st.2 u vezi st.1  Krivičnog zakonika tako što je  dana 05.08.2011.godine oko 16,30 časova u  selu G.  u P.   primjenom grubog nasilja   narušio tjelesni i duševni integritet  članu svoje porodice  svome ocu S.  tako što ga je nakon kraće prepirke više puta  udario crijevom za vodu   koej predstavlja sredstvo podobno  da tijelo teško povrijedi ili zdravlje  teško naruši  a onda ga  uhvatio rukama za gardarobu  u predjelu grudi   i snažno odgurnuo  pri čemu je oštećeni S. pao na zemlju  i na taj način mu nanio  lake  tjelesne povrede   bliže opisano  izrekom ove presude.

                      Optuženi Č. M. priznaje izvršenje krivičnog djela i krivicu  navodeći da je  kritičnog dana   u ljutnji  udario svoga oca S.  jedanput  crijevom za vodu  dužine 5 do 6 m  po nogama  kao i da  ga je uhvatio rukama za košulju i govorio mu da sjedne.

                         Radi  utvrdjivanja osnovanosti  javne optužbe  kao i radi provjere odbrane  optuženog Č. M. sud je izveo  navedene dokaze  pa je tako  vještaka dr. P. M. nakon uvida u medecinsku dokumentaciju za oštećenog  iz  HMP  P.  broj protokola ... od  06.08.2011.godine  kazao  da se iz medecinske dokumentacije vidi da je povrijedjeni imao crvenilo spoljašnje strane nadlaktice,  dva poprečna trakasta podliva iznad lijevog koljena sa spoljašnje strane,  hematom veličine   1 cm  na slabinskom dijelu kičme kao i  manje rasjekotine  na čeonom dijelu glave  i desnom ručnom zglobu. U dijagnozi  stoji traumatska lezija lijeve nadlaktice,  lijeve natkoljenice i  slabinske regine,  razderotina kože na glavi  u prredjelu čela  i predjelu desne šake.  U svom mišljenju vještak je kazao da se radi o lakim tjelesnim povredama  koje su nanesene  tupom silom  što odgovara  plastičnom crijevu  po spoljašnjoj  strani lijeve nadlaktice,  lijeve natkoljenice  i u slabinskoj regiji  dok je  vjerovatnije  da su povrede -  razderotina kože  u predjelu čela i desne šake  nastale padom i udarom od tupe predmete.

                    Sud je nalaz i mišljenje vještaka dr. P. M.  prihvatio  u cjelosti kao  objektivan  i dat po pravilima struke  a isti ima utemeljenje  u medecinskoj dokumentaciji.  Osim toga  i sam optuženi  ne spori  da je  kritične prilike  jedanput udario  oštećenog  crijevom od vode.

                     Optuženi Č.  u odbrani navodi   da je samo jedanput udario oštećenog  crijevom od vode kao i da ga je  uhvatio za gardarobu odnosno povukao kako bi oštećeni sjeo  ali ove njegove navode sud ne prihvata kao istinite već kao smišljene u cilju olakšanja svog položaja pred sudom  jer je  iz nalaza i mišljenja  vještaka utvrdjeno da su jedne povrede  oštećenog  nastale od  crijeva za vodu  a druge  od pada  kako je  to i opisano izrekom presude.

                    Dakle,  na osnovu odbrane optuženog  koji priznaje da je jedanput  oštećenog udario crijevom od vode  po nogama kao i  jasnim i nedvosmislenim i po pravilima struke datim nalazom i mišljenje vještaka dr. P. koji utemeljenje u medecinskoj dokumentaciji za oštećenog na nesumnjiv način utvrdjeno  da je optuženi Č. M. dana 05.08.2011.godine  oko 16,30 časova  u selu G. u P.  primjenom grubog nasilja ugrozio tjelesni i duševni integritet  članu svoje porodice -  ocu oštećenom S. tako što ga je  više puta udario  crijevom za vodu  koje predstavlja sredstvo podobno da tijelo teško povrijedi ili zdravlje teško naruši  u predjelu lijeve ruke, ledja i lijeve noge a onda ga uhvatio za gardarobu u prredjelu grudi i snažno odgurnuo  pri čemu je oštećeni pao na zemlju i zadobio povrede  bliže opisane izrekom presude. Optuženi je  bio   svjestan da ovim   postupanjem  narušava  tjelesni i duševni integritet  članu svoje porodice ocu S. kao i  da je  crijevo za vodu  sredstvo podobno  da  tijelo teško povrijedi  ili zdravlje teško naruši kao i da padom  i udarom od zemlju  njegov otac može zadobiti povrede ali uprkos tome oštećenog više puta  udario  crijevom za vodu kao i  uhvatio ga za gardarobu i snažno  odgurnuo  usled čega je oštećeni pao na zemlju zadobio povrrede dakle optuženi  je postupao  sa direktnim umišljajem, u kojim radnjama  optuženog Č. M. stoje svi bitni elementi  bića krivičnog djela   nasilje u porodici ili u porodičnoj zajednici  iz čl.220 st.2 u vezi st.1 Krivičnog  zakonika pa ga je sud kao umišljajnog učinioca  oglasio krivim   i osudio po zakonu.

                    Prilikom odlučivanja o vrsti i visini kazne  sud je cijenio  sve okolnosti  koje utiču  kako na vrstu  tako i na visinu kazne. Optuženi   Č. M.  je nezaposlen i neoženjen, oštećeni S. se nije pridružio krivičnom gonjenju i te činjenice su mu uzete kao osobito olakšavajuće okolnosti.  Medjutim, optuženi je do sada  već dva  puta osuđivan što je utvrđeno iz izvoda iz KE od čega jedanput zbog krivičnog djela  nasilje u porodici  ili porodičnoj zajednici iz čl.220 Kz i  krivičnog  djela teške tjelesne  povrede iz čl.151 Kz. Ove okolnosti sud je uzeo kao otežavajuće okolnosti  na strani optuženog. Medjutim,  uprkos ovim otežavjaućim okolnostima  sud je mišljenja  da  optuženom i oštećenom koji su otac i sin  treba pružiti šansu  da  uspostave  skladne porodične odnose  pa je sud  optuženom  ublažio kaznu  ispod zakonom predvidjenog minimuma za krivično djelo koje mu je stavljeno na teret  i  smastrajući da je  radi krivično pravne zaštite   prema  ovom optuženom,   jedina  adekvatna  krivična sankcija  jeste kazna zatvora  pa je sud optuženom  izrekao kaznu zatvora u trajanju od 2 (dva) mjeseca smatrajući  da će se  zatvorskom kaznom u ovom vremenskom trajanju uticati  na optuženog  da više ne vrši krivična djela pa i da će se na ovaj način u cjelosti postići svrha kažnjavanja. Shodno čl.51 Kz  sud je optuženom  u izrečenu kaznu  uračunao vrijeme provedeno u pritvoru  kako je to bliže opisano   izrekom ove presude.

                    Odluka suda  da optuženi  na ime  troškova krivičnog postupka plati iznos 249,00 eura koji čine  iznos  od 99,00 eura  na ime naknade  i nagrade  za obavljeno vještačenje te iznos od 150,00 eura na ime odbrane po advokatima po službenoj dužnosti u UP PJ Pljevlja  i  istražnom postupku kao i da na ime  paušala plati iznos od 27,50 eura  koji iznos je odmjeren obzirom na dužinu trajanja i složenost krivičnog postupka te imovno stanje optuženog  zasniva se na čl.226 i 229 ZKP-a .

                      Imovinsko pravnog zahtjeva  nije bilo.

                    **OSNOVNI SUD U PLJEVLJIMA , dana 12.12.2011.godine .**

Zapisničar,
S u d i j a,
Leković Zora
Ljiljana Popović  
PRAVNA POUKA : 
                    Protiv ove presude dozvoljena je žalba u roku od 8.dana po prijemu  
                    iste Višem sudu B. Polje a  preko ovog suda.

DOSTAVITI:
1 x ODT Pljevlja
1 x Optuženom 