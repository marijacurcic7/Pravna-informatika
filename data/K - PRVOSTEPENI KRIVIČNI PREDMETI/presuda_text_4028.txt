

K.br.172/11 
U IME    CRNE GORE 
                    Osnovni sud u Pljevljima, kao prvostepeni krivični sud,  po sudiji Ljiljani Popović, uz sudjelovanje zapisničara Zore Leković, u krivičnom  predmetu protiv optužene D. A. iz P., koju  brani  G. M.  advokat iz P., zbog krivičnog djela  lažno prijavljivanje iz čl.388 st.1  Krivičnog Zakonika po optužnom predlogu  oštećenog kao tužioca Š. H.  od 29.08.2011.godine koga zastupa  M.  J. advokat iz P.,  nakon održanog glavnog i javnog pretresa u prisustvu  oštećenog  kao tužioca  Š. H., njegovog punomoćnika advokata M. J., optužene D. A. i njenog branioca advokata G. M. iz P.,   dana 27.12.2011.godine, donio je i javno objavio

P R E S U D U 
                    **Optužena    D. A.**,  od oca K. i majke V. rodjene K., rodjena u P.  dana  .....,  sa prebivalištem u P., državljanka CG, razvedena, majka jednog maloljetnog djeteta, pismena,  završila srednju medecinsku školu,  nezaposlena, govori crnogorski  jezik, srednjeg imovnog stanja, neosudjivana.

                         Na osnovu čl. 373 st.1 tačka 2 ZKP-a  
                                                 OSLOBADJA SE OD OPTUŽBE 
        **               Da  je:**

                       Dana 02.06.2010.godine  podnijela  Upravi policije Pljevlja prijavu protiv oštećenog Š. H. da je  oštećeni navodno  vršio seksualno zlostavljanje  njihovog zajedničkog maloljetnog   djeteta  sina D. Š. koji je nakon razvoda braka  povjeren  pravosnažnom sudskom presudom na odgoj, čuvanje i vaspitanje  u periodu   maj-jun mjesec 2010.godine  i na taj  način  izvršio i neko   od mogućih  teških krivičnih djela,

                    **čime bi izvršila krivično djelo lažno prijavljivanje   iz čl.388  st.1  Krivičnog Zakonika,**

                    jer u postupku  nije dokazano  da je optuženi  izvršio krivično djelo  koje mu se stavlja na teret .

                    Troškovi krivičnog postupka  padaju na teret budžetskih sredstava ovog suda.                                                                                             
                     Imovinsko pravnog zahtjeva  nije bilo.


                                              **O b r a z l o ž e nj e**


                      Oštećeni kao tužilac  Š. H.  nakon što je  ODT Pljevlja  rješenjem Kt.br.174/11 od 10.08.2011.godine  odbacilo njegovu krivičnu prijavu od 11.06.2011.godine  protiv  D. A.  zbog krivičnog djela  lažno prijavljivanje iz čl.388 st.1 Krivičnog zakonika  a koje rješenje  sa obavještenjem da može nastaviti krivično gonjenje je primio dana 20.08.2011.godine, blagovremeno je ovom sudu  podnio optužni predlog  dana 29.08.2011.godine  protiv  optužene D. A.  zbog krivičnog  djela lažno prijavljivanje iz čl.388  st.1 Krivičnog zakonika  a na način  mjesto i vrijeme  kako  je to bliže opisano  izrekom ove presude. U završnoj riječi oštećeni kao tužilac lično i u riječi  svog punomoćnika  nakon analize izvedenih dokaza  a prevashodno  nalaza i mišljenja  vještaka dr. T.  istakao je da ostaje pri podnijetom optužnom predlogu i predložio  da sud optuženu   oglasi krivom  i osudi po zakonu  te da oštećena nije nastavila   gonjenje  nakon što je tužilac odustao od krivičnog gonjenja protiv optuženog  iz razloga  što nije dobila rješenje o odbačaju  a  ne što nije htjela da nastavi  gonjenje, možda bi ga nastavila  te  da je tačno da im je u parničnom postupku  sudija M. saopštila da je tužilaštvo odustalo od njegovog  krivičnog progona  i da je to bilo na raspravi  12.12.2010.godine. Troškove postupka je   tražio po AT-u.

                    Optužena D. A.  ne priznajući izvršenje kriv ičnog djela  ni krivicu   u svojoj odbrani je navela da je sa Š. H.  bila u braku od novembra mjeseca 2002.godine do 2004.godine kada je njihov brak  pravosnažanom presudom  Osnovnog suda u Pljevljima razveden. Kazala je da su u braku dobila  sina D. koji je  rodjen 15.06.2003.godine  a  koji je prilikom  razvoda braka povjeren njoj na  odgoj  i vaspitanje  a  H. obavezan na davanje  izdržavanja  a kontakt izmedju njega i sina  regulisao  Centar za socijalni rad   tako što je  D.   kod oca vikendom od 11,00 časova subotom do 18,00 časova u nedelju   te po 10 dana   u toku ljetnjeg i zimskog raspusta. Jedno vrijeme  D. je ostvarivao kontakt sa ocem  da  bi na jednom nevoljno išao kod oca  a oštećeni nju prijavio u Centar za socijalni rad da je dijete  nenormalno  i da se nenormalno razvija i raste  pa je morala sina da odvede kod pedijatra  i piše karakteristike svom sinu  a pedijatar ustanovio  da je njen sin  normalno dijete  koje se normalno razvija i raste i  da je čak  korak ispred svoje generacije.  D. je  III  razred osnovne škole i odličan je djak. Nakon ovoga  D. prekida   avgusta mjeseca 2007.godine  sve kontakte sa ocem  pa je ona  dozvoila da H.  posjećuje sina  unjenoj kući  kako je to  odredio Centar za socijalni rad. Dalje   je kazala   da kada se D.  16.09.2008.godine  vratio od oca  primijetila je dak ima crvenilo u predjelu čmara i pitala ga od čega je to  a sin joj rekao  da ga je tata   prstima  kopao izmedju guze  pa je pozvala  pedijatra da dodje kod nje i pregleda  njenog sina  i konstuje promjene   ako ih ima  pa je taj pregled izvršio pedijatar dr. J.  o čemu ima potvrdu.  Dana 23.05.2010.godine   kad  se D.  vratio od oca  prilikom njegovog kupanja  primijetila je da mu je polni organ otekao  i da mu je  čmar ponovo crven  i pitala  ga od čega mu je to   a sin joj rekao  da ga je tata  kroz gaćice dirao  i govorio  mu da to ne kaže  njoj. Ponovo je pozvala pedijatra dr.  J. da izvrši pregled njenog sina i  doktor je odmah došao i izvršio pregled  i na poledjini  jednog papira  konstatovao  šta je D. rekao  pa su onda otišli do bolnice  gdje je dr. J.  izvršio pregled njenog sina  i o pregledu joj izdao potovrdu.  Nakon ovoga o problemu je upoznala  Centar za socijalni rad  gdje joj je savjetovano   da njenog sina pregleda   ljekar specijalista  pa je pregled njenog sina  u dva navrata  izvršio urolog   dr. T. o čemu ima izvještaje.  D.  je   doktor T. ispričao  da ga je otac dirao  a ona pitala  dr.T.   da li do tih promjena  koje   je D. imao na polnom organu  i guzi može doći dodirivanjem   preko gaćica  i  dr.T. joj  rekao da može  pa pošto je bila zabrinuta  za sigurnost svog djeteta i obzirom  da njen bivši   suprug konzumira alkohol  došla je kod državnog tužioca  u P. i sve mu ispričala a tužilac je posavjetovao  da slučaj prijavi policiji   što je i uradila  dana 02.06.2010.godine  nakon čega   je tužilaštvo  pokrenulo postupak protiv njenog bivšeg  muža  pa je dala izjavu u sudu  i tužilaštvo je obavijestilo  da nema dokaza  da je njen  bivši muž počinio krivično  djelo na koje je sumnjala  i  ona posle toga nije nastavljala  gonjenje  protiv svog bivšeg supruga.  Nakon  toga je Centar za socijalni rad obavijestio   da  njen  bivši muž  ima namjeru  da podnese tužbu protiv nje  i oduzme  joj starateljstvo nad  sinom i on je podnio tužbu  i dana 31.10.2011.godine   taj postupak je završen  a presuda  nije donijeta još.  Kazala   je da je tačno  da je dana 02.06.2010.godine  nakon  konsultacija  kod Osnovnog državnog tužioca u P. podnijela krivičnu prijavu protiv  svog bivšeg supruga u policiju,  sumnjala je  jer svaki put kad joj je  sin  rekao  da  mu je to otac radio  ona je vidjela promjene kod djeteta na polnom organu i guzi  i htjela  da se to ispita  pogotovo  što njen sin  nevoljno odlazi kod oca  pa je zbog  te sumnje  podnijela   tu krivinu prijavu.  Prije nego što je supruga  prijavila u policiju izvršila je pregled djeteta  i dr. T. joj   rekao da te promjene na polnom organu i guzi djeteta mogu  biti od dodirivanja   ali  i da ne moraju  biti od toga.  Zbog  D. odbijanja   da posjećuje oca  i zbog njegove  priče da ga je otac  dodirivao po tim  dijelovima  tijela prijavila je slučaj u  policiju jer je  sumnjala  i prvo izvršila pregled djeteta i sa izvještajem  o pregledu otišla u tužilaštvo   gdje su joj rekli  da se javi  u policiju   radi daljeg ispitivanja.  Prilikom prijavljivanja  oštećenog u policiji   izjavila je da je posumnjala da joj je muž  seksualno zlostvlja njihovog maloljetnog sina a to zbog promjena na polnom organu  i guzi djeteta   jer je te probleme imao  jedino kad   bi se vraćao od oca.  Nikome nije prijavljivala  da je njen bivši suprug   htio da ubije  njihovog sina.  Nakon što su je ljekari  uvjerili da   promjene  nijesu posledica  zlostavljanja  i nakon provedene istrage sigurna je  da njen bivši suprug nije počinio  krivično djelo  za koje je prijavljen  a u vrijeme kad je podnijela prijavu nije bila sigurna  ni da jeste ni da nije  to počinio  i zbog te sumnje je i prijavila slučaj  a pogotovo je sumnjala  zbog toga D. nerado  odlazi kod oca.

                     U završnoj   riječi branilac optužene  nakon analize  izvedenih dokaza i obzirom na tvrdnje dječaka koje je saopštio majci - optuženoj  da ga je otad dodirivao  kao i obzirom na nalaz i mišljenje  dr.T.  te na navode ODT  P. koji je optuženom kazao da podnese krivičnu prijavu,  optužena je   imala osnovanu sumnju  da je  njen bivši suprug izvršio krivično djelo  i podnijela   je krivičnu prijavu  protiv njega   a kad je ODT P. odbacilo tu prijavu ona nije nastavila krivično  gonjenje i predložio   da je sud oslobodi od optužbe  i naknadi joj troškove krivičnog postupka.

                    Optužena u završnoj riječi  usvajajući odbranu   svog branioca  istakla je  da je  januara 2011.godine  kod ovog suda vodjen  parnični postupak za izmjenu odluke o ostvarivanju kontakta izmedju njenog sina i bivšeg supruga i tada je   sudeći sudija saopštio da je  ODT P.  odustao od krivičnog gonjenja  po  njenoj krivičnoj prijavi od 02.06.2010.godine  a ona nakon toga nije išla u ODT P. niti se raspitivala što je tužilac odustao od  gonjenja niti nastavila gonjenje.

                    U dokaznom postupku sud je saslušao svjedoka–oštećenog Š. H., saslušao svjedoka  dr.J. M.,  saslušao vještaka  dr. T. Z., izvršio  uvid u ljekarske  potvrde na ime Š. D.od 06.10.2008.godine  i 23.05.2010.godine  sa izvještajem ljekara specijaliste od 25.07.2006.godine i 27.05.2010.godine, pročitao izvještaj  Centra   za socijalni rad dostavljen  UP PJ Pljevlja  dana  22.07.2011.godine  i pročitao  izvod  iz KE za optuženu.

                    Nakon provedenog dokaznog postupka i ocjene izvedenih dokaza kako svakog pojedinačno tako i u medjusobnoj povezanosti  a pri tom cijeneći odbranu  optužene  ovaj sud je  nije mogao  na pouzdan način utvrditi da je optužena  D. A.  izvršila krivično djelo  lažno prijavljivanje  iz čl.388 st.1  Krivičnog Zakonika kako joj se  to  optužbom  oštećenog kao tužioca  Š. H.  stavlja na teret  pa  je sud usled nedostatka dokaza a primjenom čl.373 st.1 tačka 2 Zakona o krivičnom postupku  i oslobodio od optužbe.

                    Naime,  oštećeni kao tužilac   stavlja na teret optuženoj D. A. da je izvršila krivično djelo   lažno prijavljivanje  iz čl.388 st.1 Kz  tako što je  dana 02.06.2010.godine  prijavila oštećenog  da je  navodno vršio   seksualno  zlostavljanje njihovog maloljetnog sina D.  koji je nakon razvoda braka  povjeren na odgoj i vaspitanje  optuženoj  te da je to uradio   u periodu maj-jun mjesec  2010.godine.  Optužena D. A. ne priznaje izvršenje krivičnog djela ni svoju krivicu navodeći da je tačno  da je  dana 02.06.2010.godine  u policiju  prijavila  svog bivšeg supruga  jer je sumnjala  obzirom   da joj je  sin  kada je  primijetila promjene kod njega   na polnom organu  i  guzi  kazao  da ga je  otac dodirivao  po tim dijelovima tijela,  da je  prvo izvršila pregled djeteta  pa sa  izvještajima   ljekara  javila se  u tužilaštvo u Pljevlja   gdje je posavjetovana   da preda  prijavu policiji  nakon čega je  ona prijavu predala   a tužilaštvo sprovelo  istragu  i  nakon što je odbacilo njenu krivičnu prijavu   ona nije nastavljala krivično gonjenje.  U vrijeme podnošenja krivične prijave  sumnjala  je da je njen suprug počinio krivično djelo a nakon što su je ljekari uvjerili da promjene nijesu  posledica zlostavljanja  i nakon sprovedene istrage  sigurna je    da njen bivši suprug  nije počinio krivično djelo za koje ga je prijavila.

                  Radi provjere  osnovanosti  optužbe  kao i radi provjere odbrane optužene  D. A.  sud je  izveo  predložene dokaze.

                    Oštećeni Š. H.  u svom iskazu   datom u svojstvu svjedoka  navodi da je tačno   da je sa optuženom  zaključio brak u toku 2002.godine, da su dana 15.06.2003.godine dobili   sina D.  kao i da je njihov brak  razveden u toku 2008.godine   a D. povjeren na čuvanje, odgoj i vaspitanje   optuženoj  a Centar za socijalni rad   uredio  njegov način  kontakta sa djetetom.  Dalje je kazao  da ga je optužena  dana 02.06.2010.godine prijavila u policiju  za seksualno zlostavljanje njihovog sina  pa je sprovedena istraga  i tužilac  ga nije optužio  niti  optužena nastavljala  krivično gonjenje protiv njega.  Smatra da ga je optužena lažno prijavila  i da je prilikom prijavljivanja  bila svjesna  da on nije počlinio krivično djelo za koje ga je prijavila  te da misli  da je  D.  rekao  da ga je on  dodirivao  po polnom organu i guzi  ali da je to rekao  na nagovor majke - optužene.  Poznato  mu je da je zbog ove prijave  njihov sin pregledan od strane ljekara  a optužena  ga je zlonamjerno i smišljeno prijavila da je  počinio ovo krivično djelo kako bi ga odvojila od sina.Tvrdio je  da  ga je optužena  svjesno,  lažno  prijavila  u policiju.  Kazao je i to  da je  njemu optužena rekla  da joj se D.  žalio   da ga on dira po guzi  ali nikad nije pitao sina   da li je to rekao  majci iz razloga što osjeća   da bi sinov odgovor bio  da ga je nagovorila majka. Kad mu je to  optužena rekla  on joj je rekao  da je moguće  da je D. guza crvena  od  električnog tepiha koji drže ispod tepiha  a njih dvojica često sjede na tepihu i igraju se  i sata  ga optužena nije prijavila u policiju.

                       Svjedok   dr. J. M.  je kazao   da je izabrani ljekar  Š. D.  i da  poznaje i njegove roditelje   te da ne moće da se sjeti kad je to bilo  kada je ne poziv D. majke  da joj   je sin ispričao   nakon što se vratio  od oca   da ga je  otac  sumnjivo   milovao po genitalijama   došao u kuću D. majke   i izvršio pregled   djeteta   a ona  je dijete pregledao i u svojoj anbulanti  i nije našao nikakve tragove  nekog nasilja  u predjelu genitalija  i misli da je dao uput ili pregled   da  dječaka   pregleda urolog  pošto je njegova specijalnost genitalije  i misli da je sačinio potvrde o pregledu.  Kazao je  da je on izvršio pregled  čmara i genitalija  dječaka  i koliko se sjeća  da je dijete govorilo  "on me je milovao"  i sve je to konstatovao  u potvrdi ,  spoljnje znake povreda  koliko se sjeća   dijete nije  imalo ali je pričalo  priču  koju je on unio u potvrdu. Njegove su potovrde i od 06.11.2008.godine  i od 23.05.2010.godine  o pregledu D..  To što je objektivno vidio opisao je u  potvrdama,  dječak je imao crvenilo oko čmara a drugi put  crven i lako natečen  polni organ  što je vidio prilikom pregleda  ali od čega je to nezna  a u potvrdu je unio i riječi djeteta.  To crvenilo je moglo biti  i  od seksualnog zlostavljanja a moglo je biti  i od   druge prirode , svako češanje   proizvodi crvenilo i zato je upućen urologu.

                      Cijeneći iskaz svjedoka   dr. J. M. sud je njegov  iskaz   prihatio  kao objektivan  i dat po pravilima struke,  veoma  detaljan  i  na osnovu  pregleda  Š. D.   a  iskaz ovog svjedoka  potvrdjuju  i   ljekarske potvrde ovog svjedoka  od 06.10.2008.godine i 23.05.2010.godine.

                    Vještak dr. T. Z. u  prethodnom postupku  kao i u riječi na glavnom pretresu  navodi  da  se  Š.  D.  zajedno sa majkom  javio  na pregled   27.05.2010.godine  i da je   dijete navelo  da mu je otac kroz gaćice  dirao kiticu  i čmar za vrijeme posjete  te da je na osnovu  objektivnog pregleda  tj. lokalnog statusa   genitalnih organa    našao da je korica penisa  bila nešto crvenija  kao i glavić  penisa. Da se korica penisa relativno dobro prevlačlila preko glavića  a na osnovuobjektivnog statusa   dijagnostikovao je  blagu upalu  glavića  penisa i  korice  koja se prevlači preko glavića   pa je data terapija  i naručena kontrola za  dva dana  a na  kontrolnom pregledu  nakon uzimanja terapije  nestale su promjene na korici glavića penisa.  U  svom mišljenju je  istakao  da je crvenilo na glaviću penisa i korici  najvjerovatnije  posledica blagih  upalnih promjena te da ne isključuje mogućnsot da su te promjene na glaviću penica i korici  izazvane  i dodirivanjem i pipanjem penisa  da li preko gaćica ili direktno dodirivanjem.  Prilikom pregleda konstatovao je stanje  kod  dječaka  kako je bilo u vrijeme pregleda  i to je po njemu  bio manji upalni prosec a ne posledica nekog grubljeg  dodirivanja  genitalija dječaka  koji je rekao    da je bilo dodirivanje od  strane   oca ali nije bio izričit.  Majci dječaka   je saopštio  da je po njegovom mišljenju  u pitanju upalni proces  ali nije isključio ni mogućnost  dodirivanja  kako je to i kazao u nalazu i mišljenju  i kao ljekar  na osnovu pregleda  pored  upale  dozvolio je i mogućnost   dodirivanja  i pipanja  polnih   organa  a majci  dječaka predočio  da je to po njemu  više u pitanju uaplni proces  koji je mogao da bude  konpromitovan  sa dodirivanjem   ili nekom drugom iritacijom.  Pregled  dječaka je izvršio na osnovu uputa dr. J..

                     Cijeneći nalazi mišljenje  vještaka  dr. T. Z.  sud je nalaz i mišljenje ovog vještaka  u cjelosti prihvatio  kao objektivan  i dat po pravilima struke  i to na osnovu pregleda Š. D..

                    Dakle, u postupku je  kao  nesporna utvrdjena činjenica  da je optužena  D. A.  dana  02.06.2010.godine  u Upravu policije  podnijela krivičnu prijavu  protiv  svog bivšeg supruga  Š. H.  da  je vršio  seksualno zlostavljenje  njihovog zajedničkog sina D.  u periodu   maj-jun mjesec 2010.godine. Optužena D. A.  je tvrdila  da joj   je sin D.  u dva navrata kada je primijetila promjene  kod njega  na čmaru  i na polnom organu  kazao  da  ga je dodirivao  otac  kad je bio kod  njega i to prvi put  16.09.2008.godine  a drugi put  dana 23.05.2010.godine.  Oba puta je pozvala  pedijatra dr. J. da izvrši pregled djeteta  što  potvrdjuju  ljekarske potvrde  dr. J. od 06.11.2008.godine i 23.05.2010.godine.  Kada joj je D.  16.09.2008.godine  rekao   da  mu je crven   čmar zato što ga je otac dodirivao  \- kopao po guzi -  i nakon što je izvršila pregled djeteta  nije prijavila oštećenog. To potvrdjuje  i sam oštećeni  koji je kazao  da mu je optužena rekla  da se D. žali da  kad je  kod njega  da ga dira po guzi  ali da ga tada   optužena  nije prijavila.  Nakon što je optužena  primijetila  promjene na polnom organu  i guzi  svoga sina dana 23.05.2010.odine   i nakon što joj je sin rekao  da ga je  tata dirao kroz gaćice  optužena je izvršila pregled  djeteta   kod dr. J. kome je dječak  ponovio da ga je otac  dodirivao   a  onda  optužena  o tome upoznala  Centar za socijalni rad koji je savjetovao  da  dijete pregleda specijalista urolog  pa  je dijete i pregledao urolog dr. T.  koji joj je nakon pregledao rekao  da do promjena koje je D. imao na  polnom organu i guzi može doći   usled dodirivanja  zabrinula se  i  otišla u tužilaštvo  gdje joj je savjetovano da podnese   krivičnu prijavu  u policiju  što je ona dana 02.06.2010.godine  i učinila.  Ove navode  optužene  potvrdjuju  svjedok dr. J. i vještak  dr. T.  koji su kazali da je dječak govorio  da ga je otac  dodirivao  a vještak   dr. T.  je kazao i da nakon pregleda  dječaka  nije isključio mogućnost  da su ove promjene  nastale dodirivanjem  i pipanjem  polnih organa  mada je smatrao  da je  više u pitanju  upalni proces. Nakon što je  provedena  istraga protiv oštećenog  po prijavi  optužene  i nakon  što  je  tužilaštvo odbacilo  krivičnu prijavu   optužene  protiv njenog  bivšeg supruga  ona nije nastavljala krivično  gonjenje   jer kako navodi  nakon  toga  je bila sigurna  da njen suprug  nije počinio krivično djelo  za koje ga  je prijavila jer su  je ljekari uvjerili  da promjene kod  njenog sina nisu posledica zlostavljanja  u koje je posumnjala  zbog toga   što je njen sin nerado odlazio kod oca  i što joj je za promjene   na polnom orgranu i guzi   rekao  da su  od toga što  ga je otac dodirivao.  Po mišljenju suda  ovim su negirani navodi oštećenog kao tužioca da ga je  optužena  A.  svjesno, lažno  prijavila  u policiju  dana 02.06.2008.godine.  Za  postojanje  krivičnog  djela  lažno prijavljivanje iz čl.388  Krivičnog zakonika  potrebno je  da  prilikom prijavljivanja lice koje podnosi prijavu  djeluje sa direktnim umišljajem  koji obuhvata svijest   odnosno znanje  da lice koje se prijavljuje    nije učinilo  krivično djelo  za koje se prijavljuje . Po mišljenju ovog suda  a ovo prevashodno  iz razloga što je utvrdjeno  da je  sin  optužene  i oštećenog  optuženoj  koja je primijetila  promjene  na polnom organu  i čmaru svog djeteta   kazao  da je  to posledica  toga što ga je otac dodirivao  pa nakon što  je optužena izvršila pregled djeteta  kod specijaliste  koji nije isključio mogućnost  da  su te promjene nastale  od dodirivanja a  i ljekaru je dječak rekao da ga je otac dodirivao  i nakon što je od strane ODT Pljevlja savjetovana   da podnese krivičnu prijavu  protiv svog bivšeg supruga  tu prijavu  i podnijela  u postupku se  nije moglo  utvrditi  da je optužena D. A. počinila  krivično djelo lažno prijavljivanje iz čl.388 st.1 Krivičnog zakonika  to je sud  optuženu  u nedostatku dokaza  da je izvršila krivično djelo   lažno prijavljivanje  iz čl.388 st.1  Krivičnog Zakonika  i oslobodio od optužbe  a na osnovu čl.373 st.1 tačka 2 ZKP-a.

                    Shodno čl. 230  ZKP-a  odlučeno je da troškovi krivičnog postupka  padaju na teret budžetskih sredstava  ovog suda   a o istim  će biti  odlučeno  posebnim rješenjem u smislu čl.227 st.2 ZKP-a.

                     Imovinsko pravnog zahtjeva  nije bilo.

                    **OSNOVNI SUD U PLJEVLJIMA , dana 27.12.2011.godine.**

Zapisničar,
S u d i j a, 
Zora Leković
Ljiljana Popović  
PRAVNA POUKA :
                            Protiv ove presude  dozvoljena je žalba u roku od 8.dana po
                            prijemu iste Višem sudu B. Polje, a preko ovog suda.  
DOSTAVITI:
1 x Oštećenom
1 x Punomoćniku   oštećenog 
1 x Optuženoj
1 x Braniocu optužene 