U IME CRNE GORE!
Posl.br.K. 48/12
OSNOVNI SUD U HERCEG NOVOM, po sudiji Leković Branislavu, uz učestvovanje
zapisničara Milović Tereze, u krivičnom predmetu protiv okrivljenog V.Z., zbog
krivičnog djela iz čl. 339 stav 3. u vezi stava 1. KZ, povodom optužnog
predloga  ODT Herceg Novi Kt.br.17/12 od 06.03.2012. godine, nakon održanog
glavnog i javnog pretresa dana 04.04.2012. godine, u prisustvu okrivljenog
V.Z. i zamjenika ODT Herceg Novi Samardžić Nikole, donio je i javno objavio
slijedeću  
P R E S U D U
Okrivljeni: V. Z., jmbg ...  od oca V i majke P rođene R rođen .... godine u
C, sa prebivalištem u C oženjen ,bez djece, državljanin Crne Gore, vlasnik
stana,izdržava se od poslova u trgovini sa mjesečnim prihodom od oko 500
eura,osuđivan presudom Osnovnog suda u Kotoru K.br.156/06 od 23.12.2008 godine
zbog krivičnog djela iz čl.375 KZ na kaznu zatvora od 6 mjeseci uslovno na 2
godine.  
K r i v     j e
Što je :  
Dana 30 decembra 2011 godine u HN,na dijelu jadranske magistraleu ul....kod
kućnog broja ...,ne pridržavajući se saobraćajnih propisa iz čl.27.stav 1
ZOBS-a na putevima ugrozio saobraćaj i doveo u opasnost život i tijelo
ljudi,tako što se upravljajući vozilom marke „VolksWagen Pasat“ reg.ozn.--- i
krećući se u pravcu I.,nije kretao desnom stranom kolovoza u smjeru kretanja
vozila već je prešao na suprotnu kolovoznu traku i prednjim dijelom svog
vozila ostvario kontakt sa prednjim dijelom vozila marke „Mazda“ reg.ozn. HN
.... koje se kretalo iz pravca I. i kojim je upravljala M.S. iz B,koja je tom
prilikom zadobila povrede u vidu nagnječne rane tjemenog dijela poglavine
lijevo sa hematomom i nagnječne rane lijeve podlaktice,koje u zbiru
predstavljaju laku tjelesnu povredu,  
-čime je izvršio krivično djelo ugrožavanje javnog saobraćaja iz čl.339.stav 3. u vezi stava 1 Krivičnog zakonika .  
pa ga sud, na osnovu čl. 339.stav 3. u vezi stava 1 KZ i primjenom
čl.4,32,39 i 42 KZ  
OSUĐUJE
Na novčanu kaznu u iznosu od 600,00 (šest stotina) eura, koju je dužan platiti
u roku od 3 mjeseca od pravosnažnosti presude, jer će se u protivnom, na
osnovu člana 39.st. 6. KZ novčana kazna izvršiti tako što će se za svakih 25 €
novčane kazne odrediti jedan dan zatvora.  
Na osnovu čl.229.stav 1. ZKP-a okrivljeni se obavezuje da plati troškove
krivičnog postupka u iznosu od 181,00 eura,kao i iznos od 50,00 eura na ime
paušala.  
O b r a z l o ž e nj e:
Obrazloženje je izostalo na osnovu čl.458 stav 7 ZKP-a, jer su se stranke
odrekle prava na žalbu i niko od njih nije zahtijevao dostavu presude.  
OSNOVNI SUD U HERCEG NOVOM
Dana, 04.04.2012. godine  
Zapisničar:                                                                                     S u d i j a:

Milović Tereza
Leković Branislav  