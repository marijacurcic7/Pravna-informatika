K.br.11/165 
U IME NARODA 
OSNOVNI SUD U PODGORICI ,u vijeću sastavljenom od sudije Đuković Gorana
kao predsjednika vijeća,sudija porotnika P. M. i Ć. M. kao članova vijeća,uz
učešće namještenika suda Paunović Nataše kao zapisničara, u krivičnom predmetu
protiv optuženog K. N. zbog četiri krivična djela teška krađa iz čl. 240.st.1
tač.1 Krivičnog zakonika u sticaju sa tri krivična djela izazivanje opšte
opasnosti iz čl. 327.st.1 Krivičnog zakonika i krivičnog djela falsifikovanje
isprave iz čl. 412.st.2 u vezi st.1 Krivičnog zakonika, odlučujući po
optužnici Osnovnog državnog tužioca Kt.br.1652/10 od 24.02.2011. godine koju
je zastupao zamjenik Osnovnog državnog tužioca Vučinić Zoran, nakon glavnog,
javnog pretresa održanog dana 07.07.2011 godine u prisustvu stranaka i
branioca po službenoj dužnosti optuženog K. N. advokata M. Lj., nakon tajnog
vijećanja i glasanja izrekao je i dana 08.07.2011. godine javno objavio
PRESUDU 
Optuženi: K. N. ,od oca Jovana i majke M.,rođene Č., rođen ... godine u
V.,sa prebivalištem u mjestu rođenja ul...,po zanimanju v., oženjen, otac
jednog maloljetnog  djeteta, osuđivan zbog krivičnog djela krađe (po
sopstvenom kazivanju)  
Kriv je 
Zato što je: 
1.Dana 19.08.2010 godine,oko 21,00 čas, u P.,u ulici ..., u namjeri da sebi
pribavi protivpravnu imovinsku korist, u vrijednosti preko 150,00 eura, oduzeo
tuđe pokretne stvari, a zatim radi prikrivanja ovog djela, požarom kao
opšteopasnom radnjom, izazvao opasnost za imovinu –stan vlasništvo V. S.,čija
vrijednost je 83.790,00 eura, na način što se unutrašnjim stepenicama popeo na
krov, na kojem se nalazi predmetni stan u koji je ušao kroz prozor, vršio
premetačinu stana i oduzeo i prisvojio mušku torbicu u kojoj se nalazio novac
u iznosu od 220 dolara protivvrijednosti 154,16 eura, i 20 funti
protivvrijednosti 24,29 eura, lična karta i bankovne kartice vlasništvo
oštećenog V. S.,žensku torbu sa ličnim stvarima oštećene V. A. u vrijednosti
od 20,00 i dječiju kesicu u kojoj se nalazio sitan novac u vrijednosti od 8
eura, nakon čega je u spavaćoj sobi upaljačem zapalio nekoliko dukserica i
izazvao požar koji se proširio na čitav stan  
2. Dana 24.09.2010 godine, oko 20,00 časova, u Podgorici, u ul. ...,u namjeri
sa sebi pribavi protivpravnu imovinsku korist, obijanjem oduzeo tuđe pokretne
stvari, a zatim radi prikrivanja ovog djela požarom kao opšte opasnom radnjom
izazvao opasnost za imovinu  stan-vlasništvo oštećene D. S. čija je vrijednost
25.902,50 eura, na način što se unutrašnjim stpenicama popeo na krov zgrade
gdje se nalazi navedeni stan, a zatim je podesnim sredstvom odvalio rešetke i
zaštitnu mrežicu od prozora dnevne sobe i kroz tako otvoren prozor ušao i
oduzeo i prisvojio neseser u kojem su se nalazila lična dokumenta, bankovna
kartica .... banke i novac u iznosu od 350 eura i 500 kanadskih dolara,
protivrijednosti 362,45 eura, vlasništvo oštećene D. S., nakon čega je
upaljačem zapalio dio garderobe koja se nalazila u ormaru, a potom zatvorio
vrata tog ormara, uslijed čega je došlo do požara u istom, čije je širenje
spriječeno dolaskom vlasnice stana  
3. Dana 13.10.2010. godine oko 22,00 časa, u P. u ulici ....,u namjeri da
sebi pribavi protivpravnu imovinsku korist, u vrijednosti preko 150,00 eura,
obijanjem pokušao da oduzme tuđe pokretne stvari, na način što se kroz ulaz
zgrade popeo na krov, zatim prišao stanu vlasništvo oštećenog V. S.,
vrijednosti 13.650,00 eura, odvalio rešetku sa prozora i kroz tako napravljen
otvor ušao u namjeri da uzme sve vrijednije stvari, pa kako iste nije našao,
upaljačem je zapalio dio garderobe koja se nalazila u ormaru, zatim je isti
zatvorio uslijed čega je došlo do požara u ormaru, čije širenje je spriječeno
dolaskom vlasnika stana  
4. Dana 26.10.2010 godine u ul. ...., u večernjim časovima oko 20,00h u
namjeri da sebi pribavi protivpravnu imovinsku korist, u vrijednosti preko
150,00 eura, obijanjem oduzeo tuđe pokretne stvari, zatim radi prikrivanja
ovog djela požarom kao opšteopasnom radnjom  izazvao opasnost za imovinu-stan
vlasništvo oštećene P. B. čija vijednost iznosi  20.292,00 eura, na način što
je prišao navedenom stanu, odvalio metalne škure, a zatim  polomio staklo na
vratima kroz tako napravljen otvor provukao ruku i otvorio vrata, a zatim ušao
u stan iz kojeg je oduzeo i prisvojio DVD plejer marke „Samsung“ vlasništvo
oštećene R. A.,vrijednosti 26,00 eura,kao i mobilni telefon marke „Samsung“
vrijednosti 40,00 eura,i par zlatnih minđuša vrijednosti 62,50 eura, oboje
vlasništvo oštećene M. J., nakon čega je upaljačem zapalio garderobu u ormaru
koji se nalazio u dnevnoj sobi, kao i krevet koji se nalazio u spavaćoj sobi
uslijed čega je došlo do požara koji se proširio na cijeli stan  
5. Netvrđenog datuma 2008 godine ,u V. , R. S. nabavio radi upotrebe lažnu
javnu ispravu-ličnu kartu navodno izdatu od MUP-a R. S., CP (SR)17605367
registarskog broja 120750 na ime A. N., a u kojoj ispravi je bila nalijepljena
fotografija okrivljenog  
- čime je izvršio produženo krivično djelo teška krađa iz čl. 240.st.1 tač.1
u vezi čl. 49 Krivičnog zakonika (radnjama bliže opisanim tač1,2,3 i 4 izreke
presude) u sticaju sa tri krivična djela izazivanje opšte opasnosti iz čl.
327.st.1 Krivičnog zakonika (činjenično predstavljena tač1,2 i 4 izreke
presude), krivično djelo falsifikovanje isprave iz čl. 412.st.2 u vezi st.1
Krivičnog zakonika(činjenično predstavljeno tač.5 izreke presude)  
Pa sud optuženom primjenom citiranih zakonskih propisa i čl. 3, 4, 5, 13, 15,
32, 36, 42, 48. st.1, 51 Krivičnog Zakonika i čl. 199, 202, 212 i 364 Zakonika
o krivičnom postupku za svako od učinjenih djela prethodno utvrđuje kaznu
zatvora i to:  
-za produženo krivično djelo teška krađa iz čl. 240.st.1 tač.1 u vezi čl. 49 Krivičnog zakonika (činjenično predstavljeno tač.1, 2, 3 i 4 izreke presude) kaznu zatvora u trajanju od 2 (dvije) godine  
-za krivično djelo izazivanje opšte opasnosti iz čl. 327.st.1 Krivičnog zakonika (činjenično predstavljeno tač.1 izreke presude) kaznu zatvora u trajanju od 1 (jedne) godine,  
-za krivično djelo djelo izazivanje opšte opasnosti iz čl. 327.st.1 Krivičnog zakonika (činjenično pretstavljeno tač.2 izreke presude) kaznu zatvora u trajanju od 1 (jedne) godine,  
-za krivično djelo izazivanje opšte opasnosti iz čl. 327.st.1 Krivičnog zakonika (činjenično predstavljeno tač.4 izreke presude) kaznu zatvora u trajanju od 1 (jedne) godine  
-za krivično djelo falsifikovanje isprave iz čl. 412.st.2 u vezi st.1 Krivičnog zakonika (činjenično predstavljeno tač.5 izreke presude) kaznu zatvora u trajanju od 3 (tri) mjeseca  
Pa sud optuženog primjenom citiranih zakonskih propisa i čl. 48.st.2 tač.2
Krivičnog zakonika  
Osuđuje 
Na jedinstvenu kaznu zatvora u trajanju od 5 (pet) godina u koju se uračunava
vrijeme provedeno u pritvoru od 26.11.2010 godine pa nadalje.  
Djelimično se usvajaju imovinko pravni zahtjevi oštećenih V. S. , R. A. i M.
J., V. A., pa se obavezuje optuženi da oštećenim na ime naknade štete uplati i
to:  V. S. 178, 45 eura, R. A. novčani iznos od 26,00 eura i  M. J. 102,50
eura, V. A. 28,00 eura, u roku od dva mjeseca po pravosnažnosti presude pod
prijetnjom prinudnog izvršenja, dok se za višak imovinsko pravnog zahtjeva ovi
oštećeni upućuju na redovni parnični postupak. Oštećena P. B. se radi
ostvarenja imovinsko pravnog zahtjeva upućuje na redovni parnični postupak.  
Dužan je optuženi da ovom sudu na ime troškova postupka uplati novčani iznos
od 1.271,00 eura kao i 30,00 eura na ime paušala u roku od 15 dana po
pravosnažnosti presude pod prijetnjom prinudnog izvršenja.  
Sud optuženom na osnovu čl. 75.st.1 Krivičnog zakonika izriče
MJERU BEZBJEDNOSTI 
Oduzimanje predmeta-lažne javne isprave-lične karte navodno izdate od MUP-a
Republike Srbije CP(SR) ..... registarskog broja .... na ime A. N..
Sud optuženom na osnovu čl. 76 Krivičnog zakonika izriče 
MJERU BEZBJEDNOSTI 
Protjerivanje stranaca iz zemlje od 10 godina. Vrijeme trajanja protjerivanja
ima se računati od dana pravosnažnosti presude,s tim što se vrijeme provedeno
u zatvoru ne uračunava u vijeme trajanja ove mjere.
Obrazloženje 
Optužnicom Osnovnog državnog tužioca Kt.br.1652/10 od 24.02.2011. godine
optuženom K. N. stavljeno je na teret izvršenje četiri krivična djela teške
krađe iz čl. 240.st.1 tač.1 u sticaju sa tri krivična djela izazivanaje opšte
opasnosti iz čl. 327.st.1 Krivičnog zakonika i krivično djelo falsifikovanje
isprave iz čl. 412.st.2 u vezi st.1 Krivičnog zakonika.Optužnicom je
predloženo da se optuženom shodno odredbama 75 i 76 Krivičnog zakonika izreknu
mjere bezbjednosti oduzimanje predmeta-lične karte i protjerivanje stranaca iz
zemlje. U konačnom zastupnik optužbe je ostao pri podignutoj optužnici i
predložio je sudu da optuženog oglasi krivim i osudi po zakonu.  
U odbrani na glavnom pretresu optuženi je izjavio u svemu kao na zapisniku u
prethodnom postupku Ki.br.11/75 od 24.02.2011. godine  pa je pojasnio da je
2008 (ne sjeća se datuma) promjenio svoje prezime i uzeo prezime žene sa kojom
živi u vanbračnoj zajednici-A. B.. Predao je zahtjev MUP-u Srbije Područnoj
jedinici u V. i ličnu kartu koja glasi na ime A. N. dobio je u redovnoj
proceduri. Naveo je da se 2005 i 2006 godine liječio u Psihijatrikoj bolnici u
V.. Na zapisniku u prethodnom postupku od 24.02.2011. godine je pojasnio  da
je uzeo prezime supruge (A.)  prvenstveno iz razloga jer je mislio da će
izbjeći izdržavanje zatvorske kazne na koju je osuđen u S. zbog više krivičnih
djela krađe, zloupotrebe platnih kartica i kartica za bezgotovinsko plaćanje.
U odbrani u pretkrivičnom postupku optuženi je u bitnom izjavio da je 2008
godine prezime K. promjenio u prezime A.-prezime njegove supruge, da je to
učinio iz razloga jer je u navednom periodu više puta posjećivao doktora  zbog
zdravstvenih problema vezanih za psihičko stanje, te da je doktor predložio da
promjeni prezime, što je i učinio pa je dobio ličnu kartu na pezime A. N..
Nadalje je izjavio da se dana 26.10.2010 godine oko 18,00h u blizini M. P.
stepeništem popeo na krov jedne zgrade u namjeri da slika H. Dolaskom na krov
primjetio je stan u kome nije bilo svjetla. Otvorio je metalna vrata terase
koja nijesu bila zaključana, zatim rukom polomio staklo na vratima,provukao
ruku a zatim otvorio vrata, ušao u spavaću sobu, niz hodnik otišao do dnevne
sobe. Iz dnevne sobe je otuđio DVD marke „Samsung“, kao i mobilni telegfon
marke „Samsung“. Pri izlasku iz stana svojim upaljačem je zapalio robu u
ormaru dnevne sobe a zatim pritvorio vrata od ormara. U spavaćoj sobi je
upaljčem zapalio krevet. Nakon toga napustio je predmetni stan i sa navedenim
stvarima koje je otuđio pošao je u naselje M. gdje je boravio. U avgustu
mjesecu 2010 godine (ne sjeća se tačnog datuma) popeo se stepeništem na krov
zgrade koja se nalazi u blizini M. P. u P.. Primjetio je da u stanu koji se
nalazi na zadnjem spratu nema svjetla, to jest da u istom nema stanara. Zatim
je rukom pomjerio roletnu na prozoru koji je bio otvoren, ušao prvo u dječiju
sobu, zatim u spavaću sobu iz koje je uzeo jednu žensku torbu, a zatim je ušao
u kuhinju gdje je sa stala uzeo crnu mušku torbicu. Iz dječije sobe je uzeo
kasicu kao i jedan računar. U spavaćoj sobi svojim upaljačem zapalio je
duksericu kao i drugu garderobu koja se nalazila na jednoj polici. Zatim se
spuštio ispred zgrade prošao kroz jedan portun gdje je otvorio navedene
torbice kako mušku tako i žensku, zatim je otvorio dječiju kasicu u kojoj je
bilo 20 do 30 centi. Nakon toga kroz portun se vratio ispred zgrade gdje je na
stajalištu čekao autobus kojim se povezao u pravcu M. gdje je boravio.
Pojasnio je da u navedenim torbicama nije bilo novca, te da su u muškoj torbi
bila neka dokumenta kao i fotografije. Nadalje krajem septembra mjeseca 2010.
godine u ranim večernjim časovima u blizini autobuske stanice u P.
stepenicama se popeo na vrh jedne zgrade kada je primjetio stan u kome su
ugašena svijetla. Prišao je prozoru na kome su bile metalne rešetke koje je
pokušao da otvori, ali pošto nije uspio  odlazi sa druge strane gdje je
primjetio otvoren prozor na kome je roletna spuštena do pola. Podigao je
navedenu roletnu i ušao u stan. U dnevnoj sobi je otvorio ormar i iz istog
uzeo jedan neseser koji je stavio ispod jakne. Zatim je upaljačem zapalio robu
u ormaru dnevne sobe na kome je zatvorio vrata. Nakon toga napustio je zgradu
ispred koje je otvorio predmetni neseser u kome je bilo nešto lijekova. Dok je
boravio u navedenom stanu iz jedne činije koja se nalazila na komodi dnevne
sobe uzeo je 20 eura koje je stavio u džep famerki. Negdje u oktobru mjesecu
2010. godine u ranim večernjim časovima popeo se stepenicama na vrh jedne
zgrade koja se nalazi  blizini M. P. u P.. Prišao je jednom stanu u kome je
svijetlo ugašeno, na kome je prozor otvoren, dok su spolja bile rešetke koje
su samo bile prislonjene. Pomjerio je navedene rešetke i ušao u unutrašnjost
stana. U sobi je primjetio jedan krevet i ormar koji je otvorio, zatim
upaljačem zapalio nekoliko komada garderobe. Naveo je da iz predmetnog stana
nije otuđio ni jednu stvar. Pojasnio je da je mobilni telefon marke „Samsung“
trampio sa izvjesnim M. R. za telefon marke“Motorola“.  
Branilac po službenoj dužnosti optuženog K. N. advokat M. Lj. u završnoj
riječi je izjavio da je okrivljeni priznao izvršenje krivičnih djela iz čl.
240.st.1 i čl. 327.st.1 Krivičnog zakonika,te da je izrazio kajanje i
žaljenje. Da je  navedena krivična djela učinio iz nužde, odnosno zbog teške
materijalne situacije. Predložio je sudu da kod odmjeravanja sankcije  izrekne
najblažu krivičnu sankciju uz uvažavanje svih olakšavajućih okolnosti. Smatra
da nije dokazano da je optuženi izvršio krivično djelo iz čl. 412.st.2 u vezi
st.1 Krivičnog zakonika, te je predložio sudu da optuženog za isto oslobodi od
optužbe. Zatražio je troškove postupka po AT-u.  
Optuženi je u završnoj riječi podržao završnu riječ branioca po službenoj
dužnosti, te je izjavio da mu je žao što je uradio, da je nanio zlo oštećenim
i svojoj porodici.  
Sud je u dokaznom postupku saslušao oštećene: D. S., V. S., R. A., M. J., V.
S., V. A., na saglasan predlog stranaka pročitao je iskaz svjedoka oštećene P.
B. sa zapisnika u prethodnom postupku Ki.br.10/347 od 04.02.2011 godine,
saslušao je sudskog vještaka medicinske struke neuropsihijatra dr. G. Ž.,
pročitao je nalaz i mišljenje vještaka komercijalne struke Đ. D. od
06.02.2011. godine, pročitao je zapisnik Uprave policije PJ P. Filijale za
suzbijenje terorizma Ku.br.970/10 od 29.10.2010. godine, pročitao je zapisnik
u Uviđaju Uprave policije Ku.br.871/10 od 29.09.2010. godine, pročitao je
zapisnik Uprave policije PJ P. Filijale za suzbijanje terorizma
br.17-22/24777/10 od 30.08.2010. godine,pročitao je zapisnik o uviđaju Uprave
policije PJ P. Ku.br.946/10 od 22.10.2010. godine,pročitao je potvrdu Uprave
policije PJ P. Ku.br.970/10 od 26.11.2010. godine o privremeno oduzetim
predmetima od A. B., pročitao je potvrdu Uprave policije PJ P. o privremeno
oduzetim predmetima od M. R. Ku.br.970/10 od 26.11.2010. godine, pročitao je
nalaze i mišljenja sudskog vještaka iz oblasti zaštite od požara eksplozija i
eksplozivnih sredstva P. R. od 30.08.2010. godine, 30.10.2010 i 31.01.2011.
godine, pročitao je nalaz i mišljenje sudskog vještaka građevinske struke M.
B. od 15.12.2010. godine, pročitao je dopis Uprave Policije Sektora
Kriminalističke policije Crne Gore br... od .... godine,pročitao je izvještaj
Uprave policije Forenzičkog Centra u Danilovgradu o izvršenom grafološkom
vještačenju br.38-244710-27-4804 od 20.12.2010. godine, izvršio je uvid u
foto-dokumentaciju Uprave Policije PJ P. br.17-28-244-2047/2558 od 13.10.2010.
godine,izvršio je uvid u foto-dokumentaciju Uprave Policije PJ P.
br.17-28-244-2144/2686 od 9.10.2010. godine,izvršio je uvid u Foto
–dokumentaciju Uprave policije PJ P. br.17-28-244-1632/2084 od 20.08.2010.
godine i izvršio je uvid u mobilni telefon marke „Samsung D520“ ime 35
9015001296280 i sim karticu tel br.06... .  
Na provedene dokaze stranke nijesu imale primjedbi.  
Ocjenom navoda optužbe i odbrane, provedenim dokazima na glavnom pretresu,kako
pojedinačno tako i u međusobnoj povezanosti, sud je nesumnjivo utvrdio da je
optuženi izvršio krivična djela produženo krivično djelo teške krađe iz čl.
240.st.1 tač.1 u vezi čl. 49 Krivičnog zakonika u sticaju sa tri krivična
djela izazivanje opšte opasnosti iz čl. 327.st.1 Krivičnog zakonika i krivično
djelo falsifikovanje isprave iz čl. 412.st.2 u vezi st.1 Krivičnog zakonika,na
način, mjesto i vrijeme kako je predstavljeno izrekom presude, pa je sud
optuženog oglasio kivim i krivično-pravno odgovornim iz sledećih razloga:  
Saslušana na glavnom pretresu svjedok-oštećena D. S. je u bitnom izjavila da
stanuje u ulici ... u potkrovlju stambene zgrade u stanu od  32 m2. Kritičnog
dana izašla je iz stana i isti je uredno zaključala. Stan ima dva mala prozora
na dnevnoj sobi i jedan prozor na kuhinji koji su kritičnog dana bili
zatvoreni.Iz stana je izašla negdje oko 20,00 h .U isti se vratila negdje oko
21,00 i kada je otključala vrata vidjela je da iz dnevne sobe izbija dim.
Zatim je otvorila ormar kada je vidjela da iz ormara ustvari izbija dim.
Primjetila da je nasilno otvoren mali kuhinjski prozor. Pregledala je mjesta u
kojima je čuvala novac kada je ustanovila da nedostaje jedan neseser u kome je
bilo 500 kanadskih dolara i 200,00 eura, takođe je nedostajao novčanik u kome
se nalazlo 340 eura. Tom prilikom iz stana je otuđena i zdravstvena knjižica,
lična karta i bankovna kartica P. banke. Takođe je oštećena garderoba koja se
nalazila u ormaru stana.  
Svjedok oštećena D. S. pridružila se krivičnom gonjenju protiv optuženog, dok
nije postavila imovinsko pravni zahtjev.  
Saslušan na glavnom pretresu svjedok V. S. je izjavio da stanuje u zgradi koja
se nalazi u  ulici ...  u stanu od 22 m2 koji se nalazi na četvrtom spratu.
Dana 13.10.2010. godine negdje u večernjim časovima izašao je da prošeta.
Zaključao je vrata dok su svi prozori na garsonjeri bili zatvoreni. Sa spoljne
strane svih prozora predmetne garsonjere su rešetke.U stan se vratio oko 23,00
i kada je otljučao vrata u istom je zatekao crni gusti dim. Zatim je otvorio
plakar i vidio je da tinja vatra unatar istog. Uspio je da ugasi vatru tako da
se požar nije proširio van plakara. Kada se razmakao dim vidio je da je
rešetka na jednom od prozora odvaljena. Napomenuo je da iz stana nije otuđen
novac, kao ni jedna druga stvar.  
Svjedok oštećeni V. S. nije se pridružio krivičnom gonjenju niti je postavio
imovinsko pravni zahtjev.  
Iz iskaza svjedoka oštećene P. B. proizialazi da je vlasnik jednosobnog stana
u zgradi koja je locirana u ul..... U zadnjih šest godina živi u mjestu M...
dok  predmetni stan izdaje. Stan je bio namješten polovnim namještajem. U
kritično vrijeme predmetni stan je izdavala M. J. i R. A. iz B..O požaru je
obavještena od komšinice M. V., pa je pozvala stanarke koje su kazale da
nijesu u P. već u B. . Odmah je pošla za P. gdje je isped zgrade vidjela
policajce i vatrogasna vozila. Sjutri dan je ušla u stan kada je vidjela da je
kompletan inventar izgorio. Stan nije bio osiguran. Svjedok oštećena P. B. se
pridružila krivičnom gonjenu i istakla je imovinsko pravni zahtjev.  
Saslušana na glavnom pretresu svjedok oštećena R. A. je u bitnom izjavila da
je u kritičnom periodu stanovala u stanu vlasništvu P. B. sa cimerkom  M. J.
.Sjeća se da je bio kraj oktobra da je pošla iz P. za B u četvrtak, a misli da
je M. J. pošla takođe za B. u subotu. Dana 26.oktobra putem telefona je
pozvala P. B. koja je kazala da gori stan. Odmah je pozvala M. J. i sjutri dan
su došle u P. . Došle su u predmetni stan gdje je vidjela da je spavaća soba
uništena, dok su dnevna soba i kuhinja djelimično oštećene. Primjetila je da
nedostaje DVD marke „Samsung“,i da je sva garderoba kako ljetnja tako i zimska
izgorjela. Predmetni DVD je vraćen od strane policije. Svjedok oštećena R. A.
se pridružila krivičnom gonjenju i postavila je imovinsko pravni zahtjev.  
Saslušana u svojstvu svjedoka oštećena M. J. je izjavila da studira političke
nauke u P. . U kritičnom periodu je življela u P. u stanu  vlasništvo P. B. .
Sjeća se da je bio kraj oktobra da je u subotu pošla za B. dok je njena
cimerka pošla koji dan ranije. Dana 26.10. putem telefona je pozvala R. A.
koja je kazala da je predmetni stan izgorio. Sjutri dan zajedno sa R. je došla
do predmetnog stana te je primjetila da su otuđene zlatne minđuše te mobilni
telefon marke „Samsung“.  Takođe je izgorela sva ljetnja i zimska garderoba i
lap-top marke „ASUS“. Pridružila se krivičnom gonjenu i postavila imovinsko
pravni zahtjev koji je precizirala na iznos od 1.500,00 eura.  
Saslušan na glavnom pretresu svjedok oštećeni V. S. je u bitnom izjavio da je
do predmetnog događaja sa suprugom A. i dvoje maloljetne djece stanovao u ul.
.... u potrkovlju stana od 87 m2. Kritičnog dana djeca nijesu bila u P. pa je
u popodnevnim časovima izašao u grad kao i njegova supruga. Ulazna vrata i
prozori stana su bili zatvoreni. Sjedio je u obližnjem kafiću kada ga je
pozvala supruga koja je kazala da su joj komšije javile da je u stanu izbio
požar. Odmah je pošao do stana gdje je vidio gust dim, međutim u stan nije
mogao ući,pa je pozvao policiju i vatrogasce. Kompletan stan je izgorio osim
jedne dječije sobe. Iz stana je otuđena jedna torbica u kojoj su se nalazila
lična dokumenta 200,00 eura i 220 američkih dolara. Ni jedan prozor na stanu
nije bio otvoren, dok su balkonska vrata bila zaključana. Pretpostavlja da je
izvršilac ušao u stan preko predmetnih balkonskih vrata. Pojasnio je da je
izvršilac kako god da je ušao u stan morao silom otvoriti balkonska vrata ili
prozore ostalih prostorija. Svjedok oštećeni V. S. se pridružio krivičnom
gonjenju i postavio je imovinsko pravni zahtjev.  
Saslušana na glavnom pretresu svjedok oštećena V. A. je u bitnom izjavila da
je sa suprugom S. i dvoje maloljetne djece do predmetnog događaja stanovala u
ulici .... u potkrovlju stana od 82m2. Dana 19.08.2010. godine djeca nijesu
bila u P. ,a ona kao njen suprug u popodnevnim časovima su izašli u grad.
Zaključali su ulazna vrata i svi prozori u sobama su bili zatvoreni. Negdje
oko 20,00 putem mobilnog telefona pozvao je komšija koji je kazao  da je došlo
do požara u stanu. Pozvala je supruga koji je odmah pošao do stana. Pojasnila
je da je i ona odmah pošla do stana. Vidjela je da je izgorio čitav stan sa
svim pokućanstvom izuzev jedne dječije sobe. Stan nije bio osiguran. Svjedok
oštećena V. A. se pridružila krivičnom gonjenju i postavila je imovinsko
pravni zahtjev koji nije mogla precizirati.  
Saslušan na glavnom pretresu svjedok M. M. je posvjedočio da poznaje optuženog
K. N. koji je jedno vrijeme radio kod njega kao moler i to negdje u periodu
2010. godine. Pojasnio je da mu nije poznato bilo šta u vezi krivičnih djela
koja se optuženom stavljaju na teret.  
Iz citiranog nalaza i mišljenja vještaka građevinske struke M. B. proizilazi
da je neto površina stana oštećenog V. S.  koji je lociran u ul. ... u P. ,
dobijena mjerenjem na dan 11.12.2010. godine iznosi 83.79 m2. Procjenjena
vrijednost stana iznosi 1000e/m2, što znači ukupna vrijednost stana V. S. na
dan izvršenja krivičnog djela iznosi 83.790,00 eura. Nadalje neto površina
stana vlasništvo D. S. koji se nalazi u P. u ul. ... na dan 13.12.2010. godine
iznosi 39.85 m2. Procjenjena vrijednost navedenog stana iznosi 650 e/m2, dakle
ukupna vrijednost predmetnog stana iznosi 25.902,50 eura. Nadalje neto
površina stana vlasništvo V. S. koji se nalazi na četvrtom spratu u ul. ....
iznosi 21 m2. Procjenjena vrijednost stana iznosi 650e/m2, te da ukupna
vrijednost predmetnog stana iznosi 13 650.00 eura. Nadalje neto površina stana
vlasništvo P. B. u ul. ... u P. iznosi 33.82 m2. Procjenjena vrijednost stana
je 600 e/m2, što znači da je ukupna vrijednost predmetnog stana 20.292,00
eura.  
Iz citiranog nalaza i mišljenja vještaka iz oblasti zaštite od požara P. R. od
30.10.2010 godine proizilazi da je dana 26.10.2010. godine oko 20,30 h došlo
do požara u stanu koji je lociran na ravnoj krovnoj površini zgrade u .... u
P. koji je vlasništvo P. B. . Prateći tragove nagorjelosti stvari konstatuje
se da je požar nastao istovremeno u prostoriji spavaće sobe koja se nalazi
pravo gledajući od ulaza u stan i prostoriji dnevne sobe koja se nalazi lijevo
gledajući od ulaza u stan. Požar u prostoriji spavaće sobe nastao je na
prostoru kreveta, dok je požar u prostoriji dnevne sobe nastao u ormaru u
kojem je bila smještena garderoba. Požar koji je nastao  na krevetu spavaće
sobe proširio se na cjelokupnu prostor iste i u potpunosti uništio sve stvari
u prostoriji kao moleraj vrata i dr. Požar koji je nastao u ormaru sa
garderobom koji se nalazio u prostoriji dnevne sobe uništio je oramar i
garderobu u istom. Navedeni požar je nastao kao posledica namjere  od strane
NN lica koje je podesnim sredstvom zapalilo prostor kreveta u spavaćoj sobi,
kao i garderobu u ormaru koji se nalazio u prostoriji dnevne sobe.  
Iz citiranog nalaza i mišljenja vještaka iz oblasti zaštite od požara P. R. od
30.08.2010. godine proizilazi da je stan u kojem je došlo do požara dana
19.08.2010 godine oko 20,50 časova je lociran u ulici .... i da je vlasništvo
V. S. . Do požara u stanu je došlo u momentu kada se u stanu nije nalazio
vlasnik niti pak bilo ko od članova porodice. Požar je nastao u prostoriji
spavaće sobe i nastao je istovremeno na prostoru kreveta i u ormaru koji se
nalazio desno od ulaza u prostoriju. Navedeni požar se proširio i zahvatio
cjelokupan prostor spavaće sobe , a zatim se proširio i zahvatio prostor druge
spavaće sobe te prostor dnevne sobe uništivši sav inventar. Oštećenja nastala
u požaru ogledaju se u potpunom uništenju svih stvari u dvije spavaće sobe i
dnevnoj sobi. Ulazni hodnk i dječija soba koja se nalazi sa desne strane
ulaznog djela nijesu zahvaćeni požarom. Navedeni požar je nastao kao posledica
namjere od strane NN lica koje je podesnim sredstvom zapalilo prostor kreveta
u spavaćoj sobi kao i stvari u ormaru u istoj sobi.  
Iz citiranog nalaza i mišljenja vještaka iz oblasti zaštite od požara P. R. o
31.01.2011 godine proizialzi  da je u stanu čije vlasnik D. S.  koji se nalazi
u krovnom djelu zgrade u ul... nastao požar  dana 24.09.2010. godine  oko
20,45 h u prostorijama dnevne sobe to jest u plakaru sa garderobom. Navedeni
požar je nastao kao posledica namjere NN lica. Nadalje , u stanu koji se
nalazi u krovnom djelu zgrade  locirane u ul..., vlasnika V. S. došlo je do
požara dan 13.10.2010. godine oko 23,05 h. Do požara je došlo u prostoriji
dnevne sobe u unutrašnjosti ormara u kome se nalazila garderoba. Požar je
ugašen od strane vlasnika koji je pri povratku u stan primjetio požar i isti
lokalizovao. I navedeni požar je nastao kao posledica namjere NN izvršioca .  
Iz citiranog zapisnika o uviđaju Uprave policije PJ P.  od 29.10.2010. godine
proizialzi da je uviđaj započeo dana 27.10.2010. godine povodom obavještenja
da je došlo do požara u stanu vlasništvo P. B. koji se nalazi na krovu zgrade
u ul... NN izvršilac ili više njih je otključao metalne škure  koje su se
nalazile sa spoljne strane vrata od terase ,otvorio unutrašnja vrata od terase
ušao u stan i otuđio DVD „Samsung“ koji se nalazi u vetrini ispod TV-a mobilni
telefon marke Samsung i par minđuša od bijelo-žutog zlata alkastog oblika koje
su se nalazile u vitrini u dnevnoj sobi. Nadalje izvršena je premetačina u
fijoci komode na kojoj se nalazi TV. Nakon toga NN izvršilac je podmetnuo
požar u spavaćoj sobi,koja je usled dejstva vatre u potpunosti uništena.
Takođe je požar podmetnut u ormaru u dnevnoj sobi u kome se nalazila garderoba
kojom prilikom je ormar djelimično izgorio. Na licu mjesta zatečeni su
polomljeni prozori u dnevnoj sobi i kupatilu, a metalne rešetke na istom
otvorene.  
Iz citiranog zapisnika o uviđaju Uprave policije PJ P. od 2.09.2010. godine
proizialzi da je izvršen istog dana u 21,10h povodom obavještenja da je u
stanu vlasništvo D. S. koji je lociran u potkrovlju stambene zgrade u ul. ...
izvršena provalna krađa. Pregledom lica mjesta konstatovano je da se na
prozoru dnevne sobe  nalazi rešetka i zaština mrežica za insekte. Tom prilikom
je konstatovano da je odvaljena metalna rešetka i odvaljene roletne na
horizontalnom prozoru trpezarije. Prozor na trepezariji je bio otvoren.
Pregledom lica mjesta nije zatečena premetačina stvari izuzev plakara u
dnevnoj sobi  gdje je zatečena nagorjelost pojedinih rafova i garderobe. Iz
plakara dnevne sobe je otuđen crveni novčanik  u kome su se nalazila lična
dokumenta i bankovna kartica ... na ime D. S. 320 eura i 420 kanadskih dolara.
NN izvršilac je kritičnom prilikom zapalio garderobu u plakaru i pritvorio
vata od istog.  
Iz citiranog zapisnika o uviđaju Uprave policije od 22.10.2010. godine
proizilazi da je uviđaj izvršen dan 13.10.2010 godine u 23,30 h povodom
provalne krađe i podmetanja požara u stanu vl. V. S. koji je lociran u ... Na
licu mjesta je konstatovano da su metalne rešetke  od dnevne sobe koje su bile
obezbjeđene katancem skinute sa šarki na prozoru a prozor otvoren. U stanu je
izvršena premetačina  a u drvenom ormaru koji se nalazi u dnevnoj sobi
primjećeni su tragovi paljevine.  
Iz citiranog Zapisnika o uviđaju Uprave policije PJ Podgorica od 30.08.2010.
godine proizilazi da je dana 20.08.2010 godine u 9,00 h izvršen izvršen uviđaj
povodom obavještenja da je došlo do požara u stanu vlasništvo V. S. koji se
nalazi u  ulici .... . Lice mjesta je  stan na krovu zgrade koji se sastoji od
osam prostorija. Pregledom lica mjesta konstatovano je da je NN izvršilac ili
više njih ušao kroz otvoren prozor na terasi spavaće sobe koja se nalazi sa
istočne strane okrenuta ka dvorištu zgrade izvršili pemetačinu u stanu kojom
prilikom su otuđili kožnu torbicu koja se nalazila na frižideru u kuhinji,
nakon čega su izazvali požar u stanu i napustili lice mjesta. Pregledom lica
mjesta konstatovano je da je  do najveće devastacije usled dejstva požara
došlo u spavaćoj sobi koja je zadnja prostorija sa lijeve strane. Takođe
spavaća soba koja je zadnja prostorija sa desne strane je u potpunosti
izgorjela. Ulazni hodnik i dječija soba sa desne strane nijesu zahvaćeni
požarom, ali ima oštećenja usled dejstva gareži i dima. Pregledom šireg lica
mjesta sa dvorišne strane ul.... pronađene su sledeće stvari: vozačka dozvola
na ime V. S., četiri fotografije V. A. sa djecom, plastična kasica za čuvanje
novca zelene boje.  
Iz citirne potvrde Uprave Policije PJ P. od 26.11.2010. godine proizilazi da
su službenici navedene Područne jedinice od lica A. B. privremeno oduzeli
sledeće stvari: jedan DVD plejer marke Samsung seriskog broja
99226RBPC05415P,jedan daljinski upravljač za DVD marke Samsung crno sive boje,
SIM karticu za mobilni telefon tel sa brojem 06.....  
Iz citirane potvrde Uprave policje PJ P. o privremeno oduzetim predmetima od
26.11.2010. godine proizilazi da su ovlašćeni službenici Uprave policije istog
dana od lica M. R. privremeno oduzeli mobilni telefon marke Samsung model
SGH-D 520 imei br. 359015100/129628/9 bez sim kartice.  
Iz citirane foto-dokumentacije Uprave policje PJ P. od 20.08.2010. godine
proizilazi da je ista sačinjena povodom požara u stanu V. S. koji je lociran u
ul. ... na IV spratu krova zgrade. Fotografijom broj 1. prikazan je bliži
izled zgrade; fotografijom br.2 izgled ulaza zgrade; fotografijom br.3 izgled
stepeništa koje vode do ulaznih vrata stana;fotografijom br.4 izgled hodnika
fotografisanog sa ulaznih vrata stana, fotografijom br.5 prikazan je bliži
izgled kuhinje, fotografijom br.6 bliži izgled kupatila, fotografijama 7 i 8
bliži izgled sobe;fotografijama devet i deset bliži izgled natkasne na kojoj
se nalazi pištolj, te bliži izgled pištolja; fotogrfijom 11. izled mjesta u
spavaćoj sobi gdje je pronađena torbica sa novcem, fotografjom br.12 bliži
izgled pronađenog novca; fotografijom br.13 izgled vrata koja vode na balkon
iz spavaće sobe, fotografijom 14 izgled vrata na koja se izlazi na krov
zgrade;fotogrfijom br.15 prikazan je izgled krova zgrade; kao i fotografijom
br16; fotografijom br.17 izgled prozora na prostorijama gdje je bio požar;
fotografijom br.18 prikazan je izgled krova zgrade i fotografijom br.19 izgled
balkona sa spoljne strane.  
Iz citirane Foto-dokumentacije Uprave policije od 20.08.2010. godine
proizilazi da je sačinjena povodom pronalaska predmeta otuđenih iz stana
vlasništvo V. S. koje su pronađene u ul. 13. Jul u dvorištu stambene zgrade.
Na slici br.1 prikazan je izgled zgrade;fotografijom br.2 prikazan je izgled
klupe kao i mjesta gdje su pronađeni predmeti;fotografijom br.3 prikazan je
izgled predmeta zatečenih pored stabla drveta i oko njega,fotografijom broj 4.
bliži izgled predmeta;fotografijom br.5 prikazan je izgled mjesta gdje je
pronađen kanap sa plavim ručicama; fotografijom br.6 prkazan je izgled mjesta
gdje je zatečena plastična kesa za novac i fotografijom br.7 prikazan je bliži
izgled plastične kese.  
Iz citaranog nalaza  i mišljenja vještaka finasijske struke Đ. D. proizilazi
da je vrijednost  protivpravno oduzetih i prisvojenih pokretnih stvari na dan
izvršenja krivičnog djela 19.08.2010 godine iz stana vlasništvo oštećenog V.
S. , muška crna torbica marke „Roko baroko“ 17,50 eura, 120 USA dolara
kupoprodajna cijena 0,7007 eura x120  što iznosi 84,09 eura, 20 finti
Sterlinga 24,29 eura, ženska platnena torba crne boje vrijednosti 20 eura,i
dječija kasica sa sitnim novcem vrijednosti osam eura. Nadalje vrijednost
protivpravno oduzetih i prisvojenih pokretnih stvari na dan izvršenja
krivičnog djela 24.09.2010 godine iz stana vlasništvo D. S.  neseser crne boje
vrijednosti 7,00 eura,novčanik od prevrnute kože crvene boje vrijednosti 18
eura, 350,00 eura, kao i 420 kanadskih dolara u protivvrijednosti 304,46 eura.
Nadalje da pri izvršenju krivičnog djela na dan 13.10.2010 godine u stanu
oštećenog V. S. nije došlo do oduzimanja i prisvajanja stvari. Vrijednost
protivpravno oduzetih i prisvojenih pokretnih stvari na dan izvršenja
krivičnog djela 26.10.2010 godine iz stana vlasništvo oštećene P. B. i iz
navedenog stana je oduzet i prisvojen DVD Pleer marke Samsung vlasništvo
oštećene R. A. vrijednosti 26,00 eura,zatim mobilni telefon marke „Samsung
CGH-d520“ vrijednosti 40,00 eura  i jedan par minđuša od bijelog zlata
vrijednosti 62,50 eura,vlasništvo oštećene M. J. .  
Iz citiranog dopisa Uprave policije Sektora Kriminalističke policije od
01.12.2010 godine proizilazi da je ista od NCB INTERPOL-a Beograd obavještena
da lice A. N. od oca J. rođen 23.07.1981 godine ne postoji u bazama MUP- R.
S.. U AFIS sistemu postoji lice sa otiscima identičnim otiscima desnog
kažiprsta sa dostavljenog daktiloskopskog fiša desnog kažiprsta sa kartona
lične karte na ime K. N. od oca J. rođen 23.07.1981 godine u V. JMBG ... . Za
navedenin licem je na snazi Centralna potjernica raspisana od strane suda u V.
.  
Iz citiranog grafološkog vještačenja forenzičkog centra u D. od 20.12.2010
godine proizilazi da je navedeni Centar vještačio spornu ličnu kartu R. S.
seriskog broja ... koja glasi na ime A. N. . Ispitivanje obrasca sporne lične
karte izvršeno je pomoću komparativnog mikroskopa “Prijectina“ pri čemu su uz
upotrebu različitih svjetala i optičkih filtera konstatovane izražene razlike
koje se ogledaju u sledećem: boji hartije,u kvalitetu hartije, u kvalitetu
štampe i u elementima zaštite koji ne postoje. Mišljenje vještaka je da je
obrzac sporne lične karte serijskog broja .... ,koja glasi na ime A. N., nije
autentičan obrazac za isto, odnosno isti predstavlja falsifikat.  
Saslušan na glavnom pretresu nakon intervjua sa optuženim i neposrednog
pregleda istog vještak medicinske struke neuropsihijatar dr. G. Ž. je izjavio
da optuženi negira psihičke smetnje i da se iste ne uočavaju. Od novembra
mjeseca 2010 godine okrivljeni se nalazi u ZIKS-u i navodi da zbog problema sa
snom povremeno uzima tablete za spavanje. U toku 2002 godine posle vojnog roka
je bio kod psihijatra ambulantno u V. zbog problema sa spavanjem i blaže
nervoze. Okrivljeni navodi da je u toku života uzeo pet do šest puta marihuanu
iz razloga radoznalosti. S obzirom da se kod optuženog ne uočava
floridna,vidna psihopatologija to se optuženi može smatrati duševno zdravom
osobom. Iz tih razloga sa psihijatrikog gledišta pošto se radi o duševno
zdravoj osobi za djela za koja se optužuje isti je bio u stanju uračunjivosti.  
Optuženi u svojoj odbrani u toku čitavog postupka priznaje izvršenje krivičnog
djela izazivanje opšte opasnosti činjenično predstavljeno tač.4 izreke
presude. Nije sporio da je  dana 26.10.2010. godine nakon što je protivpravno
ušao u stan vlasništvo oštećene P. B. u ranim večernjim časovima koji je
lociran ul. ... upaljačem zapalio garderobu u ormaru koji se nalazi u dnevnoj
sobi vlasništvo oštećenih R. A. i M. J. stanarki navedenog stana, a zatim
krevet koji se nalazio u spavaćoj sobi uslijed čega je došlo do požara koji se
proširio na čitav stan vrijednosti 20.292,00 eura koja je utvrđena nalazom i
mišljenjem vještaka građevinske struke koji sud cijeni kao jasan stručan i
objektivan. Na navedeni način optuženi je požarom kao opšte opasnom radnjom
izazvao konkretnu opasnost za imovinu čija vrijednost prelazi iznod od
20.000,00 eura, pa se u njegovim radnjama bliže opisanim u tač.4 izreke
presude stiču sva bitna obiljažja bića krivičnog djela izazivanje opšte
opasnosti iz čl. 327.st.1 Krivičnog zakonika. Priznanje optuženog u odnosu na
ovo krivično djelo potvrđeno je pored navedenog nalaza i mišljenja vještaka
građevinske struke i drugim objektivnim kontrolnim dokazom odnosno citiranim
nalazom i mišljenjem vještaka za protiv-požarnu zaštitu koji je na stručan
način opisao na osnovu tragova nagorjelosti kako se širio predmetni požar te
koje je prostorije navedenom stana  zahvatao, da je isti nastao kao posledica
namjere, koju optuženi u svojoj odbrani tokom glavnog pretresa nije sporio.
Priznanje optuženog u odnosu na ovo krivično djelo potvrđeno je i saglasnim
iskazima svjedoka oštećenih P. B. vlasnice navedenog stana, R. A. i M. J.
stanarki- zakupaca navedenog stana. Osim navedenog optuženi priznaje
djelatnost krivičnog djela teške krađe činjenično predstavljenog tač.4 izreke
presude, pojašnjavajući da je kritičnog dana obijanjem ušao u stan vlasništvo
oštećene P. B. na način što se stepenicama popeo na krov zgrade gdje je
lociran navedeni stan, a zatim polomio saklo na vratima terase, i tako
ostvario kvalifikatorni elemenat osnovnog oblika krivičnog djela krađe, te je
ušao u navedeni stan iz koga je otuđio DVD, koji je vlasništvo oštećene R. A.
koja činjenica je nedosmisleno utvrđena određenim iskazom ove oštećene kao i
citiranom potvrdom Uprave policije PJ Podgorice u čiju vjerodostojnost sud
nije imao razloga da sumnja iz koje se utvrđuje da su ovlašćeni službenici
uprave Policije ovoj oštećenoj vratili predmetni DVD koji je oduzet od A. B.
supruge optuženog K. N. . Iz navedenog stana optuženi je takođe otuđio i
mobilni telefon marke „Samsung“ kao i par minđuša od bijelo-žutog zlata
vlasništvo oštećene M. J., koja činjenica se utvrđuje iz određenog iskaza ove
oštećene koji je potvrđen citiranim zapisnikom o uviđaju, nalazom i mišljenjem
vještaka komercijalne struke koji sud cijeni kao jasan stručan i objektivan,
te potvrdom Uprave policije o privremeno oduzetim predmetima- predmetnom
telefonu od lica M. R. kod koga se predmetni telefon našao na način kako je to
optuženi objasnio, trampom sa optuženim za telefon marke „Motorola“. Činjenica
da vrijednost protivpravno oduzetih i prisvojenih pokretnih stvari oštećenih
R. A. i M. J. ne prelazi iznos od 150,00 eura, ne može uticati na drugačiju
kvalifikaciju ove dejlatnosti optuženog, budući da optuženi nije mogao znati
vrijednost protivpravno oduzetih i prisvojenih stvari. Optuženi u svojoj
odbrani tokom postupka nije sporio da je dana 13.10.2010 godine protivpravno
ušao u stan vlasništvo oštećenog V. S. pojašnjavajući da je u ormaru zapalio
garderobu, navodeći da je u predmetni stan ušao na način što se popeo na krov,
a zatim ušao u isti kroz otvoren prozor. Sud u ovom djelu prihvata samo onaj
dio odbrane otuženog u kome nije sporio da je u navedeno vrijeme protivpravno
ušao u navedeni stan kao i u djelu da je zapalio garderobu u ormaru koji
požar se nije proširio jer se oštećeni  preduprijedio širenje vatre, međutim u
toku postupka je provedenim dokazima i to jasnim,logičnim i određenim iskazom
oštećenog V. S., te zapisnikom o uviđaju nedvomisleno otvrđeno da je optuženi
kritične zgode u navedeni stan ušao provaljivanjem na način što je odvalio
rešetku na prozoru,te je namjera optuženog bila da iz predmetnog stana oduzme
tuđe pokretne stvari,pa kako ništa od vrijednijih stvari nije našao napustio
je lice mjesta, te  je djelatnostima bliže opisanim tač.3 izreke presude
opuženi ostvario sve bitne elemente bića krivičnog djela teška krađa u
pokušaju iz čl. 240.st.1 tač.1 u vezi čl. 20 Krivičnog zakonika. Nadalje
optuženi je u toku postupka priznao izvršenje krivičnog djela izazivanje opšte
opasnosti pojašnjavajući da je dana 4.09.2010   nakon što je protivpravno ušao
u stan oštećene D. S. upaljačem zapalio gardarobu u ormaru navedenog
stana,vrijednosti 20.902,50 eura, koju činjenicu je sud utvrdio iz nalaza i
mišljenja vještaka građevinske struke, na koji način je optuženi opšteopasnom
radnjom izazvao konkretnu opasnost za imovinu čija vrijednost prelazi
20.000,00 eura, pa je na taj način radnjama bliže opisanim tač.2 izreke
presude ostvario sva bitna obilježja bića krivičnog djela izazivanje opšte
opasnosti iz čl. 327.st.1 Krivičnog zakonika. Priznanje optuženog u odnosu na
ovo krivično djelo potvrđeno je određenim, jasnim i logičnim iskazom svjedoka
oštećene D. S., nalazom i mišljenjem vještaka iz oblasti zaštite od
požara,koji se u nalazu na stručan način izjasnio da je predmetni požar u
navedenom stanu posledica namjere, koju činjenicu optuženi u svojoj odbani
nije sporio. Nadalje optuženi je radnjam opisanim u tač.2 izreke presude
ostvario sva bitna obiljažja bića krivičnog djela teške krađe iz čl. 240.st.1
tač.1 Krivičnog zakonika jer je u navedeni stan ušao obijanjem na način što je
odvalio rešetke i mrežicu od prozora dnevne sobe, a zatim iz unutrašnjosti
stana otuđio neseser u kome se nalazilo 350 eura kao i 500 kanadskih dolara o
čemu je određeno svjedočila oštećena D. S., pa je iskaz oštećene potvrđen
citiranim zapisnikom o uviđaju PJ Podgorica iz koga se nedvosmisleno utvrđuje,
da je optuženi ostvario djelatnost ovog krivičnog djela na način kako je to
opisano tač.2 izreke presude, pa se pokazuje kao nestinit onaj dio odbrane
optuženog koji se odnosi na način izvršenja djela gdje je neosnovano pokušava
predstaviti da je u predmetni stan ušao kroz otvoren prozor. Nije sporio da je
iz stana otuđio neseser,međutim navodi na je u istom našao samo lijekove ne i
novac koji dio odbrane optuženog takođe nije istinit jer se svjedok oštećena
određeno izjasnila da je kritičnom prilikom u navedenom neseseru bilo novca i
to 350,oo € i 500 kanadskih dolara, te da je navedeni novac kritične zgode
otuđen. Optuženi ne spori da je u večernjim časovima kroz otvoren prozor ušao
u stan vlasništvo oštećenog V. S. koji je lociran u ul. ... u P.,da je iz
navedenog stana otuđio mušku i žensku torbicu te jednu dječiju kasicu sa
sitnim novcem, međutim negira da je u navedeni stan ušao provaljivanjem a
takođe negira da je kritičnom prilikom u  muškom novčaniku našao 220 dolara i
20 funti. Naime sud prihvata onaj dio odbrane optuženog da je kritičnom
prilikom u navedeni stan ušao kroz otvoren prozor, koji dio  odbrane je
potvrđen zapisnikom o uviđaju Uprave policije PJ Podgorica, međutim iz same
odbrane optuženog je jasno da je u navedeni stan ušao u namjeri da oduzme tuđe
pokretne stvari što je i učinio oduzimajući navedene torbice kao i kasicu, te
je onaj dio odbrane optuženog u kome spori da je u premetnoj muškoj torbici
našao navedeni novac neosnovan,suprotan iskazu svjedoka oštećenog V. S. koji
se određeno izjasnio da je navedeni novac ostavio u torbici, pa je optuženi
djelatnošću opisanom tač.1 izreke presude ostvario sva bitna obiljaža bića
krivičnog djela krađe iz čl. 239.st.1 Krivičnog zakonika. Na osnovu izloženog
sud je izmjenio činjenični opis krivičnog djela u tač.1 izreke presude tako
što je u trećem redu odozgo izostavio riječ provaljivanjem, shodno dokazima
provedenim na glavnom pretresu a prvenstveno citiranom zapisniku o uviđaju iz
koga se nedvosmisleno utvrđuje da je optuženi u navedeni stan ušao kroz
otvoren prozor, pa sud u tom djelu nije mogao prihvatiti iskaze oštećenih V.
A. i S. koji su se izjasnili da su svi prozori navedenog stana kritične večeri
bili zatvoreni. Osim navedenog sud je izmjenio činjenični opis djela u tač.1 i
2 izreke presude, na način što je osnovu nalaza vještaka ekonomske struke
dodao protivvrijednosti američkih i kanadskih dolara, te sterling funti,a
takođe je u tač.4 u prvom redu precizirao vrijeme izvršenja djela shodno
činjeničnom utvrđenju u dokaznom postupku-na osnovu zapisnika o uviđaju, a
da pritom nije povrijeđen objektivni identitet optužbe i presude. Nadalje,
optuženi priznaje izvršenje krivičnog djela izazivanje opšte opasnosti
činječno predstaljeno tač.1 izreke presude, pojašnjavajući da je upaljačem u
stanu vlasništvo oštećenog V. zapalio nekoliko dukserica . Odbranu optuženog u
tom djelu sud prihvata kao istinitu . Vrijednost stana oštećenog V. S. sud je
utvrdio na osnovu nalaza i mišljenja vještaka građevinske struke i ista iznosi
83.790,00 eura, dakle radnjama opisanim u tač.1 izreke presude optuženi je
opšteopasnom radnjom požarom izazvao konkretnu opasnost za imovinu koja
prelazi iznos 20.000,00 eura, pa je takvim postupanjem ostvario sva bitna
obilježja bića krivičnog djela izazivanje opšte opasnosti iz čl. 327.st.1
Kivičnog zakonika.  
Optuženi u toku čitavog postupka negira izvršenje krivičnog djela
falsifikovanje isprave iz čl. 412.st.2 u vezi st.1 Krivičnog zakonika, u
bitnom navodeći da je u toku 2008 godine odlučio da promjeni prezime u
A.,dakle prezime nevjenčane supruge te da je ličnu kartu reg. Broja ... dobio
u regularnoj proceduri,pritom mijenja odbranu iz kog razlog je promjenio
prezime. Tako u prethodnom postupku navodi da je promjenio prezime kako bi
izbjegao izdržavanje zatvorske kazne, dok u pretkrivičnom postupku ističe da
je to uradio po nagovoru psihijatra. Takvu odbranu optuženog sud cijeni kao
neutemeljenu, nelogičnu i neistinitu i ista je obesnažena dopisom Uprave
policije iz koga se nedvosmiselno zaključuje da je provjerom preko Interpola
B. utvrđeno da lice A. N. ne postoji u bazama MUP-a S. , a da je otisak desnog
kažiprsta dostavljenog sa daktiloskopskog fiša identičan otisku desnog
kažiprsta sa kartona lične karte na ime K. N., pa je odbrana optuženog osim
navedenog dokaza opovrgnuta i nalazom i mišljenjem vještaka grafologa
Forenzičkog centra u Danilovgradu iz koga se nedvosmisleno utvruđuje da je
obrazac sporne lične karte serjiskog broja .... falsifikat, koji  dokaz
nedvosmisleno potvrđuje da je radnjama opisanim u tač.5 izreke presude
optuženi ostvario sva bitna obilježja bića krivičnog djela falifikovanje
isprave iz čl. 412.st.2 u vezi st.1, da je kvalifikatorni element navedenog
krivičnog djela ostvario jer je nabavio radi upotrebe lažnu javnu ispravu
–predmetnu ličnu kartu.  
Optuženi je djelatnostima predstavljenim tač.1, 2, 3 i 4 izreke presude
ostvario sve bitne elemente bića krivičnog djela produženo krivično djelo
teške krađe, jer je izvršio više istovjetnih radnji u vremenskoj povezanosti
koje čine cjelinu zbog jedinstvenog umišljaja optuženog, korišćenja
istovrsnosti predmeta djela, korišćenja iste situacije ili istog trajnog
odnosa, jedinstva mjesta ili prostora, pa je postupanjem opisanim u navedenim
tačkama izreke presude ostvario sva bitna obilježa bića produženog krivičnog
djela teška krađa iz čl. 240.st.1 tač.1 jer su zato ispunjeni uslovi iz čl. 49
Krivičnog zakonika. Osim toga optuženi je djelatnošću iz tač.1 ostvario sva
bitna obilježa bića krivičnog djela krađe iz čl. 239.st.1, djelatnošću iz
tač.3 krivično djelo teška krađa i pokušaju iz čl. 240.st.1 tač.1 u vezi čl.
20 Krivičnog zakonika, a radnjama predstavljenim tač.2 i 4 izreke presude
krivična djela teške krađe iz čl. 240.st.1 tač.1 Krivičnog zakonika,međutim
kvalifikaciju navedenog djela sud je izvršio po najtežem od utvrđenih ,te je
navedeno djelo kvalifikovao kao produženo krivično djelo teške krađe iz čl.
240.st.1 tač.1 u vezi čl. 49 Krivičnog zakonika.  
Kako se optuženi u toku postupka branio da se prije izvršenja kivičnih djela
liječio  u Psihijatrijskoj ustanovi, to se pojavila sumnja u njegovu
uračunjivost u vrijeme izvšenja djela, koju je sud otklonio angažovanjem
vještaka neuropsihijatra, koji se na osnovu intervjua i neposrednog pregleda
određeno izjasnio da je opuženi u vrijeme izvršenja djela bio uračunjiv. Nalaz
i mišljenje vještaka medicinske struke sud cijeni kao jasan, stručan i
objektivan.  
Cjeneći subjektivni odnos optuženog prema izvršenim krivičnim djelima sud je
utvrdio da je optuženi bio svjestan krivičnih djela, htio je njihova
izvršenja, pa se njegov subjektivni odnos prema izvršenim krivičnim djelim
definiše kao direktan umišljaj, s tim što je u odnosu na produženo krivično
djelo teške krađe  nepobitno utvrđena i namjera pribavljanja protivpravne
imovinske koristi, koji oblik vinosti je sud utvrdio na osnovu dokaza
provedenih na glavnom pretresu kojima je poklonio vjeru.  
Prilikom izbora vrste i visine krivične sankcije sud je cijenio sve okolnosti
iz čl.42 Krivičnog zakonika, pa je kao otežavajuće okolnosti na strani
optuženog cijenio činjenicu ranije osuđivanosti zbog krivičnog djela krađe
koju činjenicu je sam optuženi prezentovao u prethodnom postupku, dok sud
istina u dokaznom postupku nije provodio dokaz čitanjem izvoda iz Ke za
optuženog pri činjenici da Ministarstvo pravde S. nije postupilo po više
zamolnica ovog suda a  iz dopisa Uprave policije proizlazi da je po
Informaciji Interpola za optuženim u R. S. raspisana crvena potjernica, pa je
sasvim jasno da optuženi ranije osuđivan i to za istovrsna krivična djela
protiv imovine što i sam nije sporio, osim toga sud je u okviru stepena
krivice, cijenio kao otežavajuću okolnost zrelo i dugotrajno razmišljanje koje
se utvrđuje iz same odbrane optuženog, koji prelazi njegov direktni umišljaj
kao oblik vinosti i koji upućuje na veći stepen zločinačke volje optuženog i
samim tim i veći stepen njegove krivično pravne odgovornosti. Sud je cijenio
kao olakšavajuće okolnosti na strani optuženog činjenicu da je otac jednog
maljetnog djeteta, loše imovno stanje, pa je primjenom odredbe čl. 48.st.1
Krivičnog zakonika za svako izvršeno djelo prethodno utvrdio kazne zatvora i
to za produženo krivično djelo teške krađe činjenično opisano tač.1, 2, 3, 4
izreke presude kaznu zatvora u trajanju od dvije godine, za tri krivična djela
izazivanje opšte opasnosti iz čl. 327.st.1 Krivičnog zakonika činjenično
predstavljena tač.1 2 i 4 izreke presude kazne zatvora u trajanju od po jedne
godine, za krivično djelo falsifikovanje isprave činjenično predstavljeno tač.
5 izreke presude kaznu zatvora u trajanju od tri mjeseca, pa je sud optuženom
primjenom odredbe čl. 48.st.2 tač.2 Krivičnog zakonika osudio na jedinstvenu
kaznu zatvora u trajanju od pet godina, u uvjerenju da je odmjerena kazna
neophodna i dovoljna kako sa aspekta generalne, tako i sa stanovišta
specijalane prevencije, te se istom ima uticati kako na optuženog, tako i na
druge da ne vrše ovakva ili slična krivična djela, čime se izražava društvena
osuda za izvršeno djelo i obaveza poštovanja Zakona, što sve za cilj ima
jačanje morala i uticaj na razvijanje društvene odgovrnosti, pa se osim
navedenog izrečenom kaznom ima ostvariti i svha izricanja krivičnih sankcija
iz čl. 4. st.2. Krivičnog zakonika.  
Sud je u u izrečenu kaznu zatvora uračunao vrijeme provedeno u pritvoru kao u
izreci presude osnovom čl. 51 Krivičnog zakonika.  
Sud je odluku o imovinsko pravnom zahtjevu temeljio na odredbi čl. 212.st.2
Zakonika o krivičnom postupku pa je djelimično usvojio imovinsko pravni
zahtjev oštećenih: V. S., V. A., R. A. i M. J. po nalazu vještaka komercijalne
struke (koji se odnosi na krivično djelo teške krađe), dok je sud navedene
oštećene za višak imovinskopravnog zahtjeva koji se odnosi na krivična djela
izazivanje opšte opasnosti  uputio na parnični postupak, kao i svjedoka Pa. B.
jer podaci ovog postupka u navedenom djelu ne pružaju dovaljan osnov za
potpuno ili djelimično dosuđenje a utvrđivanje tih činjenica bi vodilo
odugovlačenju krivičnog postupka.  
Sud je optuženom osnovom čl. 75.st.1 Krivičnog zakonika izrekao mjeru
bezbjednosti oduzimanje predmeta navedene lične karte, u cilju ostvarenja
cilja suzbijanja kriminaliteta, dok je na osnovu čl. 76 Krivičnog zakonika
optuženom izrekao mjeru bezbjednosti protjerivanja stranaca iz zemlje u
trajanju od 10 godina, imajući u vidu težinu učinjenih krivičnih djela, način
izvršenja kao i pobude izvršenja krivičnih djela koje okolnosti ukazaju da je
dalji boravak optuženog u Crnoj Gori nepoželjan.  
Sud je odluku o troškovima postupka donio na osnovu čl. 202.st.1 Zakonika o
krivičnom postupku pa je obavezao optuženog da ovom sudu uplati iznos kao u
izreci presude. Troškovi postupka se odnose i to: 820,00 eura na ime nagrade
braniocu po službenoj dužnosti u pretkrivičnom postupku, 165,00 eura na ime
nagrade vještaku elektro struke,148,50 eura na ime nagrade vještaku za protiv
požarnu zaštitu, kao i 137,50 eura na ime nagrade vještaku medicinske struke,
dok je visinu paušala sud odmjerio na osnovu imovnog stanja optuženog, dužine
trajanja i složenosti krivičnog postupka.  
Imajući u vidu navedeno, primjenom citiranih Zakonskih propisa, odlučeno je
kao u izreci presude.  
OSNOVNI SUD U PODGORICI
Dana 08.07.2011. godine 
                                                             PREDSJEDNIK
VIJEĆA-SUDIJA
                                                             Đuković Goran
s.r 