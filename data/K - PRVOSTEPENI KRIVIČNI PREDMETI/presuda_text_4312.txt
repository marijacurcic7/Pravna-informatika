 
Posl.br.K.634/11/11 
U IME CRNE GORE ! 
OSNOVNI SUD U KOTORU, kao nadležni prvostepni krivični sud   po sudiji
Vesni  Pean, uz učešće zapisničara Mirjane Krivokapić, u krivičnom predmetu
protiv optuženog  L. I. iz B.,   zbog krivičnog  djela  građenje objekta bez
građevinske dozvole iz čl.326 a Krivičnog zakonika, koji se vodi po optužnom
predlogu   ODT-a Kotor, Kt.br.721/11-2  od 28.12.2011.godine, nakon održanog
glavnog i javnog pretresa u prisustvu okrivljenog i  zastupnika tužbe Jovanke
Čizmović, zamjenice ODT-a Kotor, donio je i javno objavio dana
22.02.2012.godine sledeću  
P R E S U D U 
Okr. L. I. od oca A. i majke Z., rođene K., rodjen  .......... godine u B.
P., stalno nastanjen u B., ........, iza benzinske pumpe u B., državljanin CG,
pismen sa završenom srednjom stručnom spremom, privatnik, oženjen, otac 2.
mal.djece, supruga nezaposlena, ranije osudjivan presudom ovog suda K.36/06,
od 24.03.2009.godine,  zbog krivičnog djela iz čl.327. st.4. i 376.st.3.KZ-a,
izrečena mu uslova osuda, 4 mjeseca zatvora uslovno na jednu godinu i šest
mjeseci, protiv koga se ne vodi drugi krivični postupak.  
K r i v     j e  
Što je
 Krajem mjeseca avgusta 2011.godine u K.,na kat. par. 1150 KO K., u svojstvu
investitora suprotno odredbi čl. 69. Zakona o uredjenju prostora i izgradnji
objekata, ( Sl. list CG broj 51/2008), započeo bez prethodno pribavljene
gradjevinske dozvole,  izvođenje građevinskih radova na objektu koji je dana
13.03.2011. godine kupio od S. R., na način što je vršio izradu fasade sa svih
strana objekta i postavljao hidroizolaciju, na objektu spratnosti S+P+2.  
          - Čime je izvršio krivično djelo gradjenja objekta bez
gradjevinske dozvole iz čl. 326.a Krivičnog zakonika, 
Pa mu sud na osnovu naprijed navedene krivično pravne odredbe te čl.2, 4, 5,
15, 32,33, 36, 42, 45,46, 52, 53, i 54. KZ,te čl.374.  ZKP-a CG, izriče  
USLOVNU OSUDU 
Kojom mu predhodno utvrdjuje kaznu zatvora u trajanju od 3 (tri) mjeseca, te
se istovremeno odredjuje da se ista neće izvršiti ukoliko okrivljeni za
vrijeme od jedne godine od dana pravosnažnosti presude ne učini novo krivično
djelo. 
Dužan je okrivljeni na ime sudskog paušala platiti iznos od 70,oo eura, u roku
od 30 dana od dana pravosnažnosti presude, na žiro račun Osnovnog suda Kotor,
br.832-16-52, pod prijetnjom prinudnog izvršenja, a dokaz o uplati dostaviti
ovom sudu s pozivom na broj K.634/11/11.  
O b r a z l o ž e n j e
ODT iz Kotora, podnio je ovom sudu optužni predlog protiv L. I. da je na način
opisan u izreci odluke učinio krivično djelo koje mu je stavljeno na teret.  
Zastupnik tužbe je do završetka glavnog pretresa ostala  kod podnijetog
optužnog akta navodeći da je optuženi u bitnom priznao izvršenje krivičnog
djela čime je doprinio rasvijetljenju činjeničnog stanja, koje je
potkrijepljeno i ostalim provedenim dokazima, pa je predložila da ga sud
oglasi krivim i izrekne mu uslovnu osudu kojom će se ostvariti svrha
izricanja.  
U svojoj odbrani optuženi L. I. je izjavio da priznaje krivično djelo koje mu
se stavlja na teret i krivicu za isto i objasnio da je u septembru mjesecu
2011. godine izvodio radove koji su navedeni u izreci odluke, da je predmetnu
kuću kupio od S. R. i bio je primoran da napravi fasadu, odnosno
hidroizolaciju, jer je vlaga već bila izbila, čak se stvorila mahovina od
vlage tako da zimu nije mogao dočekati sa takvim objektom, već je htio da se
na naki način zaštiti od vlage. Angažovao je radnike, a pošto se privatno bavi
gradjevinskim poslom, njegovi radnici su odradili ono što je trebalo na
predmetnom objektu.  
U dokaznom postupku koji je proveden radi rasvetljavanja činjeničnog  stanja
pročitani su pismeni dokazi: Službena zabilješka UP PI K. od 12.10.2011.
godine i izvrši uvid u foto-dokumentaciju od 12.10.2011. godine,Zapisnik o
inspekcijskom pregledu inspekcije zaštite prostora P. UP br 1003-174/11 od
21.10.2011. godine,Izvod iz kaznene evidencije za okrivljenog  UP PJ B. P.
br.182 od 8.02.2012.godine  
Iz službene zabilješke UP PJ K. od 12.10.2011. godine utvrdjeno je da je
sastavljena povodom izlaska na teren i konstatovanja gradnje objekata u reonu
G. – selo K. Izlaskom na lice mjesta zatečeno je gradilište na kome je bilo
radno angažovano sedam lica i u komunikaciji sa njima su saznali da je „vodja“
grupe P. D. iz B. P. U razgovoru sa njim su obavješteni da su on i radnici
angažovani prje čeri-pet dana da izvode izolacione radove, te da ih je
angažovao L. I., a da on najvjerovatnije poslove ugovara za investitora S. M.
P. nije posjedovao, niti pružio na uvid bilo kakvu dokumentaciju koja bi
prethodila ili pratila izvodjenje gradjevinskih radova.  
Uvidom u foto dokumentaciju sud se uvjerio u izgled objekta u izgradnji na
kome su zatečeni radnici, a vidi se da se vrši izrada fasade sa svih strana i
postavlja izolacija.  
Iz zapisnika o inspekcijskom pregledu od 21.10.2011. godine utvrdjeno je da je
zapisnik sastavila inspektor zaštite prostora kod investitora S. M. na objektu
spratnosti S+P+2. Konstatovano je da je u trenutku kontrole investitor izvodio
radove na postavljanju izolacije i fasade.  
Iz   izvoda iz kaznene evidencije UP PJ B. P. utvrdjeno je da je L. I. ranije
osudjivan.  
Cijeneći sve dokaze pojedinačno i u uzajamnoj povezanosti, kao i u odnosu na
odbranu optuženog, sud je utvrdio činjenično stanje opisano u izreci odluke, s
tim što je izvršio preciziranje činjeničnog opisa navodeći da je okrivljeni
objekat započeo "bez prethodno pribavljene gradjevinske dozvole", što nije
bilo navedeno u činjeničnom opisu, a predstavlja kvalifikatorni element djela.
Krivično pravno ocjenjujući ovako utvrdjeno činjenično stanje sud je našao da
je optuženi  L. I. učinio krivično djelo građenje objekta bez građevinske
dozvole  iz čl.326 a  Krivičnog zakonika.  
Za krivično djelo građenje objekta bez građevinske dozvole je potrebno da neko
protivno propisima o izgradnji objekta planiranju i uredjenju prostora započne
gradjenje objekta bez prethodno pribavljene gradjevinske dozvole, pa kako je
optuženi L. krajem mjeseca avgusta 2011.godine u K.,na kat. par. 1150 KO K., u
svojstvu investitora suprotno odredbi čl. 69. Zakona o uredjenju prostora i
izgradnji objekata, ( Sl. list CG broj 51/2008), započeo bez prethodno
pribavljene gradjevinske dozvole, izvođenje građevinskih radova na objektu
koji je dana 13.03.2011. godine kupio od S. R., na način što je vršio izradu
fasade sa svih strana objekta i postavljao hidroizolaciju, na objektu
spratnosti S+P+2,time je ostvario sve bitne elemente bića ovog djela.  
Sud je utvrdio da je optuženi učinio krivično djelo stavljeno mu na teret, što
je proizilazilo iz njegovog potpunog priznanja, a zatim i pismeno provedenih
dokaza. Naime, optuženi je potvrdio da je učinio krivično djelo koje mu je
stavljeno na teret na način kako je to navedeno u izreci odluke, koje
priznanje je sud prihvatio jer je potkrijepljeno pismenim dokazima, odnosno,
zapisnikom o inspekcijskom pregledu iz kojeg se sud uvjerio da je optuženi L.
u trenutku kontrole nad predmetnim objektom započeo izvodjenje  radova na
postavljanju izolacije i fasade, bez prethodno pribavljene gradjevinske
dozvole. Objašnjenje optuženog da je radove izvodio da bi svoj objekat
zaštitio od vlage, nije ga moglo izuzeti od krivice, jer je znao da mu je za
izvodjenje bilo kojih radova potrebna gradjevinska dozvola, te je nesporno na
način opisan u izreci, učinio krivično djelo stavljeno mu na teret.  
Sud je našao da je optuženi djelovao umišljajno,  jer je bio svjestan da u
vrijeme  kada je započeo gradjenje predmetnog objekta  nije imao potrebnu
gradjevinsku dozvolu, što predstavlja krivično djelo, čije izvršenje je htio.  
Odlučujući o vrsti i visini krivične sankcije sud je imao u vidu da je za ovo
krivično djelo u zakoniku propisana  kazna zatvora u trajanju od šest mjeseci
do pet godina. U konkretnom slučaju sud jeoptuženom izrekao uslovnu osudu,
smatrajući da će se ovom sankcijom ostvariti svrha izricanja odnosno da će i
prijetnja kazne zatvora  u trajanju od  3 mjeseca, pri čemu su primijenjene
odredbe o ublažavanju iz čl.45 i 46 KZ, za vrijeme provjeravanja u trajanju od
jedne godine od dana pravosnažnosti presude,  dovoljno uticati na okrivljenog
da u buduće ne čini ovakva i slična krivična djela.  
Kao olakšavajuće okolnosti na strani okrivljenog, sud je cijenio da se radi o
porodičnom čovjeku, ocu dvoje mal.  djece, koji se korektno ponašao na glavnom
pretresu, a kao naročito olakšavajuću okolnost sud je cijenio činjenicu da je
optuženi na jasan i nedvosmislen način priznao izvršenje ovog krivičnog djela
i tako navodima svoje odbrane doprinio rasvjetljenju činjeničnog stanja, kao i
činjenicu da je predmetnim radovima htio zaštititi svoj objekat od vlage. Kao
otežavajuću okolnost sud nije cijenio njegovu raniju osudjivanost budući da se
radilo o genusno različitim krivičnim djelima kao i da je od izvrršenja
ranijih djela i osude protekao duži vremenski period.  
Imajući u vidu naprijed navedeno te primjenom čl. 2, 4, 5, 15, 32, 33, 36, 42,
45, 46, 52, 53 i 54 KZ, čl.326 a Krivičnog zakonika,  te čl.374. ZKP CG,
odlučeno je kao u izreci.  
Sud je obavezao okrivljenog na plaćanje sudskog paušala odmjernog  shodno
čl.226. i 229. ZKP CG, a to imajući u vidu imovinske prilike okrivljenog, te
složenost i trajanje postupka.  
OSNOVNI SUD U KOTORU
Dana, 22.02.2012.godine. 
Zapisničar,
S U D I J A,
Mirjana Krivokapić   s.r.
Vesna Pean  s.r. 
PRAVNA POUKA: Protiv ove presude ima se pravo žalbe u roku od 8 dana   od
dana prijema iste, Višem sudu u Podgorici, a preko ovog suda. 