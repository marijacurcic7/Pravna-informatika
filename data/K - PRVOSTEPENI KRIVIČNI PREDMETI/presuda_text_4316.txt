OSNOVNI SUD U ROŽAJAMA
K.br.193/11.  
        OSNOVNI SUD U ROŽAJAMA i to Predsjednik suda Camić Zahit, sa zapisničarem Burdžović Adisom, u krivičnom predmetu po privatnoj krivičnoj tužbi K.br.193/11. od 27.10.2011.godine, privatne tužilje B. B. iz s. Bijela Crkva opština Rožaje protiv okrivljene B. M. iz Kragujevca ul. "S. Živkovića" br. 24. zbog krivičnog djela laka tjelesna povreda iz čl. 152. st.1. Krivičnog Zakonika, po prethodnom ispitivanju privatne tužbe dana 25.11.2011. godine, donio je

                                            R J E Š E NJ E


        OBDACUJE SE kao neblagovremeno podnijeta privatna krivična tužba K.br.193/11. od 27.10.2011. tužilje B. B. iz Bijele Crkve, opština Rožaje protiv okrivljene B. M. iz Kragujevca ul. "S.Živkovića" br. 24. zbog krivičnog djela laka tjelesna povreda iz čl. 152.st.1. Krivičnog Zakonika.


                                            O b r a z l o ž e n j e


        Privatna tužilja B. B.. iz s. Bijela Crkva opština Rožaje podnijela je dana 27.10.2011.godine ovom sudu  privatnu krivičnu tužbu protiv okrivljene B. M. iz Kragujevca ul. "S.Živkovića" br. 24, zbog krivičnog djela laka tjelesna povreda iz čl. 152.st.1. KZ CG.  
        Po prethodnom ispitivanju privatne krivične tužbe u smislu čl. 451. ZKP, sud je našao da je tužba u smislu čl. 51. ZKP neblagovremeno podnijeta i kao takva odbačena.  
        Naime, prema odredbi čl. 51. ZKP  za krivična djela za koja se goni po privatnoj tužbi, tužba se podnosi u roku od 3 mjeseca od dana kada je privtni tužilac saznao za krivično djelo i učinioca.  
        Imajući u vidu činjenični opis krivičnog djela laka tjelesna povreda koji je naveden u privatnoj krivičnoj tužbi, iz kojeg se vidi da je krivično djelo izvršeno 13.juna 2009. godine na štetu privatne tužilje, kada je ista i saznala za izvršioca ovog krivičnog djela u konkretnom slučaju okrivljene, a iz kojeg činjeničnog opisa proizilazi i pravna kvalifikacija krivičnog djela laka tjelesna povreda iz čl. 152.st.1. KZ, za koje se krivično gonjenje preduzima po privatnoj tužbi, to je sud našao da je pomenuta tužba podnijeta nakon isteka roka od 3 mjeseca  od dana kada je tužilja saznala za izvršioca ovog krivičnog djela  i kada je djelo izvršeno.  
        Kako je privatna krivična tužba podnijeta dana 27.10.2011.godine, a krivično djelo je izvršeno 13. juna 2009. godine, kada je privatna tužilja za isto saznala kao i za izvršioca istog, to je sud u smislu čl. 451. u vezi čl. 51. ZKP odlučio kao u dispozitivu ovog rješenja.



        OSNOVNI SUD U ROŽAJAMA, dana  25.11.2011. godine.

ZAPISNIČAR
PREDSJEDNIK SUDA
Burdžović Adisa s.r.
Camić Zahit s.r.  
PRAVNA POUKA: Protiv ovog rješenja može se
izjaviti žalba u roku od 3 dana od dana prijema
istog, Višem sudu u Bijelom Polju, a preko ovog suda.  