K.br.36/11
U IME CRNE GORE
OSNOVNI SUD U DANILOVGRADU, kao prvostepeni krivični, po sudiji Vladimiru
Novoviću, kao sudiji pojedincu, uz učešće Ane Ivanović kao zapisničara, u
krivičnom predmetu okrivljenog Đ.M. iz D., zbog krivičnog djela nedozvoljeno
držanje oružja i eksplozivnih materija iz čl.403 st.2 KZ, odlučujući po
optužnici Osnovnog državnog tužilaštva iz Podgorice Kt.br.93/11 od
07.03.2011.godine, koju je na glavnom pretresu zastupao Grujo Radonjić,
zamjenik ODT-a iz Podgorice, nakon glavnog i javnog pretresa održanog dana
17.11.2011.godine, u prisustvu zastupnika optužbe i okrivljenog, donio je dana
21.11.2011.godine i istog dana javno objavio  
PRESUDU
Okrivljeni Đ.M., od oca Đ. i majke M., rodjene J., rodjen ...godine u P., sa
mjestom prebivališta u selu Ć. - opština D., državljanin Crne Gore, radnik,
neoženjen, pismen, završio osnovnu školu, vojsku služio 2001.godine u S.,
srednjeg imovnog stanja, neosudjivan.  
Kriv je
Što je:  
Dana 06.01.2011.godine, oko 12,00 časova, u D., u mjestu S., neovlašćeno držao
vatreno oružje - automatsku pušku "CZ" M 70 AB2, kalibra 7,62 mm,
fab.br.393391, čije je držanje shodno čl.12 Zakona o oružju ("Sl.list RCG"
br.49/04 od 22.07.2004.godine i "Sl.list CG" br.49/2008 od 15.08.2008.godine)
gradjanima zabranjeno,  
- čime je počinio krivično djelo nedozvoljeno držanje oružja i eksplozivnih
materija iz čl.403 st.2 KZ.  
Pa ga sud primjenom citiranih zakonskih propisa, te čl.4, 5, 15, 32, 36, 42,
45, 46 i 51 KZ i čl.226, 229 i 374 ZKP-a  
O S U Đ U J E
Na kaznu zatvora u trajanju od 30 (trideset) dana u koju kaznu mu se uračunava
vrijeme za koje je bio zadržan od strane Uprave policije Ispostava
Danilovgrad, počev od 06.01.2011.godine od 14,00 časova do 06.01.2011.godine
do 14,30 časova.  
Dužan je okrivljeni da na ime troškova krivičnog postupka uplati ovom sudu
iznos od 191,00 eura i po osnovu sudskog paušala iznos od 30,00 eura, a sve u
roku od 15 dana po pravosnažnosti presude.  
Na osnovu čl.75 st.1 KZ od okrivljenog Đ.M. se trajno oduzima automatska puška
"CZ" M 70 AB2, kalibra 7,62 mm, fab.br.393391.  
O b r a z l o ž e nj e
Optužnicom ODT Podgorica Kt. br. 93/11 od  07.03.2011. godine, stavljeno je na
teret okrivljenom Đ.M.u izvršenje krivičnog djela nedozvoljeno držanje oružja
i eksplozivnih materija iz čl.403 st.2 KZ. Zastupnik optužbe je na glavnom
pretresu u završnoj riječi precizirao činjenični opis krivičnog djela iz
optužnice, na način određen kao u izreci presude, dok je pravna kvalifikacija
ostala ista. Predložio je da sud okrivljenog oglasi krivim i kazni u okviru
zakonom propisane kazne.  
Okrivljeni Đ.M. u odbrani datoj u pretkrivičnom postupku u bitnom je naveo da
je dana 06.01.2011. godine, oko 11,00 časova došao u mjesto S. u objekat
vlasništvo N.P., da bi zajedno sa svojim društvom proslavio Badnji dan.
Prethodno je sa društvom bio u gradu i S.U. je zatražio vozilo marke "Hyundai
Galoper" reg.oznaka DG AF842, kako bi pošao do kuće. Nakon što mu je S.U. dao
vozilo, otišao je kući i uzeo je automatsku pušku. Pojasnio je da je ovu
automatsku pušku donio iz vojske. Kada je došao ispred prodavnice u S.u iz
automatske puške je ispalio oko 5 metaka u vazduh. Tvrdi da je to učinio kako
bi obilježio Badnji dan. Pušku je zatim ostavio u vozilu i ušao je u objekat
gdje se nalazilo njegovo društvo. Poslije pola sata došla je policija. Kazao
je policijskim službenicima da je puška njegova i da je on pucao, nakon čega
mu je puška oduzeta.  
Okrivljeni Đ.M. u odbrani datoj u istražnom postupku u bitnom je ponovio
odbranu datu u pretkrivičnom postupku, s tim što je dodao da je dana
06.01.2011. godine, od 03,00 časova konzumirao alkohol. Pojasnio je da je znao
da neovlašćeno drži i nosi predmetnu automatsku pušku.  
Okrivljeni Đ.M. u odbrani datoj na glavnom pretresu u bitnom je naveo da
priznaje izvršenje krivičnog djela i svoju krivicu. Tvrdi da je tačno da je
dana 06.01.2011.godine, oko 12,00 časova, u D., u mjestu S., neovlašćeno držao
vatreno oružje, automatsku pušku "CZ" M 70 AB2, cal.7,62 mm, fab.br.393391,
čije je držanje shodno čl.12 Zakona o oružju građanima zabranjeno. Istakao je
da je znao da je zabranjeno držati automatsko oružje. Pojasnio je da je dana
... godine, oko 03,00 časova, popio 2 litra crnog vina, nakon čega je pošao da
ubere badnjak. Pošto je ubrao badnjak vratio se do kuće vozilom marke "Hyundai
Galoper", koje je bio pozajmio od svog druga U.S. Iz kuće je uzeo predmetnu
automatsku pušku, kao i nekoliko metaka, a kako bi pucanjem obilježio
pravoslavni praznik. Zatim je obišao 3-4 kafane, gdje je popio 7-8 piva od 0,5
litara i ta piva je ispijao u periodu od 06,30 do 9,00 časova. Nakon toga,
svratio je kod druga gdje je popio jedno ili dva piva zapremine 0,5 litara, da
bi potom ponovo otišao u kafanu gdje je popio još jedno ili dva piva zapremine
0,5 litara. Prethodno se bio čuo sa nekim drugovima i dogovorio se da se nađu
u mjestu S.. Vozilom koje je bio pozajmio od S.U. došao je do mjesta S. i kada
je izašao ispred objekta N.P., iz automatske puške je ispalio nekoliko metaka
u vazduh. Automatsku pušku je zatim stavio na patos vozila, zaključao je
vozilo i ušao je u kafanu. Poslije 10-15 minuta, došli su službenici  policije
i na njihovo pitanje javio se da je on pucao, a zatim im je predao pušku iz
vozila.  
Sud je na glavnom pretresu u dokaznom postupku pročitao potvrdu o privremeno
oduzetim predmetima Uprave policije – Ispostava Danilovgrad Ku br.1/11 od
06.01.2011.godine, izdatu na ime okrivljenog Đ.M., pročitao izvještaj o
balističkoj analizi Forenzičkog centra Uprave policije br.196/11, saslušao
vještaka psihijatra dr Ž.G. i pročitao izvod iz kaznene evidencije Uprave
policije PJ Podgorica br.11-245/11-12482/2-2012 od 16.05.2011. godine, izdat
na ime okrivljenog.  
Iz potvrde o privremeno oduzetim predmetima Uprave policije – Ispostava
Danilovgrad Ku br.1/11 od 06.01.2011.godine, utvrđuje se da je od okrivljenog
Đ.M. oduzeta automatska puška M 70 AB2, fab.br.393391 i jedan okvir bez
municije.  
U izvještaju o balističkoj analizi Forenzičkog centra Uprave policije
br.196/11, navedeno je da je na vještačenje dostavljena automatska puška marke
"CZ" M 70 AB2, cal.7,62 mm, fab.br.393391 i 5 čaura, te da je balističkim
vještačenjem utvrđeno da je automatska puška ispravna, a da predmetne čaure
potiču od projektila ispaljenih iz nje.  
Iz nalaza i mišljenja vještaka psihijatra dr Ž.G., datog na glavnom pretresu,
utvrđuje se da okrivljeni ne boluje od duševne bolesti, duševne poremećenosti,
odnosno duševne zaostalosti, te da se radi o psihički zdravoj osobi. Ukoliko
se prihvati odbrana okrivljenog da je konzumirao alkohol, okrivljeni se
nalazio u stanju smanjene uračunljivosti, ali ne i bitno.  
Sud je cijenio nalaz i mišljenje vještaka psihijatra dr Ž.G., pa je isti
prihvatio kao jasan, stručan i objektivan, te dat prema pravilim struke i
nauke.  
Iz izvoda iz kaznene evidencije Uprave policije PJ Podgorica
br.11-245/11-12482/2-2012 od 16.05.2011. godine, izdatog na ime okrivljenog
utvrđuje se da okrivljeni Đ.M., nije osuđivan.  
Na osnovu naprijed izložene činjenične gradje, koja proizilazi iz sadržine
dokaza provedenih na glavnom pretresu, ovaj sud je nesumnjivo zaključio, da su
se u radnjama okrivljenog Đ.M. stekla sva obilježja bića krivičnog djela
nedozvoljeno držanje oružja i eksplozivnih materija iz čl.403 st.2 KZ. Naime,
okrivljeni je dana 06.01.2011.godine, oko 12,00 časova, u D., u mjestu S.,
neovlašćeno držao vatreno oružje - automatsku pušku "CZ" M 70 AB2, kalibra
7,62 mm, fab.br.393391, čije je držanje shodno čl.12 Zakona o oružju ("Sl.list
RCG" br.49/04 od 22.07.2004.godine i "Sl.list CG" br.49/2008 od
15.08.2008.godine) gradjanima zabranjeno.  
Navedeno činjenično stanje utvrdjeno je, prije svega, iz odbrana okrivljenog
iz pretkrivičnog i istražnog postupka i sa glavnog pretresa. Iz ovih odbrana
okrivljenog utvrđuje se da je isti dana 06.01.2011. godine, oko 12,00 časova,
u mjestu S. u D., neovlašćeno držao vatreno oružje, automatsku pušku "CZ" M 70
AB2, cal.7,62 mm, fab.br.393391, čije je držanje shodno čl.12 Zakona o oružju
("Sl.list RCG" br.49/04 od 22.07.2004.godine i "Sl.list CG" br.49/2008 od
15.08.2008.godine) građanima zabranjeno. Pri tom je okrivljeni  isticao da je
znao da je zabranjeno držati automatsko oružje. Obzirom da je okrivljeni u
odbrani naveo da je tog dana ispalio nekoliko metaka iz ove automatske puške,
sud izvodi zaključak da je ista bila ispravna. Sa ovakvom odbranom okrivljenog
u potpunosti korespondira i potvrda o privremeno oduzetim predmetima Uprave
policije – Ispostava Danilovgrad Ku br.1/11 od 06.01.2011.godine.  
Članom 12 Zakona o oružju ("Sl.list RCG" br.49/04 od 22.07.2004.godine i
"Sl.list CG" br.49/2008 od 15.08.2008.godine) propisano je da je zabranjena
nabavka, držanje, nošenje, proizvodnja, popravljanje i prepravljanje, promet i
prevoz oružja i municije, ako ovim zakonom nije drugačije odredjeno i to svih
vrsta automatskog oružja, drugog poluautomatskog oružja sa kapacitetom
magacina većim od 5 metaka, osim pušaka kalibra 22 LR, svih vrsta oružja sa
integralnim prigušivačem, prigušivača namijenjenih oružju i djelova za
prigušivače, teleskopskih nišana sa svjetlosnim snopom ili sa uredjajem za
elektronsko pojačavanje svjetlosti ili infracrvenih uredjaja, oružja koje je
namijenjeno izbacivanju eksplozivnih projektila, oružja koje ima oblik
predmeta druge namjene, tako da po svom spoljnom izgledu nije prepoznatljivo
kao oružje, rasprskavajućeg oružja, municije čija je osnovna namjena
probijanje oklopa, municije sa eksplozivnim, zapaljivim ili otrovnim
projektilima, municije za koju nije pribavljeno odobrenje za stavljanje u
promet prema odredbama posebnih propisa, bodeža, skakavca, čije se sječivo
nalazi pod pritiskom sabijene opruge, a iz drške iskače pritiskom na dugme ili
polugu, boksera i metalnih zvjezdica (šuriken za bacanje). U konkretnom
slučaju, okrivljeni je držao, automatsku pušku "CZ" M 70 AB2, kalibra 7,62 mm,
fab.br.393391.  
Krivično djelo nedozvoljeno držanje oružja i eksplozivnih materija iz čl.403
st.2 KZ, čini onaj ko neovlašćeno drži, nosi, izradjuje, popravlja,
preradjuje, prodaje, nabavlja, vrši razmjenu, prevozi ili na drugi način
stavlja u promet vatreno oružje, municiju, eksplozivne materije,
rasprskavajuće ili gasno oružje, čije držanje je gradjanima zabranjeno. Zbog
toga su se u radnjama okrivljenog, imajući u vidu da je držao automatsku pušku
"CZ" M 70 AB2, kalibra 7,62 mm, fab.br.393391, a kod činjenice da je  držanje
ove automatske puške gradjanima zabranjeno čl.12 Zakona o oružju ("Sl.list
RCG" br.49/04 od 22.07.2004.godine i "Sl.list CG" br.49/2008 od
15.08.2008.godine), stekla sva bitna obilježja bića krivičnog djela
nedozvoljeno držanje oružja i eksplozivnih materija iz čl.403 st.2 KZ.  
Cijeneći psihički odnos okrivljenog prema izvršenom krivičnom djelu, a kod
naprijed navedenog činjeničnog utvrdjenja, sud nalazi da je isti postupao sa
direktnim umišljajem, jer je bio svjestan da drži oružje - automatsku pušku,
čije je držanje gradjanima zabranjeno, pa je to i htio.  
Obzirom da se okrivljeni branio da je konzumirao alkohol, sud je ispitivao i
uračunljivost okrivljenog u vrijeme izvršenja krivičnog djela. Iz nalaza i
mišljenja vještaka psihijatra dr Ž.G., proizilazi da okrivljeni ne boluje od
duševne bolesti, duševne poremećenosti, odnosno duševne zaostalosti, da se
radi o psihički zdravoj osobi, te da i ukoliko se prihvati odbrana okrivljenog
da je konzumirao alkohol, okrivljeni se nalazio u stanju smanjene
uračunljivosti, ali ne i bitno. Zbog toga, nije bilo mjesta primjeni odredbe
čl.14 st.3 KZ, jer se ova odredba primjenjuje samo i isključivo u situaciji
kada učinilac upotrebom alkohola, droga ili na drugi način dovede sebe u
stanje u kojem nije mogao da shvati značaj svog djela ili da upravlja svojim
postupcima ( neuračunljivo stanje ).  
Zastupnik optužbe je na glavnom pretresu odustao od čitanja službene
zabilješke Uprave policije-Ispostava Danilovgrad od 06.01.2011. godine, zbog
čega je sud odlučio da se taj dokaz ne provodi.  
Sud je cijenio i druge provedene dokaze pa je našao da su bez uticaja na
drugačije presuđenje u ovoj krivičnoj stvari.  
Sud je prilikom odlučivanja o kazni imao u vidu sve okolnosti na strani
okrivljenog u smislu čl.42 KZ, pa je od olakšavajućih okolnosti našao da je
neosuđivan, što je utvrđeno iz citiranog izvoda iz kaznene evidencije i
korektno držanje pred sudom, dok otežavajućih okolnosti nije bilo, pa je sud
okrivljenog osudio na kaznu zatvora u trajanju od 30 (trideset) dana,
utvrdjujući navedene olakšavajuće okolnosti kao naročito olakšavajuće
okolnosti u smislu čl.45 KZ, a cijeneći da iste daju osnova da se okrivljenom
izrekne kazna ispod zakonskog minimuma, a u okviru granica propisanih čl. 46
KZ, te da se ovako ublaženom kaznom može postići svrha kažnjavanja iz čl.32 KZ
i na taj način dovoljno uticati na okrivljenog da ubuduće ne vrši ista ili
slična krivična djela, a u okviru opšte svrhe propisivanja i izricanja
krivičnih sankcija iz čl.4 st.2 KZ.  
Na osnovu čl.51 KZ, okrivljenom se u izrečenu kaznu uračunava vrijeme za koje
je bio zadržan od strane Uprave policije Ispostava Danilovgrad, počev od
06.01.2011.godine od 14,00 časova do 06.01.2011.godine do 14,30 časova.  
O troškovima krivičnog postupka odlučeno je na osnovu čl.226 i 229 ZKP-a, pa
kako je okrivljeni oglašen krivim isti je obavezan da na ime troškova
krivičnog postupka uplati ovom sudu iznos od 191,00 eura, koji troškovi se
odnose na ime nagrade odmjerene braniocu po službenoj dužnosti okrivljenog u
pretkrivičnom postupku advokatu R.S. u iznosu od 125,00 eura i nagrade
odmjerene vještaku psihijatru dr Ž.G. u iznosu od 66,00 eura, kao i da plati
na ime sudskog paušala iznos od 30,00 eura, koji paušal je odredjen shodno
složenosti i trajanju postupka uz ocjenu imovinskih prilika okrivljenog, a sve
u roku od 15 dana po pravosnažnosti presude.  
Mjera bezbjednosti trajnog oduzimanja predmeta - automatske puške "CZ" M 70
AB2, kalibra 7,62 mm, fab.br.393391 izrečena je na osnovu čl.75 st.1 KZ, jer
se radi o predmetu upotrijebljenom za izvršenje krivičnog djela, a u svojini
je okrivljenog.  
Na osnovu izloženog, a primjenom čl. 374 ZKP-a,odlučeno je kao u izreci.  
ZAPISNIČAR
S U D I J A
Ana Ivanović,s.r.
Vladimir Novović,s.r.  
PRAVNA POUKA: Protiv ove presude može se izjaviti žalba Višem sudu u Podgorici
u roku od 8 (osam) dana od dana prijema pismenog otpravka iste, a preko ovog
suda.  