K.br. 103/11
U IME CRNE GORE
OSNOVNI SUD U DANILOVGRADU kao krivični, po sudiji Vladimiru Novoviću, kao
pojedincu, uz učešće Ane Ivanović, kao zapisničara, u krivičnom predmetu
protiv okrivljenog P.S. iz D., zbog krivičnog djela kradja iz čl.239 st.1 KZ,
odlučujući po optužnom predlogu Osnovnog državnog tužilaštva iz Podgorice
Kt.br.300/11 od 30.08.2011.godine, koji je na glavnom pretresu zastupala
Snežana Šišević, zamjenik ODT-a iz Podgorice, nakon održanog glavnog i javnog
pretresa dana 02.12.2011.godine u prisustvu zastupnika optužbe i okrivljenog,
donio je dana 02.12.2011.godine i istog dana javno objavio  
PRESUDU
Okrivljeni P.S., od oca R. i majke D2., rodjene S., rodjen ...godine u D., sa
mjestom prebivališta u D. - selo B.Š., državljanin Crne Gore, penzioner,
završio srednju školu, pismen, oženjen, otac troje djece, vojsku služio
1977/78.godine u K., vodi se u vojnoj evidenciji u D., lošeg imovnog stanja,
kome je presudom Osnovnog suda u Danilovgradu K.br.101/03 od
29.12.2003.godine, zbog krivičnog djela iz čl.200 KZ RCG izrečena sudska
opomena i presudom Osnovnog suda u Danilovgradu K.br.98/04 od
28.10.2004.godine, zbog krivičnog djela iz čl.384 st.1 KZ CG izrečena sudska
opomena.  
Kriv je
Što je:  
Dana ...godine, u D., u selu B.Š. bb, u svom stambenom objektu, u namjeri da
sebi pribavi protivpravnu imovinsku korist u vrijednosti većoj od 150,00 eura,
oduzeo tudju pokretnu stvar - električnu energiju, vlasništvo oštećenog
preduzeća "E." P., na način što je na električnom brojilu marke "Iskra"
br.1127544 parčetom plastike zaustavio disk brojila, tako da se utrošak
električne energije nije mogao registrovati preko mjernog uredjaja, u čemu je
otkriven kontrolom ovlašćenih radnika oštećenog preduzeća,  
- čime je počinio krivično djelo kradja iz čl.239 st.1 KZ.  
Pa sud okrivljenom primjenom citiranog zakonskog propisa, te čl. 4, 5, 13, 15,
36, 42, 52, 53 i 54 KZ i čl.226, 229 i 374 ZKP-a  i z r i č e  
USLOVNU OSUDU
Kojom mu utvrdjuje kaznu zatvora u trajanju od 3 (tri) mjeseca  i istovremeno
odredjuje da se ista neće izvršiti ako okrivljeni za vrijeme od  1 (jedne)
godine po pravosnažnosti presude ne učini novo krivično djelo.  
Dužan je okrivljeni da na ime troškova krivičnog postupka - sudskog paušala
uplati ovom sudu iznos od 30,00 eura, u roku od 15 dana po pravosnažnosti
presude.  
Na osnovu čl.239 st.2 ZKP-a, oštećena E. P.  se radi ostvarivanja imovinsko-
pravnog zahtjeva upućuje na parnični postupak.  
O b r a z l o ž e nj e
Optužnim predlogom ODT-a Podgorica Kt.br.300/11 od 30.08.2011.godine,
stavljeno je na teret okrivljenom P.S. da je izvršio krivično djelo kradja iz
čl.239 st.1 KZ. Zastupnik optužnog predloga je na glavnom pretres u završnoj
riječi  precizirao činjenični opis krivičnog djela iz optužnog predloga, na
način kako je to činjenično predstavljeno u izreci presude, dok je pravna
kvalifikacija ostala ista. Predložio je da sud okrivljenog oglasi krivim i
osudi na kaznu u zakonom propisanim granicama.  
Okrivljeni P.S. u odbrani datoj na glavnom pretresu priznao je izvršenje
krivičnog djela. U bitnom je naveo da je tačno da je on dana ... godine u D.,
u selu B.Š., u namjeri da sebi pribavi protivpravnu imovinsku korist u
vrijednosti preko 150,00 eura, oduzeo tudju pokretnu stvar, električnu
energiju vlasništvo oštećenog preduzeća E. P., na način što je u svom
stambenom objektu, u svojoj kući, parčetom plastike zaustavio disk brojila,
tako da se utrošak električne energije, vlasništvo oštećene E.P. nije mogao
registrovati. Tvrdi da je to učinio zbog loše materijalne situacije. U
završnoj riječi je kazao da se kaje zbog učinjenog.  
Sud je na glavnom pretresu u dokaznom postupku saslušao ovlašćenog
predstavnika oštećene E. P. N.S.S., pročitao zapisnik o kontroli mjernog
mjesta E. P. br.021570 od 11.01.2011.godine i pročitao izvod iz kaznene
evidencije Uprave policije Ispostava Danilovgrad 18-04 br.-DU 195/11-4124/2
od 14.10.2011.godine, izdat na ime okrivljenog.  
Ovlašćeni predstavnik oštećene E. P. N.S.S. u iskazu datom na glavnom pretresu
u bitnom je navela da se pridružuje krivičnom gonjenju protiv okrivljenog i da
postavlja imovinsko pravni zahtjev u iznosu od 697,40 eura.  
Iz sadržine zapisnika o kontroli mjernog mjesta E. P.  br.021570 od
11.01.2011.godine, utvrdjuje se da su ovlašćeni radnici E.u trenutku vršenja
kontrole brojila marke "Iskra" br.1127544, u objektu okrivljenog P.S. u mjestu
B.Š. u D., zatekli da je brojilo mehanički oštećeno, te da je predmetom -
filmom blokiran disk brojila, tako da brojilo ne registruje potrošnju
električne energije. Na brojilu nije bilo poklopca, ni državne plombe.  
Iz izvoda iz kaznene evidencije Uprave policije Ispostava Danilovgrad 18-04
br. -DU 195/11-4124/2 od 14.10.2011.godine, izdatog na ime okrivljenog,
utvrdjuje se da je okrivljenom P.S. presudom Osnovnog suda u Danilovgradu
K.br.101/03 od 29.12.2003.godine, zbog krivičnog djela iz čl.200 KZ RCG
izrečena sudska opomena, te da mu je presudom Osnovnog suda u Danilovgradu
K.br.98/04 od 28.10.2004. godine, zbog krivičnog djela iz čl. 384 st. 1 KZ CG,
takodje izrečena sudska opomena.  
Na osnovu naprijed izložene činjenične gradje, koja proizilazi iz sadržine
dokaza provedenih na glavnom pretresu, ovaj sud je nesumnjivo zaključio, da su
se u radnjama okrivljenog P.S. stekla sva obilježja bića krivičnog djela
kradja iz čl.239 st.1 Krivičnog zakonika. Naime, okrivljeni je dana ...godine,
u D., u selu B.Š. bb, u svom stambenom objektu, u namjeri da sebi pribavi
protivpravnu imovinsku korist u vrijednosti većoj od 150,00 eura, oduzeo tudju
pokretnu stvar - električnu energiju, vlasništvo oštećenog preduzeća "E." P.,
na način što je na električnom brojilu marke "Iskra" br.1127544 parčetom
plastike zaustavio disk brojila, tako da se utrošak električne energije nije
mogao registrovati preko mjernog uredjaja, u čemu je otkriven kontrolom
ovlašćenih radnika oštećenog preduzeća.  
Sve naprijed navedene činjenice utvrdjene su iz odbrane okrivljenog P.S. date
na glavnom pretresu, u kojoj priznaje izvršenje krivičnog djela, navodeći da
je tačno da je dana ...godine, u D., u selu B.Š. bb, u svom stambenom objektu,
u namjeri da sebi pribavi protivpravnu imovinsku korist u vrijednosti većoj od
150,00 eura, oduzeo tudju pokretnu stvar - električnu energiju, vlasništvo
oštećenog preduzeća "E." P., na način što je na električnom brojilu parčetom
plastike zaustavio disk brojila, tako da se utrošak električne energije nije
mogao registrovati preko mjernog uredjaja, u čemu je otkriven kontrolom
ovlašćenih radnika oštećenog preduzeća. Navedeno priznanje okrivljenog dato na
glavnom pretresu, sud je cijenio kao istinito, potpuno i jasno. Ovakvo
priznanje okrivljenog ima podršku i u zapisniku o kontroli mjernog mjesta E.
P.  br.021570 od 11.01.2011.godine, iz kojeg se utvrdjuje još i da se radilo o
brojilu marke "Iskra" br.1127544.  
Krivično djelo kradja iz čl.239 st.1 KZ čini onaj ko tudju pokretnu stvar
oduzme drugom u namjeri da njenim prisvajanjem sebi ili drugom pribavi
protivpravnu imovinsku korist. Iz provedenih dokaza koji su već analizirani,
proizilazi da namjera okrivljenog nije bila da pribavi malu imovinsku korist,
jer učinilac koji krade struju, na način što zaglavljuje disk brojila, tako da
se na brojilu ne može očitavati ugrošak električne energije, ima namjeru da to
čini dok god bude u mogućnosti.  
Sud nalazi da je okrivljeni imajući u vidu sve okolnosti konkretnog slučaja,
navedeno krivično djelo učinio sa direktnim umišljajem, jer je bio svjestan
svog djela i htio je njegovo izvršenje, a sa namjerom pribavljanja
protivpravne imovinske koristi preko 150,00 eura. Zbog toga se u njegovim
radnjama stiču sva bitna obilježja bića krivičnog djela krađa iz čl.239 st.1
KZ, pa je istog valjalo oglasiti krivim i izreći mu krivičnu sankciju.  
Zastupnik optužbe je na glavnom pretresu odustao od predloga da se u dokaznom
postupku u svojstvu svjedoka saslušaju S.Lj. i V.D.  
Sud je prilikom odlučivanja o vrsti i visini krivične sankcije za okrivljenog,
imao u vidu sve okolnosti na strani okrivljenog koje su od značaja za izbor i
visinu u smislu čl.42 KZ, pa je od olakšavajućih okolnosti našao da je isti
priznao  izvršenje krivičnog djela, da je oženjen, otac troje djece, a od
otežavajućih okolnosti da mu je presudom Osnovnog suda u Danilovgradu
K.br.101/03 od 29.12.2003.godine, zbog krivičnog djela iz čl.200 KZ RCG
izrečena sudska opomena, te da mu je presudom Osnovnog suda u Danilovgradu
K.br.98/04 od 28.10.2004. godine, zbog krivičnog djela iz čl. 384 st. 1 KZ CG,
takodje izrečena sudska opomena, pa je sud okrivljenom izrekao uslovnu osudu
kojom mu je utvrdio kaznu zatvora u trajanju od 3 (tri) mjeseca i istovremeno
odredio rok provjeravanja od 1(jedne) godine, odnosno da se utvrdjena kazna
neće izvršiti ako okrivljeni za vrijeme od 1 godine po pravosnažnosti presude
ne izvrši novo krivično djelo. Sud je našao da se u konkretnom slučaju, a
imajući u vidu naprijed navedene olakšavajuće okolnosti može očekivati da će
se upozorenjem uz prijetnju kaznom uticati na okrivljenog da ubuduće ne vrši
krivična djela, te da nije nužno da se kazna primijeni radi krivično-pravne
zaštite, pa sud nalazi da će se uslovnom osudom iz izreke ove presude u
potpunosti ostvariti svrha izricanja ove krivične sankcije iz čl.52 KZ u
okviru opšte svrhe propisivanja i izricanja krivičnih sankcija iz čl.4 st.2
KZ.  
O troškovima krivičnog postupka odlučeno je na osnovu čl.226 i 229 ZKP-a, pa
kako je okrivljeni oglašen krivim, isti je obavezan da plati ovom sudu na ime
troškova krivičnog postupka  - sudskog paušala iznos od 30,00 eura, koji
iznos je odmjeren srazmjerno trajanju, složenosti ovog postupka i imovnom
stanju okrivljenog. Navedeni iznos okrivljeni je dužan platiti u roku od 15
dana po pravosnažnosti presude.  
Shodno čl. 239 st. 2 ZKP-a sud je oštećenu E.P., radi ostvarivanja imovinsko-
pravnog zahtjeva uputio na parnični postupak, obzirom da podaci krivičnog
postupka nijesu pružali pouzdan osnov ni za potpuno ni za djelimično
presudjenje, a pribavljanje dokaza o tome vodilo je nepotrebnom odugovlačenju
postupka.  
Sa iznijetog, a primjenom čl.374 ZKP-a, odlučeno je kao u izreci ove presude.  
ZAPISNIČAR,
S U D I J A,
Ana Ivanović, s.r
Vladimir Novović, s.r  
PRAVNA POUKA: Protiv ove presude može se izjaviti žalba Višem sudu u Podgorici
u roku od 8 dana od dana prijema  pismenog otpravka, a preko ovog suda.  