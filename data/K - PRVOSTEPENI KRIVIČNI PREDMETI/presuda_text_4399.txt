K.br. 95/11
U IME CRNE GORE
OSNOVNI SUD U DANILOVGRADU kao krivični, po sudiji Vladimiru Novoviću, kao
pojedincu, uz učešće Ane Ivanović kao zapisničara, u krivičnom predmetu protiv
okrivljenog K.V.iz D., zbog krivičnog djela kradja iz čl.239 st.1 KZ,
odlučujući po optužnom predlogu Osnovnog državnog tužilaštva iz Podgorice
Kt.br.563/11 od 22.07.2011.godine, koji je na glavnom pretresu zastupala
Snežana Šišević, zamjenik ODT-a iz Podgorice, nakon održanog glavnog i javnog
pretresa dana 12.12.2011.godine u prisustvu zastupnika optužbe i okrivljenog,
donio je dana 12.12.2011.godine i istog dana javno objavio  
PRESUDU
Okrivljeni K.V., od oca N. i majke V., rodjene K., rodjen ...godine u mjestu
N.s., opština D., sa mjestom prebivališta u mjestu rodjenja, državljanin Crne
Gore, radnik, oženjen, otac troje djece, pismen, završio srednju
elektrotehničku školu, vojsku služio 1979.godine u N., vodi se u vojnoj
evidenciji u D., lošeg imovnog stanja, neosudjivan.  
Kriv je
Što je:  
Dana 12.decembra 2010.godine, u mjesto P.l., opština D., oduzeo tudju pokretnu
stvar - električnu energiju, vlasništvo E.P., u namjeri da njenim prisvajanjem
sebi pribavi protivpravnu imovinsku korist u vrijednosti preko 150,00 eura, na
način što je u svom stambenom objektu priključio kabal presjeka 3x1,5 mm²
direktno sa elektrodistributivne mreže, mimo mjernog mjesta, a na koji je
priključio električni šporet, usljed čega se utrošak električne energije preko
istog nije mogao registrovati, u čemu je otkriven prilikom kontrole od strane
radnika oštećenog preduzeća,  
- čime je počinio krivično djelo kradja iz čl.239 st.1 KZ.  
Pa sud okrivljenom primjenom citiranog zakonskog propisa, te čl. 4, 5, 15, 36,
42, 52, 53 i 54 KZ i čl.226, 229 i 374 ZKP-a, i z r i č e  
USLOVNU OSUDU
Kojom mu utvrdjuje kaznu zatvora u trajanju od 30 (trideset) dana i
istovremeno odredjuje da se ista neće izvršiti ako okrivljeni za vrijeme od 1
(jedne)  godine po pravosnažnosti presude ne učini novo krivično djelo.  
Dužan je okrivljeni da na ime troškova krivičnog postupka - sudskog paušala
uplati ovom sudu iznos od 30,00 eura, u roku  od 15 dana po pravosnažnosti
presude.  
Na osnovu čl.239 st.2 ZKP-a, oštećena E.P. se radi ostvarivanja imovinsko-
pravnog zahtjeva upućuje na parnični postupak.  
O b r a z l o ž e nj e
Optužnim predlogom ODT-a Podgorica Kt.br.563/11 od 22.07.2011.godine,
stavljeno je na teret okrivljenom K.V.da je izvršio krivično djelo kradja iz
čl. 239 st.1 KZ. Zastupnik optužnog predloga je u završnoj riječi predložio da
sud okrivljenog oglasi krivim i  izrekne mu uslovnu osudu.  
Okrivljeni K.V.u odbrani datoj u istražnom postupku i na glavnom pretresu
priznao je izvršenje krivičnog djela. U bitnom je naveo da je tačno da je dana
12.12.2010.godine, u mjestu P.l., opština D., oduzeo tudju pokretnu stvar –
električnu energiju, vlasništvo oštećene E.P., u namjeri da njenim
prisvajanjem sebi pribavi protivpravnu imovinsku korist u vrijednosti preko
150,00 eura, na način što je u svom stambenom objektu priključio kabl presjeka
3x1,5 mm², direktno sa elektrodistributivne mreže, mimo mjernog mjesta, a na
koji je bio priključen električni šporet, usljed čega se utrošak električne
energije nije mogao registrovati, u čemu je otkriven kontrolom od strane
radnika oštećenog preduzeća. Tvrdi da ga je zbog ovog dogadjaja E.P. dužila da
plati iznos od 341,99 eura, da je sa E.P. potpisao protokol o priznanju i
dinamici izmirenja duga za neovlašćeno korišćenje električne energije u 3
jednake rate , od kojih je dvije uplatio.  
Sud je na glavnom pretresu u dokaznom postupku pročitao iskaz ovlašćenog
predstavnika oštećene E.P. M.D. sa zapisnika o saslušanju svjedoka
Kri.br.93/11 od 14.06.2011.godine, saslušao svjedoke V.D. i S.Lj., pročitao
zapisnik o kontroli mjernog mjesta E.P. br.021213 od 12.12.2010.godine,
izvršio uvid u uplatnice od 22.08.2011.godine i od 22.12.2010.godine i
pročitao izvod iz kaznene evidencije Uprave policije Ispostava Danilovgrad od
29.08.2011.godine, izdat na ime okrivljenog.  
Ovlašćeni predstavnik oštećene E.P. M.D. je u iskazu u bitnom naveo da se
pridružuje krivičnom gonjenju protiv okrivljenog i da postavlja imovinsko-
pravni zahtjev u iznosu od 342,99 eura.  
Svjedok V.D., ovlašćeni radnik E.P., u iskazu datom u istražnom postupku i na
glavnom pretresu u bitnom je naveo da je dana 12.12.2010.godine, prilikom
vršenja kontrole kod okrivljenog K.V., nadjeno da se isti mimo brojila,
priključio na elektrodistributivnu mrežu kablom, na koji je bio priključen
šporet, tako da se utrošak električne energije preko tog kabla nije mogao
registrovati.  
Svjedok S.Lj., ovlašćeni radnik E.P., u iskazu datom u istražnom postupku i na
glavnom pretresu u bitnom je naveo da je dana 12.12.2010.godine, prilikom
vršenja kontrole kod okrivljenog K.V., zatečeno da se isti mimo brojila,
priključio na elektrodistributivnu mrežu kablom, na koji je bio priključen
šporet, tako da se utrošak električne energije preko tog kabla nije mogao
registrovati  
Iz sadržine zapisnika o kontroli mjernog mjesta E.P. br.021213 od
12.12.2010.godine, utvrđuje se da su ovlašćeni radnici E.u trenutku vršenja
kontrole brojila vlasništvo okrivljenog K.V.u mjestu P.l. u D., zatekli da je
priključen kabl 3x1,5 mm² mimo brojila, a da je na kablu bio prikopčan
električni šporet.  
Iz uplatnice od 22.12.2010.godine utvrđuje se da je tog dana okrivljeni
uplatio oštećenoj E.P. iznos 113,99 eura.  
Iz uplatnice od 22.08.2011.godine utvrđuje se da je tog dana okrivljeni
uplatio oštećenoj E.P. iznos od 115,00 eura.  
Iz izvoda iz kaznene evidencije Uprave policije Ispostava Danilovgrad  od
29.08.2011.godine, izdatog na ime okrivljenog , utvrdjuje se da okrivljeni
K.V.nije osuđivan.  
Sud je cijenio iskaze svjedoka V.D. i S.Lj., pa  je našao da su se isti
istinito izjašnjavali o činjenicama važnim za ovu krivično-pravnu stvar.
Iskazi ovih svjedoka su medjusobno saglasni, a stoje i u skladnoj vezi sa
zapisnikom o kontroli mjernog mjesta E.P. br.021213 od 12.12.2010.godine.  
Na osnovu naprijed izložene činjenične gradje, koja proizilazi iz sadržine
dokaza provedenih na glavnom pretresu, ovaj sud je nesumnjivo zaključio da su
se u radnjama okrivljenog K.V.stekla sva obilježja bića krivičnog djela krađa
iz čl.239 st.1 Krivičnog zakonika. Naime, okrivljeni je  dana 12.decembra
2010.godine, u mjesto P.l., opština D., oduzeo tudju pokretnu stvar -
električnu energiju, vlasništvo E.P., u namjeri da njenim prisvajanjem sebi
pribavi protivpravnu imovinsku korist u vrijednosti preko 150,00 eura, na
način što je u svom stambenom objektu priključio kabal presjeka 3x1,5 mm²
direktno sa elektrodistributivne mreže, mimo mjernog mjesta, a na koji je
priključio električni šporet, usljed čega se utrošak električne energije preko
istog nije mogao registrovati, u čemu je otkriven prilikom kontrole od strane
radnika oštećenog preduzeća.  
Sve naprijed navedene činjenice utvrđene su iz odbrane okrivljenog K.V.iz
istražnog postupka i sa glavnog pretresa, iskaza svjedoka V.D. i S.Lj.i
zapisnika o kontroli mjernog mjesta E.P. br.021213 od 12.12.2010.godine.  
Iz odbrane okrivljenog K.V.iz istražnog postupka i sa glavnog pretresa, koja
ima kvalitet priznanja, utvrdjuje se da je dana 12.12.2010.godine, u mjestu
P.l., opština D., oduzeo tudju pokretnu stvar – električnu energiju,
vlasništvo oštećene E.P., u namjeri da njenim prisvajanjem sebi pribavi
protivpravnu imovinsku korist u vrijednosti preko 150,00 eura, na način što je
u svom stambenom objektu priključio kabl presjeka 3x1,5 mm², direktno sa
elektrodistributivne mreže, mimo mjernog mjesta, a na koji je priključio
električni šporet, usljed čega se utrošak električne energije nije mogao
registrovati, u čemu je otkriven kontrolom od strane radnika oštećenog
preduzeća.  
Ovakvo priznanje okrivljenog sud je cijenio kao istinito, potpuno, jasno, dato
svjesno i dobrovoljno, uz razumijevanje posljedica datog priznanja.  
Priznanje okrivljenog stoji u skladnoj vezi sa iskazima svjedoka V.D. i S.Lj.i
zapisnikom o kontroli mjernog mjesta E.P. br.021213 od 12.12.2010.godine.  
Krivično djelo kradja iz čl.239 st.1 KZ čini onaj ko tudju pokretnu stvar
oduzme drugom u namjeri da njenim prisvajanjem sebi ili drugom pribavi
protivpravnu imovinsku korist. Iz provedenih dokaza koji su već analizirani,
proizilazi da namjera okrivljenog nije bila da pribavi malu imovinsku korist,
jer učinilac koji krade struju, na način što priključuje električnu
instalaciju na električnu mrežu mimo brojila, odnosno što struju uvodi do
potrošačkih tačaka, tako da se njen utrošak ne registruje preko brojila, ima
namjeru da to čini dok god bude u mogućnosti.  
Sud nalazi da je okrivljeni imajući u vidu sve okolnosti konkretnog slučaja,
navedeno krivično djelo učinio sa direktnim umišljajem, jer je bio svjestan
svog djela i htio je njegovo izvršenje, a sa namjerom pribavljanja
protivpravne imovinske koristi preko 150,00 eura. Zbog toga se u njegovim
radnjama stiču sva bitna obilježja bića krivičnog djela krađa iz čl.239 st.1
KZ, pa je istog valjalo oglasiti krivim i izreći mu krivičnu sankciju.  
Sud je prilikom odlučivanja o vrsti i visini krivične sankcije za okrivljenog,
imao u vidu sve okolnosti na strani okrivljenog koje su od značaja za izbor i
visinu u smislu čl.42 KZ, pa je od olakšavajućih okolnosti na strani
okrivljenog našao da isti nije osudjivan, što je utvrdjeno  iz citiranog
izvoda iz kaznene evidencije, da je priznao izvršenje krivičnog djela, da je
oženjen, otac troje djece, da je platio veći dio iznosa za koji ga je teretila
E.P.,  dok otežavajućih okolnosti nije bilo, pa je sud okrivljenom izrekao
uslovnu osudu kojom mu je utvrdio kaznu zatvora u trajanju  od 30 (trideset)
dana  i istovremeno odredio rok provjeravanja od 1(jedne ) godine, odnosno da
se utvrdjena kazna neće izvršiti ako okrivljeni za vrijeme od 1 godine po
pravosnažnosti presude ne izvrši novo krivično djelo. Sud je našao da se u
konkretnom slučaju, a imajući u vidu naprijed navedene olakšavajuće okolnosti
može očekivati da će se upozorenjem uz prijetnju kaznom uticati na okrivljenog
da ubuduće ne vrši krivična djela, te da nije nužno da se kazna primijeni radi
krivično-pravne zaštite, pa sud nalazi da će se uslovnom osudom iz izreke ove
presude u potpunosti ostvariti svrha izricanja ove krivične sankcije iz čl.52
KZ u okviru opšte svrhe propisivanja i izricanja krivičnih sankcija iz čl.4
st.2 KZ.  
O troškovima krivičnog postupka odlučeno je na osnovu čl.226 i 229 ZKP-a, pa
kako je okrivljeni oglašen krivim, isti je obavezan da plati ovom sudu na ime
sudskog paušala iznos od 30,00 eura, koji iznos je odmjeren srazmjerno
trajanju, složenosti ovog postupka i imovnom stanju okrivljenog. Navedeni
iznos okrivljeni je dužan platiti u roku od 15 dana po pravosnažnosti presude.  
Shodno čl.239 st.2 ZKP-a sud je oštećenu E.P. radi ostvarivanja imovinsko-
pravnog zahtjeva uputio na parnični postupak, obzirom da podaci krivičnog
postupka nijesu pružali pouzdan osnov ni za potpuno ni za djelimično
presudjenje, a pribavljanje dokaza o tome vodilo je nepotrebnom odugovlačenju
postupka.  
Sa iznijetog, a primjenom čl.374 ZKP-a, odlučeno je kao u izreci ove presude.  
ZAPISNIČAR,
S U D I J A,
 Ana Ivanović s.r.
Vladimir Novović s.r.  
PRAVNA POUKA : Protiv ove presude može se izjaviti žalba Višem sudu u
Podgorici u roku od 8 dana od dana prijema  pismenog otpravka, a preko ovog
suda.  