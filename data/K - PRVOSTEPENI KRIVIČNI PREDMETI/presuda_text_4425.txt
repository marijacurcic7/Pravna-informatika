K.br. 29/10
U IME CRNE GORE
OSNOVNI SUD U DANILOVGRADU kao prvostepeni krivični, po sudiji pojedincu
Vladimiru Novoviću, uz učešće Ane Ivanović, kao zapisničara, u krivičnom
predmetu okrivljenog Š.Ž. iz P., koga brani Đ.D., advokat iz P., zbog
produženog krivičnog djela utaja iz čl.243 st.2 u vezi st.1 KZ u vezi čl.49
KZ, odlučujući po optužnici Osnovnog državnog tužilaštva iz Podgorice
Kt.br.757/09 od 30.03.2010.godine, koju je na glavnom pretresu zastupala
Snežana Šišević, zamjenik ODT-a iz Podgorice, nakon održanog glavnog i javnog
pretresa, u prisustvu zastupnika optužbe, okrivljenog i branioca adv. M.Ž.,
koja je postupala po zamjeničkom punomoćju adv. Đ.D. dana 14.12.2011.godine,
donio je dana 14.12.2011.godine i istog dana javno objavio  
PRESUDU
Okrivljeni Š.Ž., od oca P. i majke V., rodjene K., rodjen ...godine u P., sa
mjestom prebivališta u P. - ul. M. bb, državljanin Crne Gore, oženjen, otac
dvoje djece, pismen, završio srednju elektrotehničku školu, vojsku služio
1994.godine u S., vodi se u vojnoj evidenciji u P., srednjeg imovnog stanja,
osudjivan presudom Višeg suda u Kraljevu K.br.33/09 od 29.03.2010.godine, zbog
krivičnog djela iz čl.206 st.3 u vezi st.1 u vezi čl.33 KZ na kaznu zatvora u
trajanju od 2 godine i 6 mjeseci, a koja presuda je priznata presudom Višeg
suda u Podgorici Kv.br.444/11 od 09.05.2011.godine, kojom je zbog krivičnog
djela razbojništvo iz čl.242 st.4 u vezi st.1 u vezi čl.23 KZ osudjen na kaznu
zatvora u trajanju od 2 godine i 6 mjeseci i presudom Osnovnog suda u
Podgorici K.br.09/1177 od 12.05.2011.godine, zbog krivičnog djela prevara iz
čl.244 st.3 KZ na kaznu zatvora u trajanju od 1 godine,  
Kriv je
Što je:  
Dana 15.09.2008.godine, u P., u namjeri da sebi pribavi protivpravnu imovinsku
korist prisvojio tudje pokretne stvari, koje su mu povjerene, na način što je
po ovlašćenju M.M., vlasnika i izvršnog direktora oštećenog DOO "M." - N., za
račun oštećenog od DOO "R." P., preuzeo 500 metara kabla PPY 5x4 mm, 500
metara kabla PPY 5x6 mm, 300 metara kabla PPY 5x10 mm, 5000 metara kabla PPY
3x1,5 mm i 4000 metara kabla PPY 3x2,5 mm, koje stvari je prisvojio, dok je
vrijednost utajenih stvari iznosila 7.929,00 eura.  
Dana 23.07.2009.godine, u selu Ć., opština D., u namjeri da sebi pribavi
protivpravnu imovinsku korist, prisvojio tudje pokretne stvari koje su mu
povjerene, na način što je iz skladišta oštećenog DOO "M." preuzeo jedno
srednjenaponsko blokovsko postrojenje RMU10kV 630 kVa sastava 2 V + 1T i
niskonaponski blok 630 kVa sa 8 izvoda i javnom rasvjetom, vlasništvo
oštećenog, koje stvari je prisvojio, dok je vrijednost utajenih stvari
iznosila 15.537,60 eura,  
- čime je počinio produženo krivično djelo utaja iz čl.243 st.2 u vezi st.1
KZ u vezi čl.49 KZ.  
Pa ga sud primjenom citiranih zakonskih propisa, te čl. 4, 5, 15, 32, 36 i 42
KZ i čl.226, 229 i 374 ZKP-a  
O S U Đ U J E
Na kaznu zatvora u trajanju od 1 (jedne) godine.  
Dužan je okrivljeni da na ime troškova krivičnog postupka uplati ovom sudu
iznos od 66,00 eura i po osnovu sudskog paušala iznos od 30,00 eura, a sve u
roku od 15 dana po pravosnažnosti presude.  
Na osnovu čl.239 st.2 ZKP-a obavezuje se okrivljeni da na ime imovinsko-
pravnog zahtjeva uplati oštećenom DOO "M." N. iznos od 23.466,60 eura, a u
roku od 15 dana po pravosnažnosti presude.  
Obrazloženje
Optužnicom ODT Podgorica Kt.br.757/09 od 30.03.2010.godine, stavljeno je na
teret okrivljenom Š.Ž. izvršenje krivičnog djela utaja iz čl.243 st.2 u vezi
st.1 KZ. Zastupnik optužbe je u završnoj riječi izmijenio činjenični opis
krivičnog djela iz optužnice, na način odredjen kao u izreci presude,
stavljajući na teret okrivljenom da je izvršio produženo krivično djelo utaja
iz čl.243 st.2 u vezi st.1 KZ u vezi čl.49 KZ. Predložio je da sud okrivljenog
oglasi krivim i osudi na kaznu u zakonom propisanim granicama.  
Okrivljeni Š.Ž. u odbrani datoj na glavnom pretresu je priznao izvršenje
krivičnog djela, izjašnjavajući se da je kriv. U bitnom je naveo da je tačno
da je dana 15.09.2008.godine, od privrednog društva DOO "R." u P. preuzeo robu
za privredno društvo DOO "M.", vlasništvo M.M. i to 500 metara instalacionog
kabla PPU 5x4 mm, 500 metara kabla 5x6 mm, 300 metara kabla 5x10 mm, 5.000
metara kabla 3x1,5 mm i 4.000 metara kabla 3x2,5 mm, sve ukupne vrijednosti
7.929,00 eura, a koju robu je prodao i novac zadržao za sebe. Dalje je naveo i
da je dana 23.07.2009.godine, iz skladišta u D., gdje je bila uskladištena
roba privrednog društva DOO "M." vlasništvo oštećenog M.M., preuzeo robu u
vrijednosti od 15.537,60 eura i to jedno blokovsko postrojenje RMU 10 kW, 630
kWa sastava 2V + 1T i niskonaponski blok 630 kWa sa 8 izvoda i javnom
rasvjetom, a koje stvari je takodje prodao, a novac zadržao za sebe. Pojasnio
je da je prisvajanjem ovih tudjih pokretnih stvari, koje su mu bile povjerene,
imao namjeru da pribavi protivpravnu imovinsku korist, a koju je i pribavio u
ukupnom iznosu od 23.466,60 eura. Istakao je i da do sada nije obeštetio
privredno društvo DOO "M.", da planira da to učini čim nabavi novac, da je
upravo zbog toga oglasio prodaju kuće u P., te da se kaje zbog učinjenog
krivičnog djela.  
Okrivljeni Š.Ž. u završnoj riječi je naveo da prihvata završnu riječ svoga
branioca, te da će se potruditi da obešteti oštećenog.  
Branilac okrivljenog Š.Ž., adv. M.Ž., koja je postupala po zamjeničkom
punomoćju adv. Đ.D., u završnoj riječi je u bitnom navela da je njen branjenik
priznao izvršenje krivičnog djela i ukazala je da na strani njenog branjenika,
kao olakšavajuće okolnosti stoje priznanje izvršenog krivičnog djela, kajanje,
teška materijalna situacija, porodične prilike, jer je otac dvoje maloljetne
djece i da se ovlašćeni predstavnik oštećenog nije pridružio krivičnom
gonjenju.  
Sud je na glavnom pretresu u dokaznom postupku saslušao ovlašćenog
predstavnika oštećenog privrednog društva DOO „M." N. M.M., izvršio uvid u
otpremnicu br.1509/02 od 15.09.2008.godine, izvršio uvid u fakturu "R." DOO
br.1592 od 15.09.2008.godine, pročitao dopis ZIKS-a KPD-N-2157 od
29.07.2011.godine, pročitao nalaz i mišljenje vještaka ekonomsko-finansijske
struke dipl.ecc. M.-B. M. Ki.br.31/09 od 07.12.2009.godine i pročitao izvod iz
kaznene evidencije Uprave policije PJ Podgorica br.11-245-14408/2-2278 od
31.05.2011.godine, izdat na ime okrivljenog.  
Svjedok - ovlašćeni predstavnik oštećenog privrednog društva DOO „M.“ N. M.M.,
koji je vlasnik i izvršni direktor ovog privrednog društva, u iskazu datom u
istražnom postupku i na glavnom pretresu u bitnom je naveo da je imao poslovnu
saradnju sa okrivljenim, koji je inače bio glavni poslovodja u E. P. Tvrdi da
ga je okrivljeni obavještavao o potrebama za trafostanice za odredjene firme,
jer je bio u toku toga, što je on i prihvatio i nakon što je tim preduzećima
slao ponude, nakon prihvata ponuda, kao i uplata, trgovao je, po njegovom
ovlašćenju, potreban materijal u radnjama koje se bave prometom takvih roba i
redovno mu je donosio fakture, koje je uredno plaćao, a nakon toga bi vršili
ugradnju. Za potrebe svog privrednog društva držao je robu - opremu za
trafostanice i kablove u skladištu u Ć.. Iz stovarišta u Ć., okrivljeni je
uzeo robu u vrijednosti od 15.537,60 eura, a radilo se o blokovskom
postrojenju RMU 10 kW, 630 kWa sastava 2V + 1T i niskonaponskom mostu 630 kWa
sa 8 izvoda i javnom rasvjetom. Nakon uzimanja ove robe, okrivljeni je trebao
da dodje kod njega i da mu ispostavi fakture, odnosno da donese podatke o
firmama kojima treba da ispostavi račun. Medjutim, okrivljeni se nakon
uzimanja robe nije javio i bio je prinudjen da slučaj prijavi policiji. Što se
tiče stvari koje je okrivljeni Š.Ž. uzeo od privrednog društva DOO "R." za
potrebe njegovog privrednog društva, iste su nabrojane u otpremnici br.1509/02
od 15.09.2008.godine, a njegovo privredno društvo je te stvari platilo
privrednom društvu DOO "R.", iako ih okrivljeni po uzimanju nije donosio. Nije
se pridružio krivičnom gonjenju protiv okrivljenog, a postavio je imovinsko-
pravni zahtjev u ime privrednog društva DOO "M." N. u iznosu od 23.466,60
eura. U završnoj riječi je tražio da sud što blaže kazni okrivljenog.  
Iz uvida u otpremnicu br.1509/02 od 15.09.2008.godine, utvrdjuje se da je dana
15.09.2008.godine, za račun DOO "M." N. od privrednog društva DOO "R." P.,
lice po prezimenu Š., preuzelo 500 metara kabla PPU 5x4 mm, 500 metara kabla
5x6 mm, 300 metara kabla 5x10 mm, 5.000 metara kabla 3x1,5 mm i 4.000 metara
kabla 3x2,5 mm.  
Iz uvida u fakturu "R." DOO br.1592 od 15.09.2008.godine, utvrdjuje se da
prodajna cijena 500 metara kabla PPU 5x4 mm, 500 metara kabla 5x6 mm, 300
metara kabla 5x10 mm, 5.000 metara kabla 3x1,5 mm i 4.000 metara kabla 3x2,5
mm, ukupno iznosi 7.929,00 eura.  
Iz nalaza i mišljenja vještaka ekonomsko-finansijske struke dipl.ecc.M.-B. M.
Ki.br.31/09 od 07.12.2009.godine, utvrdjuje se da je vrijednost jednog
srednjenaponskog blokovskog postrojenja RMU10kV 630 kVa sastava 2 V + 1T i
niskonaponskog bloka 630 kVa sa 8 izvoda i javnom rasvjetom, na dan izvršenja
krivičnog djela iznosila 15.537,60 eura, a da je vrijednost robe izdate po
otpremnici br.1509/02 od 15.09.2008.godine, tj. 500 metara kabla PPU 5x4 mm,
500 metara kabla 5x6 mm, 300 metara kabla 5x10 mm, 5.000 metara kabla 3x1,5 mm
i 4.000 metara kabla 3x2,5 mm, na dan izvršenja krivičnog djela iznosila
7.929,00 eura. Ukupna vrijednost robe bila je 23.466,60 eura.  
Sud je cijenio nalaz i mišljenje ovog vještaka, pa je isti prihvatio kao
jasan, stručan, objektivan i dat prema pravilima struke i nauke.  
Iz izvoda iz kaznene evidencije Uprave policije PJ Podgorica
br.11-245-14408/2-2278 od 31.05.2011.godine, izdatog na ime okrivljenog i
dopisa ZIKS-a KPD-N-2157 od 29.07.2011.godine, utvrdjuje se da je okrivljeni
osudjivan presudom Višeg suda u Kraljevu K.br.33/09 od 29.03.2010.godine, zbog
krivičnog djela iz čl.206 st.3 u vezi st.1 u vezi čl.33 KZ na kaznu zatvora u
trajanju od 2 godine i 6 mjeseci, a koja presuda je priznata presudom Višeg
suda u Podgorici Kv.br.444/11 od 09.05.2011.godine, kojom je zbog krivičnog
djela razbojništvo iz čl.242 st.4 u vezi st.1 u vezi čl.23 KZ osudjen na kaznu
zatvora u trajanju od 2 godine i 6 mjeseci i presudom Osnovnog suda u
Podgorici K.br.09/1177 od 12.05.2011.godine, zbog krivičnog djela prevara iz
čl.244 st.3 KZ na kaznu zatvora u trajanju od 1 godine.  
Sud je cijenio iskaz svjedoka – ovlašćenog predstavnika oštećenog privrednog
društva DOO „M.“ N., M.M., pa je isti prihvatio kao istinit, logičan i
ubjedljiv. Iskaz ovog svjedoka stoji u skladnoj vezi sa otpremnicom br.1509/02
od 15.09.2008.godine, fakturom "R." DOO br.1592 od 15.09.2008.godine, nalazom
i mišljenjem vještaka ekonomsko-finansijske struke dipl.ecc.M.-B. M.
Ki.br.31/09 od 07.12.2009.godine i priznanjem okrivljenog.  
Na osnovu naprijed izložene činjenične gradje, koja proizilazi iz sadržine
dokaza provedenih na glavnom pretresu, ovaj sud je nesumnjivo zaključio, da su
se u radnjama okrivljenog Š.Ž., stekla sva obilježa bića produženog krivičnog
djela utaja iz čl.243 st.2 u vezi st.1 KZ u vezi čl.49 KZ. Naime, okrivljeni
je dana 15.09.2008.godine, u P., u namjeri da sebi pribavi protivpravnu
imovinsku korist prisvojio tudje pokretne stvari, koje su mu povjerene, na
način što je po ovlašćenju M.M., vlasnika i izvršnog direktora oštećenog DOO
"M." - N., za račun oštećenog od DOO "R." P., preuzeo 500 metara kabla PPY 5x4
mm, 500 metara kabla PPY 5x6 mm, 300 metara kabla PPY 5x10 mm, 5000 metara
kabla PPY 3x1,5 mm i 4000 metara kabla PPY 3x2,5 mm, koje stvari je prisvojio,
dok je vrijednost utajenih stvari iznosila 7.929,00 eura i dana
23.07.2009.godine, u selu Ć., opština D., u namjeri da sebi pribavi
protivpravnu imovinsku korist, prisvojio tudje pokretne stvari koje su mu
povjerene, na način što je iz skladišta oštećenog DOO "M." preuzeo jedno
srednjenaponsko blokovsko postrojenje RMU10kV 630 kVa sastava 2 V + 1T i
niskonaponski blok 630 kVa sa 8 izvoda i javnom rasvjetom, vlasništvo
oštećenog, koje stvari je prisvojio, dok je vrijednost utajenih stvari
iznosila 15.537,60 eura.  
Naime, iz odbrane okrivljenog Š.Ž. sa glavnog pretresa, koja ima kvalitet
priznanja, utvrdjuje se da je isti dana 15.09.2008.godine, sa namjerom da sebi
pribavi protivpravnu imovinsku korist, od privrednog društva DOO "R." u P.
preuzeo robu za privredno društvo DOO "M.", po ovlašćenju vlasnika i izvršnog
direktora oštećenog DOO "M." N. M.M., koja mu je bila povjerena i to 500
metara instalacionog kabla PPU 5x4 mm, 500 metara kabla 5x6 mm, 300 metara
kabla 5x10 mm, 5.000 metara kabla 3x1,5 mm i 4.000 metara kabla 3x2,5 mm, sve
ukupne vrijednosti 7.929,00 eura, prisvojio je, a zatim prodao i novac zadržao
za sebe, te da je dana 23.07.2009.godine, sa namjerom da sebi pribavi
protivpravnu imovinsku korist, iz skladišta u D., gdje je bila uskladištena
roba privrednog društva DOO "M." vlasništvo oštećenog M.M., preuzeo robu u
vrijednosti od 15.537,60 eura i to jedno blokovsko postrojenje RMU 10 kW, 630
kWa sastava 2V + 1T i niskonaponski blok 630 kWa sa 8 izvoda i javnom
rasvjetom, koja mu je bila povjerena, a koje stvari je takodje prisvojio,
prodao, a novac zadržao za sebe.  
Ovakvo priznanje okrivljenog sud je cijenio kao istinito, potpuno, jasno, dato
svjesno i dobrovoljno, uz razumijevanje posljedica datog priznanja.  
Priznanje okrivljenog stoji u skladnoj vezi sa iskazom svjedoka – ovlašćenog
predstavnika oštećenog privrednog društva DOO „M.“ N., M.M., iz kojeg iskaza
se utvrdjuje da je skladište oštećenog DOO "M.", iz kojeg je okrivljeni
prisvojio jedno srednjenaponsko blokovsko postrojenje RMU10kV 630 kVa sastava
2 V + 1T i niskonaponski blok 630 kVa sa 8 izvoda i javnom rasvjetom, bilo u
selu Ć., te da je robu koju je okrivljeni preuzeo po njegovom ovlašćenju, a za
račun oštećenog DOO "M." od DOO "R." P. i to 500 metara kabla PPU 5x4 mm, 500
metara kabla 5x6 mm, 300 metara kabla 5x10 mm, 5.000 metara kabla 3x1,5 mm i
4.000 metara kabla 3x2,5 mm i koju je prisvojio, DOO "M." N. platio DOO "R."
P., kao i sa otpremnicom br.1509/02 od 15.09.2008.godine, fakturom "R." DOO
br.1592 od 15.09.2008.godine i nalazom i mišljenjem vještaka ekonomsko-
finansijske struke M.-B. M. Ki.br.31/09 od 07.12.2009.godine. Nalazom i
mišljenjem vještaka ekonomsko-finansijske struke potvrdjeno je da je
vrijednost jednog srednjenaponskog blokovskog postrojenja RMU10kV 630 kVa
sastava 2 V + 1T i niskonaponskog bloka 630 kVa sa 8 izvoda i javnom
rasvjetom, na dan izvršenja krivičnog djela iznosila 15.537,60 eura, a da je
vrijednost robe izdate po otpremnici br.1509/02 od 15.09.2008.godine, tj. 500
metara kabla PPU 5x4 mm, 500 metara kabla 5x6 mm, 300 metara kabla 5x10 mm,
5.000 metara kabla 3x1,5 mm i 4.000 metara kabla 3x2,5 mm, na dan izvršenja
krivičnog djela iznosila 7.929,00 eura, te da je zbirna vrijednost prisvojene
robe bila 23.466,60 eura.  
Krivično djelo utaja iz čl.243 st.2 u vezi st.1 KZ čini onaj ko u namjeri da
sebi ili drugom pribavi protivpravnu imovinsku korist, prisvoji tudju pokretnu
stvar koja mu je povjerena, a pod uslovom da vrijednost utajenih stvari
prelazi iznos od  3.000 €. Članom 49 KZ propisano je da produženo krivično
djelo čini više istih ili istovrsnih krivičnih djela učinjenih u vremenskoj
povezanosti od strane istog učinioca i koja predstavljaju cjelinu zbog
postojanja najmanje dvije od sljedećih okolnosti: istovjetnosti oštećenog,
istovrsnosti predmeta djela, korišćenje iste situacije ili istog trajnog
odnosa, jedinstvo mjesta ili prostora izvršenja krivičnog djela ili
jedinstvenog umišljaja učinioca. U konkretnom slučaju, okrivljeni je počinio
više krivičnih djela utaja iz čl.243 st.2 u vezi st.1 KZ, u vremenskoj
povezanosti, a koja predstavljaju jedinstvenu cjelinu zbog istovjetnosti
oštećenog, korišćenja iste situacije i jedinstvenog umišljaja, a kako je to
činjenično naprijed utvrdjeno, tako da se u radnjama okrivljenog stiču svi
bitni elementi bića produženog krivičnog djela utaja iz čl.243 st.2 u vezi
st.1 KZ.  
Cijeneći psihički odnos okrivljenog prema izvršenom krivičnom djelu, sud je
našao da je isti postupao sa direktnim umišljajem, jer je bio svjestan svog
djela, tj. da svojim radnjama prisvaja tudje pokretne stvari koje su mu
povjerene, uz namjeru pribavljanja protivpravne imovinske koristi u utvrdjenim
iznosima, što je i htio, pa je istog valjalo oglasiti krivim.  
Sud je precizirao činjenični opis krivičnog djela, na način što je u trećem
redu u st.1 poslije riječi "vlasnika i" stavio riječ "izvršnog", kako je to
navedeno u izreci presude, obzirom da je takvo činjenično utvrdjenje proizašlo
iz dokaza provedenih na glavnom pretresu, ne povrjedjujući na taj način
objektivni identitet optužnice.  
Nakon što je zastupnik optužbe odustao od saslušanja svjedoka-ovlašćenog
predstavnika privrednog društva DOO "R." B.J., sud je odlučio da se takav
dokaz ne izvodi, obzirom da je činjenično stanje u ovoj krivičnoj stvari bilo
u dovoljnoj mjeri utvrdjeno.  
Prilikom odlučivanja o kazni, sud je imao u vidu sve okolnosti na strani
okrivljenog, koje utiču da kazna bude manja ili veća u smislu čl.42 KZ, pa je
od olakšavajućih okolnosti na strani okrivljenog našao da je priznao izvršenje
krivičnog djela, da je oženjen, otac dvoje djece i da se ovlašćeni predstavnik
oštećenog nije pridružio krivičnom gonjenju, a od otežavajućih okolnosti da je
osudjivan presudom Višeg suda u Kraljevu K.br.33/09 od 29.03.2010.godine, zbog
krivičnog djela iz čl.206 st.3 u vezi st.1 u vezi čl.33 KZ na kaznu zatvora u
trajanju od 2 godine i 6 mjeseci, a koja presuda je priznata presudom Višeg
suda u Podgorici Kv.br.444/11 od 09.05.2011.godine, kojom je zbog krivičnog
djela razbojništvo iz čl.242 st.4 u vezi st.1 u vezi čl.23 KZ osudjen na kaznu
zatvora u trajanju od 2 godine i 6 mjeseci i presudom Osnovnog suda u
Podgorici K.br.09/1177 od 12.05.2011.godine, zbog krivičnog djela prevara iz
čl.244 st.3 KZ na kaznu zatvora u trajanju od 1 godine, što je utvrđeno iz
citiranog izvoda iz kaznene evidencije i dopisa ZIKS-a. Zbog toga je sud
okrivljenom izrekao kaznu zatvora u trajanju od 1 (jedne) godine, smatrajući
da je ista u potpunosti adekvatna težini učinjenog krivičnog djela i ličnosti
okrivljenog kao počinioca, te da će se ovako izrečenom kaznom zatvora u
potpunosti ostvariti svrha kažnjavanja iz čl.32 KZ, a u okviru opšte svrhe
propisivanja i izricanja krivičnih sankcija iz čl.4 st.2 KZ.  
O troškovima krivičnog postupka odlučeno je na osnovu čl. 226 i 229 ZKP-a, pa
kako je okrivljeni oglašen krivim, obavezan je da plati na ime troškova
krivičnog postupka iznos od 66,00 eura, a koji se odnosi na nagradu odmjerenu
vještaku ekonomsko-finansijske struke dipl.ecc.M.-B. M., kao i da plati na ime
sudskog paušala iznos od 30,00 eura, a koji iznos je odredjen srazmjerno
trajanju, složenosti ovog postupka i imovnom stanju okrivljenog. Sve prednje
okrivljeni je dužan platiti u roku od 15 dana po pravosnažnosti presude.  
Na osnovu čl.239 st.2 ZKP-a obavezan je okrivljeni da na ime imovinsko pravnog
zahtjeva - naknade štete uplati oštećenom DOO "M." N. iznos od 23.466,60 eura,
obzirom da je nesporno utvrdjeno da je vrijednost stvari oštećenog koje je
okrivljeni utajio toliko ukupno iznosila. Ovaj iznos okrivljeni je dužan
platiti oštećenom u roku od 15 dana po pravosnažnosti presude.  
Na osnovu izloženog, a primjenom čl. 374 ZKP-a, odlučeno je kao u izreci ove
presude.  
ZAPISNIČAR,
S U D I J A,
Ana Ivanović, s.r.
Vladimir Novović, s.r.  
PRAVNA POUKA: Protiv ove presude može se izjaviti žalba u roku od 15 dana od
dana prijema pismenog otpravka Višem sudu u Podgorici, a preko ovog suda.  
DOSTAVITI:
- ODT Podgorica
- Okrivljenom u ZIKS-u
- Braniocu okrivljenog adv. Đ.D.
- Po pravosnažnosti oštećenom DOO "M." N.