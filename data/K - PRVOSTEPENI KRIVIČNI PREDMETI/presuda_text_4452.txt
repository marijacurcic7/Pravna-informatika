K.br. 57/10
U IME CRNE GORE
OSNOVNI SUD U DANILOVGRADU kao prvostepeni krivični, po sudiji pojedincu
Vladimiru Novoviću, uz učešće Slobodanke Bojanić, kao zapisničara, u krivičnom
predmetu okrivljenih V.M.a iz D., I.I.a iz D. i B.V.a iz P., zbog krivičnog
djela učestvovanje u tuči iz čl.153 KZ, odlučujući po optužnom predlogu
Osnovnog državnog tužilaštva iz Podgorice Kt.br.708/09 od 07.06.2010.godine,
koji je na glavnom pretresu zastupala Snežana Šišević, zamjenik ODT-a iz
Podgorice, nakon održanog glavnog i javnog pretresa, u prisustvu zastupnika
optužbe, okrivljenih B.V.a i I.I.a i u odsustvu uredno pozvanog okrivljenog
V.M.a, dana 26.12.2011.godine, donio je dana 29.12.2011.godine i istog dana
javno objavio  
PRESUDU
Okrivljeni:  
1. V.M., od oca S. i majke D2., rodjene L., rodjen ...godine u P., sa mjestom
prebivališta u S3. - opština D., državljanin Crne Gore, nezaposlen, neoženjen,
pismen, završio srednju školu, vojsku nije služio, srednjeg imovnog stanja,
kome je presudom Osnovnog suda u Podgorici K.br.09/1154 od 21.06.2010.godine,
zbog krivičnog djela iz čl.399 KZ izrečena vaspitna mjera pojačani nadzor od
strane organa starateljstva, u trajanju od najmanje 6 mjeseci do najviše 2
godine,  
2. I.I., od oca L2. i majke V., rodjene D3., rodjen ...godine u P., sa
mjestom prebivališta u S3. - S4., opština D., državljanin Crne Gore,
neoženjen, pismen, vanredni učenik IV razreda srednje škole, vojsku nije
služio, profesionalni fudbaler, dobrog imovnog stanja, neosudjivan,  
3. B.V., zvani V2., od oca M. i majke S5., rodjene P2., rodjen ...godine u
P., sa mjestom prebivališta u P. - ul.K. br..., državljanin Crne Gore,
razveden, bez djece, završio srednju gradjevinsku školu, nezaposlen, vojsku
nije služio, srednjeg imovnog stanja, osudjivan presudom Osnovnog suda u
Podgorici K.br.04/358 od 30.12.2004.godine zbog krivičnog djela iz čl.100
Zakona o izmjenama i dopunama KZ RCG na 2 mjeseca zatvora uslovno na 1 godinu,
presudom Osnovnog suda u Podgorici K.br.08/1601 od 23.10.2009.godine, zbog
krivičnog djela iz čl.220 st.1 KZ na kaznu zatvora u trajanju od 3 mjeseca i
presudom Osnovnog suda u Podgorici K.br.09/1011 od 30.10.2009.godine, zbog
krivičnog djela iz čl.376 st.2 u vezi st.1 KZ na kaznu zatvora u trajanju od 3
mjeseca, s tim što su mu presudom Osnovnog suda u Podgorici Kv.br.10/2010
preinačene u pogledu odluke o kazni presude Osnovnog suda u Podgorici
K.br.09/1011 od 30.10.2009.godine i K.br.08/1601 od 23.10.2009.godine, tako da
je isti osudjen na jedinstvenu kaznu zatvora u trajanju od 5 mjeseci i 15
dana.  
Krivi su
Što su:  
Dana 26.04.2009.godine, oko 23,00 časova, u S3., opština D., u ugostiteljskom
objektu "L.d.", učestvovali u tuči u kojoj je drugom licu nanesena teška
tjelesna povreda, na način što su V.M. i I.I. sa mldb.P.V.om i oštećenim
U.N.om, sa jedne strane, razmijenili više udaraca sa B.V.om, sa druge strane,
kojom prilikom je oštećeni U.N. zadobio tešku tjelesnu povredu u vidu preloma
čeone kosti sa utisnućem slomljenih djelića kosti ka dubini kostnog tkiva i
rane razderotine kože desne strane čeonog predjela,  
- čime su počinili krivično djelo učestvovanje u tuči iz čl.153 KZ.  
Pa sud okrivljenog B.V.a, primjenom citirane zakonske odredbe, te čl. 4, 5,
13, 15, 32, 36, 42 i 51 KZ i čl.226, 229 i 374 ZKP-a  
O S U Đ U J E
Na kaznu zatvora u trajanju od 3 (tri) mjeseca, u koju kaznu mu se uračunava
vrijeme provedeno na zadržavanju kod Uprave policije Ispostava Danilovgrad od
27.04.2009.godine do 28.04.2009.godine.  
Sud okrivljenima V.M.u i I.I.u primjenom citirane zakonske odredbe, te čl. 4,
5, 13, 15, 32, 42, 52, 53 i 54 KZ i čl.226, 229 i 374 ZKP-a, izriče  
USLOVNU OSUDU
Kojom im utvrdjuje kazne zatvora u trajanju od po 3 (tri) mjeseca i
istovremeno odredjuje da se iste neće izvršiti ukoliko okrivljeni za vrijeme
od 1 (jedne) godine po pravosnažnosti  presude ne učine novo krivično djelo.  
Dužni su okrivljeni B.V., V.M. i I.I. da solidarno na ime troškova krivičnog
postupka uplate ovom sudu iznos od 60,50 eura, okrivljeni V.M. i I.I. da
solidarno uplate ovom sudu i iznos od 93,75 eura, a okrivljeni B.V. i iznos od
37,50 eura, kao i da na ime sudskog paušala svaki pojedinačno plati iznos od
30,00 eura, sve prednje u roku od 15 dana po pravosnažnosti presude.  
Na osnovu čl.239 st.2 ZKP-a, oštećeni U.N. se radi ostvarivanja imovinsko-
pravnog zahtjeva upućuje na parnični postupak.  
O b r a z l o ž e nj e
Optužnim predlogom Osnovnog državnog tužilaštva iz Podgorice Kt.br.708/09 od
07.06.2010.godine, stavljeno je na teret okrivljenima V.M.u, I.I.u i B.V.u
izvršenje krivičnog djela učestvovanje u tuči iz čl.153 KZ. Zastupnik optužbe
je na glavnom pretresu u završnoj riječi predložio da sud okrivljene oglasi
krivim i osudi na kazne u zakonom propisanim granicama.  
Glavni pretres od 26.12.2011.godine sud je, shodno čl.457 ZKP-a, održao u
odsustvu uredno pozvanog okrivljenog V.M.a, koji je prethodno bio saslušan, a
njegovo prisustvo nije bilo nužno.  
Okrivljeni V.M. u odbrani datoj u pretkrivičnom postupku u bitnom je naveo da
je dana 26.04.2009.godine, oko 23,00 časova, sa svojim drugovima P.V.om,
I.I.om, U.N.om i D.L. došao do restorana "L.d.". Sjeli su za stolom do
toaleta. Ubrzo je D.L. otišao. U jednom momentu primijetio je da su u toalet
ušli jedan mladić i jedna žena. Ušao je za njima u toalet i nakon dva-tri
neuspjela pokušaja, otvorio je vrata od desne kabine. U kabini je vidio ovog
momka i ovu ženu i odmah je zatvorio vrata. Tvrdi da je tada iz kabine izašao
ovaj momak, te da ga je isti udario dva-tri puta pesnicom po glavi. Čučnuo je
ispred kabine od toaleta i pokrio je glavu rukama. Kada je krenuo da ustaje,
primijetio je pored sebe U.N.a. Čuo je da je tada pukla flaša, staklo  je
počelo da pada po njemu, pa je ponovo čučnuo i zaštitio glavu. Nakon toga je
ustao i vidio je I.I.a i P.V.a na vratima od toaleta i ovog momka ispred njih.
Potom je zajedno sa U.N.om istrčao iz kafane, a zatim su i ostali istrčali za
njim. Vidio je da je U.N.u lice bilo obliveno krvlju. Kada je U.N. krenuo da
ide ka S4.u, rekao je I.I.u da uzme motor i da odveze U.N.a. Istakao je da je
ostao ispred kafane i da je jednim drvenim kolcem polomio prozor od kafane.  
Okrivljeni V.M. u odbrani datoj u istražnom postupku u bitnom je ponovio
odbranu datu u pretkrivičnom postupku, s tim što je pojasnio da je nakon što
je vidio ovog momka i ženu u toaletu, pozvao i V.P., te da je V.P. takodje
otvorio ova vrata od toaleta, nakon čega je onaj momak izašao i počeo da ga
udara. Dodao je i da je ispred lokala vidio U.N.a na zemlji, kojom prilikom su
ga udarala dva lica, tj. muzičari, dok se B.V. nalazio u blizini. Nije vidio
da je B.V. udarao U.N.a.  
Okrivljeni V.M. u odbrani datoj na glavnom pretresu u bitnom je naveo da je
dana 26.04.2009.godine, oko 23,00 časova, zajedno sa P.V.om, I.I.om, U.N.om i
D.L.om došao do restorana "L.d." u S3., kako bi nešto večerali. Po ulasku u
lokal sjeli su za stolom do toaleta, a ubrzo nakon što su sjeli D.L. je
otišao. Tvrdi da je u  jednom trenutku ušao u toalet i nakon što je otvorio
vrata od kabine, primijetio je da su u kabini jedna ženska osoba i B.V.. Sjeća
se da su se njih dvoje ljubili i grlili. Zatvorio je vrata od kabine, a zatim
je pozvao P.V.a da dodje u toalet, govoreći mu šta je u toaletu vidio. Zajedno
sa P.V.om je uz smijeh čekao da ovo dvoje izadju iz toaleta. Ostavio je
mogućnost da su on i P.V. lupali na vratima od toaleta. U jednom momentu B.V.
je izašao iz toaleta i udario ga je više puta stisnutim pesnicama u predjelu
glave. Naveo je da je moguće da je  B.V.u uzvratio koji udarac i da je vrlo
brzo pao na pod. P.V. je izašao iz toaleta kako bi pozvao ostale da dodju.
Zatim je u prostor toaleta ušao i U.N. i vidio je da je U.N. gurao B.V.a koji
se bio uputio u njegovom pravcu. Nakon toga čuo je da je jedna flaša pala na
prag od vrata. Nije primijetio da je flaša bilo koga udarila. Siguran je da
I.I. nije ulazio u prostor toaleta, te da se nije pojavljivao na vratima
toaleta. Kada se pridigao, posljednji je izašao iz toaleta, a prije njega su
izašli B.V. i U.N.. Ispred restorana je drvenim kolcem polomio prozor od
kafane. Upoznat na različitosti u odnosu na odbranu datu u pretkrivičnom i
istražnom postupku, naveo je da ne može da pojasni različitosti, a da je tačno
ono što je kazao na glavnom pretresu.  
Okrivljeni I.I. u odbrani datoj u pretkrivičnom postupku u bitnom je naveo da
je dana 26.04.2009.godine, oko 23,00 časova, sa svojim drugovima V.M.om,
P.V.om, U.N.om i D.L.om došao u restoran "L.d.". Sjeli su za stolom do
toaleta. Ubrzo je D.L. otišao. U jednom momentu primijetio je da su u toalet
ušli jedan momak i jedna žena, te da su za njima u toalet pošli V.M. i P.V..
Zajedno sa U.N.om je utrčao u toalet, jer je primijetio da je ovaj momak tukao
V.M.a šakama po glavi. Tvrdi da su on i U.N. razdvajali, da je ovaj momak
počeo da udara i U.N.a, te da je u tom razdvajanju i on zadobio jedan udarac u
glavu. Ubrzo su ih ostali gosti razdvojili. Svi zajedno su izašli iz lokala i
tada je primijetio da je U.N. krvav po licu i da se uputio prema S4.u.  
Okrivljeni I.I. u odbrani datoj u istražnom postupku u bitnom je ponovio
odbranu datu u pretkrivičnom postupku, s tim što je pojasnio da je B.V. na
ulaznim vratima toaleta udarao U.N.a, a da je on B.V.a vukao za majcu i
zadržavao ga u tome. Tada je primijetio da je U.N. udaren flašom u glavu. Ne
zna ko je U.N.a udario ovom flašom, a ispred lokala je vidio da je B.V.
zajedno sa još dvoje ljudi udarao U.N.a dok je ovaj ležao na zemlji.  
Okrivljeni I.I. u odbrani datoj na glavnom pretresu u bitnom je naveo da je
kritičnog dana bio u kafani "L.d." zajedno sa V.M.om, P.V.om i U.N.om.
Sjedjeli su za jednim stolom koji je bio blizu toaleta. U jednom momentu vidio
je da je B.V. otišao u toalet zajedno sa jednom ženskom osobom. Zatim je
primijetio da su za njima pošli V.M. i P.V.. Kako su vrata od toaleta bila
otvorena, primijetio je da je u toaletu neka gužva. Zajedno sa U.N.om je
krenuo prema toaletu. Kada je ušao vidio je da je V.M. u jednom uglu, da je
čučnuo i da se pokrio rukama, a da ga je B.V. udarao stisnutim pesnicama i
nogama u predjelu glave i tijela. Pokušao je sa U.N.om da odvrati B.V.a da ne
udara V.M.a. Tvrdi da su to činili na način što su B.V.a povlačili za odjeću.
U jednom momentu on i U.N. su B.V.a odvukli do vrata. Tada je vidio da je
U.N.u krvava glava. Istakao je da njega u toaletu niko nije udario. Izveo je
U.N.a ispred vrata od restorana, a poslije njih su izašli V.B., V.M. i svi
ostali prisutni u kafani. Ispred restorana vidio je i P.V.a. Zatim je ispred
restorana V.B. povukao N.U. za majcu, oborio ga na zemlju i udario ga dva-tri
puta stisnutom pesnicom. Naveo je i da mu se čini da prethodno u toaletu V.B.
nije udarao stisnutim pesnicama, niti bilo čime U.N.a. Upoznat na različitosti
u odnosu na odbranu datu u pretkrivičnom i istražnom postupku, naveo je da je
moguće da je njega B.V. u toaletu nenamjerno udario pesnicom u glavu, da misli
da U.N.a B.V. nijedanput nije udario dok su bili u toaletu, da su ispred
restorana "L.d.", nakon što je V.B. oborio N.U. na zemlju i udario ga dva-tri
puta stisnutom pesnicom, i dva nepoznata čovjeka udarala nogama U.N.a, a da
V.B. nije udarao U.N.a nogama. Nije mogao da pojasni različitosti.  
Okrivljeni B.V. u odbrani datoj u pretkrivičnom postupku u bitnom je naveo da
je dana 26.04.2009.godine, oko 20,00 časova, došao u "L.d." u S3., zajedno sa
svojom koleginicom Lj.P., obzirom da je u restoranu pjevala Lj. poznanica M..
Oko 23,00 časova, u restoran je ušlo pet mladića, koji su sjeli za stolom u
blizini toaleta. Sjeća se da je jedan od njih ubrzo napustio lokal. U jednom
trenutku je ustao od stola i uputio se ka toaletu. Za njim je pošla i Lj.P..
On je ušao u mušku kabinu, a Lj.P. u žensku. Odmah zatim čuo je kako ga Lj.P.
doziva, a potom i jaku buku. Izašao je iz kabine i primijetio je dvojicu
mladića kako stoje ispred kabine u kojoj se nalazila Lj. i Lj. kako u kabini
plače. Krenuo je prema ovim mladićima, kako bi ih izgurao iz toaleta. Zatim je
ušao i treći mladić i počeo je da se sa njima vuče i gura, kako bi ih
spriječio da napadnu Lj.. Tvrdi da su više puta pokušali da ga udare, da je
izbjegavao te udarce, a da on nikoga nije udario. U jednom trenutku dok su još
uvijek bili u toaletu, primijetio je da mu je jedna flaša proletjela pored
glave. Nakon što je ove mladiće izgurao iz lokala, jedan od njih je uzeo
veliki kamen i krenuo je da ga gadje. Tog mladića je udario stisnutom pesnicom
u predjelu glave, od kojeg udarca je mladić pao na zemlju.  
Okrivljeni B.V. u odbrani datoj u istražnom postupku u bitnom je ponovio
odbranu datu u pretkrivičnom postupku, s tim što je pojasnio da je na vratima
kabine gdje je bila Lj.P. primijetio P.V.a i I.I.a.  
Okrivljeni B.V. u odbrani datoj na glavnom pretresu u bitnom je naveo da je
predmetne noći bio u kafani "L.d." u S3.. Sjedio je za stolom zajedno sa
svojom prijateljicom Lj.P.. Negdje oko 23,00 časova, on i Lj.P. su otišli do
toaleta. On je otišao u muški toalet, a Lj.P. je otišla u ženski toalet. Nakon
30 sekundi od kada je ušao u mušku kabinu u toaletu, čuo je kako ga Lj.P.
doziva "V3.". Izašao je iz kabine i zatim je vidio I.I.a, U.N.a i još jednog
momka kojeg ne bi mogao da prepozna, kako pokušavaju da udju u žensku kabinu,
gdje je bila Lj.P.. Počeo je da se gura sa ovom trojicom momaka, a imao je
namjeru da ih izgura iz toaleta i spriječi da udju kod P.Lj.. U tom guranju,
neko je U.N.a pogodio flašom u glavu. Uspio je da izgura ove momke iz toaleta,
a zatim je izašao ispred restorana. Prilikom guranja u toaletu, I.I., U.N. i
ovaj treći momak pokušali su da ga udare, ali u tome nijesu uspjeli, jer je
vješto izbjegavao udarce. Nakon što je izašao iz lokala, jedan momak je uzeo
veliki kamen i krenuo je da ga gadje, a zbog toga su ga L.R. i još jedan
čovjek uveli ponovo u restoran. Ispred ulaznih vrata restorana svadjao se sa
U.N.om, a tvrdi da nije bilo fizičkog sukoba izmedju njih dvojice. Pojasnio je
da je kritične večeri primijetio u lokalu V.M.a, te da je V.M. bio u društvu
zajedno sa I.I.om, P.V.om, U.N.om i još jednim momkom koji je izašao iz
lokala. Upoznat na različitosti u odnosu na odbranu datu u pretkrivičnom i
istražnom postupku, naveo je da je tačno da je ispred restorana "L.d." u S3.
stisnutom pesnicom udario u predjelu glave U.N.a, da je U.N. prethodno bio
krvav, da je od njegovog udarca U.N. pao na neku drvenu ogradu, da je neko
lice pored U.N.a van lokala držalo veliki kamen u rukama, te da je iz tog
razloga udario U.N.a stisnutom pesnicom.  
Sud je na glavnom pretresu u dokaznom postupku pročitao iskaz svjedoka-
oštećenog U.N.a iz istražnog postupka, sa zapisnika o saslušanju svjedoka
Kri.br.12/2010 od 01.02.2010.godine i sa glavnog pretresa od
04.07.2011.godine, pročitao iskaz svjedoka L.R.a iz istražnog postupka, sa
zapisnika o saslušanju svjedoka Kri.br.86/09 od 16.09.2009.godine i sa glavnog
pretresa od 04.07.2011.godine, pročitao iskaz svjedoka P.M. sa zapisnika o
saslušanju svjedoka Ki.br.227/09 od 15.12.2009.godine, a koji je dat pred
istražnim sudijom Opštinskog suda u Čačku, pročitao iskaz svjedoka P.Lj.sa
zapisnika o saslušanju svjedoka Kri.br.358/09 od 01.03.2010.godine, a koji je
dat pred istražnim sudijom Osnovnog suda u Kraljevu, saslušao svjedoka P.V.a,
saslušao svjedoka S.Z.a, pročitao otpusnu listu sa epikrizom KC CG
br.8015/324/244, izdatu na ime oštećenog U.N.a, pročitao nalaz i mišljenje
vještaka sudske medicine dr B.B. Kri.br.86/09 od 15.12.2009.godine, pročitao
izvod iz kaznene evidencije Uprave policije PJ Podgorica br.11-245/11-481-82
od 17.01.2011.godine, izdat na ime okrivljenog I.I.a, pročitao izvod iz
kaznene evidencije Uprave policije PJ Podgorica br.11-245/11-481-82 od
17.01.2011.godine, izdat na ime okrivljenog V.M.a i pročitao izvod iz kaznene
evidencije Uprave policije PJ Podgorica br.11-245/11-481-82 od
17.01.2011.godine, izdat na ime okrivljenog B.V.a.  
Svjedok-oštećeni U.N. u iskazu datom u istražnom postupku u bitnom je naveo da
je krajem aprila mjeseca 2009.godine, u kasnim večernjim časovima, zajedno sa
V.M.om, P.V.om i I.I.om došao u restoran „L.d." u S3.. Sjeli su za stolom koji
se nalazio lijevo od ulaznih vrata. Dok su sjedjeli, M.V. i V.P.su stalno
ustajali i negdje odlazili, a on i I.I. su sjedjeli za stolom i čekali večeru.
U jednom trenutku je krenuo da ide do toaleta, ušao je i zatekao je da jedan
momak udara V.M.a. Povukao je tog momka da ne bi tukao M2., jer je M2. bio na
podu, a onda je ovaj momak njega uhvatio za jaknu, počeo je da ga drma,
odgurnuo ga je na vrata od toaleta, ali nije pao. Napravila se gužva na
vratima toaleta, bilo je sedmoro-osmoro ljudi. Krenuo da izadje iz toaleta,
ali u jednom trenutku osjetio je jak udar staklene flaše od coca-cole u
predjelu glave. U momentu kada je htio da izadje, izašao je ovaj momak sa
kojim je V.M. imao sukob. Ovaj momak je počeo da ga vuče za trenerku i baca ga
dolje i pri tom ga je četiri puta udario odpozadi šakom u predjelu glave. Ne
zna ko ga je tom prilikom udario flašom u glavu, ali udarac flašom je
uslijedio, od nekog od lica koja su bila na vratima toaleta.  
Svjedok-oštećeni U.N. u iskazu datom na glavnom pretresu u bitnom je ponovio
iskaz iz istražnog postupka, s tim što je pojasnio da ga je B.V. ispred
restorana povukao za trenerku, oborio ga i četiri puta ga udario šakom u
potiljačni dio glave. Nije vidio da je I.I. ulazio u toalet, a u restoranu
"L.d." je primijetio L.R.a. Nije se pridružio krivičnom gonjenju protiv
okrivljenih V.M.a, I.I.a i B.V.a, a od svih okrivljenih je tražio naknadu
štete.  
Svjedok L.R. u iskazu datom u istražnom postupku i na glavnom pretresu u
bitnom je naveo da je negdje tokom aprila mjeseca 2009.godine, u večernjim
časovima, bio u kafani „L.d.“. Oko 23,00 časa u kafanu su došli V.M., P.V.,
I.I. i U.N.. Tvrdi da su se bahato ponašali i da su upućivali provokacije
dijelu gdje je bila muzika, a u tome je prednjačio V.M.. Nakon izvjesnog
vremena vidio je da su jedan momak i žena krenuli prema toaletu, a da su za
njima pošli V3. i U. Odmah je nastala gužva u prostoru toaleta, a P3. ili I.
tj. jedan od njih dvojice je uzeo jednu staklenu pivsku flašu i gadjao je u
pravcu toaleta, pri čemu je u glavu pogodjen U.N.. Prišao je da razdvaja. Ovog
momka koji je izašao iz toaleta povukao je nazad u kafanu, a zatim je izašao
napolje i vikao na ove momke iz S3.a govoreći im da idu kući. Nakon toga
kafana je zatvorena.  Primijetio je da je neko gadjao u staklo od kafane
drvenim kolcem od ograde. Na glavnom pretresu je pojasnio da je B.V. bio taj
momak koji je sa jednom ženom ušao u toalet.  
Svjedok P.M. u iskazu je u bitnom navela da je radila u kafani „L.d.“ u mjestu
S3.. U aprilu mjesecu 2009.godine sjeća se da je za jednim stolom sjedjela
izvjesna Lj. iz K., a sa njom u društvu je sjedio jedan konobar. Za drugim
stolom koji se nalazio blizu ulaska u toalet sjedjelo je nekoliko momaka. Kada
je Lj. pošla u toalet, jedan iz grupe momaka, a čije je prezime V3., je ustao
od stola. V3. se na vratima okrenuo prema ostalima i gestom je pokazao da ide
za Lj., da bi sa njom imao seksualni odnos i pozvao je ostale momke da podju
sa njim. Ostali momci su ustali, izuzev jednog, koji je ostao da sjedi i taj
momak koji je ostao da sjedi je bio kasnije pogodjen flašom u glavu. Jedan od
momaka koji su ustali se prezivao P3. Ovi momci, koji su ustali, su utrčali na
vrata koja vode u toalet. I konobar koji je sjedio sa Lj. je odmah utrčao u
toalet. Vidjela je da su ovog konobara, odnosno momka koji je sjedio sa Lj.,
gurali kroz vrata od toaleta, da su ga udarali pesnicama po glavi, te da su ga
izgurali iz kafane. Dok su gurali ovoga konobara, gadjali su flašama, pa je
jedna flaša udarila i momka koji je bio sa njima u društvu, a koji je sjedio
za stolom. Nakon što su ovog konobara izgurali van kafane i van kafane su
nastavili da ga tuku. U medjuvremenu je vidjela Lj. koja je izašla iz toaleta.
Bila je sva pocijepana, rasčupana, tresla se i vrištala je. Navela je i da je
ispred lokala V3. drvenim kolcem gadjao u prozor.  
Svjedok P.Lj. u iskazu je u bitnom navela da se ne može tačno sjetiti mjeseca
kada se desio predmetni dogadjaj, ali zna da je to bilo 2009.godine. Bila je u
restoranu „L.d.“ gdje je radila pjevačica M3. koja je bila iz Č. U društvu je
bila sa Velimirom, čijeg se prezimena ne sjeća, a koji je radio u P. u
restoranu „X.“. Negdje pred zatvaranje lokala sjedjeli su normalno i
primjereno, pjevačica je rekla da će da otpjeva još jednu pjesmu i da će da ih
odveze tamo gdje su stanovali.  U jednom momentu otišla je do toaleta. Nije
stigla ni da zatvori vrata, kada su je napala četvorica, starosti 16-17
godina. Počeli su da udaraju po vratima od toaleta. Razbili su vrata. Ona je
za to vrijeme kukala i vrištala, a ovi mladići su počeli da joj cijepaju
odjeću. Pocijepali su joj bluzu i skinuli pantalone. Zatim je naišao V2. koji
je izvukao iz toaleta i ona je tako pocijepana pobjegla u restoran. Gazda
restorana je pozvao policiju, a ovi momci su nastavili medjusobno da se tuku,
a sa njima se tukao i Veljo koji je bio sa njom. Pojasnila je da je
primijetila da su se četvorica momaka koji su ušli u restoran ponašali veoma
loše, zvali su pjevačicu da im pjeva i išli su kroz restoran psujući sve
redom. Kada je V2., koji je bio sa njom u društvu, ušao u toalet, ovi momci su
počeli da joj cijepaju odjeću. V2. je počeo da se tuče sa jednim iz ove grupe
momaka. Ovi momci su se sa V2. tukli pesnicama i nogama, a i V2. je uzvraćao
koliko je mogao. Poslije izlaska iz toaleta, ovi momci su nastavili da prave
haos po restoranu, bacali su flaše, čaše, razbili su sve izloge na restoranu
sa nekim drvetom, počeli su i medjusobno da se biju, a nakon toga je došla i
policija. Ne zna kako se zovu i prezivaju ova lica koja su ušla za njom u
toalet. Navela je i da kritičnom prilikom nije zadobila povrede.  
Svjedok P.V., rodjen ...godine, u iskazu datom na glavnom pretresu u bitnom je
naveo da je kritične večeri zajedno sa V.M.om, I.I.om i U.N.om došao u
ugostiteljski objekat "L.d." u S3.. Nakon što su sjeli, sa V.M.om je otišao do
toaleta. U toaletu je B.V. udario stisnutom pesnicom V.M.a. Tvrdi da je izašao
iz toaleta i da je pozvao pomoć. Sjeća se da je u toaletu došlo puno ljudi,
tako da nije vidio šta se sve dogadjalo. U jednom momentu je uzeo jednu
staklenu čašu sa stola i gadjao je B.V.a. Nije ga pogodio. Čaša se slomila,
jer je udarila u zid. Nakon što su izašli ispred ugostiteljskog objekta, vidio
je U.N.a. Glava mu je bila krvava. Pitao je U.N.a zbog čega mu je glava
krvava, a tvrdi da mu je ovaj odgovorio da su ga neki muzičari bacili na pod
pored nekih žardinjera i da su ga udarali nogama u glavu. Pojasnio je da I.I.
nije ulazio u toalet, da je U.N. bio u toaletu, a da je, kada je zajedno sa
V.M.om ušao u toalet, vidio jednu stariju ženu koja je bila sa B.V.om.  
Svjedok S.Z. u iskazu datom na glavnom pretresu u bitnom je naveo da je
kritične večeri u ugostiteljskom objektu "L.d." u S3. radio kao konobar. U
jednom momentu primijetio je da je u lokal ušlo pet momaka. Medju tih pet
momaka bili su V.M. i I.I.. Ti momci su sjeli za stolom. U momentu kada je sa
šaltera preuzimao poručenu hranu, koju su ovi momci poručili, muzika je
prestala da svira i dva starija čovjeka-mještanina su gurala ove momke. Ovi
momci, medju kojima su bili V.M. i I.I., se nijesu protivili tom guranju, tj.
nijesu se fizički suprotstavljali. Nakon što su ovi momci izgurani ispred
ugostiteljskog objekta, primijetio je da je B.V. izašao napolje, a da se zatim
vratio sa ona dva starija čovjeka. Nakon svega, čuo je i da se polomilo neko
staklo na ugostiteljskom objektu. Nije vidio da je bilo ko te noći bio
povrijedjen. Sjeća se da je B.V. prethodno sjedio sa jednom ženskom osobom, da
je u jednom momentu ova ženska osoba koja je sjedjela sa B.V.om otišla do
toaleta, a da je ubrzo za njom pošao i B.V..  
Iz sadržine nalaza i mišljenja vještaka sudske medicine dr B.B.Kri.br.86/09 od
15.12.2009.godine i otpusne liste sa epikrizom KC CG br. 8015/324/244,
utvrdjuje se da je svjedok – oštećeni U.N. zadobio tešku tjelesnu povredu u
vidu preloma čeone kosti sa utisnućem slomljenih djelića ove kosti ka dubini
kostnog tkiva i rane razderotine kože desne strane čeonog predjela, a koja je
nastala djelovanjem zamahnute tupo-tvrde sile, neravne površine, srednjeg
intenziteta djelovanja, koja sila je djelovala na glavu povrijednog u jednom
navratu od naprijed i više sa desne strane, a u momentu kada je povrijedjeni
desnom stranom čeonog dijela bio okrenut ka toj sili. Ova povreda je mogla
nastati djelovanjem zamahnute staklene flaše. Oštećenom U.N.u je dana
27.04.2009.godine uradjena hirurška intervencija otklanjanja slomljenih
djelova kosti i pregled preloma kosti, pa je na bolničkom liječenju bio u
periodu od 27.04.2009.godine do 04.05.2009.godine.  
Sud je cijenio nalaz i mišljenje ovog vještaka, pa je isti prihvatio kao
jasan, stručan, objektivan i zasnovan na pravilima struke i nauke.  
Iz izvoda iz kaznene evidencije Uprave policije PJ Podgorica
br.11-245/11-481-82 od 17.01.2011.godine, izdatog na ime okrivljenog I.I.a
utvrdjuje se da isti nije osudjivan.  
Iz izvoda iz kaznene evidencije Uprave policije PJ Podgorica
br.11-245/11-481-82 od 17.01.2011.godine, izdatog na ime okrivljenog V.M.a
utvrdjuje se da je ovom okrivljenom presudom Osnovnog suda u Podgorici
K.br.09/1154 od 21.06.2010.godine, zbog krivičnog djela iz čl.399 KZ izrečena
vaspitna mjera pojačani nadzor od strane organa starateljstva, u trajanju od
najmanje 6 mjeseci do najviše 2 godine.  
Iz izvoda iz kaznene evidencije Uprave policije PJ Podgorica
br.11-245/11-481-82 od 17.01.2011.godine, izdatog na ime okrivljenog B.V.a
utvrdjuje se da je okrivljeni B.V. osudjivan presudom Osnovnog suda u
Podgorici K.br.04/358 od 30.12.2004.godine zbog krivičnog djela iz čl.100
Zakona o izmjenama i dopunama KZ RCG na 2 mjeseca zatvora uslovno na 1 godinu,
presudom Osnovnog suda u Podgorici K.br.08/1601 od 23.10.2009.godine, zbog
krivičnog djela iz čl.220 st.1 KZ na kaznu zatvora u trajanju od 3 mjeseca i
presudom Osnovnog suda u Podgorici K.br.09/1011 od 30.10.2009.godine, zbog
krivičnog djela iz čl.376 st.2 u vezi st.1 KZ na kaznu zatvora u trajanju od 3
mjeseca, s tim što su mu presudom Osnovnog suda u Podgorici Kv.br.10/2010
preinačene u pogledu odluke o kazni presude Osnovnog suda u Podgorici
K.br.09/1011 od 30.10.2009.godine i K.br.08/1601 od 23.10.2009.godine, tako da
je isti osudjen na jedinstvenu kaznu zatvora u trajanju od 5 mjeseci i 15
dana.  
Sud je cijenio iskaz svjedoka P.Lj., pa je našao da se ista istinito,
objektivno i precizno izjasnila o činjenicama važnim za odlučivanje u ovoj
krivično-pravnoj stvari. Naime, ona je do detalja i logično opisala tok
dešavanja u kafani "L.d." u S3.. Takodje je sud cijenio i iskaz svjedoka L.R.a
i S.Z.a, pa je našao da su se ovi svjedoci objektivno izjašnjavali o
činjenicama koje su primijetili i koje su im poznate, ne upuštajući se pri tom
u izjašnjavanje o činjenicama koje im nijesu poznate. Sud je cijenio iskaz
svjedoka P.M., pa isti nije prihvatio u dijelu da se momak koji je pogodjen
flašom u glavu, a to je bio oštećeni U.N., nije pomjerao sa mjesta, odnosno
stola za kojim je sjedio. Ovo s toga što je takva tvrdnja u suprotnosti sa
iskazom svjedoka P.Lj. dovedenog u vezu sa iskazom svjedoka L.R.a, a i
svjedok-oštećeni U.N. u svom iskazu je tvrdio da je ulazio u toalet od lokala.  
Sud nije prihvatio iskaz svjedoka-oštećenog U.N.a i svjedoka P.V.a. Naime,
iskazi ovih svjedoka stoje u suprotnosti sa iskazom svjedoka P.Lj., iz kojeg
iskaza se nesporno utvrdjuje da su četvorica momaka, koji su prethodno ušli u
lokal i ponašali se nepristojno, ušli u toalet, gdje je došlo do tuče izmedju
okrivljenog V.B. na jednoj strani i ove četvorice momaka na drugoj strani,
kojom prilikom su se medjusobno tukli pesnicama i nogama. Iz iskaza svjedoka
L.R.a utvrdjuje se da su ova četvorica mladića koji su se nepristojno ponašali
u stvari bili P.V., okrivljeni I.I., okrivljeni V.M. i oštećeni U.N.. Zbog
toga je sud iskaze svjedoka-oštećenog  U.N.a i svjedoka P.V.a cijenio kao
sračunato date u cilju pomaganja okrivljenim V.M.u i I.I.u da izbjegnu
krivičnu odgovornost, a zašto su imali interesa, obzirom da su im okrivljeni
V.M. i I.I. drugovi.  
Nakon savjesne i brižljive ocjene provedenih dokaza pojedinačno i u njihovoj
medjusobnoj vezi i odbrane okrivljenih V.M.a, I.I.a i B.V.a sud je utvrdio da
su okrivljeni V.M., I.I. i B.V. počinili krivično djelo učestvovanje u tuči iz
čl.153 KZ, na način, mjesto i vrijeme kako je to predstavljeno u izreci
presude.  
Sve naprijed navedene činjenice, sud je utvrdio iz iskaza svjedoka P.Lj., iz
kojeg iskaza se nesporno utvrdjuje da su u ugostiteljski objekat "L.d." u
jednom momentu ušli četvorica momaka koji su se ponašali veoma loše i koji su
provocirali, izmedju ostalog i muzičare, dok se iz iskaza svjedoka L.R.a
utvrdjuje da su to bili okrivljeni V.M., okrivljeni I.I., oštećeni U.N. i
maloljetni P.V., jer svjedok L.R. u iskazu navodi da su oko 23,00 časa u
kafanu "L.d." ušli isti, bahato se ponašajući i upućujući provokacije dijelu
gdje je bila muzika. Zatim se iz iskaza svjedoka P.Lj.utvrdjuje da su ta
četvorica momaka, tj. okrivljeni V.M., okrivljeni I.I., oštećeni U.N. i
maloljetni P.V. (rodjen ...godine), ušli u toalet, a gdje je i došlo do tuče
izmedju okrivljenog V.B. na jednoj strani i ove četvorice momaka na drugoj
strani, kojom prilikom su se medjusobno tukli pesnicama i nogama. Iz iskaza
svjedoka L.R.a utvrdjuje se i da je svjedok-oštećeni U.N. u toj tuči pogodjen
staklenom flašom u glavu, dok se iz sadržine nalaza i mišljenja vještaka
sudske medicine dr B.B.Kri.br.86/09 od 15.12.2009.godine i otpusne liste sa
epikrizom KC CG br. 8015/324/244, utvrdjuje da je od tog udarca svjedok –
oštećeni U.N. zadobio tešku tjelesnu povredu u vidu preloma čeone kosti sa
utisnućem slomljenih djelića ove kosti ka dubini kostnog tkiva i rane
razderotine kože desne strane čeonog predjela. Dakle, nesporno je da je u tuči
oštećeni U.N. zadobio predmetnu tešku tjelesnu povredu. Okrivljeni V.M., I.I.
i B.V. u odbranama su tvrdili da se predmetni dogadjaj desio
26.04.2009.godine, oko 23,00 časova, u ugostiteljskom objektu "L.d." u S3..  
Iz naprijed navedenih razloga, sud nije prihvatio odbrane okrivljenih V.M.a,
I.I.a i B.V.a pa je ovakve odbrane cijenio kao neistinite i sračunato date u
cilju izbjegavanja krivično-pravne odgovornosti. Uz to odbrane svih
okrivljenih iz pretkrivičnog i istražnog postupka su se u pogledu važnih
činjenica razlikovale sa odbranama koje su dali na glavnom pretresu, a
okrivljeni B.V. u odbrani je želio da predstavi da u kritičnom dogadjaju nije
bilo tuče, čime je htio da izbjegne svaku eventualnu mogućnost veze ove tuče i
teške tjelesne povrede koja je nanijeta oštećenom U.N.u.  
Krivično djelo učestvovanje u tuči iz čl.153 KZ čini onaj ko učestvuje u tuči
u kojoj je neko lišen života ili je drugom nanesena teška tjelesna povreda. U
konkretnom slučaju, a kako je to naprijed činjenično utvrdjeno, okrivljeni
V.M. i I.I. su zajedno sa maloljetnim P.V.om i oštećenim U.N.om na jednoj
strani učestvovali u tuči-fizičkom obračunavanju sa okrivljenim B.V.om, na
drugoj strani,  u okviru koje tuče je nanijeta teška tjelesna povreda
oštećenom U.N.u, zbog čega su se u radnjama okrivljenih V.M.a, I.I.a i B.V.a
stekla sva obilježja bića krivičnog djela učestvovanje u tuči iz čl.153 KZ.  
Cijeneći psihički odnos okrivljenih V.M.a, I.I.a i B.V.a prema izvršenom
krivičnom djelu sud je našao da su isti postupajući na naprijed opisani način
bili svjesni svog djela i htjeli njegovo izvršenje, što znači da su krivično
djelo počinili sa direktnim umišljajem.  
U skladu sa činjeničnim utvrdjenjem sud je djelimično precizirao činjenični
opis krivičnog djela tako što je umjesto broja „27“ stavio broj „26“, zatim
stavio riječi „S3. opština“ i umjesto riječi „kosnog“ stavio riječ „kostnog“,
ne povrjedjujući na taj način objektivni identitet optužnog akta.  
Sud je prilikom odlučivanja o vrsti i visini krivične sankcije za okrivljenog
B.V.a imao u vidu sve okolnosti u smislu čl. 42 KZ, pa je od olakšavajućih
okolnosti na strani ovog okrivljenog našao da je mlad, te da se oštećeni U.N.
nije pridružio krivičnom gonjenju, a od otežavajućih okolnosti da je osudjivan
presudom Osnovnog suda u Podgorici K.br.04/358 od 30.12.2004.godine zbog
krivičnog djela iz čl.100 Zakona o izmjenama i dopunama KZ RCG na 2 mjeseca
zatvora uslovno na 1 godinu, presudom Osnovnog suda u Podgorici K.br.08/1601
od 23.10.2009.godine, zbog krivičnog djela iz čl.220 st.1 KZ na kaznu zatvora
u trajanju od 3 mjeseca i presudom Osnovnog suda u Podgorici K.br.09/1011 od
30.10.2009.godine, zbog krivičnog djela iz čl.376 st.2 u vezi st.1 KZ na kaznu
zatvora u trajanju od 3 mjeseca, s tim što su mu presudom Osnovnog suda u
Podgorici Kv.br.10/2010 preinačene u pogledu odluke o kazni presude Osnovnog
suda u Podgorici K.br.09/1011 od 30.10.2009.godine i K.br.08/1601 od
23.10.2009.godine, tako da je isti osudjen na jedinstvenu kaznu zatvora u
trajanju od 5 mjeseci i 15 dana, što je utvrđeno iz citiranog izvoda iz
kaznene evidencije izdatog na njegovo ime, pa je okrivljenom B.V.u izrekao
kaznu zatvora u trajanju od 3 (tri) mjeseca nalazeći da je ista srazmjerna
težini učinjenog krivičnog djela i ličnosti okrivljenog kao počinioca, te da
će se ovakvom kaznom postići svrha kažnjavanja iz čl.32 KZ i na taj način
dovoljno uticati na okrivljenog da ubuduće ne vrši ista ili slična krivična
djela, a u okviru opšte svrhe propisivanja i izricanja krivičnih sankcija iz
čl.4 st.2 KZ.  
Na osnovu čl.51 KZ okrivljenom B.V.u se u izrečenu kaznu zatvora ima uračunati
vrijeme za koje je bio zadržan od strane Uprave policije Ispostava Danilovgrad
od 27.04.2009.godine do 28.04.2009.godine.  
Sud je prilikom odlučivanja o vrsti i visini krivične sankcije za okrivljene
V.M.a i I.I.a imao u vidu sve okolnosti u smislu čl.42 KZ, pa je od
olakšavajućih okolnosti na strani okrivljenih V.M.a i I.I.a, našao da su mladi
(okrivljeni V.M. je rodjen ...godine, a okrivljeni I.I. ...godine), da se
oštećeni U.N. nije pridružio krivičnom gonjenju, a od otežavajućih okolnosti
na strani okrivljenog V.M.a da mu je presudom Osnovnog suda u Podgorici
K.br.09/1154 od 21.06.2010.godine, zbog krivičnog djela iz čl.399 KZ izrečena
vaspitna mjera pojačani nadzor od strane organa starateljstva, u trajanju od
najmanje 6 mjeseci do najviše 2 godine, što je utvrdjeno iz citiranog izvoda
iz kaznene evidencije izdatog na njegovo ime, dok otežavajućih okolnosti na
strani okrivljenog I.I.a nije bilo pa je sud okrivljenima V.M.u i I.I.u
izrekao uslovnu osudu, kojom im je utvrdio kazne zatvora u trajanju od po 3
(tri) mjeseca i istovremeno odredio rok provjeravanja od 1 (jedne) godine,
odnosno da se utvrdjene kazne neće izvršiti ako okrivljeni u roku od jedne
godine po pravosnažnosti presude ne izvrše novo krivično djelo. Sud je našao
da se u konkretnom slučaju, a imajući u vidu naprijed navedene olakšavajuće
okolnosti, može očekivati da će se upozorenjem, uz prijetnju kaznom uticati na
okrivljene V.M.a i I.I.a da ubuduće ne vrše krivična djela, te da nije nužno
da se kazna primijeni radi krivično-pravne zaštite, te da će se ovakvom
uslovnom osudom u potpunosti ostvariti svrha izricanja ove krivične sankcije
iz čl.52 KZ , u okviru opšte svrhe propisivanja i izricanja krivičnih sankcija
iz čl.4 st.2 KZ.  
O troškovima krivičnog postupka odlučeno je na osnovu čl.226 i 229 ZKP-a, pa
kako su okrivljeni V.M., I.I. i B.V. oglašeni krivim obavezani su da solidarno
na ime troškova krivičnog postupka uplate ovom sudu iznos od 60,50 eura, koji
troškovi se odnose na nagradu odmjerenu vještaku sudske medicine dr B.B.u, da
okrivljeni V.M. i I.I. solidarno plate ovom sudu iznos od 93,75 eura, koji
iznos predstavlja nagradu odmjerenu njihovom braniocu po službenoj dužnosti u
pretkrivičnom postupku adv.S.R., da okrivljeni B.V. plati iznos od 37,50 eura,
koji iznos predstavlja nagradu  odmjerenu njegovom braniocu po službenoj
dužnosti u pretkrivičnom postupku adv.S.Z. kao i da na ime sudskog paušala svi
okrivljeni plate iznos od 30,00 eura, koji paušal je određen shodno složenosti
i trajanju postupka uz ocjenu imovinskih prilika okrivljenih, a sve prednje u
roku od 15 dana po pravosnažnosti presude.  
Na osnovu čl. 239 st. 2 ZKP-a, oštećeni U.N. je radi ostvarivanja imovinsko-
pravnog zahtjeva upućen na parnični postupak, obzirom da činjenice utvrđene u
krivičnom postupku nijesu pružale pouzdan osnov ni za potpuno ni za djelimično
presuđenje, a njihovo utvrđivanje je vodilo nepotrebnom odugovlačenju
postupka.  
Na osnovu izloženog, a primjenom čl. 374 ZKP-a, odlučeno je kao u izreci.  
ZAPISNIČAR,
SUDIJA,
Slobodanka Bojanić, s.r
Vladimir Novović, s.r  
PRAVNA POUKA : Protiv ove presude može se izjaviti žalba Višem sudu u
Podgorici, u roku od 8 dana od dana prijema pismenog otpravka, a preko ovog
suda.