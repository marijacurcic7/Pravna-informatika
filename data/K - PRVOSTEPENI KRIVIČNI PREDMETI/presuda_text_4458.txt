K.br.82/10     
                                                 U IME NARODA
           OSNOVNI SUD U KOLAŠINU, kao prvostepeni krivični po sudiji
Mirjani Čepić, uz učešće zapisničara Vrhovac Nade, u krivičnom predmetu protiv
okrivljenog M. M. iz K. zbog krivičnog djela zloupotreba službenog položaja iz
čl.4l6 stav 1 Krivičnog Zakonika, u sticaju sa krivičnim djelom falsifikovanje
službene isprave iz čl. 414 st. 1 Krivičnog Zakonika, postupajući po optužnom
predlogu ODT iz  Kolašina Kt.br.21/10 od 17.06.2010.godine, nakon održanog
glavnog javnog pretresa u prisutvu zastupnika optužnog predloga ODT Vojislava
Grujića, okrivljenog, te njegovog branioca adv. B. R. iz P.,  donio je dana
05.10.2011.godine i javno objavio  
                                            **_P R E S U D U_**

           OKRIVLJENI: 
           M. M., jmbg 0204947214033, od oca J. i majke M. rođene Ž.,
rođen....godine u K. J.Opština Š., nastanjen u K. D. P., državljanin CG,
oženjen,  otac jednog djeeteta, pismen završio srednju školu, vojsku služio,
lošeg imovnog stanja,  do sada osuđivan,  
KRIV JE
      **_Zato što je:_**

Dana 21.11.2008.godine u mjestu D. P., Opština K. kao službeno lice – šef
Mjesne kancelarije D. P. iskorišćavanjem svog službenog položaja i
prekoračenje granica svog službenog ovlašćenja drugom pribavio korist na način
što je protivno odredbama  Zakona o crnogorskom državljanstvu kojim je
regulisan postupak sticanja državljanstva, bez podnesenog zahtjeva i rješenja
nadležnog organa izdao B. B. uvjerenje o crnogorskom državljanstvu br.
03-10-2030 u koju službenu ispravu je unio neistinite podatke da je B. B.
upisan u knjizi državljana  matičnog područja u D. P. na strani 195 pod rednim
brojem 2030 te ovjerio svojim potpisom i službenim pečatom i ako B. B. nije
bio upisan u evidenicji crnogorskih državljana za to područje, na koji način
mu je pribavio korist,  


čime je izvršio krivično djelo zloupotreba službenog položaja iz čl. 416 st. 1 Krivičnog zakonika u sticaju sa krivičnim djelom falsifikovanje službene isprave iz čl. 414 st. 1 Krivičnog zakonika.
  Pa mu sud primjenom citirane zakonske odredbe i čl. 2, 4, 32,36, 42 i 48 Krivičnog Zakonika, i čl. 229 i 374 ZKP-a  UTVRDJUJE



Za krivično djelo zloupotreba službenog položaja iz čl. 416 st. 1 Krivičnog Zakonika kaznu zatvora u trajanju od 3 /tri/ mjeseca,

Za krivično djelo falsifikovanje službene isprave iz čl. 414 st. 1 Krivičnog Zakonika kaznu zatvora u trajanju od 3 /tri/ mjeseca.   Te okrivljenog  na osnovu čl. 48 st. 2 tačka 2 Krivičnog Zakonika –

                                        **O S U DJ U J E**



           Na jedinstvenu kaznu zatvora u trajanju od 5 /pet/ mjeseci, koja
se ima izvršiti po pravosnažnosti presude. 
           OBAVEZUJE SE okrivljeni da na ime troškova krivičnog postupka
uplati iznos od 60,00 €ura, te da na ime sudskog paušala uplati iznos od 30,00
€ura prednje u roku od 15 dana od dana pravosnažnosti presude pod prijetnjom
prinudnog sudskog izvršenja na žiro račun br. 832-196-94 koji se vodi na ime
Osnovnog suda – Kolašin. 
                                                 O b r a z l o ž e nj e  
      ODT iz Kolašina svojim optužnim aktom Kt.br. 21/10 od 17.06.2010.godine stavio je na teret okrivljenom M. M. da je počinio krivično djelo zloupotreba službenog položaja iz čl. 416 st. 1 Krivičnog Zakonika u sticaju sa krivičnim djelom falsifikovanje službene isprave iz čl. 414 st. 1 Krivičnog Zakonika, na način, mjesto i vrijeme činjenično i pravno opisano izrekom presude. U toku glavnog pretresa, a shodno novom Zakoniku o krivičnom postupku ODT je promijenio naziv optužnog akta, tako da je riječ o optužnom predlogu, pa se u konkretnoj krivičnoj stvari vodio skraćeni postupak. U završnoj riječi ostao je pri navodima optužnog predloga predlažući da sud okrivljenog oglasi krivim, te da mu za krivično djelo zloupotreba službenog položaja iz čl. 416 st. 1 Krivičnog Zakonika utvrdi kaznu zatvora u trajanju od šest mjeseci, za krivično djelo falsifikovanje službene isprave iz čl. 414 st. 1 Krivičnog Zakonika utvrdi kaznu zatvora u trajanju od tri mjeseca, te da okrivljenog osudi na jedinstvenu kaznu zatvora u trajanju od sedam mjeseci.

      Okrivljeni je prisustvovao glavnom pretresu u svojoj odbrani je istakao da ne priznaje izvršenje krivičnog djela niti prihvata krivicu za isto, ne spori činjenicu da je sporno uvjerenje izdao, ali da isto nije izdao protivno Zakonu, jer se prema važećem Zakonodavstvu državljanstvo sticalo po rodjenju, tačnije po mjestu rodjenja oca, te je naveo da je otac B. B. rodjen u D. P. i upisan u knjigu državljana za to mjesto, obzirom da je u vrijeme izdavanja uvjerenja matična knjiga državljana bila na baždarenju u K. okrivljeni je naveo da nije mogao izvršiti uvid u istu, te da mu je B. B. donio potvrdu SUP-a P. da je upisan pod tim rednim brojem u knjigu državljana za matično područje D. P.. U završnoj riječi branilac okrivljenog je istakao da se optužnica ne zasniva na dovoljnim i relevantnim dokazima koji bi opravdali njeno podizanje, u tom pravcu dostavljeni su i odgovarajući materijalni dokazi, te i svjedočenje B. B., nesumnjivo se iz priložene dokumentacije utvrdjuje da je B.i ranije vadio uvjerenje o državljanstvu, jer je za izdavanje svih ličnih dokumenata bilo potrebno  predati i uvjerenje o državljanstvu. Kako je posvjedočio i svjedok B. B., on je potpuno regularno izvadio ličnu kartu i 1995 i 2006. godine kao i pasoše i nije imao nikada nikakvih problema pred nadležnim organima sa ovim dokumentima. Sporno uvjrenje o državljanstvu nije iskoristio, jer je u medjuvremenu došlo do promjene Zakonodavstva i obrazaca tako da okrivljeni nije pribavio sebi nikakvu korist kako to stoji u optužnom aktu, niti je bilo kome nanio štetu. I sam svjedok navodi da su mu roditelji rodjeni u  Crnoj Gori,  da su mu oba roditelja imala crnogorsko državljanstvo, te da on živi u Crnoj Gori od 1961. godine i da se po tadađnjem a i sadašnjem Zakonodavstvu crnogorsko državljanstvo porijeklom sticalo, ako su oba roditelja u trenutku rodjenja crnogorski državljani. Dakle,  M. nije iskoristio svoj službeni položaj niti prekoračio granice službenog ovlašćenja u namjeri da sebi ili drugom pribavi bilo kakvu korist ili nanese štetu, već je u svemu postupio u skladu sa tada važećim zakonodavstvom, tako da u konkretnom slučaju na strani okrivljenog nema ni subjektivnog elementa bića krivičnog djela koje mu se optužnim aktom stavljaju na teret. Branilac je naznačio da je u spornom periodu okrivljeni imao ozbiljnih zdravstvenih problema i da se duže vrijeme nalazio na liječenju u Kliničkom centru, te da u spornom periodu nije imao uvid u matične knjige državljanja, jer su te knjige u više navrata išle u Kolašin na tzv ,,baždarenje i sravnjenje,,. Dakle odbrana je mišljenja da nema mjesta optužbi te da u konkretnom slučaju nema dovoljno dokaza da je okrivljeni osnovano sumnjiv za djela za koja se optužuje.

      Okrivljeni je u završnoj riječi u cjelosti prihvatio odbranu svog branioca, navodeći da ništa nije protivzakonito učinio.

      U dokaznom postupku sud je saslušao svjedoka N. M., Dj. V., B. B., izvršio uvid u uvjerenje o crnogorskom državljanstvu na ime B. B. br. 03-10-2030 od 21.11.2008.godine, izvršio uvid u uvjerenje Opštine – K. br. 03-10-26 od 17.03.2009.godine, izvršio uvid u fotokopiju i original knjigu državljana za matično područje D.P., na strani 195 i 443, izvršio uvid u izvod iz KE izdat na ime M. M. od strane UP – I. Š. br. 243/10-222/2 od 12.04.2010.godine, u dopuni dokaznog postupka izvršio uvid u Pravilnik o prijavljivanju za upis u evidenciju državljana SR CG i drugih socijalističkih republika lica rodjenih na teritoriji SFRJ   /Sl. List CG br. 26/ od 15.10.1978 godine, izvršio uvid u izvod iz matične knjige rodjenih i uvjerenje o državljanstvu na ime B. S. izvršio uvid u kopiju ličnih karata na ime B. B. za period od 1995 – 2006. godine, te uvid u kopiju pismena na kojem je ovlašćeni službenik MUP-a Podgorica rukopisom ispisao da je B. B. upisan u knjigu državljana na strani 195 pod rednim brojem 2030.

      Iz iskaza svjedoka N. M. utvrdjuje se da je isti ostao pri navodima iskaza datog u istražnom postupku, od 9.05.2010.godine, gdje u bitnom navodi da je od Sektora za upravne poslove iz P. u martu 2009.godine zatražena provjera uvjerenja o državljanstvu na ime lica B.B.. Da bi izršio provjere predmetnog uvjerenja o državljanstvu svjedok je uputio zahtjev matičaru u MK D. P. radi utvrdjivanja autentičnosti ovog uvjerenja. Od te MK dobio je odgovor da B. B. nije upisan u evidenciju crnogorskih državljana. O izvršenim provjerama obavijestio je Sektor za uprave poslove i Ekspozituru krim. Policije u K.. Takodje je uvidom u knjigu državljana za matično područje D. P. utvrdio da je na strani 195 pod rednim brojem 2030 upisano lice J. M. od oca D., rodjen 1954. godine.  Uvidom u kompjuterski skenirane knjige na strani 443 pod rednim br. 4326 upisano je lice B.D. Z., rodjen 1957 godine u P., da bi naknadno šef kancelarije M. M. falsifikovao podatke i naknadno upisao B. B. iz C..

      Iz iskaza svjedoka D. V. utvrdjuje se da je isti ostao pri iskazu datom na zapisnik pred istražnim sudijom od 14.06.2010.godine gdje je u bitnom istakao da radi kao matičar u MK D. P. gdje je šef M., da mu se dopisom obratio rukovodilac filijale za Upravne poslove M. N. u kom dopisu je tražio  da se provjeri da li je B. B. upisan u knjigu državljana za matično područje D. P..  Razlog provjere bio je taj što je šef kancelarije M., B. izdao uvjerenje o državljanstvu. Postupajući po navedenom dopisu svjedok je izvršio provjeru i utvrdio da B.nije upisan u knjigu državljana za naprijed navedeno područje, te je nakon toga sačinio uvjerenje koje je dostavio N.. O tome da li je uvjerenje izdato B.B. i kada je izdato svjedoku nije poznato. Na glavnom pretresu se izjasnio da mu nije poznato da li je B. B. u ranijem periodu vadio uvjerenje o državljanstvu obzirom da 1995 godine nije ni radio u MK, a izjasnio se da je B. izdao uvjerenje lično da nije upisan u matičnu knjigu državljana.

      Iz iskaza svjedoka B. B. utvrdjuje se da isti živi u Crnoj Gori od 1961. godine, da je rodjen u C. kao i njegova braća obzirom da je u  to vrijeme njegov otac bio na službi u S.. Ličnu kartu je izvadio 1995 godine u P. i uz zahtjev za njeno izdavanje predao uvjerenje o državljanstvu. Lična karta mu je izdata bez ikakvih problema. I 1989 godine izvadio je uvjerenje o državljanstvu i predao ga uz zahtjev za izdavanje pasoša. Kada mu je istekla lična karta 2006. godine je izvadio novu ličnu kartu uz koju je priložio i uvjerenje o državljanstvu. Kada mu je istekao pasoš 2007 godine izvadio je drugi pasoš i takodje uz zahtjev za izdavanje predao uvjerenje o državljanstvu. I kada je počela primjena biometrijskog izdavanja ličnih dokumenata na isti način je dobio i ličnu kartu. Naznačio je da nikada lično nije odlazio u D. P. da vadi uvjerenje o državljanstvu, već je to završavao preko svog brata od tetke, a M. je prvi put upoznao kada je zadnji put zbog promjene obrazaca pošao lično u D. P. kako bi izvadio uvjerenje. M. mu je uvjerenje dao bez problema.  Naveo je da sva uvjerenja o državljanstvu koja je prilagao dugi niz godina radi vadjenja ličnih dokumenata zavedena su pod br. 2030 na strani 195 knjige državljana za matično područje D. P. obzirom da je to mjesto rodjenja njegovog oca, takodje je naveo da je neposredno prije zamjene dokumenata vršio provjeru da li je upisan u knjigu državljana, službenica u MUP-u P. mu je rekla da je upisan u istu pod rednim br. 2030 za matično područje D. P., tako da nikad nije imao problem prilikom vadjenja dokumenata a vezano za uvjerenje o državljanstvo. Koliko je upoznat uvjerenje je izdavao M.. Naznačio je  da nema slovenačko državljanstvo.

      Iz uvjerenja o crnogorskom državljanstvu na ime B. B. br. 03-10-2030 od 21.11.2008.godine utvrdjeno je da je na zahtjev imenovanog izdato uvjerenje o državljanstvu, te da je isti upisan u knjigu državljana matično područje D. P. na strani 195 pod rednim brojem 2030.

      Iz uvjerenja Opštine – K. br. 03-10-26 od 17.03.2009.godine utvrdjeno je da je na lični zahtjev B. B.izdato uvjerenje da B. B. rodjen u C. od oca S.i majke M. rodjen ..... godine nije upisan u knjigu državljana za matično područje D. P..

      Vršeći uvid u fotokopiju matične knjige državljana za područje D. P., na strani 195 i 443, kao i vršeći uvid u original knjigu državljana utvrdjuje se  da je na strani 195 pod rednim br. 2030 upisan J. Dj. M., da je na strani  443 pod rednim brojem 4326 vršen naknadni upis i upisano lice  B. B. od oca S., rodjen u C. Okrivljeni je izvršio uvid i u kopiju i u original knjigu državljana i rekao da su oba upisa i na strani 195 i na strani 443 ispisana njegovom rukom.

      Iz izvoda iz KE izdatog na ime okrivljenog od strane UP – Ispostave Šavnik utvrdjuje se da je okrivljeni M. M. do sada osudjivan i to  presudom Osnovnog suda – K. K.br. 50/08 od 10.04.2008.godine, za krivično djelo iz čl. 416 st. 1 KZ CG,  na kaznu zatvora uslovno na jednu godinu, presudom Osnovnog suda – K. K.br. 74/09 od 15.05.2009.godine za krivično djelo iz čl. 416 st. 1 KZ CG na novčanu kaznu od 1.200,00 €ura.

      Iz Pravilnika o prijavljivanju za upis u evidenciju državljana SR CG i državljana drugih socijalističkih republika, na teritoriji SR CG o vodjenju te evidencije o izdavanju uvjerenja o državljanstvu i o obrascu uvjerenja o državljanstvu iz čl. 10 se utvrdjuje : uz knjigu državljanstva vodi se azbučni registar po početnim slovima prezimena, pored ličnog imena u registar se upisuje i strana knjige državljanstva i redni broj upisa, te čl. 12 predvidja se koji su uslovi za dobijanje državljanstva i upis u knjigu državljana.

      Iz izvoda iz matične knjige rodjenih na ime B.S.utvrdjuje se da je isti upisan u matičnu knjigu rodjenih za mj. D. P. pod tekućim br. 49, za 1926 godinu.

      Vršeći uvid u uvjerenje o državljanstvu br. 03-10-428 utvrdjuje se da je B. S. upisan u knjigu državljana za matično područje D. P. na strani 78 pod rednim br. 782.

      Iz kopije ličnih karata na ime B. B. utvrdjuje se da je B. B. izdata od strane MUP-a P. l.k. dana 15.02.1995. godine sa rokom važenja od 10 godina, te da mu je 3.02.2006 godine takodje izdata lična karta sa trajnim važenjem.

      Iz kopije pismena utvrdjuje se da je ovlašćeni službenik SUP-a rukopisom ispisao da je B.B. upisan u knjigu državljana matično područje D. P. na strani 195 pod br. 2030.

      Cijeneći sve izvedene dokaze kako pojedinačno tako i u njihovom medjusobnom odnosu sud je našao da su se u radnjama okrivljenog M. M. stekli svi elementi bića krivičnog djela zloupotreba službenog položaja iz čl. 416 st. 1 Krivičnog Zakonika u sticaju sa krivičnim djelom falsifikovanje isprave iz čl. 414 st. 1 Krivičnog Zakonika.  Naime, nesporno je da je okrivljeni dana 21.11.2008.godine u mjestu D. P., Opština K. kao službeno lice – šef Mjesne kancelarije D. P. iskorišćavanjem svog službenog položaja i prekoračenjem granica svog službenog ovlašćenja drugom pribavio korist na način što je protivno odredbama  Zakona o crnogorskom državljanstvu kojim je regulisan postupak sticanja državljanstva, bez podnesenog zahtjeva i rješenja nadležnog organa izdao B.B. uvjerenje o crnogorskom državljanstvu br. 03-10-2030 u koju službenu ispravu je unio neistinite podatke da je B. B. upisan u knjizi državljana  matičnog područja u D. P. na strani 195 pod rednim brojem 2030 te ovjerio svojim potpisom i službenim pečatom i ako B. B. nije bio upisan u evidenicji crnogorskih državljana za to područje, na koji način mu je pribavio korist. Ovakav zaključak suda proizilazi kako iz izjašnjenja svjedoka M. N. i Dj. V. koji su se saglasno izjasnili da su postupajući po aktu UP – PJ P. vršili provjeru uvjerenja o državljanstvu izdatog na ime B. B. i nesporno utvrdili da ovo lice nije upisano u knjigu državljana za matično područje D. P., tako i iz akta Opštine – K., te i iz  izvoda iz knjige državljana za matično područje D.P. gdje je očigledno da na strani 195 nije upisan  B. B., već J. Dj. M. pod br. 2030, te da je naknadni upis B. B. izvršen  na strani 443 pod br. 4326 gdje je očigledno da je došlo do prepravljanja podataka, jer se i svjedok M. N. izjasnio da je prilikom provjera knjiga koje su kompjuterski skenirane na strani 443 pod br. 4326 upisano lice B. D. Z. rodjen u Peći 29.09.1957.godine, a ne kako stoji u prepravljenim podacima B. B.. Dakle zaključuje se da nikakav naknadni upis pomenutog lica nije vršen u knjigu državljana. I sam okrivljeni koji je izvršio uvid u knjigu državljana kako u fotokopiju tako i u original ne spori činjenicu da je podatke upisivao on lično. Kod ovakvog stanja stvari  cijeneći da su naprijed utvrdjene činjenice nesporne sud je odbacio odbranu okrivljenog kao sračunatu na umanjenje krivično pravne odgovornosti jer je u potpunosti suprotna utvrdjenim činjenicama i izvedenim dokazima.  Samim tim je i iskaz svjedoka B. B. usmjeren na pomaganje okrivljenom u cilju izbjegavanja krivično pravne odgovornosti, te kao takav neprihvatljiv za sud. Nesporne su činjenice koje su takodje utvrdjene kroz postupak da je B. B. duži niz godina vadio lična dokumenta, a po osnovu uvjerenja o državljanstvu koja mu je izdavao okrivljeni, medjutim to ne mijenja konačno zaključivanje da su uvjerenja izdavana protivzakonito, obzirom da B. B. ni do danas nije upisan u knjigu državljana matičnog područja D. P.  Nesporna je činjenica da se državljanstvo sticalo po osnovu državljanstva roditelja odnosno da je dijete dobijalo državljanstvo i upisivano u knjigu državljana po mjestu rodjenja oca, medjutim nesporna je i činjenica da je lično Dj.V. matičar u D. P. izdao B. B. uvjerenje da nije upisan u matičnu knjigu državljana u D. P.,  te da je prema važećem zakonodavstvu neophodno sprovesti odgovarajući upravni postupak te je potrebno da nadležni državni organ izda odgovarujeće uvjerenje kojim se dozvoljava upis u knjigu državljana. Očigledno je da ovakav postupak nije vodjen, te da je okrivljeni proizvoljno izdavao uvjerenja B. B. navodno upisujući broj 2030 kao broj upisa u knjigu državljana na strani 195. Kroz ovakav postupak okrivljenog koji je sporno uvjerenje izdaao B.B. zaključuje se da je okrivljeni postupao umišljajno. Dakle, bio je svjestan lažne sadržine isprave, te  je istu izdao u namjeri da se upotrijebi kao prava, što ukazuje da je riječ o direktnom umišljaju. Postupajući na ovaj način okrivljeni je zloupotrijebio svoj službeni položaj šefa Mjesne kancelarije, prekoračio granice svog službenog ovlašćenja i takvu lažnu ispravu dao na upotrebu B. B., bez obzira na tvrdnje odbrane da ovakva isprava nije upotrijebljena očigledna je bila namjera da se ista upotrijebi.

Opredjeljujući se za krivičnu sankciju kod okrivljenog sud je cijenio sve
okolnosti od značaja za individualizaciju iste a tiču se ličnosti okrivljenog
i djela stavljenog mu na teret, pa je od olakšavajućih okolnosti na strani
okrivljenog našao da je riječ o porodičnom čovjeku ocu jednog djeteta, da je
riječ o čovjeku starije životne dobi, činjenicu da je do sada osudjivan za
ista krivična djela sud je uzeo kao otežavajuću. Primjenjujući odbredbe čl. 48
za krivična djela izvršena u sticaju sud je za krivično djelo zloupotreba
službenog položaja iz čl. 416 KZ utvrdio kaznu zatvora u trajanju od tri
mjeseca, za krivično djelo falsifikovanje službene  isprave iz čl. 414 st. 1
KZ utvrdio kaznu zatvora u trajanju od tri mjeseca, a potom izrekao
jedinstvenu kaznu zatvora u trajanju od pet mjeseci, koja sankcija po
mišljenju suda je primjerena težini krivičnog djela i ličnosti počinioca. Sud
je nadalje mišljenja da će se ovakvom vrstom krivične sankcije postići svrha
kažnjavanja predvidjena čl. 32 Krivičnog Zakonika.
          Kako je okrivljeni oglašen krivim to ga je sud shodno čl. 229  u vezi čl. 226 st. 2 tačka 1 u vezi st. 1 ZKP-a  obavezao na naknadu troškova prevoza svjedoka Dj. V. koji je za dolazak na sud tražio isplatu troškova prevoza, te je sudu 7.07.2011. godine priložio priznanicu da je do K. iz planine J.je i nazad taxi službi Č. V. iz K., platio iznos od 60,00 €ura, te obavezao na plaćanje sudskog paušala u iznosu od 30,00 €ura koji je srazmjeran dužini trajanja postupka i  imovinskim prilikama okrivljenog.  
      Sa svega naprijed iznijetog shodno čl. 374 ZKP-a odlučeno je kao u izreci presude.



                         **OSNOVNI SUD U KOLAŠINU,**

                                 Dana, 05.10.2011. godine. 
Zapisničar,                                                           S U D
I J A,
Vrhovac Nada                                                    Mirjana
Čepić  
PRAVNA POUKA: Portiv ove presude dozvoljena je žalba Višem sudu – Bijelo
Polje i to u roku od 8 dana od dana prijema iste. Žalba se podnosi preko Ovog
suda. 