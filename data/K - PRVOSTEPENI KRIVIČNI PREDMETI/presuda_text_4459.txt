                                                                                            K.br. 69/11


U IME CRNE GORE 
             OSNOVNI SUD U KOLAŠINU, kao prvostepeni krivični, po sudiji
Mirjani Čepić, uz učešće zapisničara Vrhovac Nade, u krivičnom predmetu protiv
okrivljenog M. N. iz K., zbog krivičnog djela nasilje u porodici ili
porodičnoj zajednici iz čl. 220 st. 3 u vezi  st. 1 Krivičnog Zakonika,
postupajući po optužnom predlogu ODT – Kolašin Kt.br. 84/11 od 26.10.2011.
godine, nakon održanog glavnog javnog pretresa, u prisustvu okrivljenog,
zastupnika optužnog akta ODT – Kolašin Vojislava Grujića, I  oštećene, donio
je I javno objavio dana 23.11.2011. godine, sledeću –  
                                                        **P R E S U D U**

             OKRIVLJENI: 
             M. N. jmbg …, od oca B. I majke M. rodjene B., rodjen …. godine
u K., gdje je nastanjen…. , završio srednju školu, zaposlen u SO-e .,
neoženjen, otac petoro djece, državljanin Crne Gore, do sada osudjivan 
                                                             K r I v  j e 
             Zato što je : 
        Dana 4.09.2011. godine oko 0,2 časa u svojoj porodičnoj kući u Ul… u K., primjenom grubog nasilja narušio tjelesni I duševni integritet člana svoje porodice maloljetne kćerke M., starosti 17 godina, na način što joj je nakon kraće prepirke uputio riječi ,,kurvo, droljo, naslijedila si majku, izlazi iz kuće,, da bi je potom počupao za kosu I udarao otvorenim I zatvorenim šakama u predjelu glave I tijela nanijevši joj lake tjelesne povrede manifestovane u vidu crvenila kože prednje strane grudnog koša I lijevog ramena, kao I crvenila kože ličnog dijela glave,


čime je izvršio krivično djelo nasilje u porodici ili porodičnoj zajednici iz čl. 220 st. 3 u vezi st. 1 Krivičnog Zakonika.    Pa ga sud primjenom citirane zakonske odredbe I čl. 2, 4, 32, 36, 42, 45, 46  st. 1 tačka  4 Krivičnog Zakonika I čl. 229 I 374 ZKP-a  -



                                                             O  S U DJ U J
E 
             Na kaznu zatvora u trajanju od 3 /tri/ mjeseca koja se ima
izvršiti po pravosnažnosti presude.
             OBAVEZUJE SE okrivljeni da na ime troškova krivičnog postupka
uplati iznos od 60,50 €ura, te da naime sudskog paušala uplati iznos od 30,00
€ura, prednje u roku od 15 dana od dana pravosnažnosti presude, pod prijetnjom
prinudnog sudskog izvršenja na žiro račun br. 832-196-94 koji se vodi na ime
Osnovnog suda u Kolašinu. 
                                                             O b r a z l o ž
e nj e 
        ODT iz Kolašina svojim optužnim aktom Kt.br. 84/11 od 26.10.2011. godine stavio je na teret okrivljenom M. N. da je počinio krivično djelo nasilje u porodici ili porodičnoj zajednici iz čl. 220 st. 3 u vezi st. 1 Krivičnog Zakonika, na način, mjesto I vrijeme činjenično I pravno opisano izrekom presude. Pri podnijetom optužnom predlogu ODT Vojislav Grujić ostao je do okončanja glavnog pretresa predlažući u završnoj riječi da sud okrivljenog oglasi krivim I osudi po Zakonu.

        Okrivljeni je prisustvovao glavnom pretresu I u svojoj odbrani u bitnom naveo da ne priznaje izvršenje krivičnog djela, niti prihvata krivicu za isto, navodi da je njegova kćerka M. boravila sa drugaricom K. kod njega u porodičnoj kući, da su tu bile nekoliko dana prije kritičnog dogadjaja, te da ih je on puštao da izlaze, stim što su morale da mu se jave, a obzirom da je M. u junu ove godine napunila 17 godina I da je maloljetna. Te noći  okrivljeni je pošao da gleda utakmicu kod svog druga u komšiluku, a M. je sa drugaricom pošla u grad I javila se njegovoj majci. Pojasnio je da mu je majka žena u godinama, da je bolesna, da pije tablete, I te noći okrivljeni nije znao ni gdje mu je kćerka, kao ni gdje joj je drugarica. Obzirom da je K. iz P. okrivljeni se zabrinuo, zvao je kćerku nekoliko puta na telefon nijesu mu se javljale. Kući nijesu dolazile do dva sata poslije ponoći I kada su došle K. je ušla u kupatilo a M. je došla do njega na sprat. Okrivljeni ne spori da je kćerku tri puta ošamario I počupao za kosu, odnosno držao je za kosu, obzirom da je mahala rukama I zamahivala da ga udari.  Zbog prethodnog iskustva sa M.majkom rekao joj je da je krenula njenim stopama I da se sjutra spakuje I ide kući, obzirom da M. uči školu u P. kod majke.  U završnoj riječi okrivljeni je ostao pri navodima odbrane date u toku postupka, ističući da je smatrao da postupa pravilno, da nije želio da dijete prepusti ulici, te smatra da se u konkretnom slučaju ponio kao pravi roditelj, tim prije što su djeca povjerena njemu na čuvanje, te da se on o njima nakon odlaska supruge starao sam.

        U dokaznom postupku sud je saslušao mldb M. M. u prisustvu zakonskog zastupnika – majke Š. T., svjedokinju Ž. K., pročitao izvod iz KE izdat na ime okrivljenog od strane UP – Ispostave K. br. 193-245/11-1582/2, pročitao službenu zabilješku UP – Ispostave K. br. 19/2-051-10/938 od 5.09.2011.godine, izvršio uvid u izvještaj ljekara HMP – K. od 4.09.2011. godine, te pročitao nalaz I mišljenje vještaka medicinske struke B. dr B. od 24.10.2011.godine, pročitao izvod iz knjige rodjenih za M. M. od 7.11.2011. godine.

        Iz iskaza oštećene  mldb M. M. utvrdjuje se da je kritične noći, dakle, 4.09.2011. godine izašla sa drugaricom Kristinom I njenim bratom u D. ,,S.,,. Obzirom da se prethodno posvadjala sa ocem njega nije bilo čitavi dan, te je pitala babu da li može da izadje u grad I rekla joj je gdje će biti, baba je odobrila da ostanu do 0,2 sata. Vratila se sa drugaricom oko 0,2 sata poslije ponoći, K. je svratila u toalet, dok se oštećena popela na sprat.  Otac je tada ustao, počeo da galami na nju, pitao je gdje su bile, ona je odgovorila da su bile u D. ,,S.,, a potom je otac nekoliko puta ošamario svo vrijeme upućujući joj psovke, nazivajući je ,,kurvom,  droljom, da je naslijedila majku,, I govorio joj je da izadje iz kuće.  U medjuvremenu se I baba probudila I govorila da zove policiju, medjutim, oštećena to nije htjela do momenta kada je otac pred babom udario I odgurnuo tako da je glavom udarila od zid,u  kom trenutku je oštećena I njega odgurnula, okrivljeni pada na pod, obzirom da je bio pod dejstvom alkohola, baba je u medjuvremenu pozvala policiju I dala joj slušalicu da razgovara sa njima. Kada je policija došla, pošli su da daju izjavu u Stanicu I njen otac je insistirao da se oštećena alko testira što je policija I uradila, nije pronadjeno prisustvo alkohola u krvi, našta je okrivljeni odgovorio da mu je u tom slučaju još I milije. Pridružila se krivičnom gonjenju, dok imovinsko-pravni zahtjev nije istakla.  Dodala je da se fizičko maltretiranje od strane oca prema njoj nije prvi put desilo, već je otac I ranije maltretirao, tako da je ona praktično pobjegla kod majke. Dešavalo se da ju je nekoliko puta izbacio iz kuće na snijeg, pa je morala da prespava kod tetaka. Pojasnila je da je pesnicama okrivljeni udarao u predjelu grudnog koša. Ne spori činjenicu da ju je otac kritičnom prilikom zvao telefonom nekoliko puta, medjutim njoj je telefon bio u tašni, te nije čula zvono. Vidjela je da je otac zvao tek kad su krenuli u pravcu kuće. U završnoj riječi ostala je pri iskazu datom u toku dosadašnjeg postupka.

        Iz iskaza svjedokinje Ž. K. utvrdjeno je da je ista bila u društvu sa M., kada su se vratile iz grada svjedokinja je pošla u kupatilo dok se M. popela na sprat. Za vrijeme dok je bila u kupatilu čula je galamu, pa se nije pela na sprat, već je ostala u sobi koja se nalazila u prizemlju, te ništa od čitavog dogadjaja nije vidjela. Navela je da je tačno da su ona I M. pitale babu da li mogu da podju u grad I u D., što je baba dozvolila.

        Iz izvoda iz matične knjige rodjenih za M. M. utvrdjuje se da je oštećena rodjena 8.06.1994. godine, dakle da je maloljetna.

        Iz izvještaja ljekara HMP – K.  utvrdjuje se da je oštećena dovedena na pregled 4.09.2011. godine oko 3,22 časa, u pratnji policije zbog povreda koje je dobila od strane oca, navodi se da je uradjen labaratorijski pregled krvi, I ostali pregledi, te se konstatuje da postoji crvenilo kože prednjeg zida grudnog koša I lijevog ramena, kao I blago crvenilo kože lica I bolna osjetljivost na dodir u predjelu uha.

        Iz nalaza I mišljenja vještaka medicinske struke B. dr B. utvrdjeno je da su kod oštećene nastupile povrede prednje strane grudnog koša I lijevog ramena, koje su nastale djelovanjem zamahnute tupo tvrde sile ravne površine slabog inteziteta djelovanja koja je djelovala na tijelo povrijedjene od naprijed I više sa lijeve strane najmanje u dva navrata dovodeći do proširenosti I jače ispunjenosti krvnih sudova kože I crvenila kože, dok su dublje strukture tijela I ramena ostale nepovrijedjene. Ove povrede mogle su nastati djelovanjem zamahnute otvorene šake, ali I prilikom guranja, hvatanja ili povlačenja povrijedjene za pomenute djelove tijela. Povreda ličnog dijela glave u vidu crvenila kože nastala je na sličan način djelovanjem zamahnute tupo tvrde sile ravne površine slabog inteziteta djelovanja, koja je djelovala na glavu povrijedjene od naprijed u jednom navratu,  ali se ne može isključiti ni mogućnost nastanka ovakve povrede glave, udarom ličnim dijelom glave o kakvu tvrdu I ravnu podlogu, kao što je zid I slično.  Ove povrede nastale su kratko vrijeme jedna za drugom I predstavljaju I pojedinačno I u svom zbiru laku tjelesnu povredu.

        Iz službene zabilješke UP – Ispostave K. od 5.09.2011. godine utvrdjuje se da je ista sačinjena povodom privodjenja okrivljenog M. N. da je policija oko 2,30 časa dobila obaveštenje od strane dežurn. upućena u Ispostavu, radi podnošenja odgovarajuće prijave.

        Iz izvoda iz KE izdatog na ime okrivljenog utvrdjuje se da je isti do sada osudjivan presudom Opštinskog suda – K. K.br. 150/83 za krivično djelo iz čl. 185 st. 3 KZ SR CG kazna 2000,00 dinara, predsudom Osnovnog suda – K. K.br. 91/96 od 9.09.1996.godine za krivično djelo iz čl. 217 st. 1 KZ RCG šest mjeseci zatvora uslovno na dvije godine, presudom Osnovnog suda – K. K.br. 54/06 od 25.09.2006. godine za krivično djelo iz čl. 239 st. 1 KZ CG izrečena kazna 30 dana uslovno na jednu godinu, presudom Osnovnog suda – K. K.br. 115/07 od 16.10.2007.godine za krivično djelo iz čl. 220 st. 1 KZ  izrečena novčana kazna 200,00 €ura, zamijenjena kaznom zatvora u trajanju od 8 dana.

        Cijeneći sve izvedene dokaze kako pojedinačno tako I u njihovom medjusobnom odnosu sud je našao da su se u radnjama okrivljenog M. N. stekli svi elementi bića krivičnog djela nasilje u porodici ili porodičnoj zajednici iz čl. 220 st. 3 Krivičnog Zakonika. Naime, nesporno je da je okrivljeni dana 4.09.2011. godine oko 0,2 časa u svojoj porodičnoj kući u …u K., primjenom grubog nasilja narušio tjelesni I duševni integritet člana svoje porodice maloljetne kćerke M., starosti 17 godina, na način što joj je nakon kraće prepirke uputio riječi ,,kurvo, droljo, naslijedila si majku, izlazi iz kuće,, da bi je potom počupao za kosu I udarao otvorenim I zatvorenim šakama u predjelu glave I tijela nanijevši joj lake tjelesne povrede manifestovane u vidu crvenila kože prednje strane grudnog koša I lijevog ramena, kao I crvenila kože ličnog dijela glave.Ovakav zaključak suda proizilazi kako iz iskaza oštećene M. M. koja se decidno izjasnila u pogledu načina na koji je okrivljeni izvršio predmetno krivično djelo, tako I na osnovu izvještaja ljekara HMP, te nalaza I mišljenja vještaka medicinske struke koji se na nesumnjivo stručan način izjasnio o vrsti I težini tjelesnih povreda kod oštećene, te mehanizmu nastanka istih. Činjenica da je okrivljeni krivično djelo izvršio nad svojom mldb kćerkom utvrdjuje se iz izvoda iz matične knjige rodjenih za oštećenu,  koju činjenicu ne spori ni okrivljeni. Da je kritične večeri došlo do konflikta izmedju okrivljenog I oštećene posvjedočila je I Ž.K. koja je naglasila da je po povratku iz grada čula galamu na gornjem spratu, te da do dolaska policije nije izlazila iz sobe.  Posebno cijeneći odbranu okrivljenog sud je istu odbacio u dijelu u kojem okrivljeni tvrdi da je postupio kao pravi roditelj, te da nije želio da dijete prepusti ulici, a kao obrazloženje ovakvog ponašanja isti navodi iskustvo sa svojom bivšom ženom, M. majkom. Ovakva odbrana okrivljenog nije se mogla prihvatiti, jer je ista sračunata na izbjegavanje krivično pravne odgovornosti. Očigledno je da je u konkretnom slučaju okrivljeni postupao umišljajno jer je kod njega postojala svijest da nasilje vrši prema članu svoje porodice – svojoj kćerki, koja je ujedno I maloljetna.

        Opredjeljujući se za krivičnu sankciju sud je cijenio sve okolnosti od značaja za individualizaciju iste, a tiču se ličnosti okrivljenog I djela stavljenog mu na teret, pa je od olakšavajućih okolnosti na njegovoj strani našao da je isti otac petoro djece, činjenicu da je do sada osudjivan za isto krivično djelo, sud je uzeo kao otežavajuću, jer isto ukazuje na sklonost ka vršenju ovakvih krivičnih djela. Pri činjenici da je za ovo krivično djelo predvidjena kazna zatvora od jedne do pet godina, a obzirom da je okrivljeni otac petoro djece, loših materijalnih prilika sud je postupajući shodno čl. 46 st. 1 tačka 4  Krivičnog Zakonika krivičnu sankciju ublažio I osudio okrivljenog na kaznu zatvora u trajanju od tri mjeseca. Ovakva vrsta krivične sankcije po mišljenju suda primjerana je ličnosti počinioca I težini pričinjenog djela, te je mišljenja da će se istom postići svrha kažnjavanja predvidjena čl. 32 Krivičnog Zakonika.

        Kako je okrivljeni oglašen krivim to ga je sud shodno čl. 229 u vezi čl. 226 ZKP-a obavezao na plaćanje troškova krivičnog postupka u iznosu od 60,50 €ura, a koji se odnose na naknadu za dati nalaz I mišljenje vještaku medicinske struke B. dr B., te obavezao na plaćanje sudskog paušala u iznosu od 30,00 €, koji je srazmjeran dužini trajanja postupka I imovinskim prilikama okrivljenog.  
        Sa svega naprijed iznijetog odlučeno je kao u izreci presude shodno čl. 374 ZKP-a.

                                            **OSNOVNI SUD U KOLAŠINU,**

                                                   Dana, 23.11.2011.
godine. 
Zapisničar,
S U D I J A,
Vrhovac Nada
Mirjana Čepić  
PRAVNA POUKA: Protiv ove presude dozvoljena je žalba Višem sudu – Bijelo
Polje I to u roku od 8 dana od dana prijema iste. Žalba se podnosi preko Ovog
suda. 