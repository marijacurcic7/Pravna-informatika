
K.br. 70/11 
                                                 U IME CRNE GORE 
             OSNOVNI SUD U KOLAŠINU, kao prvostepeni krivični, po sudiji
Mirjani Čepić, uz učešće zapisničara Vrhovac Nade, u krivičnom predmetu protiv
okrivljene A.M. iz K., zbog krivičnog djela zloupotreba položaja u privrednom
poslovanju iz čl. 272 st. 2 u vezi st. 1 Krivičnog Zakonika, postupajući po
optužnom predlogu ODT – Kolašin, Kt.br. 81/11 od 8.11.2011.godine, nakon
održanog glavnog javnog pretresa, u prisustvu zastupnika optužnog predloga ODT
Vojislava Grujića, okrivljene i ovlašćenog predstavnika oštećene Pošte CG,
donio je I javno objavio dana 5.12.2011. godine –  
                                            **P R E S U D U**

             OKRIVLJENA: 
             A.M. jmbg …, od oca M. I majke D. rodjene V., rodjena ….godine
u K., selo V., gdje je I nastanjena M. – Opština K. udata, majka jednog
djeteta, Crnogorka, državljanka Crne Gore, završila srednju školu, zaposlena,
lošeg imovnog stanja, govori crnogorskim jezikom, do sada neosudjivana 
                                                 K r i v a  j e 
             Zato što je:
            U periodu od 27.07.2010.godine do 6.07.2011. godine u K. kao direktor DOO…,, u namjeri da sebi pribavi protivpravnu imovinsku korist, prisvojila novac, vlasništvo P. Crne Gore, koji joj je povjeren u rad, po osnovu Ugovora o uslužnom franšizingu za P. – M., u iznosu od 6.783,66 €ura,  

čime je izvršila krivično djelo zloupotreba položaja u privrednom poslovanju iz čl. 272 st. 2 u vezi st. 1 Krivičnog Zakonika.    Pa joj sud primjenom citiranje zakonske odredbe I čl. 2, 4, 32, 42, 52, 53, 54 Krivičnog Zakonika I čl. 229 I 374 ZKP-a , **I z r I č e –**

                                        **USLOVNU OSUDU**



             Kojom okrivljenoj utvrdjuje kaznu zatvora u trajanju od 6
/šest/ mjeseci I istovremeno odredjuje da se ista neće izvršiti ukoliko
okrivljena u roku od 2 /dvije/ godine ne počini novo krivično djelo. 
             OBAVEZUJE SE okrivljena da na ime  troškova krivičnog postupka
uplati iznos od 104,50 €ura, te da na ime sudskog paušala uplati iznos od
30,00 €ura, prednje u roku od 15 dana od dana pravosnažnosti presude, pod
prijetnjom prinudnog sudskog izvršenja na žiro račun br. 832-196-94 koji se
vodi na ime Osnovnog suda – Kolašin. 
                                                 O b r a z l o ž e nj e 
        ODT iz Kolašina svojim optužnim aktom Kt.br. 81/11 od 8.11.2011. godine stavio je na teret okrivljenoj A. M. da je počinila krivično djelo zloupotreba položaja u privrednom poslovanju iz čl. 272 st. 2 u vezi st. 1 Krivičnog Zakonika, na način, mjesto I vrijeme činjenično I pravno opisano izrekom presude. Pri podnijetom optužnom predlogu ODT – Kolašin ostao je do okončanja glavnog pretresa, predlažući u završnoj riječi da sud okrivljenu oglasi krivim I osudi po Zakonu.

        Okrivljena je prisustvovala glavnom pretresu, svoju odbranu dala u prisustvu branioca adv. N. V., gdje je u cjelosti priznala izvršenje krivičnog djela I prihatila krivicu za isto, ističući da su tačni navodi optužbe da je u periodu od 27.07.2010.godine do 6.07.2011. godine u K. kao direktor DOO…,, u namjeri da sebi pribavi protivpravnu imovinsku korist, prisvojila novac, vlasništvo P. Crne Gore, koji joj je povjeren u rad, po osnovu Ugovora o uslužnom franšizingu za P. – M., u iznosu od 6.783,66 €ura. U završnoj riječi branilac okrivljene istakla je da predlaže sudu da okrivljenoj izrekne uslovnu osudu, obzirom da je riječ o do sada neosudjivanoj osobi, majci jednog djeteta, koja je obeštetila oštećeno preduzeće u cjelosti I izrazila kajanje zbog pričinjenog djela. Okrivljena je u završnoj riječi ostala pri datom priznanju I prihvatila u cjelosti odbranu svog branioca.

        Obzirom na činjenicu da  je okrivljena  u svojoj odbrani dala potpuno priznanje, sud je uz saglasnost stranaka donio rješenje da se u dokaznom postupku ne izvode dokazi predloženi optužnim aktom ODT-a izuzev onih od kojih zavisi vrsta I težina krivične sankcije prednje shodno čl. 340 ZKP-a.

        U dokaznom postupku sud je izveo dokaz saslušanjem ovlašćenog predstavnika P.Crne Gore, te pročitao izvod iz KE izdat od strane UP – I. K. br. 19/3-245/11-1647/2 od 17.11.2011 godine.

        Iz iskaza ovlašćenog predstavnika oštećene P. Crne Gore utvrdjuje se da se oštećena nije pridružila krivičnom gonjenju protiv okrivljene, niti pak istakla imovinsko-pravni zahtjev, a ovo sa razloga što je okrivljena priznala izvršenje krivičnog djela I u cjelosti obeštetila oštećeno preduzeće.

        Iz izvoda iz KE izdatog na ime okrivljene utvrdjuje se da okrivljena do sada nije osudjivana.

        U toku postupka nesumnjivo je dokazano da je okrivljena A. M. svojim radnjama ostvarila sve bitne elemente bića krivičnog djela nesavjestan rad u privrednom poslovanju iz čl. 272 st. 2 u vezi st. 1 Krivičnog Zakonika. Nesporno je da je okrivljena u periodu od 27.07.2010.godine do 6.07.2011. godine u K. kao direktor DOO …, u namjeri da sebi pribavi protivpravnu imovinsku korist, prisvojila novac, vlasništvo P. Crne Gore, koji joj je povjeren u rad, po osnovu Ugovora o uslužnom franšizingu za Poštu 81217 – M., u iznosu od 6.783,66 €ura. Ovakav zaključak proizilazi iz potpunog priznanja okrivljene, u koje priznanje sud nije imao razloga da posumnja, sa razloga što je njena odbrana u saglasnosti sa navodima optužbe, a samim tim I zbog činjenice da je okrivljena u cjelosti obeštetila oštećeno preduzeće.  
        Opredjeljujući se za krivičnu sankciju sud je na strani okrivljene cijenio sve okolnosti od značaja za individualizaciju iste, a tiču se ličnosti okrivljene I djela stavljenog joj na teret, pa je od olakšavajućih okolnosti na njenoj strani našao da je riječ o porodičnoj ženi, majci jednog djeteta, da je ista priznala izvršenje krivičnog djela, da do sada nije osudjivana, dok otežavajućih okolnosti nije bilo. Kako je za ovo krivično djelo previdjena kazna zatvora od šest mjeseci do pet godina, sud je okrivljenoj izrekao uslovnu osudu I utvrdio kaznu zatvora u trajanju od šest mjeseci koju je uslovio na period od dvije godine, koja sankcija je po mišljenju suda primjerena težini krivičnog djela I ličnosti počinioca, te je mišljenja da će se istom ostvariti svrha kažnjavanja.

        Kako je okrivljena oglašena krivom to je sud obavezao na plaćanje troškova krivičnog postupka u iznosu od 104,50 €ura, koji se odnose na naknadu za dati nalaz I mišljenje vještaku finansijske struke R. P., te obavezao na plaćanje sudskog paušala u iznosu od 30,00 €ura, prednje shodno čl. 229 u vezi čl. 226 ZKP-a.  
        Sa svega naprijed iznijetog odlučeno je kao u izreci presude shodno čl. 374 ZKP-a

                                            **OSNOVNI SUD U KOLAŠINU,**

                                                  Dana, 5.12.2011. godine.
Zapisničar,
S U D I J A,
Vrhovac Nada s.r.
Mirjana Čepić s.r. 
PRAVNA POUKA: Protiv ove presude dozvoljena je žalba Višem sudu – Bijelo
Polje I to u roku od 8 dana, od dana prijema iste. Žalba se podnosi preko Ovog
suda. 