                                                                                            **K.br. 51/11**



                                  **U IME CRNE GORE**


        **OSNOVNI SUD U KOLAŠINU** , kao prvostepeni krivični, po sudiji Mirjani Čepić,  uz učešće zapisničara Vrhovac Nade, u krivičnom predmetu protiv okrivljenog M. N. iz K., zbog krivičnog djela falsifikovanje isprave iz čl. 412 st.2 u vezi st. 1 Krivičnog Zakonika, postupajući po optužnom aktu ODT – Kolašin Kt.br. 10/11 od 12.07.2011.godine, nakon održanog glavnog javnog pretresa, u prisustvu zastupnika optužnog akta ODT Vojislava Grujića, okrivljenog, donio je I javno objavio dana 21.09.2011. godine –


                                                        **P R E S U D U**


        **OKRIVLJENI:**

      **M. N.** ,  jmbg…, od oca R. I majke D. rodjene B., rodjen ….godine u K., gdje je I nastanjen Ul. … , Crnogorac, državljanin Crne Gore, govori crnogorskim jezikom, nezaposlen, lošeg imovnog stanja, do sada osudjivan presudom Osnovnog suda u K. K.br. 46/06 od 30.10.2006.godine, za krivično djelo iz čl. 324 st. 1 KZ CG, izrečena kazna šest mjeseci zatvora uslovno za jednu godinu, presudom Osnovnog suda u K., K.br. 161/07 od 20.02.2008.godine za krivično djelo iz čl. 253 st. 1 KZ CG izrečena kazna 300,00 €ura,


                                                        **K r i v   j e**

        Zato što je:

      Dana 22.10.2010.godine u K. lažnu javnu ispravu upotrijebio kao pravu, na način što je na svoje neregistrovano putničko vozilo marke ,,L. 1,7,, br. šasije… stavio registarske tablice … koje potiču od drugog neregistrovanog putničkog vozila marke ,,L. 1,7,, broj šasije … vlasništvo M. I.iz K., a zatim ovo vozilo koristio za vožnju I tako sačinjenu lažnu javnu ispravu upotrijebio kao pravu prilikom kontrole saobraćaja u Ul. M. od strane ovlašćenih policajaca UP – I. K.,


čime je izvršio krivično djelo falsifikovanje isprave iz čl. 412 st. 2 u vezi st. 1 Krivičnog Zakonika.  Pa ga sud primjenom čl. 4, 32, 36, 42, 46 st. 1 tačka 5 Krivičnog Zakonika I čl. 229 I 374 ZKP-a –

                                        **O S U D J U J E**

    Na kaznu zatvora u trajanju od 2 /dva/ mjeseca koja se ima izvršiti po pravosnažnosti presude.

  **OBAVEZUJE SE** optuženi da na ime sudskog paušala uplati iznos od 30,00 €ura u roku od 15 dana od dana pravosnažnosti presude pod prijetnjom prinudnog sudskog izvršenaj na žiro račun br. 832-196-94 koji se vodi na ime Osnovnog suda – Kolašin.

                                        **O b r a z l o ž e nj e**

    ODT iz Kolašina svojim optužnim aktom Kt.br. 10/11 od 12.07.2011.godine stavio je na teret okrivljenom M. N. da je počinio krivično djelo falsifikovanje isprave iz čl. 412 st. 2 u vezi st. 1 Krivičnog Zakonika, na način, mjesto I vrijeme činjenično I pravno opisano izrekom presude. Pri podnijetom optužnom aktu ostao je do okončanja glavnog pretresa predlažući u završnoj riječi da sud okrivljenog oglasi krivim I osudi po Zakonu na kaznu zatvora u trajanju od 2 /dva/ mjeseca.

    **OKRIVLJENI JE** prisustvovao glavnom pretresu I u svojoj odbrani u cjelosti priznao izvršenje krivičnog djela I prihvatio krivicu za isto, navodeći da je tačno da je dana   22.10.2010.godine u K. lažnu javnu ispravu upotrijebio kao pravu, na način što je na svoje neregistrovano putničko vozilo marke ,,L. 1,7,, br. šasije …, stavio registarske tablice… koje potiču od drugog neregistrovanog putničkog vozila marke ,,L.1,7,, broj šasije … vlasništvo M. I.iz K., a zatim ovo vozilo koristio za vožnju I tako sačinjenu lažnu javnu ispravu upotrijebio kao pravu prilikom kontrole saobraćaja u Ul. M. od strane ovlašćenih policajaca UP – I. K..

    Obzirom na činjenicu da je okrivljeni bezuslovno priznao izvršenje krivičnog djela, da sud nije imao razloga da posumnja u istinitost njegovog kazivanja shodno čl. 458 st. 2 ZKP-a, sud je donio rješenje da se u dokaznom postupku, a uz saglasnost stranaka ne izvode dokazi predloženi optužnim aktom ODT izuzev onih od kojih zavisi vrsta I težina krivične sankcije, pa je u dokaznom postupku pročitao izvod iz KE izdat na ime okrivljenog iz koga je utvrdjeno da je isti do sada osudjivan I to presudom Osnovnog suda – K. K.br. 161/07 od 20.02.2008.godine za krivično djelo iz čl. 253 st. 1 KZ izrečena mu je novčana kazna u iznosu od 300,00 €ura I presudom Osnovnog suda u K. K.br. 46/06 od 30.10.2006. godine za krivično djelo iz čl. 324 st. 1 KZ izrečena kazna zatvora u trajanju od 6 /šest/ mjeseci uslovno na jednu godinu.

    U toku postupka nesumnjivo je utvrdjeno da je okrivljeni počinio krivično djelo falsifikovanje isprave iz čl. 412  st. 2 u vezi st. 1 KZ, na način, mjesto I vrijeme činjenično opisano izrekom presude,  I detaljno opisano kroz odbranu okrivljenog koja je saglasna navodima optužnog akta, te samim tim od strane suda prihvaćena kao potpuna I istinita.

    Opredjeljujući se za krivičnu sankciju kod okrivljenog sud je cijenio sve okolnosti od značaja za individualizaciju iste, a tiču se ličnosti okrivljenog I djela stavljenog mu na teret, pa je od olakšavajućih okolnosti na strani okrivljenog našao da je isti priznao izvršenje krivičnog djela I prihvatio krivicu za isto, dok činjenicu da je do sada osudjivan sud nije prihvatio kao otežavajuću sa razloga što je riječ o drugoj vrsti krivičnih djela. Obzirom da je za ovo krivično djelo predvidjena kazna zatvora od tri mjeseca do pet godina sud je primjenom čl. 46 KZ CG istu ublažio, a imajući u vidu činjenicu da je okrivljeni priznao izvršenje krivičnog djela, pa je okrivljenog osudio na kaznu zatvora u trajanju od 2 /dva/ mjeseca koja je adekvatna težini učinjenog djela I stepenu krivice optuženog, te da će se istom postići svrha kažnjavanja iz čl. 32 Krivičnog Zakonika.

    Optuženi je shodno čl. 229 ZKP-a obavezan da plati sudski paušal u iznosu od 30,00 €ura koji je odmjeren obzirom na imovinske prilike optuženog, te trajanje I složenost postupka.

    Sa svega naprijed iznijetog, a shodno čl. 374 ZKP-a odlučeno je kao u izreci presude.

                                                    **OSNOVNI SUD U KOLAŠINU,**

                                                    Dana,
21.09.2011.godine. 


Zapisničar,                                                            S U D
I J A,
Vrhovac Nada     s.r.                                               Mirjana
Čepić s.r. 