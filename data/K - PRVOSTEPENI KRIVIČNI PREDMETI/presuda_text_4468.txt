
K.80/10 
U IME CRNE GORE 
             OSNOVNI SUD U KOLAŠINU, kao pvostepeni krivični po sudiji
Mirjani Čepić kao sudiji pojedincu uz učešće zapisničara Vrhovac Nade, u
krivičnom predmetu protiv okrivljenih Dj. A. i H. G. oba iz P., zbog krivičnog
djela napad na službeno lice u vršenju službene dužnosti iz čl. 376 st. 3 u
vezi st. 2 i 1 Krivičnog Zakonika,  postupajući po optužnici ODT – Kolašin
Kt.br. 35/10 od 9.06.2010.godine, nakon održanog glavnog javnog pretresa, u
prisustvu zastupnika optužnog akta ODT Vojislava Grujića, okrivljenog Dj. A.,
odsustvu uredno pozvanog okrivljenog H. G. I prisustvu oštećenih V. R. I B.
S., donio je I javno objavio dana 04.10.2011. godine – 
                                                 P R E S U D U 
             OKRIVLJENI: 

DJ. A., jmb… od oca M. I majke V., rodjene P., rodjen …. godine na C., nastanjen u P., državljanin Crne Gore, po zanimanju biografičar, razveden, otac dvoje maloljetne djece, Crnogorac, nezaposlen, govori srpskim jezikom, crnogorski jezik razumije, do sada osudjivan,
H. G. jmb…., od oca P. I majke B. rodjene B., rodjen ….godine u Z., nastanjen u P., državljanin Crne Gore, po zanimanju elektroinstalater, završio srednju školu, srednjeg imovnog stanja, do sada osudjivan,

                                                 K R I V I   S U 
             Zato što su: 
             Dana 14.04.2010.godine u mj. M. M. – Opština K., napali
službena lica policajce UP – Ispostave K., V. R. I B. S. u vršenju poslova
javne bezbijednosti, na način što su prilikom kontrole putničkog vozila marke
F.reg. br. PG…, kojim je upravljao okrivljeni H. G., iste napali I to tako što
je okrivljeni Dj. uhvatio oštećenog V. rukama za službenu uniforu u predjelu
grudi da bi kada im je prišao oštećeni B., okrivljeni Dj. ga udario otvorenom
šakom u predjelu glave, govoreći im ,,pobiću Vam familiju, razbiću Vam pola
glave,, da bi tada iz vozila izašao okrivljeni H. G. upućujući oštećenima
riječi ,, srešćemo se pičke jedne,, nakon čega je udario oštećenog V. u
predjelu lijeve noge, kojom prilikom su oštećeni zadobili lake tjelesne
povrede I to: oštećeni B. S. povredu u vidu nagnječine kože desne strane
ličnog dijela glave, I u predjelu korijena nosne piramide, a oštećeni V. R.
povredu u vidu oguljotine potkoljenice lijeve noge  

Čime su izvršili krivično djelo napad na službeno lice u vršenju službene dužnsoti iz čl. 376 st. 3 u vezi st. 2 I 1 Krivičnog Zakonika.

             Pa ih sud primjenom citirane zakonske odredbe I čl. 2, 4, 32,
36, 42, 51  Krivičnog Zakonika I čl. 229 I 374 ZKP-a,   
O S U DJ U J E 
             Na kaznu zatvora u trajanju od po 6 /šest/ mjeseci u koju se
ima uračunati vrijeme koje su okrivljeni proveli u pritvoru od
14.04.2010.godine, do 11.05.2010. godine. 
             OBAVEZUJU SE okrivljeni da na ime troškova krivičnog postupka
solidarno uplate iznos od 77,00 €, te da na ime sudskog paušala uplate iznos
od po 50,00 €, prednje u roku od 15 dana od dana pravosnažnosti presude, pod
prijetnjom prinudnog sudskog izvršenja na žiro račun br. 832-196-94 koji se
vodi na ime Osnovnog suda – Kolašin. 
O b r a z l o ž e nj e 
        ODT – Kolašin svojim optužnim aktom Kt.br. 35/10 od 9.06.2010.godine stavio je na teret okrivljenima Dj. A. I H. G. da su počinili krivično djelo napad na službeno lice u vršenju službene dužnosti iz čl. 376 st. 3 u vezi st. 2  I 1 Krivičnog Zakonika, na način, mjesto I vrijeme činjenično I pravno opisano izrekom presude. Pri podnijetom optužnom aktu ODT Vojislav Grujić ostao je do okončanja glavnog pretresa precizirajući činjenični opis krivičnog djela u završnoj riječi, te konačno predlažući da sud okrivljene oglasi krivim te da ih za predmetno krivično djelo osudi na kazne zatvora od po šest mjeseci.

        Okrivljeni Dj. A. prisustvovao je glavnom pretresu gdje je u bitnom naveo da ne priznaje izvršenje krivičnog djela niti prihvata krivicu za isto, te da ostaje pri navodima odbrane date u toku istražnog postupka od 16.04.2010.godine, gdje je naveo da je dan prije spornog dogadjaja pošao sa H. kod njegovih rodjaka koji žive u G. M., da su im u medjuvremenu kola ostala u kvaru, pa su prespavali u kolima.  Nakon te noći pošli su kod H. rodjaka pješke, gdje su popili kafu I rakiju da bi se nakon toga vratili na mjesto gdje su ostavili vozilo, ispostavilo se da je vozilo ostalo bez goriva pa su on I H. pošli do magistrale I svratili u kafanu ,,P.. U kafani su pitali konobara da im nabavi gorivo što je ovaj I uradio.  Nakon dva sata donio je gorivo, da bi okrivljeni pošao do vozila natočio gorivo I vozilo dovezao do kafane gdje su sjedjeli još neko vrijeme. Svo vrijeme konzumirali su alkohol I već su bili u pripitom stanju, te su se u M.. M. zaustavili u jednoj prodavnici da kupe cigare I dvije limenke piva.  Obzirom da je G. u neposrednoj blizini primijetio kafanu rekao je da udju u istu I popiju po pivo, što su I uradili. U kafani sen ijesu zadržali praktično više od dva minuta, jer je neka plava žena za koju okrivljeni misli da je gazdarica počela da prigovara da su došli tu da piju pivo, pa su odmah ustali, pri izlasku G. joj je uputio neke riječi, nakon čega je ona izjavila da će zvati policiju.  Nakon toga okrivljeni su sjeli u kola I uputili se ka P., gdje ih je nakon nekih par kilometara zaustavila patrola policije na proširenju I rekli im da su ih zaustavili zbog prijave gazdarice kafane. Obzirom da je H. upravljao vozilom istog su izveli iz vozila I od njega tražili dokumentaciju. Isti je kod sebe imao saobraćajnu dozvolu I nakon toga G. su stavili u službeno vozilo, a Dj. rekli da ostane u G.vozilu I da ih sačeka. Zajedno sa H. pošli su nekih 10-tak minuta u pravcu P., da bi nakon toga H. ostao u njihovom vozilu a policajci su prišli Dj. I rekli mu da izadje. Jedan od policajaca ga je pri izlasku iz vozila povukao za ruku, te je Dj. u tom trenutku mahinalno povukao ruku, da bi tada policajci reagovali na način što su obojica okrivljenog bacili na haumu, stavili mu polugu, nakon toga I sredstva za vezivanje I oborili ga ispred auta. Nakon toga jedan od policajaca mu stavlja koljeno na ledja, okrivljeni pokušava da ustane ali ne uspijeva, nakon čega ga policija udara šakama I nogama po glavi I tijelu, dok mu je jedan od policajaca stavio čizmu na glavu. Kada je to vidio H. je izašao iz vozila upućujući policajcima riječi ,, da ne udaraju Dj.,, nakon čega policajci odlaze ka G. stavljaju mu lisice na ruke , obaraju ga I počinju da ga udaraju nogama I šakama u predjelu tijela. Kada je vidio šta rade G. Dj. je reaogovao na način što je uputio riječi policajcima da G. ne tuku jer nema potrebe, da bi policajci opet došli do njega I počeli da ga udaraju šakama I nogama u predjelu tijela. Nekih 40 minuta policija je naizmjeničko udarala okrivljenog Dj. I H..  Tada se nekim vozilom zaustavio čovjek u crnoj trenerci I patikama I tada su policajci prestali da ih tuku. Iz vozila je izašla jedna djevojka, zbog čega je okrivljeni Dj. reagovao na način što je rekao policiji da djevojku maknu od njih, da ih ne gleda u takvom stanju, a tada je na lice mjesta došla I još jedna patrola.  Nakon ovoga okrivljenog Dj. I H. policija privodi u Stanicu.   Dok su ih prebacivali vozilom do K. jedan od policajaca ga je nekoliko puta udario dlanom u predjelu brade. Opo privodjenju u Stanicu policije niko ih više nije dirao I svi su se korektno ponašali. Naveo je da ni on ni H. nijesu pružali nikakav otpor policiji, niti su udarali bilo koga od policajaca, niti ih pak držali za uniformu. U završnoj riječi okrivljeni Dj. je ostao pri navodima odbrane datim u toku postupka,a ocjenu svoje krivično pravne odgovornosti prepustio je na odluku sudu.

        Obzirom na činjenicu da je okrivljeni H. G. uredno pozvan, jer je bio prisutan na prethodnom pretresu dana  16.09.2011. godine sud je shodno čl.  457 donio rješenje da se pretres održi u odsustvu uredno pozvanog H. sa razloga što je riječ o skraćenom postupku, što je isti saslušan u prethodnom postupku, te njegovo prisustvo nije bilo neophodno. Na glavnom pretresu pročitana je odbrana okrivljenog H. G. data pred istražnim sudijom od 16.04.2010.godine, gdje je okrivljeni u bitnom istakao da su on I Dj. dan prije kritičnog dogadjaja pošli u G. M. kod njegovih rodjaka, da su im se na lokalnom putu kola pokvarila I stala, da su on I okrivljeni .Dj. prespavali u vozilu, a ujutro pošli kod rodjaka koji su krenuli da im pomognu oko kola. Tada su konstatovali da su kola ostala bez goriva, pa su se on I Dj. pješke uputili ka kafani ,,P.,,. Tamo su popili nekoliko tura pića, a konobar u toj kafani im je obezbijedio 5 l goriva, što su okrivljeni platili, da bi nakon toga Dj. pošao da gorivo sipa u vozilo sa vozilo došao u kafanu P.. U kafani su boravili nekih 3 sata I sve vrijeme boravka su konzumirali alkohol. Nakon toga vozilom su pošli do M... M., gdje su se zaustavili na platou ispred I u prodavnici uzeli dvije limenke piva. Sa tim limenkama ušli su u kafanu pored prodavnice kako bi iste popili. Tu je bila prisutna gazdarica, koja je počela odmah nešto da dobacuje, zbog čega su se bez ikakve svadje okrivljeni udaljili iz lokala, s tim što je gazdarica rekla da će zvati policiju.  Nijesu prošli ni kilometar puta kada ih je zaustavila policija rekavši im da izadju iz vozila, okrivljeni H. je to učinio I istog su sjeli u službeno vozilo. Tražili su mu dokumenta, no pošto su policajci imali obavezu da idu na neki uvidjaj, okrivljeni je pošao sa njima na lice mjesta do M., dok je Dj. ostao u njegovom vozilu čekajući da se vrati. Tamo su se zadržali nekih 40 minuta, a Dj. je svo vrijeme bio u vozilu. Tada policija izlazi iz vozila dolazi do Dj. I nešto priča sa njim, a kada je Dj. izašao iz vozila jedan policajac ga je uhvatio za ruku kada se on instiktivno istrgao. Da bi u sledećem trenutku oba policajca Dj. stavili ruke na ledja, prislonili ga uz vozilo I stavili mu lisice na ruke. Nakon tog Dj. obaraju na tlo, I počinju da ga udaraju nogama I koljenima. Kada je to primijetio H. je izašao iz vozila I rekao policajcima da ne treba da tuku Dj. jer on nije kriv, kada su čuli njegove riječi uputili su se u pravcu okrivljenog I stavljajući mu sredstva za vezivanje na ruke, obaraju ga na tlo I obojica udaraju nogama u predjelu tijela upućujući mu riječi: ,,odje ste došli da se kurčite,,. Pošto je Dj. primijetio da policija udara njega obraća se policiji da ne tuku H., kada se policajci ponovo vraćaju do Dj. I opet nastavljauju da ga udaraju, da bi okrivljeni H. ponovo reagovao govoreći da ne treba da ga udaraju zbog čega se policajci vraćaju do okrivljenog H. I ponovo nogama nastavljaju da ga udaraju. Navodi da se policiji nije suprostavljao, da nije pružao otpor, niti bilo koga držao za uniformu. Sva ova konfliktna situacija po njegovoj procjeni trajala je nekih 40 min. Tada se na proširenju pojavio jedan momak I djelovka, koji su izašli iz kola, zbog čega reaguje Dj. tražeći da se ista vrati u vozilo, kako ih policija ne bi ponižavala pred tom djevojkom. U medjuvremenu je došla još jedna patrola I nakon toga su prevezeni u prostorije Ispostave – K..

        U dokaznom postupku sud je saslušao oštećenog B. S., V. R., pročitao sl. zabilješku UP – Ispostave K. br. 05/10/54 od 14.04.2010.godine,  izvještaj D. zdravlja od 14.04.2010. godine naime V. R., izvještaj ljekara specijaliste Doma zdravlja K. od 14.04.2010.godine na ime B. S.a,nalaz I mišljenje vještaka medicinske struke B. dr.B. pročitao iskaze svedoka S. G. I S. Z., te foto elaborat sačinjen od strane UP – Ispostave K. br. 19/3-40 od 14.04.2010 godine,  te izvršio uvide u izvode  iz KE izdate na ime okrivljenih.

        Iz iskaza oštećenog B. S. utvrdjuje se da isti ostaje pri navodima datim u toku istražnog postupka od 30.04.2010.godine, gdje u bitnom navodi da je zajedno sa kolegom V. vršio kontrolu saobraćaja na magistralnom pravcu K.– P., da je od dežurne službe Ispostave – K. dobio obaveštenje da podju u mj. P. gdje se dogodila saobraćajna nezgoda, te da je došlo do narušavanjas javnog reda I mira u kafani M. M. vlasništvo S. Z.. Kada su pošli u pravcu P. primijetili su manji zastoj jer je jedan momak gurao kola, pa kada su prišli rekli su im da stanu na proširenju, kada su konstatovani da su I vozač I suvozač u alkoholisanom stanju. Obzirom da su morali obaviti uvjdaj u mj. P. sa njima je pošao H. G. vozač vozila ,, F.,, dok je na licu mjesta ostao Dj. A.. U medjuvremenu ih je H. obavijestio da mu se saob. dozvola nalazi u vozilu, I da će je dati Dj.. Provjerom su došli do podataka da je Dj. do sada osudjivan, I da je riječ o licu pod pojačanim nadzorom.  Kada su došli na lice mjesta V. je prišao Dj. da bi uzeo saobraćajnu dozvolu, kada je Dj. počeo da negoduje, tada mu V. naredjuje da izadje iz vozila da se okrene licem prema kolima kako bi izvršili pretres.  Dj. je to I uradio, ali je u sledećem trenutku ponovo udarao rukama po kolima , galamio okrenuo se u pravcu V. I uhvatio ga rukama za uniformu u predjelu grudi. Na njegovo upozorenje da prekine Dj. pušta V., a zatim oštećenom B. zadaje udarac otvorenom šakom u predjelu glave. Nakon toga  oštećeni I V. uspijevaju da savladaju otpor Dj., stavljaju mu polugu I sredstva za vezivanje I obaraju ga na zemlju.  Za svo to vrijeme Dj. je upućivao psovke I njemu I kolegi psovao im majku prijetio da će im razbiti pola glave. U tom trenutku iz vozila izlazi H. G.koji je prilazeći uspio da nogom u predjelu koljena udari V. da bi nakon toga I njegov otpor bio savladan I stavljena mu sredstva za vezivanje, za svo to vrijeme I H. G. upućuje oštećenom prijetnje. Svo vrijeme konfliktne situacije ni oštećeni B. ni V. nijesu upotrebljavali službenu palicu , niti udarali okrivljene. Čitav ovaj dogadjaj pratio je jedan momak iz M. koji može da posvjedoči o ovom dogadjaju. U završnoj riječi pridružio  se krivičnom gonjenju protiv okrivljenih, dok imovinsko-pravni zahtjev nije istakao.

        Oštećeni V. R. u svom iskazu ostao je pri navodima datim u toku istražnog postupka od 30.04.2010.godine, gdje u bitnom navodi isto što I svjedok B. S.. U završnoj riječi pridružio se krivičnom gonjenju, dok imovinsko-pravni zahtjev nije istakao.

        Iz iskaza svjedoka S. G.  datog pred istražnim sudijom od 30.04.2010. godine utvrdjeno je da se isti kreetao svojim vozilom iz pravca P. u pravcu M., sa njim u vozilu bila je njegova supruga. U mj. M. M.  primijetio je da se neki njemu nepoznati momci svadjaju sa patrolom policije iz K., pa se parkirao na proširenje da vidi o čemu se radi. U trenutku kada je zaustavio vozilo vidio je kako jedan mršavi momak za kojeg je kasnije saznao da se preziva Dj., udara pesnicom u predjelu glave policajca B., da psuje I prijeti policajcima u smislu da će ih ubiti,  I uporno ih psujući. U tom trenutku iz vozila izlazi I drugo lice za koga je saznao da se preziva H., kreće u pravcu policije I nogom u predjelu koljena udara policajca V..  Tada policija savladjuje njihov otpor, stavlja im lisice na ruke, svjedok tvrdi da tom prilikom policija nije udarala okrivljene, čak su bili previše korektni I tolerantni, naveo je da ova dva policajca poznaje iz vidjenja, jer je imao problema u saobraćaju, tako da sa istima nije ni u prijateljskim, niti srodničkim odnosima.

        Iz iskaza svjedokinje S. Z. date na zapisnik pred istražnim sudijom od 30.04.2010.godine,  utvrdjuje se da su kritičnom prilikom negdje oko 17,00 časova u njenu kafanu koju drži u mj. M. M. ušla njoj dva nepoznata momka, u vidno pijanom stanju, držeči u rukama po limenku piva. Sjeli su za sto I odmah počeli sa provokacijama govoreći im ružne riječi. Zbog njihovih provokacija I ponašanja svjedokinja je ustala I otjerala ih oba napolje, kada su se ova dvojica uputila ka kolima koja su se nalazila na parkintu, pa su pokušali da se vrate u kafanu. Kada je to primijetila svjedokinja je prišla visočijem momku, zavrnula mu ruku I izgurala ga iz objekta napolje. Potom su obojica ušla u kola I pošla put P..

        Iz sl. zabilješke UP – Ispostave K.  utvrdjuje se isto što I iz iskaza saslušanih svjedoka – oštećenih B. S. I V. R., a vezano za službeno postupanje vezano za konkretni dogadjaj.

        Iz foto elaborata UP – Ispostave K. od 14.04.2010. godine vidna su oštećena na uniformama V. R. I B.  S..

        Iz nalaza I mišljenja vještaka medicinske struke B. dr B. utvrdjuje se da je B. S. zadobio tjelesnu povredu u vidu nagnječine kože desne strane ličnog dijela glave I u predjelu korijena nosne piramide. Ovakva povreda nastala je djelovanjem zamahnute tupo tvrde sile ravne površine slabijeg inteziteta djelovanja, koja sila je djelovala na glavu povrijedjenog od naprijed I više sa desne strane u jednom navratu, dovodeći do nagnječine kože I oštećenja sitnih krvnih sudova ovog dijela glave.  Ovakva povreda mogla je nastati djelovanjem zamahnute stisnute ili otvorene šake.  Povreda u vidu oguljotine kože lijeve noge nastala je djelovanjem zamahnute tupo tvrde sile slabijeg inteziteta djelovanja koja sila je djelovala tangencionalno na područje koljena dovodeći do oštećenja površinskog sloja kože dok su dublje strukture koljena ostale nepovrijedjene. Ovakva povreda mogla je nastati I djelovanjem zamahnute noge, ali se ne može isključiti mogućnost nastanka povrede padom ili povlaćenjem ovim dijelom noge o kakvu tvrdu I ravnu podlogu.  Ove povrede nastale su kratko vrijeme jedna za drugom I predstavljaju I pojedinačno I u svom zbiru laku tjelesnu povredu. Oštećeni V. R. zadobio je povredu podkoljenice lijeve noge u vidu oguljotine kože, ovakva povreda nastala je djelovanjem zamahnute tupo tvrde sile ravne površine, slabijeg inteziteta djelovanja koja je dovela do oštećenja površinskog sloja kože I bolne osjetljivosti podkoljenice lijeve noge, dok su dublje strukture potkoljenice ostale nepovrijedjene. Ovakva povreda mogla je nastati djelovanjem zamahnute noge I slično,  riječ je o jednoj povredi koja po svom karakteru predstavlja laku tjelesnu povredu.  
       Iz izvoda iz KE izdatog na ime okrivljenog H. G. od strane R. H. Ministarstva pravosudja – Odjela za kaznene evidencije br. 514-04-02-02-10-02 od 18.06.2010. godine,  utvrdjuje se da  je  isti  do  sada neosudjivan.  
        Iz izvoda iz KE izdatog na ime Dj. A. od strane UP – Ispostave C. br. 02-245-1279 od 7.05.2010. godine,  utvrdjuje se da je isti do sada osudjivan I to presudom Osnovnog suda C. K.br. 5/92 od 10.06.1994. godine, krivično djelo iz čl. 152 KZ SRJ, pojačan nadzor roditelja,  presudom Osnovnog suda – B. K.137/01 od 13.03.2002. godine krivično djelo iz čl. 150 KZ RCG novčana kazna 400 DM, presudom Osnovnog suda – U. K.66/02 od 25.12.2003. godine, krivično djelo iz čl. 161 KZ RCG kazna dva mjeseca zatvora uslovno na jednu godinu, presudom Osnovnog suda – K. K. 170/00 od 20.03.2002. godine, za krivično djelo iz čl. 145 KZ RCG, kazna tri mjeseca zatvora, presudom Osnovnog suda – C. K.br. 83/03 od 13.10.2004. godine kazna, jedan mjesec zatvora, za krivično djelo iz čl. 3 KZ CG, presudom Osnovnog suda – C. K.385/05 od 23.02.2007.godine, krivično djelo iz čl. 376 KZ, 30 dana zatvora, presudom Višeg suda – P. K.108/04 od 11.01.2008.godine , dvije godine zatvora, za krivično djelo iz čl. 143 KZ RCG, presudom Osnovnog suda P. K.865/06 od 9.01.2009.godine, za krivično djelo iz čl. 220 KZ, novčana kazna 600,00 €ura, presudom  Osnovnog suda – U. K. 95/03 od 9.02.2010.godine, kazna tri mjeseca zatvora za krivično djelo iz čl. 240 KZ.  
      Cijeneći sve izvedene dokaze kako pojedinačno tako I u njihovom medjusobnom odnosu sud je na nesumnjiv način utvrdio da su se u radnjama okrivljenih stekli svi elementi bića kriv. djela napad na službeno lice u vršenje službene dužnosti iz čl. 376 st. 3 u vezi st. 2 I 1 Krivičnog Zakonika, naime nesporno je da su okrivljeni d **ana 14**.04.2010.godine u mj. M. M. – Opština K., napali službena lica policajce UP – Ispostave K., V. R. I B. S. u vršenju poslova javne bezbijednosti, na način što su prilikom kontrole putničkog vozila marke F.reg. br…., kojim je upravljao okrivljeni H. G., iste napali I to tako što je okrivljeni Dj. uhvatio oštećenog V. rukama za službenu uniforu u predjelu grudi da bi kada im je prišao oštećeni B., okrivljeni Dj. ga udario otvorenom šakom u predjelu glave, govoreći im ,,pobiću Vam familiju, razbiću Vam pola glave,, da bi tada iz vozila izašao okrivljeni H. G. upućujući oštećenima riječi ,, srešćemo se pičke jedne,, nakon čega je udario oštećenog V. u predjelu lijeve noge, kojom prilikom su oštećeni zadobili lake tjelesne povrede I to: oštećeni B. S. povredu u vidu nagnječine kože desne strane ličnog dijela glave, I u predjelu korijena nosne piramide, a oštećeni V. R. povredu u vidu oguljotine potkoljenice lijeve noge. Ovakav zaključak suda proizilazi iz svih provedenih dokaza prevashodno iz iskaza oštećenih B. S. I V. R. koji su na gotovo identičan način opisali predmetni dogadjaj, saglasna njihovim iskazima je I   službena zabilješka, te foto elaborat na kome su jasno vidljiva oštećenja na uniformi oba oštećena što navodi na zaključak da su okrivljeni pružali otpor prilikom hapšenja I napadali policajce. Saglasan je ovako utvrdjenim činjenicama I nalaz I mišljenje vještaka medicinske struke koji se decidno izjasnio o vrsti I težini tjelesnih povreda kod oštećenih te mahanizmu nastanka istih u kom pravcu je I iskaz svjedoka S. G. koji detaljno  opisuje konkretni dogadjaj, što je sve opredijelilo sud da na strani okrivljenih utvrdi postojanje krivično pravne odgovornosti za djelo koje im se stavlja na teret. Sa iznijetih razloga odbrane okrivljenih  sud je odbacio kao sračunate na izbjegavanje krivično pravne odgovornosti, obzirom da ni odbrana okrivljenog Dj., a ni odbrana okrivljenog H. nije saglasna nijednom provedenom dokazu niti činjenicama utvrdjenim u toku postupka.

        Opredjeljujući se za krivičnu sankciju kod okrivljenog Dj. A. sud je na njegovoj strani cijenio sve okolnosti od značaja za individualizaciju iste, a tiču se ličnosti okrivljenog I djela stavljenog mu na teret, pa je od olakšavajućih okolnosti na strani okrivljenog našao da je riječ o ocu dvoje maloljetne djece,  dok je činjenicu da je okrivljeni do sada osudjivan više puta, te da su se oštećeni pridružili krivičnom gonjenju protiv njega sud cijenio kao otežavajuću. Kako je za ovo krivično djelo predvidjena kazna zatvora od šest mjeseci do pet godina, sud je okrivljenog Dj. osudio na kaznu zatvora u trajanju od šest mjeseci, u koju je uračunao vrijeme koje je okrivljeni proveo u pritvoru od 14.04.2010. godine do 11.05.2010. godine shodno čl.51Krivičnog zakonika, a  koja  sanckija je primjerena težini djela I ličnosti počinioca, te je nadalje mišljenja da će se sa ovakvom kaznom postići svrha kažnjavanja.  
        Opredjeljujući se za krivičnu sankciju za okrivljenog H. G. sud je cijenio kao olakšavajuće činjenicu da je okrivljeni oženjen, otac jednog djetetate da do sada nije osudjivan, a kao otežavajuću činjenicu da su se oštećeni pridružili krivičnom gonjenju protiv njega. Obzirom da je za konkretno krivično djelo predvidjena kazna zatvora od šest mjeseci do pet godina, sud je okrivljenog osudio na kaznu zatvora od šest mjeseci I u istu mu uračunao vrijeme koje je okrivljeni proveo u pritvoru od 14.04.2010. godine do 11.05.2010 godine shodno čl.51 Krivičnog zakonika, te je nadalje mišljenja da će se sa ovakom vrstom kazne postići svrha kako specijalne tako I generalne prevencije.  
     Kako su okrivljeni oglašeni krivim to ih je sud obavezao na solidarno plaćanje troškova krivičnog postupka u iznosu od 77,00 €, koji se odnose na naknadu za dati nalaz I mišljenje vještaku medicinske struke B. dr B., te obavezao na plaćanje sudskog paušala u iznosu od po 50,00 €, koji je srazmjeran dužini trajanja postupka I imovinskim prilikama optuženih, prednje shodno čl. 229 u vezi čl. 226 ZKP-a.

Sa svega naprijed iznijetog odlučeno je kao u izreci presude, shodno čl. 374
ZKP-a.  
                                            **OSNOVNI SUD U KOLAŠINU,**

                                                    Dana, 04.10.2011.
godine. 
Zapisničar,
S U D I J A,
Vrhovac Nada s.r.
Mirjana Čepić s.r. 
PRAVNA POUKA: Protiv ove presude dozvoljena je žalba Višem sudu – Bijelo
Polje I to u roku od 8 dana od dana prijema iste. Žalba se podnosi preko Ovog
suda.         