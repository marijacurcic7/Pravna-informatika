                                                                    **K.br. 128/09-05**

U IME NARODA 
           OSNOVNI SUD U KOLAŠINU, kao prvostepeni krivični, po sudiji
Mirjani Čepić kao sudiji pojedincu, uz učešće zapisničara Vrhovac Nade, u
krivičnom predmetu protiv okrivljenih B. S. iz P. I L. R. iz N., zbog
krivičnog djela teško djelo protiv bezbijednosti javnog soabraćaja iz čl. 348
st. 3 u  vezi čl. 339 st. 3  u vezi st. 1 KZ CG, postupajući po optužnom
predlogu ODT – Kolašin Kt.br. 136/05 od 26.06.2008.godine, nakon održanog
glavnog javnog pretresa, u prisustvu zastupnika optužnog akta Vojislava
Grujića, okrivljenog L. R. I njegovog branioca adv. B. S. iz N. I odsustvu
uredno pozvanog okrivljenog B., donio je I javno objavio dana
19.07.2011.godine –  
P   R E S U D U 
           OKRIVLJENI: 
           B. S.,  od oca N. I majke M. rodjene V., rodjen….. godine u P.,
sa stanom u Ul. R. B., završio Pravni fakultet, oženjen, otac dvoje djece,
crnogorac, državljanin Crne Gore, srednjeg imovnog stanja, do sada
neosudjivan,  
na osnovu čl. 363 st. 1 tačka 3 ZKP-a,  
OSLOBADJA SE OD OPTUŽBE 
Da je:
Dana 21.08.2005.godine oko 18,25 časova, na dijelu magistralnog puta K. – P. u
tunelu br. 27 , u mj. ,,S.,, - Opština K., nepridržavajući se saob. propisa
ugrozio saobraćaj I doveo u opasnost život ljudi na način što je PMV marke
,,M. 201,, reg. br. … upravljao protivno čl. 45 ZOBS-a na putevima brzinom od
65,5 km/čas pri ograničenju brzine od 50 km/čas odredjene postavljenim saob.
znakom na putu, pa je kećući se iz pravca Kolašina, pri savladjivanju desne
nepregledne krivine preduzeo radnju kočenja, u fazi mimoilaženja sa teretnim
vozilom marke M. reg. br. NK.. sa priključnim vozilom marke ,,I.,, reg.br.
17-13  kojim je upravljao L. R., usled čega dolazi do kosog bočnog sudara ovih
vozila kojom prilikom su saputnice u vozilu marke ,,M.,, B. D. I B. I.zadobile
teške tjelesne povrede kod B. D. manifestovane u vidu preloma nadlaktične
kosti desne ruke u njenom gornjem dijelu, preloma obje lopatične kosti zadnje
strane grudnog koša I potresa mozga, a kod B.  u vidu potresa mozga I
nagnječine kože I mekog potkožnog tkiva tijela,  
-čime bi izvršio krivično djelo teško djelo protiv bezbijednosti javnog saobraćaja iz čl. 348 st. 3 u vezi čl. 339 st. 3 u vezi st. 1 KZ.  
OKRIVLJENI: 
L. R.,  od oca V. I majke M. rodjene Z., rodjen 26.01.1961. godine u N.,
gdje je I nastanjen Ul. N. od R. br. završio elektro tehničku školu, oženjen
otac jednog djeteta, srbin, državljanin Crne Gore, srednjeg imovnog stanja, do
sada neosudjivan,  
                                  **K r I v   j e**

Zato što je:
Dana 21.08.2005. godine oko 18,25 časova na dijelu magistralnog puta K. – P. u
tunelu br. 27 u mj.,,S.,, - Opština K. nepridržavajući se saob. propisa
ugrozio saobraćaj I doveo   u opasnost život ljudi na način što je
upravljajući teretnim vozilom marke ,,M.22,, reg. br.  sa priključnim vozilom
marke ,,I.,, reg.br. 17-13 protivno čl. 41 ZOBS-a na putevima, nije održavao
bezbijedan smjer kretanja desnom kolovoznom trakom, već je zahvatio prostor
lijeve kolovozne trake od oko 0,09 metara, usled čega je u fazi mimoilaženja
sa PMV marke ,,M. 201,, PG … kojim je upravljao Božović Sreten došlo do kosog
bočnog sudara ovih vozila kojom prilikom su saputnice u vozilu ,,M.,, B. D. I
B. I.zadobile teške tjelesne povrede, kod B. D. manifestovane u vidu preloma
nadlaktične kosti desne ruke u njenom gornjem dijelu, preloma obje lopatične
kosti zadnje strane grudnog koša I potresa mozga, a kod B. I. u vidu potresa
mozga I nagnječine kože I mekog potkožnog tkiva tijela,  

čime je izvršio krivično djelo teško djelo protiv bezbijednosti javnog soabraćaja iz čl. 348 st. 3 u vezi  čl. 339 st. 3 u vezi st. 1 Krivičnog Zakonika.

Pa mu sud primjenom citirane zakonske odredbe te čl. 53, 53 I 54 Krivičnog
Zakonika , te čl. 364 ZKP-a, I z r i č e –  
USLOVNU OSUDU 
Kojom okrivljenom L. R. izriče kaznu zatvora u trajanju od 30 /trideseet/ dana
I istovremeno odredjuje da se ista neće izvršiti ukoliko okrivljeni u roku od
1 /jedne/ godine ne počini novo krivično djelo.  
OBAVEZUJE SE okrivljeni L. R. da na ime troškova krivičnog postupka uplati
iznos od 1.612,10 €ura, te da na ime   sudskog paušala uplati iznos od 30,00
€ura, prednje u roku od 15 dana od dana pravosnažnosti presude pod prijetnjom
prinudnog sudskog izvršenja na žiro račun br. 832-196-94 koji se vodi na ime
Osnovnog suda – K..  
Oštećene B. D. I B. I. radi ostvarivanja imovinsko pravnog zahtjeva UPUĆUJU
SE na parnicu.  
O b r a z l o ž e nj e 
ODT iz Kolašina svojim optužnim aktom Kt.br. 136/05 od 26.06.2008.godine
stavio je na teret okrivljenima B. S. I L. R. da su počinili krivično djelo
teško djelo protiv bezbijednosti javnog soabraćja iz čl. 348 st. 3 u vezi čl.
339 st. 3 u vezi st. 1 KZ, na način, mjesto I vrijeme činjenično opisanom
izrekom presude. Pri podnijetom  optužnom predlogu ODT Vojislav Grujić ostao
je do okončanja gl. pretresa predlažući u završnoj riječi da sud okrivljene
oglasi krivim I osudi po Zakonu.  
Okrivljeni B. S. nije prisustvovao gl. pretresu a uredno je pozvan, pa je sud
shodno čl. 453 ZKP-a donio rješenje da se okrivljenom sudi u odsustvu,pa je
pročitao odbranu okrivljenog datu na zapisnik sa glavnog pretresa od
28.02.2011.godine,  gdje je isti ostao pri  navodima datim na petresu od
17.11.2008.godine, gdje je u bitnom istakao da se kritičnom prilikom vraćao iz
Ivanjice sa svojom porodicom, da su sa njim u vozilu bili supruga I dvoje
djece, da je vozio veoma sporo. U tunel je ušao brzinom manjom od 50 km/čas I
vidio teretno vozilo koje je skoro bilo prešlo u njegovu traku, tada je
zakočio I uspio da prodje prednji dio vozila, ali je njegovo vozilo ostvarilo
kontakt sa priključnim vozilom, odnosno prikolicom ovog teretnog vozila . Ovom
prilikom njegova supruga I kćerka zadobile su tjelesne povrede. Naveo je da je
kolovoz u tunelu bio klizav I vlažan jer je prethodno padala kiša.  Dodao je
da je na njegovom traci došlo do kontakta, da je vozio u granicama dozvoljene
brzine I da su ga prilikom ulaska u tunel zaslijepila svijetla koja su za
njega predstavljala faktor iznenadjenja. Točkovi njegovog vozila bili su uz
desnu ivicu trake, a kako je pritisnuo kočnicu osjetio je da lagano ide ka
središnoj linij kolovoza, tačnije vozilo je lagano klizilo pravolinijski, ali
odgovorno tvrdi da nije prešao u suprotnu traku.
          Okrivljeni L. R. u cjelosti je ostao pri navodima odbrane date na gl. pretresu od 17.11.2008.godine, gdje je u bitnom istakao da se vozilo kojim se kreetao okrivljeni B. kretao brzinom većom od 95 km/čas, da su netačne tvrdnje da je on svojim vozilom prešao na suprotnu kolovoznu traku, već je vozilop M. svojim prednjim lijevim točkom ušlo oko 10 cm preko pune linije u njegovu putanju kretanja I ostarilo kontakt sa zadnjim pneumatikom priključnog vozila. Naveo je da je bio odmoran jer je krenuo iz N., da su uslovi za vožnju bili dobri te nije bilo razloga za gubljenje kontrole nad vozilom, da je na prikolici bio utovaren teret od 14 tona, a da se kretao veoma sporo a I sa razloga što se kretao uz brdo. Nakon ostvarenog kontakta od siline udara zadnja osovina na njegovom vozilu okrenula se na 33 stepena. Obzirom na činjenicu da je dugogodišnji vozač poznato mu je da vozilo  visine kao njegovo pri pažljivom upravljanju moće da zadnjim gabaritima ostane u svojoj traci na udaljenost od 10 – 15 cm od središne linije.  U vrijeme nezgode važila je zabrana za kretanje motornih vozila, ali je on dobio odobrenje od policije sa Z., neposredno prije nezgode zaustavila ga je I policija iz K. I dozvolila mu kretanje. Vozilo je bilo potpuno tehnički ispravno, a obzirom da je prevozilo carinsku robu neispravnost nije bila dozvoljena. U završnoj riječi branilac okrivljenog L. R. istakao je da tokom postupka nije dokazano da su se u radnjama optuženo stekli elementi bića krivičnog djela stavljenog mu na teret, a ovo kada se ima u vidu zapisnik o uvidjaju sačinjen od strane istražnog sudije foto elaborat, skica lica mjesta, te nalaz vještaka Č. M.. Č. se u svom nalazu odredjeno izjasnio o propustima u vožnji učesnika ove nezgode, te je konačno zaključio da u radnjama L. R. nema propusta koji bi bili u direktnoj uzročnoj vezi sa nastalom nezgodom.  Sve što se kasnije dešavalo tj. rekonstrukcija lica mjesta, angažovanje vještaka P. pribavljanje njegovog nalaza su stvari koje nemaju uporišta u elementarnoj logici. Sama činjenica da rekonstrukciji nije prisustvovao okrivljeni L., a da je o istoj na pouzdan način obaviješten jedan od okrivljenih pokazuje kako I na koji način je pribavljen prethodni dokaz, te je predložio sudu da okrivljenog L. oslobodi od optužbe. Okrivljeni L. u završnoj riječi prihvatio je odbranu svog branioca.  
      U dokaznom postupku sud je izvršio uvid u zapisnik o uvidjaju Osnovnog suda – Kolašin Kri.br. 106/05 od 21.08.2005. godine sa skicom lica mjesta I foto elaboratom, uvidom u sl. zabilješku OB-I K. br. 161 od 21.08.2005.godine, pročitao nalaz I mišljenje vještaka saob. struke Č. M., pročitao nalaz I mišljenje vještaka saob. struke P. B. od 20.06.2008.godine, zapisnik o rekonstrukciji Osnovnog suda u K. Kri.br. 117/05 od 26.10.2005.godine, pročitao nalaz I mišljenje vještaka medic. Struke B. dr B. od 10.01.2006.godine, pročitao izvode iz KE izdate na ime okrivljenog B. S. od strane UP – PJ P. br. 245/08-11350/1-2239 od 7.07.2008.godine,  pročitao izvod iz KE na ime optuženog L. R. izdat od strne UP – PJ N. br. 1475 od 21.07.2008.godine, pročitao neposredno izjašnjenje vještaka Č. M. I P. B., radi usaglašavanja nalaza, pročitao ekspertizu saob. nezgode M. f., C. za saob. mašinska vještačenja – P. od 14.01.2010.godine, pročitao iskaz oštećene B. D., dat na zapisnik sa gl. pretresa od 28.02.2011.godine.

      Iz iskaza oštećene B. D. utvrdjuje se da se ista ničega ne sjeća, a vezano za saob. nezgodu, stim što je istakla da je njen suprug veoma spor vozač.

      Iz zapisnika o uvidjaju Osnovnog suda – K. utvrdjeno je da je do saob. nezgode dana 21.08.2005.godine došlo u tunelu br. 27 u mj.,,S.,, na magistralnom putu K. – P., da su učesnici nezgode PMV marke ,,M. kojim je upravljao B. S. I teretno vozilo marke ,,M.,, sa priključnim vozilom kojim je upravljao L. R.. Na mjestu nezgode kolovoz je podijeljen punom linijom, u trenutku vršenja uvidjaja kolovoz suv, vidljivost dobra, dan. Na ovom potezu puta ograničenje brzine regulisano je saob. znakom na 50 km/čas. Teretno vozilo zatečeno je na svojoj kolovoznoj traci, putničko vozilo takodje je zatečeno na svojoj traci, stim što je prednjim dijelom okrenuto prema središnom dijelu kolovoza, dok je zadnjim desnim dijelom dodirivalo zid tunela.  Nakon ostvarenog kontakta putničko vozilo se zanosi bočno I zadnjim desnim dijelom ostvaruje kontakt sa zidom tunela. U ovoj saob. nezgodi tjelesne povrede zadobile su saputnice u vozilu ,, M.,, B. D. I B. I..

      Iz sl. zabiilješke OB-I K. br. 161 od 21.08.2005.godine utvrdjeno je isto što iz zapisnika Osnovnog suda – K..

      Iz nalaza I mišljenja vještaka medic. Struke konstatovane su povrede kod B. D. u  vidu preloma nadlaktične kosti desne ruke koja je nastala udarom nadlaktice desne ruke o tvrdu I ravnu podlogu kao što je dio unutrašnjosti vozila u kojem se povrijedjena nalazila u momentu nezgode. Povreda ledja u vidu peloma obje lopatične kosti zadnje strane grunog koša nastale udarom ledjima o tvrdu I ravnu podlogu kao što je dio unutrašnjosti motornog vozila, kojom prilikom je I nastala povreda u vidu potresa mozga.  Ove povrede nastale su ili istovremeno ili u vrlo kratkom intervalu jedna za drugom, I kako pojedinačno tako I u svom zbiru predstavljaju tešku tjelesnu povredu.  Kod B. I. konstatovana je povreda u vidu potresa mozga koja je mogla nastati usled naglog zaustavljanja tijela povrijedjene ili savijanja vrata, kada je došlo do prenošenja sile kretanja na glavu, odnosno tkivo mozga. Te povrede u vidu nagnječine kože I mekog potkožnog tkiva tijela  nastale su udarom tijela povrijedjene o dio unutrašnjosti motornog vozila u kojem se povrijedjena nalaza u momentu nezgode. Ove povrede nastale su u vrlo kratkom intervalu jedna za drugom I predstavljaju tešku tjelesnu povredu.

      Iz zapisnika o rekonstrukciji Osnovnog sua – K. utvrdjeno je da je ista obavljena 26.10.2007.godine u prisustvu istražnog sudije, vještaka P. B., krim. Tehničara I B. S.. Krim. Tehničaru je naloćženo da na osnovu skice lica mjesta koja se nalazi u spisima predmeta postavi vozila u približan položaj kakav je bio u trenutku nezgode, odnosno u trenutku vršenja uvidjaja. Nakon postavljanja vozila krim. tehničar je konstatovao grešku na skici koja se sastojala u mjerenju traga kočenja pod br. 4 koji se završava na dužini od 41,50 m, ali ne na širini od 3,50metara, nego na širini od 2,00 metra. Na licu mjesta uzet je radijus krivine, te je na sredini zavoja postavljena tangenta od 20 metara, pa je utvrdjeno da je okomica na tom dijelu puta 0,70 metara. Nakon toga krim. tehničaru je naloženo da upodobi skicu lica mjesta po činjenicama utvrdjenim u toku rekonstrukcije.

      Iz nalaza I mišljenja vještaka saob. struke P. B. od 20.06.2008.godine utvrdjeno je da su uslovi puta u trenutku nezgode bili dobri, da na ovom dijelu puta važi ograničenje brzine od 50 km/čas, da je brzina kretanja  skupa vozila u trenutku nezgode bila 19 km/čas, da je brzina kretanja puntičkog vozila bila 65,50 km/čas, da se mjesto kontakta nalazi na desnoj kolovoz.traci I to na oko 0,09 metara desno od središne linije kolovoza posmatrano u smjeru Podgorice, kao smjeru kretanja vozil M., tako da je ostvaren kosi bočni sudar vozila. Vještak daje mišljenje da je do nezgode došlo usled propusta na strani vozača skupa vozila, jer je pri savladjivanju lijevog zavoja gabaritima skupa vozila presjekao putanju kretanja vozila M. I stvorio opasnu konfliktnu saob. situaciju koja je rezultirala nastankom nezgode.

      Iz nalaza I mišljenja vještaka saob. struke Č.  M. od 19.09.2008.godine utvrdjeno je da su uslovi za vožnju bili dobri, da je ograničenje brzine na ovom potezu puta 50 km/čas, da je u situaciji kada je predstojalo mimoilaženje skupa vozila I putničkog vozila, vozač putničkog vozila upravljao brzinom od 68,4 km/čas, kada je granična brzina iznosila 64,2 km/čas I preduzeo intezivno kočenje tokom koga se putničko vozilo kretalo pravolinijski, a potom je odstupilo u lijevo I ovakvom putanjom formiralo sudarnu poziciju sa priključnim vozilom skupa vozila.  Vještak daje mišljenje da do ove nezgode ne bi došlo da je vozač putničkog vozila  upravljao istim brzinom manjom od 60,4 km/čas, pa se utvrdjena brzina smatra nedozvoljeno I nebezbijednom, te osnovnim razlogom za nastanak nezgode.Propust vozača teretnog vozila sastoji se u tome što vozilom nije upravljao na bezbijednom bočnom odstojanju u odnosu na osovinu kolovoza što je moglo izazvati da vozač putničkog vozila preduzme forsirano kočenje, I smatra se doprinosom nastanku nezgode.

      Vještak Č. se u neposrednom izjašnjenju datom na gl. pretresu izjasnio da je u njegovom nalazu došlo do razilaženja sa mišljenjem vještaka P. u dijelu koji se odnosi na utvrdjivanje putanje kretanja skupa vozila I ocjenu razloga koji su uslovili nastanku nezgode.  U svom nalazu vještak je  odstupanje priključnog vozila do putanje kretanja vučnog vozila ocijenio kao doprinos, a ne kao osnovni razlog za nastanak iste, te je razlog za nastanak nezgode našao u propustima PMV marke ,,M.,, obzirom da je mjesto kontakta moguće precizno utvrditi obzirom da postoji evidentirani trag kočenja prednjeg lijevog točka. Ulazak vozilom u tunel je promjena ambijenatalnih uslova vožnje, a putne uslove vožnje definiše zakrivljenost kolovoza na koju ne utiče tunel.  Vještak navodi da je u propustu vozača skupa vozila sadržan doprinos za nastanak nezgode koji isključuje da je u tom propustu sadržan I razlog za nastanak nezgode. U svom izjašnjenju vještak P. utvrdjuje da se putničko motorno vozilo neposredno pred nezgodu kretalo pravilno, te da bi takva putanja bila bezbijedna, da vozač skupa vozila nije svojim vozilom presijecao kolovoznu traku I stvorio opasnu saob. situaciju, te je radnja kočenja vozača putničkog vozila bila iznudjena. Najistureniji zadnji lijevio dio prikolice zahvatio je gabaritima I dio lijeve kolovozne trake u širini od 0,40 metara, pa su propusti  na strani vozača skupa vozila u uzročnoj vezi sa nastankom saob. nezgode.

      Obzirom da vještaci nijesu usaglasili svoje nalaze, sud je postupajući po ukidnom rješenju Višeg suda angažovao Institut za saob. maš. vještačenja pri M.fakultetu u P. koji su kroz svoju ekspertizu od 14.01.2010.godine istakli  da je brzina vozila ,,M.,, u momentu reagovanja vozača kočenjem iznosila 49,6 km/čas, te da je brzina vozila prije reagovanja na kočioni sistem bila 60,1 km/čas. Skup vozila kretao se brzinom od 18 km/čas. Za izmjereni radijus krivine granična brzina prolaza vozila kroz krivinu na proklizavanje bila bi svaka brzina manja od 63,4 km/čas. Konačan zaključak vještaka je da je vozač vozila ,,M.,, imao tehničke mogućnosti da proveze vozilo kroz krivinu, jer su obje brzine  bile manje od granične brzine na proklizavanje.  Dakle I brzina pri preduzetom kočenju I brzina od 60,1 km/čas. Analizirajući saob. situaciju kretanja skupa vozila djelimično lijevom polovinom kolovoza u lijevoj krivini u tunelu, kada su uslovi vidljivosti bili ograničeni u dometu svijetala sa vozila za vozača ,,M.,, ulaskom u tunel I pojavom skupa vozila na svojoj polovini kolovoza bila je iznenadna, bliska I neočekivana prepreka, te je vozač skupa vozila  kretanjem dijelom lijeve polovine kolovoza stvorio opasnu situaciju na kolovozu I izazvao nastanak ove saob. nezode.

      Iz izvoda iz KE izdatog na ime okrivljenog B. S. utvrdjuje se da isti do sada nije osudjivan.

      Iz izvoda iz KE izdatog na ime okrivljenog L. R. utvrdjuje se da isti do sada nije osudjivan.

      Utvrdjujući činjenice I cijeneći sve izvedene dokaze kako pojedinačno tako I u njihovom medjusobnom odnosu sud je našao da u toku postupka nije dokazano da je okrivljeni B. S. počinio krivično djelo teško djelo protiv bezbijednosti javnog saobraćaja iz čl. 348 st. 3 u vezi st. 1 KZ CG. Naime, nesporno je utvrdjeno da je osnovni razlog za nastanak nezgode propust od strane vozača skupa vozila, odnosno okrivljenog L., a ovo sa razloga što su se I vještak P., a I Institut za saob. maš. vještačenja decidno izjasnili o ovome, ističući pritom činjenicu da je I pri utvrdjenoj brzini kojom se kretalo vozilo ,,M.,, isti mogao bezbijedno proći kroz krivinu, te da je kretanje skupa vozila djelimično po njegovoj kolovoznoj traci predstavljalo iznenadnu I neočekivanu prekpreku za okrivljenog B. u kojoj situaciji isti preduzima intezivno kočenje.Dakle ,nadjena brzina kretanja vozila M. nije u uzročnoj vezi sa nastankom nezgode.Vještaci Saobraćajnog instituta našli su da se okrivljeni kretao brzinom od 60,1km/h,čak dok  vještak Č. u svom nalazu navodi da je brzine kretanja vozila M. iznosila 68,4 km/h granična brzina za prolazak kroz krivinu je 63,4km/h što je saglasno sa nalazom vještaka Instituta za saobraćajna vještačenja,Dakle očigledno je da se okrivljeni B. kretao dozvoljenom,brzinom pri kojoj je mogao savladati krivinu da skup vozila nije djelovao kao iznenadna prepreka.   Saglasna sa ovim je I odbrana okrivljenog koju je sud prihvatio u cjelosti.  Kod ovako utvrdjenih činjenica sud je shodno čl. 363 st. 1 tačka 3 ZKP-a okrivljenog Božović Sretena oslobodio od optužbe.

      Cijeneći se izvedene dokaze, kako pojedinačno tako I u njihovom medjusobnom odnosu a radi utvrdjivanja postojanja krivičnopravne odgovornosti na strani L. R., nesumljivo je dokazano da su se u njegovim radnjama stekli svi elementi bića kriv. djela teško djelo protiv bezbijednosti javnog soabraćaja iz čl. 348 st. 3  u vezi čl. 339 st. 3 u vezi st. 1 KZ. Naime, nesporno je da je okrivljeni dana 21.08.2005. godine oko 18,25 časova na dijelu magistralnog puta K. – P. u tunelu br. 27 u mj.,,S.,, - Opština K. nepridržavajući se saob. propisa ugrozio saobraćaj I doveo  u opasnost život ljudi na način što je upravljajući teretnim vozilom marke ,,M. 22,, reg. br. …sa priključnim vozilom marke ,,I.,, reg.br. ..  protivno čl. 41 ZOBS-a na putevima, nije održavao bezbijedan smjer kretanja desnom kolovoznom trakom, već je zahvatio prostor lijeve kolovozne trake od oko 0,09 metara, usled čega je u fazi mimoilaženja sa PMV marke ,,..,,.. kojim je upravljao B. S. došlo do kosog bočnog sudara ovih vozila kojom prilikom su saputnice u vozilu ,,M.,, B. D. I B. I. zadobile teške tjelesne povrede, kod B. D. manifestovane u vidu preloma nadlaktične kosti desne ruke u njenom gornjem dijelu, preloma obje lopatične kosti zadnje strane grudnog koša I potresa mozga, a kod B. I. u vidu potresa mozga I nagnječine kože I mekog potkožnog tkiva tijela.Ovakav zaključak suda proizilazi iz nalaza I mišljenja vještaka P. B., njegovog neposrednog izjašnjenja datog na glavnom pretresu, koji nalaz je saglasan sa nalazom vještaka M. fakulteta. Pri činjenici da je vještak Č. dao suprotno mišljenje u odnosu na vještaka P. I M. u pogledu uzroka nezgode sud isti nije prihvatio kao relevantan za presudjenje same stvari. Posebno cijeneći odbranu optuženog L. sud je istu odbacio u dijelu u kojem negira da na njegovoj strani ne stoji razlog za nastanak nezgode, jer ista nije utemeljena na izvedenim dokazima I utvrdjenim činjenicama, pa je kao takva sračunata na umanjenje krivično pravne odgovornosti, obzirom da su uzroci saobraćajne nezgode egzaktno utvrdjeni kroz nalaze vještaka soabraćajne struke.

      Opredjeljujući se za krivičnu sankciju kod okrivljenog L., sud je cijenio sve okolnosti od značaja za individualizaciju iste, a tiču se ličnosti okrivljenog I djela stavljenog mu na teret, pa je od olakšavajućih okolnosti na strani okrivljenog našao da je riječ o porodičnom čovjeku, ocu jednog djeteta, da isti do sada nije osudjivan. Pri činjenici da je za ovo krivično djelo predvidjena kazna zatvora do tri godine, sud je zbog naprijed olakšavajućih okolnosti optuženom izrekao kaznu zatvora u trajanju od 30 dana, koja je po mišljenju suda adekvatna izvršenom djelu I nastaloj posledici, te će se ovakvom krivičnom sankcijom postići svrha kako specijalne tako I generalne prevencije.

      Kako je okrivljeni oglašen krivim to ga je sud shodno čl. 202 u vezi čl. 199 ZKP-a obavezao na plaćanje troškova krivičnog postupka u iznosu od 1.612,10 €ura, a koji se odnose na naknadu za dati nalaz I mišljenje  I prisustvo rekonstrukciji saobraćajne nezgode iznos od 225,50 €ura  naknada za dati nalaz I mišljenje vještaku P. B., vještaku medicinske struke B. dr B. iznos od 71,50 €ura, vještaku saob. struke Č. M. za dati nalaz I mišljenje iznos od 253,00 €ura, prisustvo na gl. pretresu istom vještaku 71,50 €ura, prisustvo na gl. pretresu vještaku P. B. 95,00 €ura, naknada za dati nalaz I mišljenje I. – C. za saob. mašinska vještačenja M. fakulteta u P. iznos od 895,60 €ura.

      Obzirom da se oštećena B. D. kao ni B. I. nijesu izjasnile o imovinsko pravnom zahtjevu sud nije imao osnova kako za djelimično tako ni za potpuno presudjenje, te je oštećene shodno čl. 212 st. 2 u vezi st. 1 ZKP-a, radi ostvarivanja imovinsko pravnog zahtjeva uputio na parnicu.



      Sa svega naprijed iznijetog odlučeno je kao u izreci presude.



                                  **OSNOVNI SUD U KOLAŠINU,**

                                          Dana, 19.07.2011.godine. 
Zapisničar,
S U D I J A,
Vrhovac Nada    s.r.                                                  Čepić
Mirjana s.r. 