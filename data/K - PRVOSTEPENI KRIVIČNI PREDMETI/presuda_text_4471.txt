                                                                                                                                                                                                      **K.br.35/10-08**

U IME CRNE GORE 
OSNOVNI SUD U KOLAŠINU , kao prvostepeni krivični, po sudiji Mirjani
Čepić, uz učešće zapisničara Vrhovac Nade, u krivičnom predmetu protiv
optuženih B. D., i D. N. oba iz P.  ,zbog krivičnog djela  krađa iz čl.239
stav l  Krivičnog Zakonika,  postupajući po optužnom aktu  ODT iz P. Kt.br.
72/08 od 30.05.2008.godine ,nakon održanog glavnog javnog pretresa u prisustvu
optuženih i zastupnika optužnice ODT Vojislava Grujića, donio je i javno
objavio 30.09.2011.godine  
P R E S U D U
      **_OPTUŽENI:_**

l.B. D. , od oca Đ.  i majke D.  rođene S., rođen, .....godine u M., sa
prebivalištem u P.,završio OŠ,  nezaposlen, neoženjen,  lošeg imovnog stanja,
Crnogorac, državljanin Crne Gore, govori srpskim jezikom, razumije crnogorski
jezik, do sada osuđivan
2.D. N. , od oca M. i majke V. rođene Lj. rođen ....godine u P. sa prebivalištem  D..., vanredni učenik III razreda Srednje škole, srednjeg imovnog stanja, Crnogorac, državljanin Crne Gore, govori srpskim jezikom, razumije crnogorski jezik,  ranije osuđivan,  
KRIVI SU
Zato što su dana 8.0l.2008.godine u P. u dogovoru sa malod.K. M. i malod. G.
V. tuđu pokretnu stvar oduzeli drugom u namjeri da njenim prisvajanjem pribave
sebi protivpravnu imovinsku korist na način što su sa više mjesta u ulici G.
V. i ostalih ulica na M.B. skinuli i prisvojili 7 poklopaca sa šahti sve
ukupne vrijednosti 2l0 €
-Čime su počinili krivično djelo   krađa iz čl. 239 stav l Krivičnog Zakonika kao saizvršioci.  
Pa ih  sud primjenom citirane zakonske odredbe i  čl. 4, 32, 36, 42,
Krivičnog Zakonika, te čl.229 i 374  ZKP-a  
                         **OSUDJUJE**

Na kaznu zatvora u trajanju od po 3 /tri/ mjeseca koja se ima izvršiti po
pravosnažnosti presude.  
Obavezuju se optuženi da na ime troškova krivičnog postupka solidarno uplate
iznos od 82,50€ te da na ime sudskog paušala uplate iznos od po 30 € prednje u
roku od l5 dana od dana pravosnažnosti presude pod prijetnjom prinudnog
sudskog izvršenja na žiro račun br.832-l96 –94 koji se vodi na ime Osnovnog
suda Kolašin.  
                                  **_Obrazloženje_**

ODT iz Podgorice svojim optužnim aktom  Kt.br.72/078 od 30.05.2008.godine
stavio je na teret optuženim B. D. i D. N. da su počinili krivično  djelo iz
čl.240 stav l tačka 2 KZ CG, na način mjesto i vrijeme činjenično i pravno
opisano izrekom presude. ODT Vojislav Grujić shodno novom ZKP-u  izmijenio je
u toku pretresa pravnu kvalifikaciju optužnog akta stavljajući na teret
okrivljenima da su počinili krivično djelo kradja iz čl. 239 st. 1 Krivičnog
Zakonika gdje su isti postupali kao saizvršioci, tako da se u konkretnom
slučaju radi o optužnom predlogu. U završnoj riječi predložio je da ih sud
oglasi krivim i da ih za počinjeno krivično djelo osudi na kazne zatvora u
trajanju od po tri mjeseca.  
Optuženi B. D. u svojoj odbrani   istakao je da ne priznaje izvršenje
krivičnog djela niti prihvata krivicu za isto, te je ostao  pri iskazu datom
u prethodnom postupku, kao i odbrani datoj na zapisnik pred istražnim sudijom
od l0.0l.2008.godine gdje u  bitnom istakao da je sa D. N. K. M. i G. V. drug
da su kritičnom prilikom bili zajedno da su kupili u jednoj prodavnici nešto
da jedu i krenuli kružnim tokom put M. B. gdje B. živi.Vozili su se vozilom
koje su ukrali D. N. i K. M .Ovim vozilom B. su povezli kući  sva četvorica su
potom krenuli da se provozaju vozilom pošli su put bloka V negdje oko
ponoći.Najprije su otuđili jedan akumulator a potom kada su krenuli put kuće
B. K. je rekao da treba da uzmu neke šahte sa ulica.Iz vozila je izašao M.i D.
dok je B. ostao u vozilu, ovih rešekastih šahti bilo 6-7 komada. Poklopci od
šahti  su istovarene ispred njegove kuće ,međutim B. D. se pobunio i šahte su
ponovo vraćene u kola a kola su parkirali malo dalje od njegove kuće.Sjutradan
policija je pronašla kola kao i šahte i akumulator. Naveo je da ne spori
činjenicu da se nalazio u ukradenom vozilu, da je bio prisutan kada su kradene
šahte, te da ga niko nije sprečavao da izadje iz vozila i da se udalji sa lica
mjesta. Kaje se zbog pričinjenog djela, jer je bio dosta mlad i mnoge stvari
je radio iz gluposti.
U završnoj riječi  molio je da sud prema njemu primijeni što blaži krivično
pravni tretman.
 Optuženi D. N. u svojoj odbrani istakao je da ne priznaje izvršenje
krivičnog djela niti prihvata krivicu za isto, a   ostao je pri iskazu datom
na zapisnik pred istražnim sudijom od l0.0l.2008.godine gdje je u bitnom
istakao da su  on B. D. i G. V. predhodno bili u gradu i krenuli put kuće stim
što je D. imao namjeru da spava kod B., u međuvremenu kolima ih je sustigao K.
M. koji je upravlja kolima «L. «i rekao im je da je kola ukrao, ova trojica
su ušli u kola i pošli do D. kuće, i nakon pola sata ponovo su krenuli da se
provozaju ovim vozilom i M. im je predložio da uzmu šahte sa ulice i da ih
prodaju kao staro željezo. Iz vozila su izašli D. i K. M dok je D. ostao u
vozilu šahte su utovarili u kola i sa rešetkama u kolima krenuli su u pravcu
bloka broj V.Sjutradan oko 9h došla je policija i uhapsila njega i D..
U završnoj riječi izrazio je kajanje zbog pričinjenog djela i  molio da sud
prema njemu primijeni što blaži krivično pravni tretman.
U dokaznom postupku sud je pročitao nalaz  i mišljenje vještaka komercijalne
struke  D. Đ.od 24.04.2008.godine ,službenu zabilješku Uprave policije PJ P.a
br.30/08 od l0.0l.2008.godine, potvrdu o privremeno oduzetim predmetima
br.50/08 od l0.0l.2008.godine potvrdu o privremeno vraćenim predetima
Kri.30/08 na ime N. B. pročitao izvod iz KE izdat na ime B. D. od Uprave
policije Ispostava M. br.245/08-8l9/2 od 25.02.2008.godine, izvod  iz KE na
ime D. N.    Uprave policije Pj.Podgorica br.245/05-227/2  od
20.02.2008.godine.
Iz nalaza i mišljenja vještaka komercijalne struke utvrđeno je da je B. D. i
D. N. u januaru mejsecu 2008.godine izvršili krađu na više mjesta u ulici G.
V. i na M. B. te skinuli 7 komada poklopaca rešetki od šahti.Utvrđeno je da je
kupoprodajna cijena jednog komada 40€ , ukupna vrijednost 7 komada rešetki je
280€ u koju vrijednost je uračunata ukupna amortizacija od 25% obzirom da su
šahte l0 godina u upotrebi.Kupoprodajna cijena ovih šahti utvrđena je na
osnovu cjenovnika prduzeća «N.» DOO P. koji se bavi prometom poklopaca –
rešetki za šahte.
          Iz službene zabilješke Uprave policije Pj P. br.30/08 od l0.0l.2008.godine utvrđeno je : da je Patrola policija dolaskom na lice mjesta zatekla parkiranu «L.» bijele boje bez reg.oznaka , da su u gepeku nađene 7 rešetaka za šahte od atmosferske kanaliazacije, potom su operativnim saznanjem došli do podataka da su «L.» parkirali mlađa lica i da se nalazi u kući B. koja je u neposrednoj blizini.U kući su zatečeni B. D., D. N. i malod.K. M. i G. V.Ova lica su privedena u Stanicu policije.
          Iz potvrde o privremeno oduzetim predmetima utvrđeno je da je od K. M. oduzeto 7 uličnih metalnih rešetki za atmosversku kanalizaciju.
          Iz potvrde o vraćenim predmetima KU.br.30/08 utvrđuje se da je N. B. vraćeno 7 rešetki za atmosfersku kanalizaciju.
          Iz iskaza ovlašćenog predstavnika oštećene od 2l.04.2008.godine  JKP P. utvrđeno je  da isti nije upoznat sa krađom poklopoca za šahtu jer se u 2007.godini preduzeće transformisalo i razdvojilo na razne jedinice tako da konkretno ove šahte ne pripadaju JKP Podgorica, ovlašćeni predstavnik predpostavlja  da bi predmetne šahte trebale da pripadaju preduzeću «C.» .N. B. kome su vraćene ove rešetke nije radnik K. preduzeća već vjerovatno preduzeća «C.».
          Iz izvoda  iz KE izdatog na ime B. D. utvrđuje se da je isti do sada osuđivan i to: kao maloljetnik presudom Km.7/07 od 28.09.2007.godine za krivično djelo iz čl.239 st. l KZ CG izrečena mu je vaspitna mjera pojačan nadzor od strane Organa starateljstva. Na glavnom pretresu 30.09.2011. godine B. D. navodi da se trenutno nalazi na izdžavanju zatvorske kazne po presudi Osnovnog suda – P., zbog krivičnog djela iz čl. 239 st. 1 gdje je osudjen na kaznu zatvora u trajanju od tri mjeseca.
          Iz izvoda iz KE izdatog na ime optuženog D. N. utvrđeno je da je isti osuđivan presudom Višeg suda u P. za krivično djelo iz čl.300 st. l KZ CG   izrečena mu je mjera upućivanje u Zavod za vaspitivanje djece i omladine u rasponu od 6 mjeseci do 2 godine. Na glavnom pretresu dodao je da je u medjuvremenu pravosnažno osudjen presudom Osnovnog suda – P. za krivično djelo iz čl. 240 Krivičnog Zakonika na kaznu zatvora od tri mjeseca, te se trenutno nalazi na izdržavanju kazne.
          Cijeneći sve izvedene dokaze kako pojedinačno tako i u njihovom međusobnom odnosu na nesumljiv način se utvrđuje da su se u radnjama optuženih D. N. i B. D. stekli svi elementi bića Krivičnog djela iz čl.239 stav Krivičnog Zakonika.  Naime neposreno je da su njih dvojica postupajući kao saizvršioci, oduzeli sedam metalnih rešetki sa  šahti za odvod atmosverskih padavina a u namjeri njihove  dalje prodaje a u cilju pribavljanja protivpravno imovinske koristi.Ovo proizilazi kako iz službene zabilješke Uprave policije tako i iz potvrde o oduzetim i vraćenim predmetima, te i iz iskaza samih optuženih koji ne spore činjenicu  da su kritične večeri po predhodnom dogovoru oduzeli 7 komada ovih rešetki  da su se iste nalazile u vozilu  koje je takođe pronađeno ispred kuće B. D. a on je lišen  slobode od strane policije.Vrijednost otuđenih stvari utvrđuje se kroz nalaz i mišljenje vještaka  ekonomske struke  koji jeutvrdio  vrijednost ovih predmeta uračunavajući istovremeno  i stopu amortizacije obzirom da je riječ o šahtama starim l0 godina.
          Posebno cijeneći odbranu okrivljenog B. D., koji najprije negira izvršenje krivičnog djela, a potom navodi da ne spori činjenicu da je bio u vozilu u trenutku kada su kradene rešetke sa šahti, te ga da niko nije sprečavao da pobjegne odnosno udalji se sa lica mjesta sud je odbacio kao sračunate na umanjenje krivično pravne odgovornosti, jer je ista kontradiktorna, obzirom da u završnoj riječi okrivljeni izražava kajanje zbog pričinjenog krivičnog djela i svoje postupke pripisuje mladalačkoj nepromišljenosti, što sve ukazuje da je na posredan način prihvatio krivicu za djelo koje mu se stavlja na teret.
          Cijeneći odbranu okrivljenog D. N.  sud je istu odbacio u dijelu u kojem negira izvršenje krivičnog djela, jer je u svom iskazu datom pred istražnim sudijom od 10.01.2008.godine, a pri kojoj odbrani je ostao i na glavnom pretresu naveo da je i sam izašao iz vozila i ubacio jednu rešetku u kola, da bi u završnoj riječi izrazio kajanje zbog pričinjenog krivičnog djela. Ovakva odbrana je po mišljenju suda sračunata na umanjenje krivično pravne odgovornosti, jer je kontradiktorna sama sebi.
Opredjeljujući se za krivičnu sankciju za prvooptuženog B. D. sud je cijenio
sve okolnosti od značaja za individualizaciju iste a tiču se ličnosti
optuženog i djela stavljenog mu na teret, pa je od olakšavajućih okolnosti na
strani optuženog našao da je riječ o mladom čovjeku da je isti izrazio kajanje
zbog pričinjenog djela, te da je ovo djelo rezultat mladalačke
nepromišljenosti i ishitrenosti, a kao olakšavajuću uzeo je činjenicu da je
B.ć D. nezaposlen te da je loših materijalnih primanja. Činjenicu da je do
sada osudjivan za isto krivično djelo sud je uzeo kao otežavajuju pa je   sud
optuženog B. osudio na kaznu zatvora u trajanju od  3 /tri/ mjeseca  koja je
po mišljenju suda adekvatna sankcija kojom se može postići svrha kako
specijalne tako i generalne prevencije, te će se istom dovoljno uticati na
optuženog da u buduće ne vrši krivična djela.
Opredjeljujući se za krivičnu sankciju kod D. N. sud je na njegovoj strani kao
olakšavajuće cijenio činjenice da je riječ o mladom čovjeku , da je isti
nezaposlen te da je izrazio kajanje zbog izvršenog krivičnog djela .Činjenicu
da je optuženi do sada osuđivan za isto i teže  krivično djelo  sud je uzeo
kao otežavajuću, jer je riječ o povratniku, pa je okrivljenog osudio na kaznu
zatvora u trajanju od 3 /tri/ mjeseca, jer je mišljenja da će se ovakvom
vrstom krivične sankcije postići svrha kažnjavanja.
 Kako su optuženi oglašeni krivim to ih je sud shodno čl.229 ZKP-a obavezao
na solidarno  plaćanje troškova krivičnog postupka u ukupnom iznosu od 82,50€
koji se odnose na naknadu za dati nalaz i mišljenje vještaku fin.struke Đ. D.,
te obavezao na plaćanje sudskog paušala od po 30 € koji je srazmjeran dužini
trajanja postupka i imovinskim prilikama optuženih.
Sa svega naprijed iznijetog odlučeno je kao u izreci presude shodno čl. 374
ZKP-a.  
OSNOVNI SUD U KOLAŠINU
Dana 30.09.2011. g. 
Zapisničar,                                                           S U D
I J A,
Vrhovac Nada   s.r.                                    Mirjana Čepić
s.r. 