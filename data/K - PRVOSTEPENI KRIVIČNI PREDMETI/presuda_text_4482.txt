
K.br. 5/12 
U IME CRNE GORE
OSNOVNI SUD U BERANAMA, kao krivični prvostepeni sud, sudija Aleksandar
Ćulafić, kao sudija pojedinac, uz učešće namještenika suda Mirosave Lekić, kao
zapisničara, u krivičnom predmetu protiv okrivljenog G. B. iz B., zbog
krivičnog djela laka tjelesna povreda iz čl. 152 st. 2 u vezi st. 1 Krivičnog
zakonika, vođen po optužnom predlogu ODT-a u Beranama Kt.br. 327/2011 od
12.01.2012. godine, po održanom glavnom pretresu, u prisustvu savjetnika ODT-a
u Beranama Miladina Magdelinića, okrivljenog i oštećenog R. D., dana
21.02.2012. godine, donio je i javno objavio
P R E S U D U
Okrivljeni G. B.,   JMBG ........., od oca R. i majke R., rođene T., rođen
..... godine u B., sa prebivalištem u selu B., opština B., državljanin C. G.,
sa završenom SSŠ, loseg imovnog stanja, neoženjen, osuđivan presudom Osnovnog
suda u Beranama K.br. 269/10 od 07.02.2011. godine zbog krivičnog djela iz čl.
412 st. 2 KZ CG, osuđen tri mjeseca zatvora uslovno za jednu godinu.  
K r i v     j e
- što je  
- dana 27.11.2011. godine, oko 01,30 časova, ispred ugostiteljskog objekta
"....",  u B. lako tjelesno povrijedio oštećenog R. D.a, na način što ga je
udario pivskom flasom, sredstvom podobnim da tijelo teško povrijedi i zdravlje
teško naršuši u predjelu glave nanoseci mu povrede u vidu krvog podliva
promjera 3 x 3cm,  
- čime je izvršio krivično djelo laka tjelesna povreda iz čl. 152 st. 2 u
vezi st. 1 Krivičnog zakonika,  
- pa ga sud primjenom citiranih zakonskih propisa te čl. 2, 4, 5, 13, 15, 32,
36 i 42 Krivičnog zakonika i čl. 226 i 374 ZKP-a CG,
O S U Đ U J E
Na kaznu zatvora u trajanju od 30 (trideset) dana.  
Okrivljeni se obavezuje da ovome sudu na ime paušala plati iznos do 50,00 €,
kao i na ime troškova krivičnog postupka iznos od 55,00 €, koje iznose će
uplatiti na žiro račun Osnovnog suda u Beranama br. 832-150-38, u roku od 15
dana po pravosnažnosti presude, pod prijetnjom posledica prinudnog izvršenja.  
Imovinsko pravnog zahtjeva nije bilo.
O b r a z l o ž e nj e
Optužnim predlogom ODT-a u Beranama, Kt.br. 327/2011 od 12.01.2012. godine,
okrivljen je G. B., iz Berana, zbog krivičnog djela laka tjelesna povreda iz
čl. 152 st. 2 u vezi st. 1 Krivičnog zakonika.  
Glavni pretres je održan i zaključen u prisustvu savjetnika ODT-a u Beranama
Miladina Magdelinića, okrivljenog G. B. i oštećenog R. D..  
Savjetnik ODT-a u Beranama, Miladin Magdelinic, u završnoj riječi je istakao
da je na osnovu izvedenih dokaza tokom postupka na glavnom pretresu nesporno
utvrđeno da je okrivljeni G. B. izvršio krivično djelo stavljeno mu na teret,
pa je predložio da ga sud oglasi krivim i i izrekne mu kaznu zatvora u
trajanju od 30 dana.
Oštećeni R.D., u završnoj riječi nije se pridružio krivičnom gonjenju protiv
okrivljenog, niti je postavio imovinsko pravni zahtjev.  
Okrivljeni G. B. u svojoj odbrani u bitnom istakao da se dana 27.11.2011.
godine, oko 01,00 čas, zajedno sa prijateljima R. B. i S. S. nalazio u
ugostiteljskom objektu "...". U jednom momentu mu je R. D., kojeg je znao iz
viđenja, rekao da ga je udario, na šta je on odgovorio da ga je možda zakačio
dok je igrao, jer je te večeri bila gužva u lokalu.  R. D. ga je opet pitao
zašto ga je udario, pa su izašli ispred ugostiteljskog objekta da bi riješili
nesuglasice. Ispred lokala je došlo do verbalnog sukoba  između njega i R., na
način što su jedan drugom upućivali psovke, ali  nije bilo fizičkog kontakta
među njima, jer je R. njegov prijatelj negdje odveo, a on se vratio u kafić.
Poslije pola sata R. se vratio u kafić i tom prilikom je držao nešto u rukama,
a kako je osvetljenje u unutrašnjosti lokala bilo slabo uplašio se da možda
nosi pistolj i da će ga napasti. Sa tih razloga mu je oteo predmet koji je R.
držao u ruci i tada je vidio da se radi o metalnom ključu.  Nakon izvjesnog
vremena napustio je kafić i namjeravao da krene kući. Kada je bio na terasi
kafića, primijetio je na parkingu koji je udaljen od kafića oko 50 metara auto
za koje je znao da je vlasništvo R. D., pa kako se plašio da će ga napasti
uzeo je iz gajbe koja se nalazila ispred ulaza kafića jednu praznu pivsku
flasu, koju je stavio u džep od jakne i uputio se prema svom autu. U momentu
kada je prilazio svom vozilu vidio je da je R. izašao iz svog vozila i krenuo
u njegovom pravcu. Tada ga je R.udario u predjelu usana pesnicom, od kojeg
udarca je pao i udario koljenom o asfalt. Nakon toga on je ustao i pivskom
flašom udario R. u predjelu glave i možda nekoliko puta pesnicama. U tom
momentu im je prišla jedna djevojka koja je tražila da ga pusti. nakon ovoga
R. je otišao do svog vozila, uzeo bezbol palicu i krenuo prema njemu, pa je on
pobjegao. R. je krenuo  prema njemu, ali ga nije stigao.  
U završnoj riječi je izjavio da se osjeća krivim za krivično djelo stavljeno
mu na teret i molio je da ga sud što blaže kazni.  
Provjeravajući navode optužnog akta i odbranu okrivljenog sud je u dokaznom
postupku izveo dokaze: saslušao u svojstvu svjedoka oštećenog R. D.a; saslušao
svjedoka Č. S.; pročitao izvještaj ljekara specijaliste JZU br. 1102 od
27.11.2011. godine na ime oštećenog R. D.; pročitao zapisnik o ispitivanju
alkohola  u organizmu okrivljenog G. B.a od 27.11.2011. godine; pročitao
zapisnik o ispitivanju  alkohola u organizmu R. D. od 27.11.2011. godine,
pročitao nalaz i mišljenje vještaka dr M. B., dat u pred ODT u Beranama u
predmetu Kt.br. 327/11 od 10.12.2011. godine,  te pribavio i izvršio uvid u
izvod iz KE na ime okrivljenog.  
Nakon analize izvedenih dokaza, njihove svestrane i brižljive ocjene, cijeneći
ih svaki pojedinačno i u sveukupnosti, dovodeći ih u vezu jedan sa drugim i u
kontekstu sa navodima odbrane okrivljenog, sud je utvrdio činjenično stanje i
na osnovu tako utvrđenog činjeničnog stanja zaključio da je okrivljeni izvršio
krivično djelo stavljeno mu na teret javnom optužbom i da je za isto kriv.  
Naime, sud je činjenično stanje prevashodno utvrdio kroz iskaz oštećenog
saslušanog u svojstvu svjedoka kao i svjedoka Č. S. i kroz nalaz i mišljenje
vještaka medicinske struke M. B., kao i medicinske dokumentacije na ime
oštećenog. Tako, iz iskaza oštećenog  saslušanog u svojstvu svedoka R.D., sud
je utvrdio da je dana 27.11.2011. godine, oko 02,00 časa poslije ponoći, bio
je u ugostiteljskom objektu "...." sa Č. S., Š. S. i Č. A.. Dok su sjedjeli za
šankom u jednom momentu osjetio je da ga je neko udario u predjelu nadlaktice.
Tada se okrenuo i ugledao ispred sebe okrivljenog kojeg nije poznavao i pitao
ga je da li mu nešto treba. Tada mu je rekao da izađe ispred lokala, ali on je
to htio da izbjegne, pa kada je okrivljeni ponono od njega tražio od isto,
izašli su ispred kafića gdje se stvorala gužva. Međutim, G. i on nijesu imali
nikakav fizički kontakt, iako je G. nasrtao na njega, ali se on uputio ka
svojim kolima s namjerom da ide kući. Kako je bio zaboravio jaknu u kafiću, to
je pozvao Č. S. i rekao joj da mu donese jaknu. Kada je S. noseći njegovu
jaknu prilazila vozilu pored nje je prošao G. B. sa pivskom flasomu ruci, a
ona je pokušavala da ga zaustavi. Međutim, okrivljeni je nastavio da se kreće
prema njegovom vozilu. Tada je izašao iz auta, a G. ga je udario pivskom
flašom u predjelu lica, a zatim u potiljačni dio glave, od kog udarca je pao i
bio je u skoro nesvjesnom stanju. Nakon toga su ga S. i njegov drug povezli
kući povezli u bolnicu na pregled zbog zadovijenih povreda. Sud je u
potpunosti prihvatio iskaz oštećenog saslušanog u svojstvu svjedoka, jer je
dat u jasnom i ubjedljivom izlaganju, a istovremeno je potvrđen kroz sadržinu
iskaza svjedoka Č.S..  
Iz iskaza svjedoka Č. S. sud je utvrdio da je 27.11.2011. godine bila u lokalu
"..." u večernjim časovima. Nakon svađe R. D. je pošao kući, a nakon 5 ili 10
minuta je pozvao telefonom i rekao joj da mu donese jaknu do njegovog vozila,
koje je bilo parkirano ispred lokala. Uzela je jaknu i pošla prema D. kolima.
Tada je jednom trenutku pored nje protrčao G. B., držeći u ruci staklenu
pivsku flašu, koju je sakrio iza leđa. Kada je G. B. došao do parkiranog
vozila pord kojeg se nalazio R. D., istog je dva puta tom pivskom flasom
udario u predjelu glave. Tada je R. D. pao na ulicu i neko vrijeme je bio u
nesvjesnom stanju. Nakon toga je G. B. otrčao iza lokala, a ona je pozvala
druga i brata oštećenog i sa njima pošla u službu hitne pomoći. Sud je iskaz
ovog svjedoka u potpunosti prihvatio kao jasan, ubjedljiv i ničim doveden u
pitanje.  
Iz nalaza i mišljenja vještaka medicinske struke dr M. B. sud je utvrdio da se
R.D.,  rođen 1992. godine  javio u hiruršku ambulantu  dana 27.11.2011. godine
zbog povreda zadobijenih navodno u tuči. Pri pregledu konstatovano je da
postoji krvni podliv donjeg i gornjeg kapka lijevog oka i krvni podliv
tjemenog dijela glave promjera 3 x 3cm. Navedene povrede se kvalifikuju kao
lake tjelesne povrede i iste povrede se saniraju u trajanju od 8 do 10 dana.
Navedene povrede su nanijete tupom mehaničkom silom  koja je djelovala na gore
pomenute djelove glave. Sila može biti zamahnuta pesnica, zamahnuti čvrsti
predmet, a osnovna karakteristika te sile je da nije bila jakog inteziteta,
jer bi u protivnom dovela do pojave rane ili preloma koštanih struktura. Ova
povreda se može nanijeti i zamahnutom pivskom flašom, s tim sto zamahnuta
pivska flasa nije bila jakog intenziteta i nije došlo do lomljenja iste. Sud
je iskaz vještaka u potpunosti prihvatio kao jasan i objektivan, jer je dat po
osnovu pravila struke i nauke i po osnovu medicinkse dokumetacije na ime
oštećnog koja predstavlja objektivni pokazatelj povreda koje su konstatovane
prilikom neporednog pregleda nakon kritičnih dešavanja. Iz izvestaja ljekara
specijaliste JZU Opšte bolnice u B... br.11102 od 27.11.2011. godine, utvrđuje
se da se R. D. javio Domu zdravlja u B... zbog povreda zadobijenih u tuči od
udarca pivskom flasom po glavi i tom prilikom konstatovane povrede kod istog
su podliv donjeg i gornjeg očnog kapka lijevog oka, krvni podliv u tjemenom
dijelu glave promjera 3 x 3 cm.  
Iz zapisnika o ispitivanju alkohola u organizmu sud nije mogao utvrditi pravno
relevantne činjenice vezane za kritični događaj, osim da je G. B., imao 0,76 %
alkohola u organizmu, a R.D. je imao 0,35 % alkohola u organizmu.  
Analizirajući odbranu okrivljenog G. B., sud je imao u vidu da okrivljeni nije
negirao da je ispred ugostiteljskog objekta " ...a" udario pivskom flašom
oštećenog R.D., u predjelu glave i da mu je tom prilikom nanio povrede u vidu
krvnog podliva promjera 3 x 3 cm. Citirani navodi odbrane okrivljenog
ocijenjeni su kao jasni, potpuni, logični, neprotivurječni i saglasni sa
izvedenim dokazima i to iskazom oštećenog saslušanog u svojstvu svjedoka,
iskazu svjedoka Č. S. i nalazu i mišljenju vještaka medicinske struke, kao i
medicinskoj dokumentaciji na ime oštećenog.  
Sud nije prihvatio navode odbrane okrivljenog da dok se kretao prema svom
vozilu, R. D. je izašao iz svog vozila, krenuo u njegovom pravcu i udario ga
pesnicom u predjelu brade, od kog udarca je okrivljeni pao, pa je tada ustao i
udario ga flašom u predjelu glave. U tom dijelu sud je odbranu okrivljenoog
cijenio kao sračunatu na umanjenje krivične odgovornosti, s obzriom da su
ovakvi navodi opovrgnuti ne samo iskazom oštećenog saslušanog u svojstvu
svjedoka, nego i iskazom svjedoka Č. S., a koju je sud u potpunosti prihvatio.  
Dakle, prihvatajući u potpunosti iskaz oštećenog saslušanog u svojstvu
svjedoka, kao i svjedoka Č. S., a koji je potvrđen u pogledu načina i
mogućnosti nastanka povreda konstatovanih kod istog kroz nalaz i mišljenje
vještaka medicinske struke i izvještajem ljekara specijaliste, sud je
stanovišta da su izvedenim dokazima tokom postupka na nesumnjiv način dokazani
navodi optužbe. Naime, postupajući na opisani način, udarajući oštećenog
pivskom flašom koja predstavlja sredstvo podobno da tijelo teško povrijedi i
zdravlje teško naruši nanoseći mu povrede u vidu krvnog podliva promjera 3 x 3
cm u predjelu glave, okrivljeni je u svojim radnjama ostvario obilježje
krivičnog djela koje mu je stavljeno na teret za koje je kriv. Okrivljeni je
krivično djelo izvršio sa eventualnim umišljajem, jer je bio svjestan da
udarajući oštećenog na opisani način - pivskom flašom,  istom može nanijeti
povrede i učiniti krivično djelo, ali je na to pristao.  
Za krivično djelo laka tjelesna povreda iz čl. 152 st. 2 u vezi st. 1
Krivičnog zakonika predviđena je kazna zatvora do 3 godine.  
Prilikom odlučivanja o vrsti i visini kazne, sud je cijenio sve okolnosti iz
čl. 42 Krivičnog zakonika, pa je na strani okrivljenog našao od olakšavajućih
okolnosti: da se radi o mladoj osobi, nezaposlenom licu, siromašnog imovnog
stanja, a kao posebno olakšavajuću okolnost sud je cijenio da se oštećeni nije
pridružio krivičnom gonjenju, dok je od otežavajućih okolnosti cijenio njegovu
raniju osuđivanost, ali ne za ovo krivično djelo, pa je sud okrivljenom
izrekao kaznu zatvora u trajanju od 30 dana, cijeneći da će se istom postići
svrha kažnjavanja iz čl. 32 Krivičnog zakonika i dovoljno uticati na
okrivljenog da ubuduće ne vrši ova i slična krivična djela, te će se na taj
način ostvariti ciljevi specijalne i generalne prevencije. Pri tome je sud
imao u vidu da se okrivljenom u smislu čl. 54 st. 3 Krivičnog zakonika, nije
mogla izreći uslovna osuda jer nije proteklo više od 5 godina od
pravosnažnosti osude kojom je okrivljenom izrečena kazna za umišljajno
krivično djelo.  
Shodno čl. 226 i 229 ZKP-a, sud je okrivljenog obavezao na plaćanje paušala u
iznosu od 50,00 €, imajući u vidu složenost i trajanje krivičnog postupka, te
imovinske prilike okrivljenog, kao i na troškove krivičnog postupka koji se
odnose na ime vještačenja od strane dr M. B. u iznosu od 55,00 €, koja su
isplaćena iz budžetskih sredstava suda.  
Imovinsko pravnog zahtjeva nije bilo.  
Iz iznijetih razloga odlučeno kao u izreci presude, shodno čl. 374 ZKP CG.  
OSNOVNI SUD U BERANAMA
Dana, 21.02.2012. godine
ZAPISNIČAR
S U D I J A
Mirosava Lekić
Aleksandar Ćulafić 
PRAVNA POUKA:
Nezadovoljna stranka ima pravo žalbe
u roku od 8 (osam) dana, od dana prijema presude
preko ovog suda za Viši sud u Bijelom Polju.  