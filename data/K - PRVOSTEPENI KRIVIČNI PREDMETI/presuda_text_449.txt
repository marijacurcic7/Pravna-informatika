K.br.27/10
U IME NARODA  
OSNOVNI SUD U HERCEG NOVOM, kao prvostepeni krivični, u vijeću sastavljenom od
sudije Blagojević Marka, kao predsjednika vijeća i sudija porotnika Stanković
Tereze i Martinović Ilije kao članova vijeća uz sudjelovanje Dragović Katarine
kao zapisničara, rješavajući u krivičnom prerdmetu protiv okrivljenih DOO “L”
HN i Ć. S., zbog krivičnog djela utaja poreza i doprinosa iz čl. 264 st. 2 u
vezi st. 1 KZ CG, postupajući po optužnici ODT Herceg Novi Kt.I.br. 8/09 od
22.02.2010 godine, nakon javnog, usmenog i glavnog pretresa održanog dana
20.06.2011 godine, u prisustvu ODT-a Zeinilagić Snježane, okrivljenog Ć. S. i
predstavnika okrivljenog pravnog lica Ć. Đ. i njihovog branoca adv. A. N.,
nakon tajnog vijećanja i glasanja donio je i istog dana javno objavio,  
PRESUDU  
OKRIVLJENI :
”L” DOO H.N. sa sjedištem u HN, upisan u centralni registar Privrednog suda
pod br…., matični br. .….  
Ć. S., JMBG…..,od oca V. i majke V. rođ. V, rođenog …. godine iz HN  
Krivi su  
Što su.
1. u toku 2007 godine u HN, okrivljeni Ć. S. kao vlasnik i ovlašćeni
zastupnik, odnosno odgovorno lice OD ”L” HN, u namjeri da za ovo pravno lice
izbjegne plaćanje PDV i carine, predhodno dogovorio sa odgovornim licem
dobavljača “T. C. T. D. Z.” I., D. Z. i T. Z., da uz isporuku robe sastavljaju
duple  račune i to jednu sa istinitim sadržajem o cijeni robe koja se
isporučuje, a drugu sa znatno nižom cijenom robe od stvarne, nakon čega su
vozači dobavljača koji su dopremali robu, prilikom ulaska u Crnu Goru
carinskim službenicima prezentovali račune sa neistinitom sadržinom odnosno u
kojima je bila označena manja vrijednost robe od stvarne, po kojim neistinitim
računima je carina vršila obračun carine i PDV, nakon čega je preko vozača
dobavljaču razliku do stvarne cijene plaćao u gotovom novcu, pa je tako po
računu br. 2058 od 29.06.2007. godine, sa cijenom robe u iznosu od 24.580,80€
iako je stvarna cijena bila 48.292,34€, i po računu br. 2624 i  od 06.08.2007.
godine na iznos od 21.526,40€, iako je stvarna cijena bila 48.629,56€,
prijavljena vrijednost robe za 50.836,7€ manja od stvarne, na koji način je za
svoje pravno lice izbjegao plaćanje PDV i carine u ukupnom iznosu od
13.971,80€.  
- čime je izvršio krivično djelo utaja poreza i doprinosa iz čl. 264. st. 2 u
vezi st. 1 KZ CG  
2. u vremenu od maja 2007 godine do kraja augusta 2008 godine u HN,
okrivljeno pravno lice “L. “ DOO HN, u okviru obavljanja  djelatnosti trgovine
zamrznutom riboma okrivljeni  Ć. S. kao odgovorno lice u pravnom licu –
ovlašćeni zastupnik okrivljenog pravnog lica i dijelujući u ime pravnog lica u
okviru svojih ovlašćenja, u namjeri da okrivljeno pravno lice “L.” DOO HN
izbjegne plaćanje carine i PDV, predhodno sa odgovornim licem dobavljača “T.
C. T. D. Z.” I, D. Z. i T. Z. dogovorio da uz svaku isporuku robe sastavljaju
duple račune i to jedan sa istinitim podacima o cijeni robe koja se
isporučuje, a drugi sa znatno nižom cijenom robe od stvarne, pa su vozači koji
su dopremali robu na carini prilikom ulaska u Crnu Goru prezentovali račune sa
neistinitim sadržajem odnosno one u kojima je bila označena manja vrijednost
robe od stvarne, koji lažni računi su prilikom carinjenja uzeti kao osnov
cijene plaćao u gotovom novcu, pa su tako po računu br. 1324 od 22.06.2007.
godine sa cijenom robe u iznosu od 7.405.37€, iako je stvarna cijena bila
19.692,86€, po računu br. 2135 sa cijenom robe na iznos od 5.665,40€, iako je
stvarna cijena bila 14.589,89€, poračunu br. 2269 od 16.07.2007 godine na
iznos od 9.290,77€ iako je stvarna cijena bila 18.032,27€, po računu br. 2441
od 23.07.2007. godine na iznos od 8.040,38€, iako je stvarna cijena bila
20.931,46€, po računu br. 2526 od 30.07.2007. godine na iznos od 7.812,04€,
iako je stalna cijena bila 21.192,17€, po računu br. 2623 od 06.08.2007
godine, na iznos od 6.416,53€ iako je stvarna cijena bila 17.722,26 €, po
računu br. 2943 od 20.08.2007 godine, na iznos od 9.003,22€ iako je stvarna
cijena bila 23.183,36€, po računu br.3102 od 27.08.2007 godine na iznos od
3.734,76€, iako je stvarna cijena bila 10.930,18€, po računu br. 3887/07 od
04.10.2007 godine na iznos od 9.032,77€, iako je stvarna cijena bila
20.886,49€, po računu br. 2823/08 od 22.05.2008 godine na iznos od 3.485,52€,
iako je stvarna cijena bila 11,271,27€, p računu br. 3774/08 od 03.07.2008
godine na iznos od 3.843,94€, iako je stvarna cijena bila 13,529.10€, po
računu 4205/08 od 21.07.2008 godine na iznos od 4.655,65€, iako je stvarna
cijena bila 16.936,18€, i po računu br. 4886 od 22.08.2008 godine na iznos od
2.976,12€, iako je  stvarna cijena bila 10.181,91€ , prijavili vrijednost robe
manju za ukupno 137.716,93€, i time izbjegli plaćanje PDV i carine u ukupnom
iznosu od 32.287,70€, te u periodu od maja 2007 godine početka oktobra 2008
godine lažnim prikazivanjem da su robu-smrznutu ribu prodavali po nerealno
niskom i to nabavnim cijenama umesto stvarno realizovane tržišne cijene
kupcima “N” DOO HN “L. & B. C.” K, “N. P.”,“L.” DOO , “M.T.-H. M.”, i “K. – H.
K.”, umanjili obračun PDV u iznosu od 10.793,70€, odnosno utajili carinu i PDV
u ukupnom iznosu od 43.081,40€,  

čime su izvršili krivično djelo utaja poreza i doprinosa iz čl. 264. st. 2 u vezi st. 1. KZ  

- pa sud primjenom navedene zakonske odredbe, te odredbi iz čl. 4 st. 2, 32,
36, 39, 42 st 1, 45 st.1 tač. 3, 46 st. 1 tač. 4 Krivičnog zakonika, predhodno
okrivljenom Ć.S. za krivično djelo iz čl. 264 st. 2 u vezi st. 1 KZ-a pod
stavom 1) izreke utvrđuje kaznu zatvora u trajanju od 5 (pet) mjeseci i
novčanu kaznu u iznosu od 3.000,00 eura, a za krivično djelo iz čl. 264 st. 2
u vezi st. 1 KZ-a pod stavom 2) izreke utvđuje mu kaznu zatvora u trajanju od
5 (pet) mjeseci i novčanu kaznu u iznosu od 4.000,00 eura,  
- pa sud okrivljenima, a primjenom navedenih odredbi, te odredbi iz čl. 48
st. 2 tač 2 i 4, 51, 52, 53, 54, 112 i 113 Krivičnog zakonika, kao i odredbi
iz čl. 199, 202 st. 1, 364 st. 1 i 542 Zakonika o krivičnom postupku, te
odredbi iz čl.3, 5, 6, 12, 13, 14, 15, 16, 19, 20 i 24. Zakona o odgovornosti
pravnih lica za krivična djela, izriče  
USLOVNU OSUDU  
Kojom okrivljnom pravnom licu »L.« doo HN utvrđuje novčanu kaznu u iznosu od
25.000,00 (dvadeset pet hiljada) eura i istovremeno određuje da se utvrđena
novčana kazna neće izvršiti ukoliko okrivljeno pravno lice u roku od 3 ( tri)
godine ne učini novo krivično djelo.
Kojom okrivljenom Ć. S. utvrđuje jedinstvenu kaznu zatvora u trajanju od 8
(osam) mjeseci i istovremeno određuje da se utvrđena jedinstvena kazna zatvora
neće izvršiti ukoliko okrivljni u roku od 4 (četiri) godine ne učini novo
krivično djelo, i istovremeno određuje da ukoliko dođe do opozivanja uslovne
osude u utvrđenu jedinstvenu kaznu zatvora okrivljenom se ima uračunati
vrijeme provedeno na zadržavanju i u pritvoru od 27.07.2009. do 30.07.2009.
godine, te okrivljenog Ć. S. istovremeno OSUĐUJE na jedinstvenu novčanu kaznu
u iznosu od 6.000,00 eura, koju je dužan platiti u roku od 3 (tri) mjeseca od
dana pravosnažnosti presude pod prijetnjom prinudnog izvršenja, a na žiro
račun ovog suda br. 510-6022-16, stim što ukoliko okrivljeni ne plati novčanu
kaznu ista mu se ima zamjeniti  kaznom zatvora, tako što će se za svakih
započetih 25€ odrediti jedan dan kazne zatvora.  
Okrivljeni se obavezuju da solidarno naknade troškove krivičnog postupka u
iznosu od  506,88 eura i pojedinačno u iznosu od po 50,00 eura,  koje su dužni
uplatiti u roku od 15 dana od dana pravnosnažnosti ove presude, pod prjetnjom
prinudnog izvršenja, a na žiro-račun suda 510-6022-16.  
Od okrivljenog Ć. S. ODUZIMA SE novac u iznosu od 13.971,80 eura (trinest
hiljada devetstosedamdesetjedan euro i osamdeset centi), kao imovinska korist
pribavljena krivičnim djelom, a od okrivljenog pravnog lica”L.” DOO HN ODUZIMA
SE novac u iznosu od 32.287,70 eura (trideset dvije hiljade
dvijestoosamdesetsedam eura i sedamdeset centi), kao imovinska korist
privbavljena krivičnim djelom.  
O b r a z l o ž e nj e  
Osnovni državni tužilac u Herceg Novom svojom optužnicom Kt. br.8/09 od
22.02.2010. godine, stavio je na teret okrivljenom pravnom licu i Ć. S.,
izvršenje krivičnih djela koje su činjenično i pravno opisana u izreci
presude. ODT-a H. Novi Zeinilagić Snježana je na glavnom pretresu izmjenila
činjnični opis optužnice i  u svojoj završnoj riječi, ostajući pri navodima
podnijete i izmjenjene optužnice predložila je sudu da okrivljne oglasi krivim
i osudi po zakonu.  
Predstavnik okrivljnog pravnog lica “L.” DOO HN Ć. Đ. u odbrani je u bitnom
istakla da je OD “L. – Ć.” HN ugašen u decembru 2008 godine, a da je vlasnik
tog preduzeća bio njen suprug Ć. S., a da ona nije u tom ortačkom društvu
imala nikakva ovlašćenja. Dalje je istakla da je u okrivljnom pravnom licu DOO
“L.” HN direktor, ali da cijelokupno poslovanje tog preduzeća vodio njen
suprug Ć. S., koji je takođe i ovlašćeni predstavnik preduzeća, te da ona nije
bila detaljno upoznata ni sa jednim poslom koje je njen suprug Ć. S.
zaključivao sa drugim firmama, zbog čega se ne može detaljno izjasniti u vezi
sa poslovanjem navedenog preduzeća.  
Okrivljeni Ć. S. u svojoj odbrani koju je iznio u predhodnom krivičnom
postupku, pred istražnim sudijom, u bitnom je istakao da je bio vlasnik firme
“L.” Ć. DOO HN, koja firma je ugašena u decembru 2008 godine, a da je vlasnik
druge firme DOO “L.” HN njegova supruga, koja je u toj firmi izvršni direktor,
te da on ima deponovan potpis kao zastupnik oba privredna subjekta i da je
mogao iste predstavljati u poslovnim odnosima sa drugim licima. Djelatnost
obje firme bila je trgovina svježom i zamrznutom ribom, pa je stupio u
poslovni odnos sa Slovenačkom firmom “T.C.” iz K., čiji je vlasnik Z. D., sa
kojim je imao telefonski dogovor prilikom naručivanja ribe, koju robu su mu
dostavljali iz Slovenije i koji su vozačima slali dvije fakture za svaku
isporuku, s tim što je na jednoj fakturi bila istaknuta realna cijena
isporučene robe, dok je na drugoj bila istaknuta nešto niža cijena, te da mu
je to sve odgovaralo, jer je plaćao manju carinu na uvoz robe, a robu je,
obzirom da nije nikada vidio fakture plaćao po usmenom dogovoru sa vlasnikom
Slovenačke firme. Dalje je istakao da je poslovni odnos između njegovih firmi
i preduzeća iz Slovenije trajao sa prvom firomom oko dvije godine, a sa firmom
DOO “L.” HN oko jedne  godine, s tim što je ukupna isporuka robe između
navedenih firmi bila 13 do 14 puta. Dodao je i to da je isporučenu robu vidio
tek nakon carinjenja na carini Crne Gore, kada bi vozači prilikom prelaska
granice, radi carinjenja robe predavali fakturu sa manjim iznosom, s tim što
su drugu fakturu sa realnim iznosom i realnim cijenama zadržavali i vraćali
vlasniku Slovenačkog preduzeća, a robu koja mu je isporučena plaćao je kešom i
novac je predavao vozačima. Pojasnio je da je robu plaćao po fakturi na kojoj
se nalazio manji iznos na žiro račun Slovenačkog preduzeća, a razliku između
realne cijene i cijene sa mnajim iznosom je isplaćivao u kešu vozaču koji je
dovozio robu i da prilikom predaje razlike novca vozačima nikada nije uzimao
priznanice. Istakao je i to da je plaćao cijene za robu koje je određivao
vlasnik Slovenačke firme i za koju je većinu robe bila realna i da je on takvu
cijenu robe prihvatao.  
Okrivljeni Ć. S. u svojoj odbrani iznijetoj na glavnom pretresu je u bitnom
naveo kao u predhodnom postupku, s tim što je dodao da je razliku koju je
doplaćivao u kešu, a preko visine novca, odnosno cijene koja je naznačena u
fakturi, doplaćivao, jer ga je vlasnik firme iz Slovenije zvao da doplati
razliku zbog mijenjanja cijena na berzi ribe, te što se tiče PDV-a od toga
nije imao nikakve koristi, jer se radi o ulaznom i izlaznom PDV-u koji se
uvjek poravnavaju, a što se tiče carine, od istih je imao koristi, i država
jeste oštećena za određeni iznos neplaćenih carina. Dodao je i to da je
prekinuo saradnju sa Slovenačkom firmom iz razloga što je ta firma pravila
duple fakure, odnosno račune i sa razloga što je imalo loš kvalitet ribe.
Istakao je i to da je PDV u visni od 10.793,70 eura platio i da za isto
posjeduje potvrdu Poreske uprave Pj HN da je dug firme 0, odnosno da nema duga
za plaćanje PDV-a i da je taj PDV platio 15.04.2009. godine. Dodao je i to da
je razliku platio samo 6 do 7 puta, a da je firma platila navedeni iznos
PDV-a, iako nije dobio rjšenje Poreske uprave, već mu je samo javljeno da
treba da plati navedeni iznos.  
Branilac okrivljenih u svojoj završnoj riječi u bitnom je istakao, da imajući
u obzir cijelokupne rezulate sudskog postupka i izvedene dokaze, predlaže sudu
da donese odluku u skladu sa zakonom i da na strani okrivljenih cijeni sve
olakševajuće okolnosti, kako priznanje okrivljnog, tako i raniju neosuđivanost
okrivljenih, kao i druge olakšavajuće okolnosti.  
Predstavnik okrivljenog pravnog lica i okrivljeni Ć. S. su se u svojoj
završnoj riječi pridružili završnoj riječi svoga branioca.  
Sud je u dokaznom postupku neposredno saslušao svjedoke P. P., K.S., pročitao
iskaze svjedoka Z. T., Z. D., Ž. T., M. U., P. Lj. i Č. B., na saglasan
predlog stranaka pročitao iskaze svjedoka R. R. i P. P., izvršio uvi u spise
Privrednog suda broj 129086 o registraciji OD “L” i broj 81303 o registraciji
“L” HN, pročitao ugovor broj 2/7 zaključen dana 23.04.2007. godine između “L”
dOO HN i “T.c. t. Z. D.”, izvršio uvid u račune broj 2058 od 29.06.2007.
godine, broj 2624 od 06.08.2007. godine, 1324 od 22.05.2007. godine, broj 2135
od 05.07.2007. godine, broj 2269 od 16.07.2007. godine, broj 2441 od
23.07.2007. godine, broj 2526 od 30.07.2007. godine, broj 2623 od 06.08.2007.
godine, broj 2943 od 20.08.2007. godine, broj 3102 od 27.08.2007. godine, broj
3887 od 04.10.2007. godine, broj 2823 od 25.05.2008. godine, broj 4205 od
21.07.2008. godine, broj 3774 od 03.07.2008. godine, broj 4886 od 22.08.2008.
godine koji su pretili carinske deklaracije predate Carini Crne Gore – Z.,
izvršio uvid u račune broj 2058 od 29.06.2007. godine, broj 2624 od
06.08.2007. godine, 1324 od 22.05.2007. godine, broj 2135 od 05.07.2007.
godine, broj 2269 od 16.07.2007. godine, broj 2441 od 23.07.2007. godine, broj
2526 od 30.07.2007. godine, broj 2623 od 06.08.2007. godine, broj 2943 od
20.08.2007. godine, broj 3102 od 27.08.2007. godine, broj 3887 od 04.10.2007.
godine, broj 2823 od 25.05.2008. godine, broj 4205 od 21.07.2008. godine, broj
3774 od 03.07.2008. godine, broj 4886 od 22.08.2008. godine, koji su pratili
carinske deklaracije predate Carini Slovenije, izvršio uvi u priznanice broj
193/07, br. 87/07 od 04.07.20008. godine, broj 204/08 od 22.07.2008. godine,
broj 88/08 od 04.07.2008. godine, broj 86/08 od 04.07.2008. godine, broj
205/08 od 22.07.2008. godine, broj 202/08 , broj 207/08, broj 206/08, broj
208/08 od 23.08.2008. godine, broj 15/07 od 21.08.2008. godine i broj 16/07 od
28.08.2007. godine, izvršio uvid u konto karticu “L. p. Ć.” za period od
01.01.2007. do 31.12.2007. godine i u konto karticu “L” DOO za period os
01.01.2007. do 31.12.2007. godine i za period od 01.01.2008. do 31.12.2008.
godine za dobavljače u zemlji i inostranstvu, izvršio uvid u izvod kominteta
“L” DOO HN kod Atlas Mont banke AD P. broj 124 od 28.06.2007. godine, broj 139
od 20.07.2007. godine, broj 147 od 01.08.2007. godine, broj 152 od 08.08.2007.
godine, broj 163 od 23.08.2007. godine,broj 72 od 05.09.2007. godine i broj
181 od 18.09.2007. godine, pročitao zapisnim o inspekciskom nadzoru poreske
uprave PJ HN broj 03/15-5-96/2009-11 od 02.03.2009. godine, pročitao nalaz i
mišljenje vještaka finansiske struke B. B. od 15.02.2010. godine, pročitao
uvjerenje Poreske uprave Pj HN broj 03/15-1-2/16 od 28.02.2011. godine za DOO
“L” HN, pročitao izvod iz Kaznene evidencije za okrivljno pravo lice izdat od
CRPS P. od 04.04.2011. godine i izvod iz kaznene evidencije za okrivljenog
Ć.S. izdat od Mimistarstva pravosuđa Republike Hrvatske od 04.03.2011. godine.  
Analizirajući provedene dokaze pojedinačno i u njihovoj međusobnoj
povezanosti, dovodeći ih u vezu sa navodima optužbe i odbranom okrivljenih,
sud je na nesumnjiv način utvrdio da su okrivljeno pravno lice i okrivljeni Ć.
S.počinili krivično djelo koje im je optužbom  stavljeno na teret i iste
oglasio krivim i odgovornim iz sledećih razloga:  
Sud je cijenio i prihvatio iskaze svjedoka Z. T., Z. D., Ž. T. i Č. B., kao
jasne, potpune, logične i međusobno saglasne. Svjedok Z. T. je u svom
svjedočkom iskazu u bitnom istakla da posjeduje firmu zajedno sa mužem Z. D. u
Sloveniji, koja se bavi prodajom ribe i mekušaca na veliko, te da je u 2007
godini njihov radnik Č. B. uspostavio kontakt sa preduzećem “L” iz CG, nakon
čega su vlasnik te firme Ć. S. i njen muž uspostavili konatak, a njihov radnik
u toku 2007 i 2008 godine vozio je za Crnu Goru smrznutu i svježu ribu. Dalje
je istakla da je Ć.S. predlago da naprave dvije fakture koje su dostavljali S.
u Crnu Goru i da su dva puta na takav način poslovali sa firmom “L”, a da su
na takav način najviše poslovali sa firmom “L”. Istakla je da su sačinjavali
dvije fakture i to jednom sa pravom cijenom i količinom i jednu koja je po
količini bila indetična sa orginalnom, ali na kojoj je bila upisana niža
vrijednost robe u odnosu na orginalnu fakturu i da su obje fakture davali
šoferu koji je znao da postoje dvije različite fakture. Dodala je i to da im
je S. plaćao razliku u odnosu na manju fakturu, tako što je vrijednost po
nižoj fakturi plaćao preko tekućeg računa, a razliku između niže i orginalne
fakture plaćao je gotovom novcu šoferu, koji je taj novac njima donosio u
firmu. Svjedok Z. D. je u svom svjedočkom iskazu u bitnom naveo da on i
supruga Z.T. posjeduju firmu koja se bavi prodajom svježe i smrznute ribe i
koja je u 2007 i 2008 godini poslovala sa firmama “L.” i “L.” iz HN te da su
na zahtjev kupca Ć. S. za svaku pošiljku sastavljali dvije fakture, od kojih
je jedna faktura imala stvarnu cijenu i količinu, a koju fakturu je koristila
njihova firma i knjigovodstvo, i drugu fakturu koja je bila sa istom
količinom, ali sa nižim iznosom, odnosno cijenom. Dalje je istakao da je
njihov vozač na carini pokazivao nižu fakturu, te da je Ć. S. uplaćivao preko
tekućeg računa po nižoj fakturi, dok je razliku između više i niže fakture
davao u gotovini njihovom šoferu, ali i uz to iznos za prevoz, koji gotovi
novac je njihov šofer predavao njihovoj firmi. Svjedok Ž. T. je u svom
svjedočkom iskazu u bitnom naveo da je u toku 2007 i 2008 godine bio zaposlen
kao vozač kod Z. T. i Z. D. i da je dva puta u Crnu Goru vozio ribu, odnosno u
HN za potrebe firmi “L” i “L”, te da su mu u njegovoj firmi, a za robu koja se
vozila u Crnu Goru, davali dvojne fakture i to jednu sa nižom i jednu sa višom
cijenom, kada je na granici Crne Gore fakturu sa višom cijenom sklanjao, a
carini prikazivao fakturu sa nižom cijenom, a sve po instrukcijama Z. T..
Istakao je i to da mu je S. davao neki novac u gotovini koji je predavao Z.
T., ali da on ne zna da li je taj novac bio povezan sa fakturama. Svjedok Č.
B. u svom svjedočkom  iskazu u bitnom je naveo da je u toku 2007 i 2008 godine
vozio robu za T. i D. Z., a koja roba je imala svoje fakture i to jednu nižu,
a drugu višu, pa je na zahtjev Z. T.mijenjao fakture kada je dolazio na
granicu Crne Gore i kada je uz dokumentaciju priložio fakture sa nižom cijenom
i kao takvu je predao carinskim organima Crne Gore. Dodao je da je robu
prevozio za firmu “L.” i “L.” čiji je vlasnik bio Ć.S., te da je nakon
postupka carinjenja morao čekati razliku para između više i niže fakture koje
mu je predavao Ć. S..  
Ovakvi iskazi navedenih svjedoka potvrđeni su i ugovorom broj 2/7 koji je
zaključen 23.04.2007. godine, računima – fakturama koje su pratile carinske
deklaracije predati carini Slovenije, računima – fakturama koje su pratile
carinske deklaracije predate carini Crne Gore – Z., kao i priznanicama. Naime,
iz  ugovora broj 2/07 od 23.04.2007. godine proizilazi da je isti zaključen
između “L.” Doo HN i “T. c. t.D.Z.” i da je predmet ugovora isporuka ribe “L.”
DOO HN. Iz računa - fakture broj 2058 od 29.06.2007. godine, za firmu “L” HN,
koji je sastavni dio carinske deklaracije carine Slovenije, propizilazi da
ista glasi na iznos od 48.292,34 eura, dok iz računa sa istim brojem i datumom
i za istu firmu, koji je sastavni dio carinske deklaracije carine Crne Gore,
proizilazi da isti glasi na iznos od 24.558,80 eura, iz računa - fakture broj
2624 od 06.08.2007. godine, za firmu “L” HN, koji je sastavni dio carinske
deklaracije carine Slovenije, propizilazi da ista glasi na iznos od 48.629,56
eura, dok iz računa sa istim brojem i datumom i za istu firmu, koji je
sastavni dio carinske deklaracije carine Crne Gore, proizilazi da isti glasi
na iznos od 21.526,40 eura, iz računa - fakture broj 1324 od 22.05.2007.
godine, za firmu “L” DOO HN, koji je sastavni dio carinske deklaracije carine
Slovenije, propizilazi da ista glasi na iznos od 19.692,86 eura, dok iz računa
sa istim brojem i datumom i za istu firmu, koji je sastavni dio carinske
deklaracije carine Crne Gore, proizilazi da isti glasi na iznos od 7.405,37
eura, iz računa - fakture broj 2135 od 05.07.2007. godine, za firmu “L” DOO
HN, koji je sastavni dio carinske deklaracije carine Slovenije, propizilazi da
ista glasi na iznos od 14.589,89 eura, dok iz računa sa istim brojem i datumom
i za istu firmu, koji je sastavni dio carinske deklaracije carine Crne Gore,
proizilazi da isti glasi na iznos od 5.665,40 eura, iz računa - fakture broj
2269 od 16.07.2007. godine, za firmu “L” DOO HN, koji je sastavni dio carinske
deklaracije carine Slovenije, propizilazi da ista glasi na iznos od 18.032,27
eura, dok iz računa sa istim brojem i datumom i za istu firmu, koji je
sastavni dio carinske deklaracije carine Crne Gore, proizilazi da isti glasi
na iznos od 9.290,70 eura, iz računa - fakture broj 2441 od 23.07.2007.
godine, za firmu “L” DOO HN, koji je sastavni dio carinske deklaracije carine
Slovenije, propizilazi da ista glasi na iznos od 20.931,46 eura, dok iz računa
sa istim brojem i datumom i za istu firmu, koji je sastavni dio carinske
deklaracije carine Crne Gore, proizilazi da isti glasi na iznos od 8.040,38
eura, iz računa - fakture broj 2526 od 30.07.2007. godine, za firmu “L.” DOO
HN, koji je sastavni dio carinske deklaracije carine Slovenije, propizilazi da
ista glasi na iznos od 21.192,17 eura, dok iz računa sa istim brojem i datumom
i za istu firmu, koji je sastavni dio carinske deklaracije carine Crne Gore,
proizilazi da isti glasi na iznos od 7.812,04 eura, iz računa - fakture broj
2623 od 06.08.2007. godine, za firmu “L” DOO HN, koji je sastavni dio carinske
deklaracije carine Slovenije, propizilazi da ista glasi na iznos od 17.722,26
eura, dok iz računa sa istim brojem i datumom i za istu firmu, koji je
sastavni dio carinske deklaracije carine Crne Gore, proizilazi da isti glasi
na iznos od 6.416,53 eura, iz računa - fakture broj 2943 od 20.08.2007.
godine, za firmu “L.” DOO HN, koji je sastavni dio carinske deklaracije carine
Slovenije, propizilazi da ista glasi na iznos od 23.183,36 eura, dok iz računa
sa istim brojem i datumom i za istu firmu, koji je sastavni dio carinske
deklaracije carine Crne Gore, proizilazi da isti glasi na iznos od 9.003,22
eura, iz računa - fakture broj 3102 od 27.08.2007. godine, za firmu “L.” DOO
HN, koji je sastavni dio carinske deklaracije carine Slovenije, propizilazi da
ista glasi na iznos od 10.930,18 eura, dok iz računa sa istim brojem i datumom
i za istu firmu, koji je sastavni dio carinske deklaracije carine Crne Gore,
proizilazi da isti glasi na iznos od 3.734,76 eura, iz računa - fakture broj
3887 od 04.10.2007. godine, za firmu “L.” DOO HN, koji je sastavni dio
carinske deklaracije carine Slovenije, propizilazi da ista glasi na iznos od
20.886,49 eura, dok iz računa sa istim brojem i datumom i za istu firmu, koji
je sastavni dio carinske deklaracije carine Crne Gore, proizilazi da isti
glasi na iznos od 9.032,77 eura, iz računa - fakture broj 2823 od 22.05.2008.
godine, za firmu “L.” DOO HN, koji je sastavni dio carinske deklaracije carine
Slovenije, propizilazi da ista glasi na iznos od 11.271,27 eura, dok iz računa
sa istim brojem i datumom i za istu firmu, koji je sastavni dio carinske
deklaracije carine Crne Gore, proizilazi da isti glasi na iznos od 3.485,52
eura, iz računa - fakture broj 3774 od 03.07.2008. godine, za firmu “L.” DOO
HN, koji je sastavni dio carinske deklaracije carine Slovenije, propizilazi da
ista glasi na iznos od 13.529,10 eura, dok iz računa sa istim brojem i datumom
i za istu firmu, koji je sastavni dio carinske deklaracije carine Crne Gore,
proizilazi da isti glasi na iznos od 3.843,94 eura, iz računa - fakture broj
4205 od 21.07.2008. godine, za firmu “L.” DOO HN, koji je sastavni dio
carinske deklaracije carine Slovenije, propizilazi da ista glasi na iznos od
16.936,18 eura, dok iz računa sa istim brojem i datumom i za istu firmu, koji
je sastavni dio carinske deklaracije carine Crne Gore, proizilazi da isti
glasi na iznos od 4.655,65 eura, iz računa - fakture broj 4886 od 22.08.2008.
godine, za firmu “L.” DOO HN, koji je sastavni dio carinske deklaracije carine
Slovenije, propizilazi da ista glasi na iznos od 10.181,91 eura, dok iz računa
sa istim brojem i datumom i za istu firmu, koji je sastavni dio carinske
deklaracije carine Crne Gore, proizilazi da isti glasi na iznos od 2.976,12
eura, a sve dvojne fakture su sa istom količinom robe, što sve potvrđuje
iskaze navedenih svjedoka da su postojale dvije fakture i to jedna sa manjim
iznosom, a druga sa većim iznosm i da su u dvojin fakturama bile iste količine
robe.  
Sud je cijenio  nalaz i mišljenje vještaka finansiske struke B. B., kao jasan,
potpun, stručan i dat u skladu sa pravilima struke, a u kojem je vještak naveo
da je manje prikazan iznos računa od strane OD “L.” HN Crnogorskoj carini u
iznosu od 50.836,70 eura, a da je manje prikazan iznos računa od strane DOO
“L.” HN u iznosu od 137.716,93 eura, te da je za manje prikazanu vrijednost
uvezene robe Crnogorskoj carini izbjegnuto plaćanje carine i PDV-a i to za OD
“L.” Ć. izbjegnuta je carina u visini od 4.555,18 eura i izbjegnut je PDV u
iznosu od 9.416,62 eura, odnosno ukupno za “L” Ć. OD 13.971,80 eura, a za DOO
“L.” HN izbjegnuta je carina u visni od 7.586,17 eura i PDV u visini od
24.701,53 eura, odnosno ukupno za DOO “L.” HN 43.081,40 eura.  
Sud je cijenio iskaze svjedoka P. P. i P. P., kao jasne, potpune i međusobno
saglasne. Svjedok P. P.u svom svjedočkom iskazu u bitnom je istakao da je
zajedno sa kolegom P. P. u svojstvu poreskih inspektora dana 04.03.2009.
godine izvršio inspekciski nadzor u preduzeću DOO “L.” HN i OD “L.” HN, kada
su vršili kontrolu poslovanja, te da je u momentu kontrole preduzeće OD “L.”
HN bilo brisano iz registra Privrednih društava. Dalje je istakao da su
kontrolišući preduzeći DOO “L.” provjerili knjigu ulaznih faktura,
kalkulacije, izlazne fakture, obračune i isplate poreza i doprinosa i poreza
na dobit pravnih lica i obračun PDV-a, kada su izvršili popis robe i uporedili
ga sa knjigovodstvenim stanjem i kada su utvrdili da postoji manjak koji su
precizno naveli u zapisniku, na koji manjak su obračunali PDV, jer su utvrdili
da je roba prodavana po različitim cijenama, različitm kupcima, odnosno da
ista roba nije prodavana po istoj cijeni svim kupcima, pa su uporedili cijene
koje su bile niže sa zvaničnim cijenama koje su plaćali drugi kupci, a koji
način su utvrdili razliku u cijeni i na tu razliku obračunali PDV, te da su
tačne iznose naveli u zapisniku. Istakao je i to da Ć. S. u prostorijama
uprave nije imao nikakvih primjedbi i da im je rekao da će platiti PDV koji su
obračunali u iznosu od 10.793,70 eura, što je Ć.S. ubrzo polje toga i učinio,
odnosno platio navedeni i utvrđeni PDV. Svjedok P. P.u svom svjedočkom iskazu
u bitnom je naveo da je sa kolegom P. P. dana 04.03.2009. godine izvršio
kontrolu, odnosno inspekciski nadzor u preduzećima DOO “L” HN i OD “L” HN,
kada su utvrdili da je u momentu kontrole preduzeće OD “L” HN izbrisano iz
registra Privrednih društava. Dalje je istakao da su kontrolom preduzeća DOO
“L” HN utvrdili da postoji manjak robe u veleprodaji i u maloprodaji, te da je
preduzeće DOO “L” HN u periodu 2007 i 2008 godine pojedinim kupcima prodavao
određenu količinu i vrstu robe po nižim cijenama u odnosu na druge kupce, pa
su utvrdili razliku između različitih cijena i na tu razliku su obračunali
obavezu plaćanja PDV-a u iznosu od 10.793,70 eura. Ovakvi iskazi svjedoka
potvrđeni su iz zapsinika o inspekciskoj kontroli Poreske uprave Pj HN od
02.03.2009. godine, te uvjerenjem Poreske uprave PJ HN od 28.02.2011. godine,
kojom se potvrđuje da firma DOO “L” HN nema dugovanja po osnovu javnih prihoda
kod Poreske uprave Pj HN.  
Iz spisa predmeta Privrednog suda u Podgorici broj 129086 proizilazi da OD “L.
– Ć.” HN ne postoji usljed brisanja, a po osnovu ugovora o prestanku ortakluka
od 31.12.2008. godine, te da je ovlašćeno lice za navedenu firmu Ć. S..  
Iz spisa predmeta Privrednog suda u Podgorici broj 81303, proizilazi da je
izvršni direktor društva DOO “L.” HN Ć. Đ.  
Iz naprijed utvrđenog činjeničnog stanja, sud je na jasan i nedvosmislen način
utvrdio da je okrivljeni Ć.S. počinio krivična djela iz čl. 264 st. 2 u vezi
st. 1 KZ CG, na način, u mjestu i u vrijeme kako je to opisano u stavu 1 i 2
izreke presude, te da je okrivljneo pravno lice počinilo krivično djelo iz čl.
264 st. 2 u vezi st 1 KZ CG, na način u mjesto i u vrijeme kako je to opisano
stavom 2 izreke presude.  
Naime, okrivljeni Ć. S.je bio odgovorno lice u firmi OD “L.Ć.”, koja firma je
u decembru 2008 godine ugašena, te je i faktički bio odgovorno lice u DOO “L.”
HN, jer su i Ć. S. i predstavnik okrivljenog pravnog lica u svojim odbranama
istakli da je Ć. S. u preduzeću DOO “L.” HN vodio i zaključivao sve poslove, a
između ostalog i poslove koji se odnose na spoljenje stvari, tj. posao sa
firmom “T. c. t. D. Z.”.  
Sud je cijenio odbranu okrivljenog Ć. S. datu u predhodnom krivičnom postupku
i istu prihvatio, jer je kao takva potvrđena naprijed provedenim dokazima, te
je cijenio odbranu iznesenu od strane okrivljenog pravnog lica i takvu odbranu
prihvatio, u kojoj je predstavnik naveo da je vlasnik OD “L. Ć.” bio Ć. S., te
da je u DOO “L.” HN cjelokupno poslovanje vodio Ć. S. kao ovlašćeni
predstavnik preduzeća, nalazeći da je ovakva odbrana potvrđena naprijed
provedenim dokazima.  
Sud je cijenio i odbranu okrivljenog datu na glavnom pretresu u kojoj je
istakao da je razlika cijene plaćanja zbog toga što se cijena ribe na berzi
mijenjala, te da nije imao nikakve koristi od PDV-a, jer se radi o ulaznom i
izlaznom PDV-u, pa ovakvu odbranu okrivljenog sud nije prihvatio, jer je
mišljenja da je ista sračunato data u cilju izbjegavanja odgovornosti, a kao
takva negirana je naprijed provedenim dokazima.  
U opisanim radnjama okrivljenih sud je našao sva bitna obilježje krivičnih
djela utaja poreza i doprinosa iz čl. 264 st. 2 u vezi st. 1 KZ CG, jer su
okrivljeno pravno lice i Ć. S. kao odgovorno lice izbjegavali plaćanje obaveza
prema carini i plaćanje PDV-a na način i u iznosima kako je to opisano u
izreci presude.  
U odnosu na oblik vinosti, sud je utvrdio da je okrivljeni Ć. S. navedena
krivična djela počinio sa umišljajem, jer je bio svjestan da prikazivanjem
faktura – računa sa manjim iznosima izbjegava plaćanje carine i PDV-a, uz
namjeru pribavljanja protivpravne imovinske koristi, i htio je izvršenje djela
u čemu se iscrpljuje njegov direktni umišljaj. Kako je u smislu čl. 5 Zakona o
odgovornosti pravnih lica za krivična djela pravno lice odgovorno za krivično
djelo odgovornog lica koje je djelujući u ime pravnog lica u okrviru svojih
ovlašćenja učinilo krivično djelo u namjeri da za to pravno lice ostvari kakvu
korist, to je u konkretnom slučaju i okrivljeno pravno lice odgovorno za
počinjeno krivino djelo. Prama odredbi čl. 6 st. 3 navedenog zakona
subjektivnog obilježja krivinog djela koja postoje samo kod odgovornog lica
cijene se i u odnosu na pravno lice u koliko je ostvaren osnov odgovornosti iz
naprijed citirane odredbe, pa je i okrivljeno pravno lice predmetno djelo
izvršilo sa direktnim umišljajem.  
Sud je cijenio iskaze svjedoka K. S., R. R., M.U. i P. Lj., pa je mišljenja da
su isti bez uticaja na drugačijeg presuđenje u ovoj krivičnoj stvari. Naime,
svjedok M.U. je istakao da mu nisu poznate firme “L.” DOO ni “L.” DOO i da ne
poznaje Ć. S.. Svjedok  P. Lj. je istakao da jeste vozio ribu za Crnu Goru,
ali da ne zna kada je to činio i da se ne sjeća kome je to činio, pa je na
sugestivno pitanje istražnog sudije odgovorio da se radilo o jednoj od firmi
“L.” DOO ili “L.” DOO, ali da ne zna o kojoj se tačno radilo, pa ovakav iskaz
svjedoka sud nije prihvatio, jer je isti nejasan i nepotpun. Svjedok R.R. je
istakao da je vozio robu u Crnu Goru za firmu “T.c. D. Z.” i da prilikom
carinjenja u Crnoj Gori nije imao dvojene fakture, a kada je prevozio robu za
firmu “L.” HN, te da se nesjeća, odnosno da ne zna da je bilo kada dobijao
dvojne račune, pa ovakav iskaz sud nije prihvatio jer je isti nepotpun,
nelogičan i protivriječan provedenim dokazima.  
Sud je cijenio i ostale provedene dokaze, ali je našao da isti nisu od bitnog
uticaja na drugačije presuđenje u ovoj krivičnoj stvari.  
Prilikom utvrđivanja krivične sankcije okrivljenom pravnom licu „L“ DOO sud je
primjenom člana 42 st. 1 KZ,  kao olakšavajuće okolnosti našao da se radi o
preduzeću manje ekonomske snage i otežane okolnosti po kojima posluje i da
ranije nije osuđivano, što je utvrdjeno uvidom u izvod iz KE, dok otežavajućih
okolnosti nije bilo. Cijeneći navedene olakšavajuće okolnosti sud je našao da
u konkretnom slučaju radi krivično pravne zaštite prema okrivljenom pravnom
licu nije nužno primjeniti kaznu, pa je istom na osnovu člana 24. Zakona o
odgovornosti pravnih lica za krivična djela izrekao uslovnu osudu sa kojom mu
je utvrdio novčanu kaznu u iznosu od 25.000,00 eura, koju novčanu kaznu mu je
ublažio saglasno čl. 19 i 20 Zakona o odgovornosti pravnih lica za krivična
djela i istovremeno odredio da se ista neće izvršiti ukoliko okrivljeno pravno
lice u roku od tri godine ne izvrši novo krivično djelo, smatrajući da će se i
prijetnjom izvršenja utvrdjene  novčane kazne uz provjeru ponašanja
okrivljenog pravnog lica u roku od tri godine na istog u dovoljnoj mjeri
uticati da ubuduće ne vrši krivična djela i na taj način u ovom konkretnom
slučaju ostvariti svrha izricanja uslovnih osuda iz člana 52 st. 2. KZ, u
okviru opšte svrhe izricanja krivičnih sankcija iz čl. 4 st. 2 Krivičnog
zakonika.
Prilikom utvrdjivanja krivične sankcije okrivljenom Ć. S., sud je primjenom
člana 42 st. 1 KZ,  kao olakšavajuće okolnosti našao da je oženjen i otac
dvoje djece i da ranije nije osuđivan što je sud utvrdio uvidom u KE za
okrivljenog, dok otežavajućih okolnosti nije bilo. Cijeneći navedene
olakšavajuće okolnosti, kao naručite, sud je našao da u konkretnom slučaju
radi krivično pravne zaštite prema okrivljenom nije nužno primijeniti kaznu,
pa mu je predhodno utvrdio i ubaližio, saglasno čč. 45 st. 1 tač. 3 i 46 st. 1
tač. 4 KZ-a za krivično djelo pod tačkom 1 na kaznu zatvora u trajanju od 5
(pet) mjeseci, a za krivično djelo pos tačkom 2 kaznu zatvora u trajanju od 5
(pet) mjeseci, pa je istom na osnovu člana 53 i 54. Krivičnog zakonika izrekao
uslovnu osudu sa kojom mu je utvrdio jedinstvenu kaznu zatvora od 8(osam)
mjeseci ( čl. 48 st. 2 tač. 2KZ-a) i istovremeno odredio da se ista neće
izvršiti ukoliko okrivljeni u roku od 4(čatiri) godine ne izvrši novo krivično
djelo, smatrajući da će se i prijetnjom izvršenja utvrdjene jedinstvene kazne
zatvora uz provjeru ponašanja okrivljenog u roku od 4(četiri) godine na istog
u dovoljnoj mjeri uticati da ubuduće ne vrši krivična djela, i istovremeno ga
osudio, predhodno utvrdivši mu novčanu kaznu za djelo pod tačkom 1 u iznosu od
3.000,00 eura, a za djelo pod tačkom 2 u iznosu od 4.000,00 eura, na
jedinstvenu novčanu kaznu u iznosu od 6.000,00 eura (čl. 48 st. 2 tač. 4 KZ-a)
i sve smatrajući da će se  na ovakav način u ovom konkretnom slučaju ostvariti
svrha izricanja uslovnih osuda iz člana 52 st. 2. KZ i svrha kažnjavanja iz
čl. 32 KZ-a, a u okviru opšte svrhe izricanja krivičnih sankcija iz čl. 4 st.
2 Krivičnog zakonika.  
Sud je obavezao okrivljene da na ime troškova krivičnog postupka solidarno
plate iznos od 506,88€, koji iznos se odnosi na troškove vještačenja, te da
svako pojedinačno od okrivljenih plati iznos od po 50€ na ime paušala, kao
dijela troškova krivičnog postupka, a shodno trajanju i složenosti postupka i
imovnim stanjima okrivljenih, a sve saglasno čl. 199 i 202 st. 1 ZKP-a.  
Sud je saglasno čl. 542 Zakonika o krivičnom postupku i čl. 112 i 113
Krivičnogzakonika od okrivljenog Ć. S.oduzeo imovinsku korist stečenu
krivičnim djelom i to novac u iznosu od 13.971,80 eura, a od okrivljenog
pravnog lica “L.” DOO HN oduzeo imovinsku korist stečenu krivičnimdjelom i to
novac u iznosu od 32.287,70 eura, imajući u vidu da je okrivljeno pravno lice
izmirilo obavezu po osnovu obračunatog PDV-a  u iznosu od 10.793,70 eura
Poreskoj upravi PJ. HN pa je sud odlučio da navedeni iznos, koji se odnosi na
utaju carine, oduzme.  
Na osnovu svega izloženog, primjenom člana 364 st. 1 ZKP- a odlučeno je kao u
izreci presude.  
OSNOVNI SUD U HERCEG NOVOM, dana 20.06.2011.godine.  
Zapisničar
PREDSJEDNIK VIJEĆA-SUDIJA,
Dragović Katarina,s.r.
Blagojević Marko,s.r.  
Za tačnost otpravka tvrdi i ovjerava
namještenik suda.  
PRAVNA POUKA: Protiv ove presude dozvoljena je žalba u roku od 15 dana od
                                  dana prijema iste preko ovog suda Višem sudu Podgorica.  
DNA:
- ODT H.Novi
- Okrivljenima
- Braniocu
- U spise  