K.br.36/11
U IME NARODA  
OSNOVNI SUD U HERCEG NOVOM, kao prvostepeni krivični, sudija pojedinac
Blagojević Marko uz sudjelovanje Kilibarda Biljane kao zapisničara,
rješavajući u krivičnom prerdmetu protiv okrivljenog B.N., zbog krivičnog
djela ugrožavanje javnog saobraćaja iz čl. 339. st. 3. u vezi st. 1  KZ,
postupajući po optužnom predlogu ODT-a Herceg Novi Kt.br. 37/2011  od
08.02.2011. godine, nakon javnog, usmenog i glavnog pretresa održanog dana
12.04.2011. godine, u prisustvu zamjenika ODT-a Stijović Rista, okrivljenog B.
N.i oštećenog Ć.I., donio je i istog dana javno objavio  
PRESUDU  
OKRIVLJENI:  
B. N. JMBG ……… od oca C.i majke C.rođ. M., rođen … u K., iz HN  
Kriv je  
što je  
dana 28. oktobra 2010 godine, oko 21, 30 h u HN, na jadranskom putu u Đ.,
upravljajući putničkim vozilom marke “Fiat” tip “ Bravo” reg. oznaka HN AA … a
krećući se u pravcu HN, ne pridržavajući se saobraćajnih propisa-čl 48 st. 1
tač. 3 ZOBS-a na putevima, ugrozio saobraćaj i doveo u opasnost živote ljudi
tako što je u namjeri da se isključi sa jadranskog puta, započeo radnju
skretanja u lijevo u momentu kada je vozilo marke VW tip “ Golf III” reg
oznaka  HN AB … kojim je upravljao R.M. a koje se kretalo neposredno iza
njega, već započelo radnju preticanja njegovog vozila, usljed čega je na
lijevoj kolovoznoj traci došlo do kontakta prednjeg djela vozila VW Golf u
lijevu bočnu stranu njegovog vozila, kojom prilikom je saputnik u vozilu
R.M.-oštećeni Ć. I. zadobio lake tjelesne povrede i to ogrebotine na čelu i
licu sa desne strane,  
-čime je izvršio krivično djelo ugrožavanje javnog saobraćaja čl.339 s.t 3 u vezi st.1 KZ  
- pa sud okrilvjenom primjenom navedene zakonske odredbe te odredbi iz čl. 4,
2, 32, 36, 42, 52, 53,54 Krivičnog zakonika, kao i odredbi iz čl. 199, 202 st.
4 i 364 st. 1 Zakonika o krivičnom postupku,  izriče  
USLOVNU OSUDU  
Kojom okrivljenom utvrđuje kaznu zatvora u trajanju od 30 (trideset) dana i
istorvremeno određuje da se utvrđena kazna neće izvršiti u koliko okrivljeni u
roku od godinu dana ne izvrši novo krivično djelo.
Okrivljeni se oslobađa plaćanja troškova krivičnog postupka i isti padaju na
teret budžetskih sredstava suda.  
O b r a z l o ž e nj e  
Osnovni Državni tužilac u Herceg Novom podnio je ovom sudu optužni predlog
Kt.br. 37/2011  od 08.02.2011. godine, protiv okrivljenog  B. N., zbog
krivičnog djela iz čl. 339. st. 3. u vezi st. 1.  KZ, bliže opisanog u izreci
ove presude. Na glavnom pretresu Zamjenik ODT-a Stijović Risto koji je
zastupao optužnicu, u svojoj završnoj riječi, ostajući pri navodima podnijete
optužnice, predložio je sudu da optuženog oglasi krivim i osudi po zakonu.  
Okrivljeni B. N. u svojoj odbranu u bitnom je naveo da se kritičnom prilikom
kretao Jadranskom magistralom iz pravca Đ.u pravcu HN i kada je došao u
naselje V.dao je lijevi žmigavac, pa nakon što je u retrovizoru vidio iza sebe
automobil koji je dosta udaljen od njega, a koji se kretao istom kolovoznom
trakom kao i on, započeo je skretanje u lijevo preko isprekidane linije, nakon
čega je osjetio jak udar u zadnji lijevi bočni dio svog automobila. Istakao je
da konkretnom prilikom nije primjetio da je vozilo koje je išlo iza njega
htjelo da ga pretekne, a obzirom da je bila noć sigurno bi tako nešto
primjetio.  
U završnoj riječi okrivljeni je naveo da nije kriv za krivično djelo stavljeno
mu na teret, pa je sudu predložio da ga oslobodi od optužbe.  
U dokaznom postupku sud je neposredno saslušao svjedoka-oštećenog Ć.I.,
neposredno saslušao svjedoka R.M. pročitao zapisnika UP PJ H. Novi o uviđaju
saobraćajne nezgode br. 567 od 28.10.2101 sa skicom lica mjesta, pročitao
zapisnik UP PJ H. Novi od 28.10.2010 godione o ispitivanju alkohola u krvi R.
M.pročitao zapisnik UP PJ H. Novi od 28.10.2010 godione o ispitivanju alkohola
u krivi B. N. pročitao izvještaj Kliničkog centra P. br. 1747 od 12.11.2010
godine, pročitao izvještaj ljekara specijalne jedinice Hitne pomoći Doma
zdravlja HN od 28.10.2010 o povredama Ć. I. neposredno saslušao vještaka
medicinske sturke Dr. M.V:, pročitao nalaz vještaka saobraćajne sturke P. Č.
od 28.01.2011 godine i pročitao izvod iz KE za okrivljenog izdat od UP
ispostava K. br. 245/11-982 od 04.03.2011 godine.  
Analizirajući provedene dokaze pojedinačno i u njihovoj međusobnoj
povezanosti, dovodeći ih u vezu sa navodima optužbe i kazivanjem okrivljenog,
sud je na nesumnjiv način utvrdio da je okrivljeni B. N. počininio krivično
djelo koje mu je stavljeno na teret optužbom i istog oglasio krivim i
odgovornim iz sledećih razloga:  
Svjedok – oštećeni Ć. I. u svom iskazu u bitnom je naveo da se kao suvozač u
vozilu Golf III kojim je upravljao R. M. kretao iz pravca B.prema HN a ispred
njih se nalazilo vozilo “Fijat” koje je R.M. kada mu se primakao desetak
metara započeo da pretiče, a u kojem trenutku je vozač vozila “Fijat” naglo
skrenuo u lijevo. Istakao je da ne zna da li je ijedno vozilo imalo upaljen
pokazivač pravca i da je R. prednjim dijelom svoga vozila udario u lijevi
bočni dio vozila okrivljenog, a da je nakon udara on direktno glavnom udario u
šoferšajbnu, od čega je dobio povrede.Istakao je i da se ne pridružuje
krivičnom gonjenju protiv okrivljenog i da ne ispostavlja imovinskopravni
zahtjev.  
Svjedok R. M. u svom iskazu u bitnom je naveo da se sa svojim vozilom kritične
prilike kretao iz pravca B.u pravcu HN te kada se primakao vozilu  okrilvjenog
na 5 do 6m započeo je radnju preticanja, pri čemu je dao lijevi žmigavac, a
tek tada je vozilo okrivljenog naglao skrenulo u lijevo, nakon čega je
ostvaren kontakt prednjim dijelom njegovog vozila u bočni lijevi središnji dio
vozila okrivljenog.  
Ovakve izjave svjedoka oštećenog Ć. I.i svjedoka R.M., su jasne, logične,
precizne i međusobno saglasne, a potvrđene su i sa ostalim provedenim
dokazima, pa im je sud poklonio punu vjeru. Naime izjave su prije svega
potvrđene sa zapisnikom o uviđaju saobraćajne nezgode br. 567 od 28.10.2010
godine sa skicom lica mjesta  iz koje  je sud utvrdio da je na J. magistrali
dana 28.10.2010. god., došlo do saobraćajne nezgode u Đ., gdje je magistrala
namjenjena za odvijanje dvosmjernog mješovoitog saobraćaja, saobraćajne trake
su razdvojene isprekidanom linijom,  ograničenje brzine je 50km/h, sa lijeve
strane gledajući iz pravca B. se nalazi skretanje za naselje Vesta, a na
vozilu “Reno” kojim je upravljao okrivljeni nastala su sledeća oštećenja:
prednjih i zadnjih lijevih vrata, veznog lima sa lijeve strane, krova, zadneg
lijevog blatobrana i poklopca prtljažnika, dok su kod vozila “Golf” kojim je
upravljao R. M. nastala oštećenja: prednjeg branika, poklopca motora,
prednjeg vjetrobranskog stakla, lijevog i desnog fara, prednje maske i
prednjeg desnog blatobrana. Iz skice lica mjesta uz zapisnik o uviđaju
saobraćajne nezgode br. 567 od 28.10.2010 godine sud je utvrdio da je položaj
vozila okrivljenog nakon saobraćajne nezgode takav da se nalazi u krajnjem
lijevom dijelu lijeve kolovozne trake gledajući u pravcu HN, a okrenuto je u
pravcu K. zadnji lijevi točak mu je udaljen 5,2 m od orjentacione tačke, a 6,2
od fiksne tačke, dok mu je prednji lijevi točak udaljen 5,7 m od orjentacione
tačke. Vozilo kojim je upravljao R. M. nakon saobraćajne nesreće zauzelo je
položaj takođe u lijevoj kolovoznoj traci gledajući u pravcu HN i to okrenuto
u pravcu HN,  prednji desni točak mu je od orjentacione tačke udaljen 4 m, dok
udaljenost između zadnjeg desnog točka i orjentacione tačke iznosi 5 m. Izjave
svjedoka su potvrđene i sa medicinskom dokumentacijom  na osnovu koje je
vještak medicinske struke  u svom nalazu i mišljenju datom na zapisniku o
glavnom pretresu povrede  oštećenog Ć. I. zadobijene u ovoj saobraćajnoj
nezgodi okarakterisao kao lake tjelesne.  
Iz nalaza i mišljenja vještaka saobraćajne struke sud je utvrdio da je do
predmetne saobraćajne nezgode došlo usljed toga što je okrivljeni svojim
vozilom započeo radnju skretanja ulijevo nepravilnom putanjom kretanja ne
zaobilazeći razdjelno ostrvo sa lijeve strane i to u trenutku kada je već
prije toga vozač vozila “Golf” započeo radnju preticanja, pa je usljed toga
okrivljeni svoje vozilo postavio u položaj koji je predstavljao fizičku
prepreku na putanji kretanja vozilu “Golf” u već ranije započetoj radnji
preticanja zbog čega je došlo do kontakta vozila na lijevoj polovini kolovoza
gledano iz smjera kretanja vozila i to približno na sredini lijeve kolovozne
trake. Ovakav nalaz je u potpunosti jasan i logičan, detaljno opisuje sam
dinamički tok saobraćajne nesreće kao i uzroke nastajanja iste, pa kako je
nalaz dat u svemu sa pravilima struke sud ga je pri utvrđivanju činjeničnog
stanja u ovoj krivičnoj stvari u potpunosti prihvatio.  
Iz ovako utvrđenog činjeničnog stanja sud je na jasan i nedvosmislen način
utvrdio da je okrivljeni B. N.počinio krivično djelo ugrožavanje javnog
saobraćaja iz čl. 339. st. 3. u vezi st. 1. na način, u mjesto i u vrijeme
kako je to bliže opisano izrekom presude.  
Naime okrivljeni je konkretnom prilikom, ne pridržavajući se saobraćajnih
propisa-čl 48 st. 1. tač. 3. ZOBS-a na putevima, svoje vozilo postavio kao
fizičku prepreku vozilu koje se do tada kretalo iza njega i koje je započelo
radnju preticanja prije nego što je okrivljeni svojim vozilom skrenuo u lijevu
kolovoznu traku.  
Cijeneći psihički odnos okrivljenog prema krivičnom djelu, sud je našao da je
okrivljeni bio svjestan da svojom radnjom može učiniti krivično djelo, ali je
olako držao da do toga neće doći ili da će  to moći sprječiti u čemu se
iscrpljuje njegov svjesni nehat.  
Sud je cijenio i odbranu okrivljenog, pa istu nije mogao prihvatiti jer je
ista negirana svim provedenim dokazima, a prije svega nalazom i mišljenjem
vještaka saobraćajne struke iz kojeg je sud utvrdio da je okrivljeni svoje
vozilo postavio kao fizičku prepreku vozilu koje je do tada išlo iza njega, a
koje je radnju preticanja započelo prije nego što je okrivljeni sa svojim
vozilom započeo skretanje ulijevo.  
Sud je cijenio i ostale dokaze ali je mišljenja da isti nijesu od bitnijeg
uticaja na drugačije presuđenje u ovoj krivičnoj stvari.  
Prilikom utvrdjivanja krivične sankcije okrivljenom B. N. sud je primjenom
člana 42 st. 1 KZ,  kao olakšavajuće okolnosti našao njegovu raniju
neosuđivanost, koju je sud utvrdio uvidom u izvod iz KE za okrivljenog,
činjenicu da se oštećeni nije pridružio krivičnom gonjenju, te njegove loše
materijalna prilike, kao i činjenicu da je okrivljeni učenik, dok otežavajućih
okolnosti nije bilo. Cijeneći navedene olakšavajuće okolnosti sud je našao da
u konkretnom slučaju radi krivično pravne zaštite prema okrivljenom nije nužno
primijeniti kaznu, pa je istom na osnovu člana 53 i 54. Krivičnog zakonika
izrekao uslovnu osudu sa kojom mu je utvrdio kaznu zatvora u trajanju od
trideset dana i istovremeno odredio da se ista neće izvršiti ukoliko
okrivljeni u roku od jedne godine ne izvrši novo krivično djelo, smatrajući da
će se i prijetnjom izvršenja utvrdjene kazne zatvora uz provjeru ponašanja
okrivljenog u roku od jedne godine na istog u dovoljnoj mjeri uticati da
ubuduće ne vrši krivična djela i na taj način u ovom konkretnom slučaju
ostvariti svrha izricanja uslovnih osuda iz člana 52 st. 2. KZ, u okviru opšte
svrhe izricanja krivičnih sankcija iz čl. 4 st. 2 Krivičnog zakonika.  
Odluku o troškovima, sud je donio na osnovu člana 202. stav 4. ZKP-a i
okrivljenog oslobodio plaćanja troškova krivičnog postupka, jer se radi o licu
lošeg materijalnog stanja, tako da bi plaćanje troškova ovoga postupka
značajno ugrozilo materijalno stanje okrivljenog.  
Na osnovu svega izloženog, primjenom člana 364 st. 1. ZKP- a odlučeno je kao u
izreci presude.  
OSNOVNI SUD U HERCEG NOVOM, dana 12.04.2011.godine.  
Zapisničar                                                      PREDSJEDNIK
VIJEĆA-SUDIJA,
Kilibarda Biljana,s.r.
Blagojević Marko,s.r.  
Za tačnost otpravka tvrdi i ovjerava
namještenik suda.  
PRAVNA POUKA: Protiv ove odluke nezadovoljna stranka ima pravo žalbe
                                 u roku od 8 dana, od dana prijema iste preko ovog                                                                          
                       suda Višem sudu Podgorica  
DN-a:
- ODT-u Herceg Novi
- Okrivljenom
- Oštećenom
- U spise  