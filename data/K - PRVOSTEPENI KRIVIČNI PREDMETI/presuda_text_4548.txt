OSNOVNI SUD U BERANAMA
K. br. 6/2011 
U IME NARODA
     Osnovni sud u Beranama, kao prvostepeni krivični, po sudiji  Milovanu Spasoviću, kao sudiji pojedincu, sa zapisničarem Momirkom Fatić, u krivičnom predmetu protiv optuženog **Š. D.,** iz B., zbog krivičnog djela krađa iz čl. 239. st.1.Krivičnog Zakonika Crne Gore, po optužnom predlogu Osnovnog državnog tužilaštva iz B., Kt. br.229/2010 od 27. decembra 2010.godine, nakon održanog usmenog, glavnog i javnog pretresa, u prisustvu stručnog saradnika ODT-a Berane Miladina Magdelinica, okrivljenog D. Š. i predstavnika oštećene Elektrodistribucije Berane dipl.pravnika M. Z. , donio je i javno objavio dana   22.02.2011. godine,

P R E S U D U
     Okrivljeni  **D. Š.,** od oca T. i majke D., rođene B., rođenog ....godine u B., sa prebivalištem u selu B., Opština B., državljanina C.G., nezaposlen, razveden, oca troje djece, pismenog, sa završenom srednjom školom, siromašnog imovnog stanja, osuđivanog presudom Osnovnog suda B., K.br.28/94 od 27.04.1994.godine, čl. 150. st.1. KZ RCG, osuđen 90 dana zatvora uslovno za 1 godinu i presudom Osnovnog suda P. K.br.43/02 od 24.07.2002.godine, čl. 131/1 KZ RCG, osuđen 4.500 dinara.

K r i v    j e :
     Što je:  
     U periodu od 04.03.2010.godine do 04.06.2010.godine, u svojoj kući u selu B. u B., oduzeo električnu energiju vlaništvo oštećene E. C. G. AD N.-E. B., u  ukupnoj vrijednosti od 193,04 eura, na način što je kablo prečnika 3 x 1,5 mm, sa niskonaponske mreže preko utičnice, direktno priključio na televizor, frižider i sijalice, tako da utrošak električne enrgije nije mjeren preko brojila, a sve u namjeri da njenim prisvajanjem sebi pribavi protivpravnu imovinsku korist.

     -Čime je izvršio krivično djelo krađa iz čl. 239. st.1. Krivičnog zakonika Crne Gore.

     Pa ga sud na osnovu navedenog zakonskog propisa, te primjenom čl.32. 36. i 42. KZ, kao i primjenom čl. 364. ZKP-a

O S U Đ U J E
     **Na kaznu zatvora u trajanju od 30 ( trideset) dana.**

     Okrivljeni se obavezuju da na ime troškova krivičnog postupka plati sudu iznos od  66,00 (šezdeset šest) eura, kao i da na ime paušala plati sudu iznos od 20,00 (dvadeset) eura, a sve u roku od 15 dana od dana pravosnažnosti presude pod prijetnjom prinudnog izvršenja.

     Na osnovu čl. 212. st.2. ZKP-a okrivljeni se obavezuju da na ime imovinsko-pravnog zahtjeva za naknadu štete oštećenoj E.B. plati iznos od 193,04 ( jedna stotina devedeset tri eura i četiri centa), u roku od 15 dana od dana pravosnažnosti presude.

O b r a z l o ž e n j e
     Osnovno državno tužilaštvo iz B. je optužnim predlogom  Kt. br. 229/2010 od 27. decembra 2010.godine, optužilo D. Š., iz B., zbog krivičnog djela krađa iz čl. 239. st.1.Krivičnog Zakonika Crne Gore.

     Na glavnom pretresu od  22.02.2011.godine, u završnoj riječi Stručni saradnik ODT-a u B., Miladin Magdelinic, je izjavio: da nakon izvedenih dokaza tokom postupka, te priznanjem optuženog nesporno je utvrđeno da je optuženi Š. D. izvršio krivično djelo krađe iz čl. 239. st.1. KZ CG, te da su u radnjama optuženog sadržani svi elementi bića krivičnog djela stavljenog mu na teret, te je predložio da sud optuženog oglasi krivim i osudi na kaznu po Zakonu.

     Predstavnik oštećene E. B. dipl.pravnik M. Z. u završnoj riječi izjavio da se pridružuje  krivičnom gonjenju protiv okrivljenog i postavio imovinsko pravni zahtjev u iznosu od 193,04 eura.

     Izjašnjavajući se o navodima iz optužnog predloga ODT-a u B. okrivljeni  **D. Š.,**   tokom postupka u svojoj odbrani naveo, da je tačno da su službenici E. u B. dana 04.06.2010.godine, u njegovoj porodičnoj kući u naselju B. pronašli da se direktno priključio kablom 3 x 1,5 mm, a to je učinio mjesec ipo dana prije tog datuma, jer su mu prethodno isključili struju zbog dugova koje je imao i koji mu i dalje stoje, te da je od uređaja koristio sijalicu, televizor i frižider. Naveo je da je razveden i da njegova bivša  supruga živi u B., te da on povremeno radi jer nema stalni posao, a sve što zaradi novca pošalje bivšoj supruzi i djeci radi izdržavanja, pa nije imao novca da plati struju. U završnoj riječi još jednom je priznao da je izvršio krivično djelo koje mu je stavljeno na teret, da se kaje i obećava da neće više činiti ovakva, niti bilo kakva druga krivična djela, pa moli sud da ga što blaže kazni.

     Radi pravilnog i zakonitog presuđenja ove krivično pravne stvari, sud je na glavnom pretresu u dokaznom postupku izveo sledeće dokaze: saslušao svjedoka R. O., pročitao zapisnik o kontroli mjernog mjesta E. C. G. AD N.-E. B. br.2. od 04.06.2010.godine, izvršio uvid u obračun E.B. br.40-02-3519 od 09.06.2010.godine, pročitao nalaz i mišljenje vještaka elektro struke A. R. iz predmeta Kri.br.204/2010 od 24.12.2010.godine ,pročitao iskaz svjedoka M. J. iz predmeta Kri.br.204/2010 od 27.09.2010.godine i izvršio uvid u  izvod iz kaznene evidencije za okrivljenog.

     Nakon sprovedenog dokaznog postupka, cijeneći navode optužbe, odbranu okrivljenog, te izvedene pobrojane dokaze, cijeneći ih u smislu čl.17. i 360. ZKP-a, a dovodeći ih u međusobnu vezu, sud je stao na stanovište da su činjenice iz činjeničnog opisa izreke presude u svemu dokazane i da je okrivljeni D. Š., izvršio krivično djelo krađa iz čl. 239. st.1. Krivičnog Zakonika C. G., pa ga je sud oglasio krivim i krivično odgovornim jer nije bilo osnova koji bi isključivali postojanje krivičnog djela i krivice optuženog. Sud je u potpunosti prihvatio odbranu okrivljenog jer je ista u skladu sa ostalim izvedenim dokazima tokom postupka.

Iz iskaza svjedoka R. O., utvrđeno je, da je kao radnik E. B., dana
04.06.2010.godine prilikom redovnog obilaska terena i kontrole nelegalnih
potrošača zajedno sa svojim kolegom M. J. u naselju B. kod kuće potrošača Š.
D. utvrdio da se isti direktno priključio na niskonaponsku mrežu 3 x 1,5 mm,
na način što je isto priključio uz pomoć drveta jabuke direktno na mrežu, a na
kraju kabla se nalazila jedna utičnica čime je bila omogućena nelegalna
potrošnja. Istakao je da su to kablo skinuli sa mreže a isto je ostalo u kući
kod potrošača, te da je u hodniku vidio električni šporet, ali nije ulazio u
ostale prostorije i nije siguran da li je imao još nešto   drugo od potrošača.  
Iz iskaza svjedoka J. M., datog u predmetu Kri.br.204/210 od
27.09.2010.godine, koji iskaz je   sud pročitao na  saglasan predlog  stranaka
na glavnom pretresu, je utvrđeno, da je kao radnik E. B., dana
04.06.2010.godine zajedno sa kolegom O. R. vršio kontrolu nelegalnih potrošača
i u selu B. kod kuće potrošača Š. D. zatekli  da se isti direktno priključio
kablom na niskonaponsku mrežu, tako da nije mjerena potrošnja elektrčne
energije, a na kraju kabla nalazila se jedna utičnica  i nije mjerena
električna energija. Istakao je da su to kablo skinuli i ostavili potrošaču, a
da se ne sjeća šta je tačno imao od električnih uređaja u kući i da su zatekli
da brojilo nema blombu i poklopac.  
Sud je u potpunosti prihvatio iskaze pomenutih svjedoka, jer su isti jasni i
uvjerljivi, a nisu osporeni odbranom okrivljenog, niti sa ostalim izvedim
dokazima .  
     Uvidom u zapisnik o kontroli mjernog mjesta E. C. G. AD N.-E. B. br.2. od 04.06.2010.godine, koji je sačinjen od strane ovlašćenih službenih lica, se vidi da se potrošač samovoljno direktno priključio sa električne mreže kablom 3 x 1,5 mm koje ne ide preko električnog  mjerenja i da je brojilo zatečeno bez električne plombe i poklopca.

     Uvidom u obračun E. B. br.40-02-3519 od 09.06.2010.godine, je utvrđeno da je okrivljeni neovlašćeno potrošio električne energije u iznosu od 193,04 eura, a što je i utvrđeno iz nalaza i mišljenja sudskog vještaka elektro-struke **R. A.,** iz predmeta Kri.br.204/10 od 25.12.2010.godine, da je okrivljeni za period od 04.03.2010.godine do 04.06.2010.godine  neovlašćeno koristio električnu energiju u iznosu od  193,04 eura, na način što se mimo  brojila marke "Iskra" br 3122913, priključio na distributivnu mrežu kablom 3 x 1,5 mm E. Berane, tako da utrošak električne energije nije registrovan.

     Sud je u potpunosti prihvatio nalaz i mišljenje pomenutog vještaka, jer je isti dat stručno i savjesno od strane lica kompetentnog za davanje kvalitetnog nalaza i mišljenja, a istom nije osporen tokom postupka.

     Pravnom analizom naprijed utvrđenog činjeničnog stanja, sud je našao da  se u opisanim radnjama okrivljenog D. Š., stekla sva bitna obiležja bića krivičnog djela krađa iz čl.239. st.1. Krivičnog Zakonika C. G.. Naime, kako je tokom postupka nesumnjivo utvrđeno okrivljeni je  u periodu od 04.03.2010.godine do 04.06.2010.godine, u svojoj kući u selu B. u B., oduzeo električnu energiju vlaništvo oštećene E.C. G.AD N.-E. B., u  ukupnoj vrijednosti od 193,04 eura, na način što je kablo prečnika 3 x 1,5 mm, sa niskonaponske mreže preko utičnice, direktno priključio na televizor, frižider i sijalice, tako da utrošak električne enrgije nije mjeren preko brojila, a sve u namjeri da njenim prisvajanjem sebi pribavi protivpravnu imovinsku korist. Djelujući na opisani način okrivljeni  je postupao sa umišljajem, svjestan da na opisani način neovlašćeno vrši potrošnju električne energije, pa je htio postizanje zabranjene posledice, a sve u cilju  da sebi pribavi  protivpravnu imovinsku korist.

     Prilikom izbora vrste i visine krivične sankcije koju u konkretnom slučaju treba primijeniti prema okrivljenom za naprijed navedeno krivično djelo,  sud je imao u vidu sve okolnosti u smislu čl.42. KZ CG. Tako je od olakšavajućih okolnosti sud okrivljenom D. Š. cijenio i uzeo u obzir da je otac troje djece, da je nezaposlen, dok je od otežavajućih okolnosti na strani okrivljenog sud cijenio i uzeo u obzir njegovu raniju osuđivanost, pa mu je shodno čl.32. 36. i 42. KZ CG izrekao kaznu zatvora u trajanju od 30 dana. Po mišljenju  suda izrečena kazna je srazmjerna težini izvršenog krivičnog djela i stepenu krivične odgovornosti okrivljenog, te će se ovom vrstom i visinom kazne u okviru opšte svrhe izricanja krivičnih sankcija predviđenih čl.4. st.2. KZ CG postići svrha kažnjavanja propisana čl.32. istog Zakona. Osnovano se može očekivati da će izrečena kazna pozitivno djelovati na prevaspitavanje okrivljenog te da će ista u buduće na njega uticati da više ne vrši krivična djela.

     Odluka o troškovima krivičnog postupka u iznosu od 66,00 eura, zasnovana je na odredbu čl. 202. st.1. ZKP-a, i predstavlja izdatke koje je sud imao za vještačenje putem vještaka elektro struke R. A., dok je paušalni iznos odmjeren s obzirom na složenost i trajanje krivičnog postupka, te imovno stanje okrivljenih, shodno čl. 199. st.9.ZKP-a.

     Na osnovu čl. 212. st.2. ZKP-a okrivljeni se obavezuju da na ime imovinsko-pravnog zahtjeva za naknadu štete oštećenoj E. B.,plati iznos od 193,04 ( jedna stotina devedeset tri eura i četiri centa) u roku od 15 dana od dana pravosnažnosti presude.

Sa  iznijetih razloga odlučeno je kao u izreci ove  presude.  
OSNOVNI SUD U BERANAMA
Dana 22. 02.2011. godine
ZAPISNIČAR,
S U D I J A
Momirka Fatić   
      Milovan Spasović    
PRAVNA POUKA
Protiv ove presude nezadovoljna
stranka ima pravo žalbe u roku od
8 dana od dana prijema iste i to Višem
sudu u B.Polju, a preko ovog suda.  