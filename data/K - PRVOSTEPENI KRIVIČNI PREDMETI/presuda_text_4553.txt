Osnovni sud u Beranama
K.br. 17/11 
U IME NARODA
Osnovni sud u Beranama, kao prvostepeni krivični sud, sudija Aleksandar
Ćulafić, kao sudija pojedinac, uz učešće zapisničara Mirosave Lekić, u
krivičnom predmetu protiv okrivljenog L. N., iz B., zbog krivičnog  djela
ugrožavanje javnog saobraćaja iz čl. 339. st. 3. u vezi st. 1. Krivičnog
zakonika Crne Gore, po optužnom predlogu Osnovnog državnog tužilaštva u
Beranama, Kt.br. 460/2010 od 30.12.2010. godine, nakon održanog usmenog,
glavnog i javnog pretresa, u prisustvu okrivljenog L. N. i oštećene D. Z., a u
odsustvu uredno pozvanog ODT-a u Beranama, dana 15.03.2011 godine, donio je i
javno objavio
P R E S U D U
      Okrivljeni **  L. N., **od oca M. i majke V., rođene B., rođenog ... godine, u Đ., sa mjestom prebivališta u selu B., opština B., državljanin S., neoženjen, pismen, sa završenom SSS, neosuđivan,

K r i v    j e
      \- što je:

        \- dana 08.11.2010. godine, oko 11,30 časova, upravljao putničkim motornim vozilom marke "VW53B", registarskih oznaka BA ........ lično vlasništvo, na regionalnom putu T. - B., te dolaskom u mjestu G., opština B., ugrozio saobraćaj i doveo u opasnost život i tijelo ljudi na način što je upravljao vozilom suprotno odredbi čl. 31. st. 1. ZOBS-a na putevima, nije prilagodio brzinu kretanja svog vozila uslovima, okolnostima, karakteristikama i stanju puta, te dolaskom na zakrivljenost desne krivine i pudužnog pada puta, ostvaruje kontakt čeono bočno lijevom stranom svog vozila, sa čeono bočnom lijevom stranom putničkog motornog vozila " Opel Kadet", reg. oznaka ZR........ kojim je upravljao D. M., iz B., iz pravca B. u pravcu sela P., kojom prilikom saputnik u vozilu na mjestu suvozača D. Z., zadobija lake tjelesne povrede u vidu razderotine iznad lijevog oka, kao i nagnječenje glave.

      \- čime je izvršio krivično djelo ugrožavanje javnog saobraćaja iz čl. 339. st. 3. u vezi st. 1. Krivičnog zakonika Crne Gore.

- pa mu sud primjenom čl. 2, 4, 5, 13, 16, 32, 36, 42, 52, 53. i 54.
Krivičnog zakonika CG, i čl. 199, 202. i 364. Zakonika o krivičnom postupku
CG,    i z r i č e, 
USLOVNU OSUDU
 Kojom mu  utvrđuje  kaznu  zatvora od 3 (tri) mjeseca, i istovremeno određuje da se ista neće izvršiti, ukoliko okrivljeni u roku od jedne godine ne učini novo krivično djelo.

      Okrivljeni se obavezuje  da ovom sudu plati na ime paušala iznos od  30,00 €, kao i na ime troškova krivičnog postupka iznos od 225,50 eura, a  koje iznose će uplatiti na račun br. 832-150-38 Osnovnog suda u B., u roku od 15 dana, po pravosnažnosti presude, pod prijetnjom prinudnog izvršenja.

      Imovnisko pravnog zahtjeva nije bilo.

O b r a z l o ž e nj e
Optužnim predlogom Osnovnog državnog tužilaštva u Beranama, Kt.br. 460/2010 od
30.12.2010. godine, opužen je L. N., zbog krivičnog djela ugrožavanje javnog
saobraćaja iz čl. 339. st. 3. u vezi st. 1. Krivičnog zakonika Crne Gore.  
Glavni pretres je održan  i zaključen u prisustvu okrivljenog L. N. i oštećene
D. Z., a u odsustvu uredno pozvanog ODT-a u Beranama, shodno čl. 453. ZKP -a.  
Oštećena D. Z. u završnoj riječi se nije pridružila krivičnom gonjenju protiv
okrivljenog niti je postavila imovnisko pravni zahtjev.  
Okrivljeni L. N., u svojoj odbrani, u bitnom, je istakao da se dana
08.11.2010. godine, u popodnevnim časovima oko 14,30 sati, sa svojim p.m.v.
marke "...", reg.br. BA ..., kretao regionalnim putem P. - B.. U mjestu G., u
jednoj krivini, prilikom mimoilaženja sa vozilom, kojim je upravljao D. M., a
koje se kretalo iz suprotnog smjera, tačnije iz pravca B. prema P., došlo je
do čeonog sudara između vozila kojim je on upravljao i vozila koje je dolazilo
iz suprotnog smjera. Do kontakta je došlo u desnoj krivini, gledano iz
njegovog pravca, kojom prilikom je oštećena D. Z. zadobila lake tjelesne
povrede.  
U završnoj riječi je izjavio da se osjeća krivim, da se kaje i molio je sud da
ga što blaže kazni.  
      Radi utvrđivanja odlučnih činjenica i krivice okrivljenog, sud je u dokaznom postupku, na glavnom pretresu, izveo dokaze: saslušao u svojstvu svjedoka oštećenu D. Z.; saslušao svjedoka D. M.; pročitao zapisnik o ispitivanju alkohola u organizmu na ime L. N., U. p. PJ B. od 08.11.2010. godine; pročitao zapisnik o ispitivanju alkohola u organizmu od 08.11.2010. godine, na ime D. M.; pročitao izvještaj ljekara specijaliste JZU O. b. B., br. 78/92 od 10.12.2010. godine, na ime D. Z.; pročitao izvještaj ljekara specijaliste br. 7893 od 10.12.2010. godine, na ime N. L.; izvršio uvid u skicu lica mjesta od 08.11.2010. godine; pročitao nalaz i mišljenje vještaka saobraćajne struke M. Č., br. 004 od 27.12.2010. godine; pročitao nalaz i mišljenje vještaka medicinske struke dr B. D., dat na zapisniku kod istražnog sudije u predmetu Kri.br. 395/2010 od 28.12.2010. godine, te pribavio i izvršio uvid u izvod iz KE na ime okrivljenog.

Cijeneći odbranu okrivljenog i dokaze pojedinačno i u međusobnoj vezi, shodno
čl. 360. ZKP-a CG, sud je utvrdio činjenično stanje, i na osnovu takvog
utvrđenog činjeničnog stanja zaključio da je okrivljeni izvršio krivično djelo
stavljeno mu na teret javnom optužbom i da je za isto kriv.  
      Činjenično stanje sud je utvrdio, kako iz odbrane okrivljenog, tako i iz pismenih dokaza izvedenih tokom postupka i iskaza oštećene, saslušane u svojstvu svjedoka, kao i svjedoka D. M., a koji dokazi su u međusobnoj saglasnosti. Naime, sud je odbranu okrivljenog cijenio kao potpuno, jasno i nedvosmisleno priznanje izvršenog krivičnog djela, a koje je kao takvo potvrđeno izvedenim dokazima tokom postupka. Navode iz odbrane okrivljenog u pogledu nastanka saobraćajne nezgode potvrdili su kroz svoje iskaze oštećena D. Z. i svjedok D. M., koji su u svojim saglasnim iskazima naveli da su se kritičnog dana i vremena u jednoj krivini mimoilazili sa putničkim vozilom koje se kretalo iz suprotnog smjera, kojim je upravljao okrivljeni, koje vozilo je proklizalo, pa je došlo do čeonog sudara između istih vozila, kojom prilikom je D. Z. zadobila lake tjelesne povrede. Iskaze ovih svjedoka sud je u potpunosti prihvatio kao objektivne, jasne i uvjerljive, te neusmjerene na otežavanje krivičnog položaja okrivljenog.

      Dati iskazi, kao i odbrana okrivljenog, u saglasnosti su sa nalazom vještaka saobraćajne struke, iz kojeg nalaza se utvrđuje da se nezgoda desila danju, u uslovima mokrog asfaltnog kolovoza, na regionalnom putu izvan naselja, u zasjeku, na potezu gdje je put sa podužnim padom, u desnoj krivini, sa asfaltnim kolovozom namijenjenim za dvosmjerni saobraćaj vozila širine 4,80 m, u uslovima neograničene brzine kretanja vozila saobraćajnim znakom i neobilježene središne uzdužne linije, u saobraćajnoj situaciji kada je predstojalo mimoilaženje putničkog vozila VW i putničkog vozila Opel, vozač putničkog vozila VW izgubio je upravljivost nad vozilom, bočno se izmičući vozilom u lijevo, prelazeći sa desne na lijevu kolovoznu traku, tako da je čeono bočni lijevi dio putničkog vozila VW bio najviše isturen u lijevo, zbog čega je došlo do čeono bočnog sudara, čeono bočnom lijevom stranom putničkog vozila VW i čeono bočnom lijevom stranom putničkog vozila Opel, na kolovoznoj traci namijenjenoj za smjer kretanja putničkog vozila Opel. Opisano gubljenje upravljivosti nad putničkim vozilom VW moglo je nastati zbog vožnje nebezbjednom brzinom za opisane uslove mokrog kolovoza i za datu zakrivljenost desne krivine i podužni pad puta. Ne isključuje se mogućnost da je gubljenju upravljivosti nad putničkim vozilom VW ,doprinijelo preduzeto kočenje na uočavanje nailaska putničkog vozila Opel iz suprotnog smjera, radi smanjenja brzine za predstojeće mimoilaženje sa putničkim vozilom Opel iz suprotnog smjera. Po mišljenju vještaka propust vozača putničkog vozila VW smatra se razlogom za nastanak nezgode. U datim uslovima i opisanoj saobraćajnoj situaciji vozač putničkog vozila Opel upravljao je vozilom putanjom svojom desnom kolovoznom trakom, brzinom od 35 km/h do 41 km/h, a na opasnost nastalu opisanim kretanjem putničkog vozila VW, reagovao je preduzimanjem bočnog izmicanja u desno, prelazeći prednjim desnim dijelom putničkog vozila Opel na zemljano proširenje, ali nezgodu nije mogao izbjeći. Sud je  u potpunosti prihvatio nalaz i mišljenje vještaka saob. struke, jer je isti dat po osnovu pravila struke i nauke, te skice lica mjesta, koji predstavljaju objektivni pokazatelj činjenica konstatovanih neposredno nakon saobraćajne nezgode.

      Tokom postupka, kao nesporno je utvrđeno, da je u predmetnoj saobraćajnoj nezgodi oštećena D. Z., zadobila lake tjelesne povrede, u vidu razderotine iznad lijevog oka, kao i nagnječne povrede glave, a što se utvrđuje kroz medicinsku dokumentaciju na ime iste, kao i nalaz vještaka medicinske struke dr B. D.. Sud je u potpunosti prihvatio nalaz vještaka medicinske struke, jer je dat po osnovu pravila struke i nauke i po osnovu medicinske dokumentacije na ime oštećenih, kao objektivnog pokazatelja povreda koje su isti zadobili kritičnom prilikom.

      Iz zapisnika o ispitivanju alkohola u organizmu na ime L. N. UP PJ B. od 08.11.2010. godine i izvještaja ispitivanju alkhola u organizmu na ime D. M.UP PJ B. od 08.11.2010. godine, sud je utvrdio da su  okrivljeni i D. M., kritičnom prilikom upravljali vozilima u trijeznom stanju.

Dakle, imajući u vidu navode iz odbrane okrivljenog, kao i ostale izvedene
dokaze tokom postupka, sud je utvrdio da je u konkretnom slučaju okrivljeni
postupao suprotno važećim saobraćajnim propisima iz čl. 31. st. 1. ZOBS-a na
putevima, po kojima je vozač dužan da brzinu kretanja vozila prilagodi
okolnostima, karakteristikama puta, preglednosti i drugim saobraćajnim
uslovima, tako da vozilo može blagovremeno da zaustavi pred svakom preprekom
koju pod datim uslovima može da predvidi. U konkretnom slučaju u datoj
saobraćajnoj situaciji u uslovima mokrog i klizavog kolovoza okrivljeni je
upravljao neobezbijeđenom brzinom za opisane uslove mokrog kolovoza i za datu
zakrivljenost desene krivine i podužni pad puta, zbog čega je izgubio kontrolu
nad vozilom, pa sud smatra da se propust vozača putničkog vozila VW smatra
razlogom za nastanak ove nezgode.  
       S toga, postupanje okrivljenog protivno važećim saobraćajnim propisima u pogledu neprilagođene i nebezbjedne brzine za date uslove saobraćaja, imajući u vidu opisano stanje kolovoza i vremenske prilike, imalo je za posledicu nastanak lake tjelesne povrede kod oštećene D. Z., pa je okrivljeni na taj način u svojim radnjama ostvario elemente krivičnog djela stavljenog mu na teret javnom optužbom, ugrožavanje javnog saobraćaja iz čl. 339.st. 3. u vezi st. 1. Krivičnog zakonika Crne Gore. Okrivljeni je bio svjestan da postupajući suprotno saobraćajnim propisima može dovesti u opasnost, živote,  tijela i imovinu drugih lica, ali je olako držao da ta posledica neće nastupiti ili da će je moći spriječiti, pa je krivično djelo izvršio s nehatom, a sa nehatom je postupao i u odnosu na posledice nastale saobraćajne nezgode – nastale povrede kod oštećene.

      Prilikom odlučivanja o vrsti krivične sankcije, sud je cijenio sve okolnosti iz čl. 42. KZ CG, koje se odnose na odmjeravanje kazne, pa je od olakšavajućih okolnosti kod okrivljenog našao da se radi: o mladoj osobi, siromašnog imovnog stanja, licu koje do sada nije osuđivano, što ukazuje da nije sklon vršenju krivičnih djela, da je izrazio kajanje zbog izvršenog krivičnog djela, po ocjeni suda iskreno, koji je u potpunosti priznao izvršenje krivičnog djela, s tim što je sud posebno cijenio kao olakšavajuću okolnost činjenicu da se oštećena nije pridružila krivičnom gonjenju protiv okrivljenog, te u nedostatku otežavajućih okolnosti, sud je mišljenja da su se stekli uslovi za izricanje krivične sankcije – uslovne osude, te je okrivljenom utvrdio kaznu zatvora u trajanju od 3 mjeseca, cijeneći pri tom da bi pristupanje izvršenju utvrđene kazne suviše represivno djelovalo na okrivljenog, nego da će i samo upozorenje, uz prijetnju kaznom, dovoljno uticati na istog da ubuduće ne vrši ova i slična krivična djela, s tim što, imajući u vidu težinu krivičnog djela, sud je okrivljenom ostavio duži rok provjeravanja od jedne godine, cijeneći da će se na taj način  postići svrha kažnjavanja predviđena u čl. 32. KZ CG.

      Odluka o troškovima postupka donijeta je na osnovu odredbe čl. 199. st. 2. i 202. Zakonika o krivičnom postupku CG, pri čemu je sud u pogledu troškova postupka obuhvatio troškove namijenjene za vještačenje vještaka med. struke dr B. D., u iznosu od 77,00 € i vještačenje vještaka saobraćajne struke  M. Č., u iznosu od 148,50 €, što ukupno iznosi 225,50 €, dok troškovi na ime paušala iznose 30,00 €, pri čemu je sud u određivanju istih imao u vidu trajanje i složenost krivičnog postupka.

      Iz  iznijetog je odlučeno kao u izreci presude, a shodno čl. 364.  ZKP-a CG.

OSNOVNI SUD U BERANAMA
Dana 15.03.2011. godine     
ZAPISNIČAR,
SUDIJA, 
Mirosava Lekić
Aleksandar Ćulafić  
PRAVNA POUKA: Nezadovoljna stranka ima
 pravo žalbe, u roku od 8 /osam/ dana, od
dana prijema presude, putem ovog suda za
VIŠI SUD U BIJELOM POLJU.  