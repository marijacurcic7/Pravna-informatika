OSNOVNI SUD U BERANAMA
K.br.28/11
 
   **  U    IME   NARODA**




           Osnovni sud u Beranama, kao prvostepeni, krivični, po sudiji Dubravki Popović, kao sudiji pojedincu, uz sudjelovanje Slavice Janković kao zapisničara, u krivičnom predmetu protiv okrivljenog P. B., iz P., zbog krivičnog djela ugrožavanje javnog saobraćaja iz čl.339.st.3.u vezi st.1.KZCG po optužnom predlogu Osnovnog državnog tužilaštvanu B. Kt.br.309 /10 od 10.01.2011 godine, nakon održanog usmenog, glavnog i javnog pretresa u prisustvu okrivljenog P. B. i njegovog branioca adv.M. R. a u odsustvu uredno pozvanog zastupnika javne optužbe, zamjenika ODT-a u Beranama, Vladana Djalovica i oštećenog B. D., donio je dana 18.02.2011 godine a javno objavio dana 21.02.2011 godine,


                                                                             **P R E S U D U**


   Okrivljeni P. B. od oca B. , rodjen ... godineu B., sa prebivalištem u M., Opđština P., državljanin Crne Gore, nezaposlen, neoženjen, pismen, završio srednju školu, siromašnog imovnog stanja, neosudjivan.

         K r i v   j e :

       Š t o   j e :  
       Dana 29.07.2010 godine, oko 14.55 časova, u B., ugrozio javni saobraćaj i doveo u opasnost život i tijelo ljudi, na način što je postupao suprotno odredbama čl.37.st.1.i 3. ZOBS- a na putevima, tako što upravljajući p.m.v marke Golf II reg.oznaka AN ... iz pravca ul...., prilikom približavanja raskrsnici ulica sa kružnim tokom saobraćaja,  nije prilagodio vožnju uslovima saobraćaja  u raskrsnici i nije poštovao da se saobraćaj odvija u kružnom toku, pa je direktno iz ul.... sa vozilom Golf započeo uključivanje u ul.... i tom prilikom postao iznenadna prepreka na putu, vozaču motocikla marke Yamaha 600 FZR, oštećenom B. D., koji se kretao iz pravca ul.... u pravcu ul....i imao pravo prvenstva u odnosu na sve učesnike u saobraćaju, usled čega je  prednjim dijelom motocikla naletio na prednju čeonu stranu vozila Golf a potom se od njega odbio i prevrnuo na desnu bočnu stranu , kojom prilikom je oštećeni B. D.  zadobio lake tjelesne povrede u vidu oguljotina obostrano na natkoljenicama, potkoljenicama i stopalima .

Čime je izvršio krivično djelo ugrožavanje javnog saobraćaja iz čl.339.st.3.u
vezi st.1.KZCG.  
Pa mu sud za izvršeno krivično djelo na osnovu navedenog zakonskog propisa, te
primjenom čl.32.36.42.52.53.i54.KZCG, kao i primjenom čl.364.ZKP-a,  
            I z r i č e

         **USLOVNU OSUDU**




      Kojom mu utvrdjuje kaznu zatvora u trajanju od 3 mjeseca i istovremeno odredjuje da se ista neće izvršiti ako okrivljeni za vrijeme od jedne godine od dana pravosnažnosti presude, ne učini novo krivično djelo.

Okrivljeni se obavezuje da na ime troškova krivičnog postupka plati sudu iznos
od 140.00 eura, kao i da na ime paušala plati sudu iznos od 30.00 eura a sve u
roku od 15 dana od dana pravosnažnosti presude, pod prijetnjom prinudnog
izvršenja.  
Oštećeni B. D., iz B., se radi ostvarivanja imovinsko pravnog zaahtjeva za
naknadu štete upućuje na pranicu, čl.212.st.2.ZKP-a.  
       O b r a z l o ž e nj e
    Osnovno državno tužilaštvo u Beranama, dana 10.01.2011 godine, podnijelo je optužni predlog Kt.br.309/ 10 protiv okrivljenog P.B., iz M., Opština P., zbog krivičnog djela ugrožavanje javnog saobraćaja iz čl.339.st.3.u vezi st.1.KZCG.Na glavni pretres od 18.02.2011 godine, nije pristupio zastupnik javne optužbe, zamjenik ODT-a u Beranama  Vladan Djalovic, a uredno je pozvan, pa je sud na osnovu čl.453.st.1.ZKP-a, glavni pretres održao i zaključio u njegovom odsustvu.

Na glavni pretres nije takodje pristupio ni oštećeni B. D., pa je sud istog
radi ostvarivanja imovinsko pravnog zahtjeva za naknadu štete uputio na
parnicu, čl.212.st.2.ZKP-a.  
    Izjašnjavajući se o navodima iz optužnog predloga Osnovnog državnog tužilaštva u B., okrivljeni P. B. je tokom postupka u svoju odbranu naveo sledeće : da misli da je počinio krivično djelo ugrožavanje javnog saobraćaja jer u saobraćajnoj nezgodi koja se dogodila dana 29.07.2010 godine ima njegovih propusta, ali nije namjerno počinio krivično djelo, niti je bio u alkoholisanom stanju.Dalje je naveo, da se kretao ulicom ..., iz pravca benzinske stanice u pravcu kružnog toka, a nije se kretao velikom brzinom i kada je bio udaljen 4-5 metara ispred kružnog toka, ispred njega se zaustavilo jedno vozilo čiji je vozač bio unutra i stajao je, pa je pokušao da obidje to vozilo i jednim dijelom vozila prošao je na suprotnu kolovoznu traku, kada je primijetio iz suprotnog pravca motociklo i kada ga je vidio, zaustavio je vozilo, ali je vozač motocikla pokušao da zaustavi motor kočenjem i nije uspio, već je pao sa motora a njegov motor je završio ispod njegovog vozila a vozač se zaustavio na asfaltu i prilikom pada se povrijedio, imao je lake tjelesne povrede.Naveo je, da je odmah izašao iz auta i pokušao da pomogne povrijedjenom B. i kada se okrenuo, to vozilo koje je bilo ispred njega je otišlo.Izjavio je da mu je žao zbog saobraćajne nezgode i propusta koje je počinio.U završnoj riječi u potpunosti je prihvatio završnu riječ svog branioca, adv.M. R. koji je u završnoj riječi izjavio: da je optuženi na jasan način objasnio kako je došlo do saobraćajne nezgode na kružnom toku, dodajući da je u velikoj mjeri tome doprinijelo njegovo neiskustvo, te da ne spori uzrok saobraćajne nezgode što je potvrdjeno i ostalim dokazima i zamolio sud, da cijeni njegovo držanje, obzirom na težinu posledica krivičnog djela i da se radi o lakim tjelesnim povredma i nepridruživanju krivičnom gonjenju, pa smatra da se svrha kažnjavanja može postići i sudskom opomenom, obzirom na ličnost optuženog, u šta se i sud mogao uvjeriti.

   Radi pravilnog i zakonitog presudjenja ove krivično pravne stvari, sud je na glavnom pretresu u dokaznom postupku izveo sledeće dokaze: izvršio uvid u zapisnik o uvidjaju istražnog sudije Osnovnog suda u B. Kri.br.237/10 od 29.07.2010 godine, izvršio uvid u skicu lica mjesta, izvršio uvid u foto elaborat U. p. PJ B. br.03/3- 187 od 29.07.2010 godine, izvršio uvid u zapisnik o vanrednom tehničkom pregledu za pmv marke Golf , izvršio uvid u zapisnik o vanrednom tehničkom pregledu za motocikl Yamaha, izvršio uvid u izvještaj ljekara specijaliste O. b. u B. br.3436 od 29.07.2010 godine, izvršio uvid u izvještaje biohemijske laboratorije D. z.u B.br.44 od 02.08.2010 godine na ime P. B. i br.45 od 02.08.2010 godine na ime B. D., pročitao nalaz i mišljenje vještaka saobraćajne struke N. M. od 28.12.2010 godine, pročitao nalaz i mišljenje vještaka medicinske struke dr.B. D. dat u predmetu Kri.br.293/10 od 31.12.2010 godine, pročitao iskaze oštećenog B. D. i svjedoka Č. D. datih u predmetu Kri.293/10 od 07.10.2010 godine i izvršio uvid u izvod iz KE za okrivljenog.

    Nakon sprovedenog dokaznog postupka, cijeneći navode optužbe, odbranu okrivljenog, te izvedene pobrojane dokaze, cijeneći ih u smislu čl.17.i 360 ZKP-a, a dovodeći ih u vezu jedne sa drugim, sud je stao na stanovištu da su činjenice iz činjeničnog opisa izreke presude u svemu dokazane i da je okrivljeni P. B. izvršio krivično djelo koje mu se optužbom stavlja na teret, pa ga je oglasio krivim i krivično pravno odgovornim, jer nije bilo osnova koji bi isključivali postojanje krivičnog djela i krivično pravne odgovornosti. Pri tome, sud je prihvatio odbranu okrivljenog u dijelu u kome priznaje izvršenje krivičnog djela, jer je njegovo priznanje  u skladu sa dokazima izvedenim na glavnom pretresu iz kojih je na nesumnjiv način utvrdjeno da je počinio krivično djelo ugrožavanje javnog saobraćaja iz čl.339.st.3.u vezi st.1.KZCG za koje je optužen. Medjutim, odbranu okrivljenog u dijelu u kome je naveo da se na oko 4-5 metara prije kružnog toka, ispred njega zaustavilo vozilo koje je pokušao da obidje sud nije prihvatio, jer nije potvrdjena ni jednim izvedenim dokazom i po mišljenju suda je sračunata na umanjivanje krivično pravne odgovornosti.

  Tako je iz iskaza oštećenog **B. D.,** datog u predmetu Kri.br.293/10 od 07.10.20’10 godine, utvrdjeno da se ne sjeća tačno koji je bio dan, negdje krajem jula, posle podne, kretajući se svojim motorom marke Yamaha, iz pravca ul.... a potom nailazeći na kružni tok i nastavljajući ka ul.... a prethodno se uvjerivši da može da produži pravo, vozilo marke Golf II iz pravca Benzinske pumpe tj. ulice ..., naglo skretajući u ul...., udarilo ga je u prednji točak motora, nakon čega je izgubio kontrolu nad istim i pao i tom prilikom zadobio povrede i to u predjelu ruku, nogu, tačnije na desnoj strani tijela je imao odrljotine od pada.Dalje je naveo, da kada se to desilo, vozač vozila marke Volvo koje se kretalo iza njega D. Č. je izašao iz vozila i pružio mu pomoć da ustane sa asfalta i udje u njegovo vozilo, da bi ga potom odvezao u medicinski centar u B. radi ukazivanja pomoći.Napomenuo je, da su nedaleko od mjesta nezgode bila prisutna dva policajca- pozornika a jedan se zove Š. M., kao i da ne posjeduje drugu ljekarsku dokumentaciju osim izvještaja ljekara specijaliste, te da je pretrpio štetu na motoru u iznosu od oko 3.500 eura ali je uspio da od Osiguranja naplati iznos od 2.000 eura i da se kao oštećeni ne pridružuje krivičnom gonjenju ali da zadržava pravo da imovinsko pravni zahtjev za naknadu štete ostvaruje u parnici.

Iz iskaza svjedoka Č. D. datog u predmetu Kri.br.293710 od 07.10.2010
godine, utvrdjeno je: da se ne sjeća tačno kojeg datuma, ali zna da je bilo
krajem jula, negdje posle podne i da se kretao iz pravca ul.... ka benzinskoj
pumpi sa svojim vozilom   i primijetio je da se ispred njega kretao D. B. sa
motorom i dok su se kretali na kružni tok iz pravca Benzinske pumpe, naišlo je
auto marke Golf II ne sjeća se koje boje i naglo skrenulo lijevo, u pravcu
ul.... i tako naglo skretajući je udarilo u motor koji je vozio D. B. i oborio
ga na zemlju a obzirom da se on kretao iza njega, stao je sa autom, izašao i
oštećenog B. smjestio u svoje vozilo, obzirom da je vidio da je imao povrede
na rukama i nozi i odvezao ga u M. c. u B. radi ukazivanja pomoći a nakon
ukazane medicinske pomoći, dovezao B. na lice mjesta da uzme svoj motor, nakon
čega je U.p. PJ B. dao izjavu povodom tog dogadjaja .  
 Iskaze ovih svjedoka sud je prihvatio kao objektivne, jasne i uvjerljive kako iz razloga medjusobne usaglašenosti, tako i činjenice da su potvrdjeni brojnim dokazima izvedenim na glavnom pretresu.

 Iz zapisnika o uvidjaju istražnog sudije Osnovnog suda u Beranama Kri.br.237/10 od 29.07.2010 godine, skice lica mjesta saobraćajne nezgode, fotoelaborata U. p. od 29.07.2010 godine i nalaza i mišljenja vještaka saobraćajne struke **dipl.ing.saobraćaja N. M.** datog u predmetu Kri.293/10 od 28.12.2010 godine, utvrdjeno je da se saobraćajna nezgoda dogodila dana 29.07.2010 godine oko 14,55 časova na raskrsnici ul. ... i ul. ... u B., u neposrednoj blizini raskrsnice sa kružnim tokom saobraćaja, kada je vozač pmv. Golf okrivljeni P. B. koji se kretao ul...., ispred raskrsnice ulica sa kružnim tokom saobaraćaja, prije kružnog ostrva, preduzeo radnju skretanja ulijevo, presijecajući lijevu kolovoznu traku sa namjerom da nastavi kretanje u ul...., u saobraćajnoj situaciji kada je njemu iz suprotnog pravca iz ul...., nakon izlaska iz raskrsnice nailazio motociklista oštećeni B. D. koji je upravljao motociklom marke Yamaha, čime je stvorena opasna situacija za vozača motocikla, koji je usled nemogućnosti da izbjegne nezgodu, prednjim dijelom motocikla naletio na prednju čeonu stranu vozila Golf a zatim se od njega odbio i prevrnuo na desnu bočnu stranu.Utvrdjeno je takodje da je mjesto sudara bilo na prostoru lijeve polovine kolovoza smjera kretanja vozila Golf na rastojanju koje je od desne ivice kolovoza bilo udaljeno oko 5 m, dok u zoni nezgode nije registrovano prisustvo bilo kakve saobraćajne signalizacije pa su vozači bili dužni da postupaju u skladu sa propisanim opštim pravilima saobraćaja, prema kojima je prilikom skretanja ulijevo vozač dužan da propusti vozilo koje mu dolazi u susret i zadržava pravac kretanja a skretanje može da otpočne tek kada propusti u susret nailazeće vozilo i kada se prethodno pouzdano uvjeri da to može da učini bez opasnosti po sve druge učesnike u saobraćaju, vodeći pri tom računa o položaju, pravcu i brzini kretanja drugih učesnika u saobraćaju.U konkretnom slučaju okrivljeni je skretanje ulijevo vozilom Golf vršio na nepropisan način, presijecajući lijevu kolovoznu traku u situaciji kada je ista bila zauzeta nailaskom motocikla iz suprotnog smjera i takvim postupanjem stvorio je opasnu, blisku i pokretnu preppreku na putanji vozača motocikla koju on nije uspio da izbjegne, pa je okrivljeni načinio propust koji se smatra razlogom uzročno vezanim za stvaranje opasne situacije i nastanak nezgode a što je mogla biti posledica nepažnje, pogrešne procjene i sl., te do nezgode ne bi došlo da je okrivljeni poštovao saobraćajne propise i propustio da prodje oštećeni sa motociklom koji mu je nailazio u susret i koga je lako mogao da uoči, kao i da oštećeni B. D. koji je upravljao motociklom nije mogao predvidjeti, niti je bio dužan da predvidja da će doći do stvaranja iznenadne prepreke na putu od strane vozila okrivljenog, a kada je ona stvorena preostalo vrijeme nije bilo dovoljno da zaustavi motocikl prije sudara, tako da na strani vozača motocikla nije bilo elemenata doprinosa nezgodi .

 Nalaz i mišljenje pomenutog vještaka sud je takodje prihvatio jer je dat stručno i savjesno, od strane lica kompetentnog za davanje kvalitetnog nalaza i mišljenja.Iz istog se zaključuje da je okrivljeni P. B., približavajući se raskrsnici sa kružnim tokom saobraćaja započeo uključivanje direktno iz ul....u ul...., pa je svojim vozilom stvorio iznenadnu prepreku oštećenom B. D. koju on nije mogao da predvidi.

Iz zapisnika o vanrednom tehničkom pregledu vozila Golf reg. oznaka AN ..., od 30.07.2010 godine, proizilazi da je vozilo navedene marke kojim je upravljao P. B., ispravno .

Iz zapisnika o vanrednom tehničkom pregledu za motocikl marke Yamaha, od
30.07.2010 godine, kojim je upravljao B. D., proizilazi da se zbog većeg
stepena havarije nije mogao izvršiti vanredni tehnički pregled.  
Predmetni akti za sud su prihvatljivi, jer su sačinjeni od strane ovlašćene
ustanove a nijesu osporeni ni jednim izvedenim dokazom.  
Iz izvještaja B. l. D. z. u B. br.44 od 02.08.2010 godine , proizilazi da dana
29.07.2010 godine kod P. B. nije konstatovano prisustvo alkohola u krvi.  
Iz izvještaja B. l. D. z. u B. br.45 od 02.08.2010 godine, proizilazi da kod
B. D. takodje nije konstatovano prisustvo alkohola u krvi.  
Iz izvještaja ljekara specijaliste O. b. u B. br.3436 od 29.07.2010 godine i
nalaza i mišljenja vještaka medicinske struke dr.B. D. datog u predmetu
Kri.br.293/10 od 31.12.2010 godine, utvrdjeno je: da je B. D. zadobio kao
motociklista povrede u vidu oguljotine obostrano na natkoljenicama,
potkoljenicama i stopalima, koje se pojedinačno, ukupno i zajedno kvalifikuju
kao lake tjelesne povrede koje su nanesene u saobraćajnom udesu vjerovatno pri
klizanju na asfalt i padu sa motora.  
 Medicinsku dokumentaciju i nalaz i mišljenje pomenutog vještaka sud je prihvatio cijeneći da je dat stručno i savjesno u skladu sa pravilima medicinskih nauka.

Pravnom analizom naprije utvrdjenog činjeničnog stanja, sud je našao da su u opisanim radnjama okrivljenog P. B. sadržana sva bitna obilježja bića krivičnog djela ugrožavanje javnog saobraćaja iz čl.339.st.3.u vezi st.1.KZCG. U toku krivičnog postupka izvedenim dokazima utvrdjeno je kao nesporno, da je dana 29.07.2010 godine, oko 14.55 časova, u B., okrivljeni P. B. ugrozio javni saobraćaj i doveo u opasnost život i tijelo ljudi, tako što je upravljaujući vozilom marke Golf II reg.oznaka AN ... iz pravca ul...., prilikom približavanja raskrsnici sa kružnim tokom saobraćaja nije prilagodio vožnju uslovima saobraćaja u raskrsnici i nije poštovao da se saobraćaj odvija u kružnom toku, pa je direktno iz ul.... sa vozilom Golf započeo uključivanje u ul.... i svojim vozilom stvorio iznenadnu prepreku na putu, motociklisti, oštećenom B. D. koji se kretao iz pravca ul.... u pravcu ul.... i imao pravo prvenstva u odnosu na sve učesnike u saobraćaju. Okrivljeni se u konkretnoj saobraćajnoj situaciji nije pridržavao odredbe čl.37 st.1. i 3. ZOBS-a na putevima, koja nalaže vozaču koji se približava raskrsnici, da je dužan da prilagodi vožnju uslovima saobraćaja na raskrsnici, te da je dužan da na dovoljnoj udaljenosti pred raskrsnicom vozilom izvrši prestrojavanje i zauzme položaj na onoj saobraćajnoj traci kojom mora da prodje kroz raskrsnicu, već je ispred raskrsnice ulica sa kružnim tokom saobraćaja, prije kružnog ostrva, preduzeo radnju skretanja ulijevo presijecajući lijevu kolovoznu traku sa namjerom da nastavi kretanje u ul...., u saobraćajnoj situaciji kada mu je iz suprotnog pravca, iz ul...., nakon izlaska iz raskrsnice, nailazio motocikl kojim je upravljao oštećeni B. D., pa je svojim vozilom stvorio iznenadnu prepreku na putanji oštećenog B. D. , usled čega je oštećeni prednjim dijelom motocikla naletio na prednju čeonu stranu vozila Golf a zatim se od njega odbio i prevrnuo na desnu bočnu stranu, te njegovi propusti stoje u uzročnoj vezi u krivično pravnom smislu sa nastalom posledicom, ugrožavanjem javnog saobraćaja. U konkretnom slučaju, obzirom na činjenicu da se saobraćaj odvija u kružnom toku , okrivljeni nije smio da sa vozilom započne uključivanje iz ul.... kojom se kretao, direktno u ul....Dakle, bio je dužan da poštuje kružni tok saobraćaja . Nesporno je takodje, da je kritičnom prilikom oštećeni B. D. zadobio lake tjelesne povrede u vidu oguljotina obostrano na natkoljenicama, potkoljenicama i stopalima, što je utvrdjeno iz medicinske dolumentacije i nalaza i mišljenja vještaka medicinske struke dr.B. D..Djelujući na opisani način okrivljeni je postupao iz nehata, svjestan da prilikom približavanja raskrsnici sa kružnim tokom saobraćaja nije prilagodio vožnju uslovima saobraćaja u rasksrsnici i da skretanjem ulijevo na nepropisan način, može ugroziti javni saobraćaj i dovesti u opasnost život i tijelo ljudi, ali je olako držao da do posledice neće doći ili da će je moći spriječiti.

     Prilikom odlučivanja o izboru vrste i visine krivične sankcije koju u konkretnom slučaju treba primijeniti prema okrivljenom za naprijed navedeno krivično djelo sud je imao u vidu sve okolnosti u smislu čl.42.KZCG.Tako je od olakšavajućih okolnosti na strani okrivljenog sud cijenio i uzeo u obzir da je vrlo mlad, nezaposlen, siromašnog imovnog stanja i da do sada nije osudjivan kao počinilac krivičnih djela, kao i da se oštećeni nije pridružio krivičnom gonjenju.Otežavajućih okolnosti na strani okrivljenog nije bilo, pa mu je sud na osnovu čl.53.i 54.KZCG utvrdio kaznu zatvora u trajanju od 3 mjeseca i istovremeno odredio da se ista neće izvršiti ako okrivljeni za vrijeme od jedne godine od dana pravosnažnosti presude ne učini novo krivično djelo.Imajući posebno u vidu činjenicu da je okrivljeni vrlo mlad i nezaposlen, neosudjivan i da bi izricanje efektivne zatvorske kazne negativno uticalo na njegov život , sud je uvjerenja da će se i uslovnom osudom kao mjerom upozorenja, uz prijetnju kaznom, u okviru opšte svrhe izricanja krivičnih sankcija propisanih čl.4.st.2.KZCG postići svrha uslovne osude iz čl.52.KZCG i da će ovako odmjerena uslovna osuda predstavljati dovoljnu opomenu za okrivljenog i na njega uticati da ubuduće ne vrši krivična djela.

Odluka o troškovima krivičnog postupka zasnovana je na odredbi
čl.202.st.1.ZKP-a i predstavlja izdatke koje je sud imao za vještake
saobraćajne i medicinske struke, dok je paušalni iznos odmjeren s obzirom na
složenost i trajanje krivičnog postupka, te imovno stanje okrivljenog, shodno
čl.199.st.3.ZKP-a.  
Oštećeni B. D., iz B., se radi ostvarivanja imovinsko pravnog zahtjeva za naknadu štete upućuje na parnicu, čl.212.st.2.ZKP-a.

          Sa iznijetih razloga odlučeno je kao u izreci presude.

               OSNOVNI SUD U BERANAMA
               Dana 21.02.2011 godine
ZAPISNIČAR
S U D I J A
Slavica Janković
Dubravka Popović  
PRAVNA POUKA
Protiv ove presude nezadovoljna
Stranka ima pravo žalbe u roku od
8 dana, od dana prijema iste Višem
Sudu u B.Polju a preko ovog suda.  