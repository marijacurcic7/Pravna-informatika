O SNOVNI SUD U BERANAMA
K. br. 40/11 
U IME NARODA
      Osnovni sud u Beranama, kao prvostepeni krivični, po sudiji Milovanu Spasoviću, kao sudiji pojedincu, uz sudjelovanje Marine Obadović kao zapisničara, u krivičnom predmetu protiv optuženog **J. D.,** iz Berana, sa prebivalištem u naselju D., zbog krivičnog djela laka tjelesna povreda iz čl. 152 st.2. u vezi st.1.  Krivičnog zakonika Crne Gore, po optužnom predlogu ODT-a u Beranama Kt. br. 7/2011 od 14.01.2011. godine, nakon održanog usmenog, glavnog i javog pretresa, u prisustvu Zamjenika ODT-a u Beranama Vladana Đalovića i branioca okrivljenog adv. G. P., odredjenog po službenoj dužnosti, a u odsustvu oštećenog donio je i javno obavio dana 06.04.2011. godine,

P R E S U D U
      Okrivljeni **J. D.** , od oca D. i majke D., rodjene L., rođen … godine u Beranama, sa prebivalištem u naselju D., opština Berane, državljanin CG, pismen, nezaposlen, neoženjen, srednjeg imovnog stanja, osudjivan presudom Osnovnog suda u Beranama K.br. … od 13.10.2008.godine, zbog krivičnog djela iz čl. 339 st.3. KZCG,  na 3 (tri) mjeseca zatvora, uslovno za jednu godinu.

K R I V    J E
      **Što je:**

Dana 31.12.2010.godine, oko 17,00 h, u selu C. V., Opština Berane, lako
tjelesno povrijedio oštećenog O. V., na način što ga je, staklenom čašom,
sredstvom podobnim da tijelo teško povrijedi ili zdravlje teško naruši, udario
u predjelu brade, kojom prilikom je isti zadobio povrede u vidu posjekotine,
promjera 4x0,5cm  
      -Čime je izvršio krivično djelo laka tjelesna povreda iz čl. 152 st. 2 u vezi st. 1. Krivičnog zakonika Crne Gore.

-Pa ga sud za izvršeno krivično djelo na osnovu navedenog zakonskog propisa, te primjenom čl.32, 39, 42 KZ CG, kao i primjenom čl.364. ZKP-a  
O S U Đ U J E
Na novčanu kaznu u iznosu od 1.200,00 (hiljaduidvijestotine) eura,  koju je
dužan platiti u roku od 3 /tri/ mjeseca  po  pravosnažnosti presude, a ukoliko
ista ne bude plaćena u navedenom roku zamijeniće se tako što će se za svakih
započetih  25 (dvadeset pet) eura novčane kazne odrediti 1 (jedan) dan
zatvora, a ako okrivljeni plati samo dio novčane kazne, ostatak novčane kazne
će se srazmjerno zamijeniti kaznom zatvora, a ako okrivljeni ispati ostatak
novčane kazne izvršenje kazne zatvora će se obustaviti.  
Okrivljeni se obavezuje da na ime troškova krivičnog postupka plati iznos od
173,00 (stosedamdesettri) eura,  a da na ime paušala plati sudu iznos od 20,00
(dvadeset) eura, a sve  u roku od 15 dana od dana pravosnažnosti presude pod
prijetnjom prinudnog izvršenja.  
      Imovinsko-pravnog zahtjeva za naknadu štete nije bilo.

O b r a z l o ž e n j e
ODT u Beranama je optužnim predlogom Kt. br. 7/2011 od 14.01.2011. godine,
optužio J. D., iz Berana, sa prebivalištem u naselju D., opština Berane, da je
izvršio krivično djelo lake tjelesne povrede iz čl.  iz čl.152 st.2 u vezi
st.1. KZ CG.  
Kako okrivljeni J. D. nije dostupan državnim organima radi vođenja krivičnog
postupka, to je sud na predlog ODT-a u Beranama, donio rješenje  Kv. br. 74/11
od 28.03.2011. godine da se optuženom sudi u odsustvu, na osnovu čl. 312.
st.2. ZKP-a, pa je rješenjem ovog suda K.br. 40/11 od 28.03.2011. godine,
okrivljenom J. D. određen branilac po službenoj dužnosti adv. G. P., iz
Berana, u smislu čl.69. st.4 ZKP-a.  
Na glavnom pretresu od 06.04.2011.godine, Zamjenik ODT-a u Beranama Vladan
Đalović u završnoj riječi je izjavio da u svemu ostaje pri podnijetom optužnom
predlogu, jer je svim izvedenim dokazima utvrdjeno da je okrivljeni izvršio
krivično djelo koje mu je stavljeno na teret, prvenstveno iskazom oštećenog O.
V. i svjedoka O. M., O. R., te i nalazom vještaka medicinske struke o vrsti,
težini i mehanizmu nastanka povreda, pa je predložio da sud okrivljenog oglasi
krivim i osudi na kaznu po Zakonu.  
Branilac okrivljenog po službenoj dužnosti adv. G. P. u završnoj riječi je
naveo da je u toku glavnog pretresa gotovo svim izvedenim dokazima utvrdjeno
da je teza optužbe ODT-a u Beranama u cjelosti dokazana, da je okrivljeni J.
D. izvršio krivično djelo laka tjelesna povreda iz čl. 152 st.2. u vezi st.1.
KZ CG, pa je predložio sudu da ima u vidu sve olakšavajuće okolnosti koje idu
u prilog okrivljenom, da je mlad čovjek, da je vjerovatno krivično djelo
počinio u stanju veselja, razdraganosti i u stanju doze alkoholizma, te da
nije namjerno povrijedio oštećenog jer je poznato da se na svadbama, veseljima
i sličnim situacijama dogadjaju ovakve ili slične situacije, te predlaže da
sud okrivljenom za izvršeno krivično djelo izrekne uslovnu osudu kojom će se
postići svrha kažnjavanja. Troškove postupka traži po AT tarifi u iznosu od
125,00, eura, za razmatranje spisa i za pristupe na glavnom pretresu.  
Sud je u ovoj krivično pravnoj stavri na glavnom pretresu izveo sledeće
dokaze: saslušao svjedoka-oštećenog O. V., saslušao svjedoke O. R. i O. M.,
izvršio uvid izvještaj ljekara specijaliste opšte bolnice Berane br. … od
31.12.2010.godine, na ime oštećenog O. V., izvršio vještačenje putem vještaka
medicinske struke dr. M. M. i izvršio uvid u izvod iz kaznene evidencije za
okrivljenog.  
Nakon sprovedenog dokaznog postupka, cijeneći navode optužbe, odbranu
optuženog i izvedene pobrojane dokaze, cijeneći ih u smislu čl. 17. i 360.
ZKP-a, a dovodeći ih u vezu jedne sa drugim, sud je stao na stanovište da su
činjenice iz činjeničnog opisa izreke presude u svemu dokazane, pa je
okrivljenog J. D. oglasio krivim i krivično odgovornim, jer  jer nije bilo
osnova koji bi isključivali postojanje krivičnog djela i krivične odgovornosti
okrivljenog.  
Iz iskaza svjedoka-oštećenog O. V. , je utvrđeno da se dana
31.12.2010.godine u popodnevnima časovima nalazio u selu C. V., opština
Berane, na svadbenom veselju komšije N. D., jer mu se ženio sin D. M., a gdje
je bilo još gostiju, da bi jedno lice čije ime i prezime nije znao počelo da
baca čaše i da lomi. Dalje je naveo da se okrenuo prema tom licu i kazao mu
nemojte momčadi, možete nekog povrijediti, da bi ga nedugo zatim to lice čašom
gadjalo u predjelu vilice, te da mu je odmah potekla krv, a da su ga zatim O.
R. i brat od strica prevezli u medicinski centar u Beranama radi ukazivanja
pomoći te da je kasnije saznao da se to lice koje ga je gadjalo čašom u
predjelu glave-vilice, zove J. D. koji je bio kum na svadbenom veselju.
Takodje je naveo da se ne pridružuje krivičnom gonjenju protiv okrivljenog
niti da postavlja odštetni zahtjev za naknadu štete.  
Uvidom u izvještaj ljekara specijaliste O. B. Berane br. … od
31.12.2010.godine, te i nalaza i mišljenja vještka medicinske struke dr. M.
M., se vidi da je oštećeni O. V., zadobio posjekotine u predjelu brade
promjera 4x0,5cm, a koja povreda se kvalifikuje kao laka tjelesna povreda, a
koja je nastala dejstvom oštrice mehaničkog orudja, nož, staklo i slično.
Iz iskaza svjedoka O. R., je utvrdjeno da se krajem decembra 2010.godine,
nalazio na svadbenom veselju zajedno sa svojim ocem O. V., kod porodice N. D.,
u selu C. V., a iz razloga jer je N. D. ženio sina. Dalje je naveo da je kum
na svadbenom veselju bio J. D., koji se ponašao na način što je psovao,
prijetio, da bi u jednom momentu gadjao čašom O. V. sa udaljenosti od oko 3 do
4 metra, i istog pogodio u predjelu vilice   kada je O. V. izgovorio riječi da
se veselimo, pjevamo, da nikog ne vrijedjamo i da ne lomimo čaše i flaše, te
nakon što je O. V. potekla krv niz lice istog je poveo sa O. M. u medicinski
centar radi ukazivanja pomoći.  
Iz iskaza svjedoka O. M. , je utvrdjeno da je krajem decembra mjeseca
2010.godine, zajedno sa O. R. pošao na čestitku  u selu C. V., opština Berane,
kada se ženio D. M., te kada su stigli sjeo je kod O. V. koji je ranije došao
dok je O. R. sjeo na drugo mjesto. dalje je naveo da je sa O. V. razgovarao o
rodjaku koji je skoro stradao u krugu Š. P., te da se pjevalo i pilo, te da je
odjednom J. D. sa staklenom čašom gadjao O. V. i pogodio ga u predjelu vilice,
kada mu je potekla krv, te da je istog zajedno sa O. R., odvezli u bolnicu
kako bi mu se ukazala pomoć.  
      Pravnom analizom naprijed utvrđenog činjeničnog stanja, sud je našao da su se u opisanim radnjama okrivljenog J. D., stekla sva bitna obilježja bića krivičnog djela lake tjelesne povrede iz čl. 152 st.2 u vezi st.1. KZ CG. Naime, na osnovu izvedenih dokaza tokom postupka, na nesumnjiv način je utvrdjeno da je okrivljeni dana 31.12.2010.godine, oko 17,00 h, u selu C.V., Opština Berane, lako tjelesno povrijedio oštećenog O. V., na način što ga je, staklenom čašom, sredstvom podobnim da tijelo teško povrijedi ili zdravlje teško naruši, udario u predjelu brade, kojom prilikom je isti zadobio povrede u vidu posjekotine, promjera 4x0,5cm, a što je utvrdjeno kako iz iskaza svjedoka -oštećenog koji je detaljno opisao predmetni dogadjaj a čiji iskaz je sud u potpunosti prihvatio, jer je u skladu sa ostalim izvedenim dokazima prvenstveno sa medicinskom dokumantacije kao i sa nalazom vještaka medicinske struke dr. M. M., a koji nalaz i mišljenje je sud u potpunosti prihvatio da su povrede kod oštećenog mogle nastati dejstvom oštrice mehaničkog orudja kao što je, staklo i slično, te iskaze svjedoka O. R. i O. M., a koje iskaze je sud u potpunosti prihvatio. Djelujući na opisani način okrivljeni je postupao sa umišljajem svjestan da udarajući oštećenog staklenom čašom u predjelu brade istog može povrijediti pa je htio postizanje zabranjene posledice.

      Prilikom odlučivanja o  izboru, vrste i visine krivične sankcije koju u konkretnom slučaju treba primijeniti prema okrivljenom J. D., za naprijed navedeno krivično djelo, sud je imao u vidu sve okolnosti u smislu čl.42. KZ CG. Tako je od olakšavajućih okolnosti sud okrivljenom cijenio i uzeo u obzir, da  je nezaposlen, da se oštećeni nije pridružio kivičnom gonjenju, dok  je od otežavajućih okolnosti sud cijenio i uzeo u obzir njegovu raniju osudjivanost, pa mu je shodno čl. 39.KZ CG, izrekao novčanu kaznu u iznosu od  1.200,00 / hiljadu i dvije stotine/ eura, koju je dužan platiti u roku od 3 / tri/ mjeseca po pravnosnažnosti presude, a ukoliko ista ne  bude plaćena u navedenom roku zamijeniće se tako što će se za svakih započetih 25,00 / dvadeset pet/  eura novčane kazne, odrediti 1 / jedan / dan zatvora, a ako osuđeni plati samo dio novčane kazne, ostatak će se srazmjerno zamijeniti kaznom zatvora. A ako osuđeni isplati ostatak novčane kazne izvršenje kazne zatvora će se obustaviti. Osnovano se može očekivati da će izrečena kazna pozitivno djelovati na prevaspitanje okrivljenog, te da će ista u buduće na njega uticati da više ne vrši krivična djela.

Odluka o troškovima krivičnog postupka zasnovana je na odredbi čl. 202.st.1.
ZKP-a i predstvlja izdatke koje je sud  imao kao naknadu braniocu po slubženog
dužnosti u iznosu od 112,50 eura, naknadu vještaku medicinske struke za datim
nalazi i mišljenje 60,50 eura, dok je paušalni iznos odmjeren prema složenosti
i trajanju krivičnog postupka, shodno čl 199 st.9 ZKP-a.  
 Imovinsko pravnog zahtjeva za naknadu štete nije bilo.

       Sa iznijetih razloga odlučeno je kao u izreci presude.

         OSNOVNI SUD U BERANAMA
Dana, 06.04.2011. godine
Zapisničar,
S U D I J A,
Marina Obadović
Milovan Spasović 
PRAVNA POUKA
Protiv ove presude nezadovoljna stranka
može izjaviti žalbu u roku od 8 dana od
dana prijema iste, preko ovog suda,
Višem sudu u B.Polju.  