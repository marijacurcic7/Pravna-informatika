K.br.87/12
U IME CRNE GORE
OSNOVNI SUD U BIJELOM POLJU, po sudiji pojedincu Raičević Violeti uz učešće
namještenika suda Ljiljana Joksimović kao zapisničara u krivičnom predmetu
protiv okrivljenog Š.N.iz Bijelog Polja, zbog krivičnog djela nedozvoljeno
držanje oružja i eksplozivnih materija iz čl.403.st.2.KZ, po optužnom predlogu
ODT-a u B.Polju Kt.br.80/12 od 27.02.2012 godine, nakon održanog usmenog
glavnog i javnog pretresa u prisustvu zamjenika ODT-a Nišavić Tanje, a u
odsustvu okrivljenog Š.N., dana 23.03.2012.godine donio je i javno objavio:
P R E S U D U
Okrivljeni Š.N.A od JMBG ..., od oca P. i majke N., rodjene K., rodjen
.....godine u B.Polju sa prebivalištem u mjestu I. opština Bijelo Polje,
državljanin Crne Gore, poljoprivrednik, oženjen, pismen, sa završenom osnovnom
školom, lošeg imovnog stanja, osudjivan.
K R I V J E
Što je:
- do dana 18.02.2012.godine, u porodičnoj kući u mjestu I., opština Bijelo
Polje, protivno čl.10a Zakona o izmjenama i dopunama Zakona o oružju (Sl.list
CG br.20/12), neovlašćeno držao vatreno oružje - automatsku pušku marke CZ M
56, kalibra 7.62 mm, fabričkog broja 3709, čije držanje je gradjanima
zabranjeno,
- čime je izvršio krivično djelo nedozvoljeno držanje oružja i eksplozivnih
materija iz čl.403.st.2.KZ,
-pa ga sud primjenom citiranih zakonskih propisa i čl. 2, 4, 5, 13, 15, 32, 36, 42, 45 i 46 Krivičnog zakonika Crne Gore /KZ/ i čl. 226 i 374 Zakonika o krivičnom postupku Crne Gore /ZKP/, 
O S U D J U J E
Na kaznu zatvora u trajanju od 30 /trideset/ dana.
Okrivljeni se obavezuje na plaćanje paušala ovom sudu u iznosu od 30 €
/trideset eura/, u roku od 15 dana po pravosnažnosti presude, pod prijetnjom
prinudnog izvršenja na račun broj 832-151-35.
Shodno čl. 75 KZ okrivljenom Š.N.i izriče se mjera bezbjednosti oduzimanje
predmeta izvršenja krivičnog djela i to automatske puške marke CZ M 56,
kalibra 7.62 mm, fabričkog broja 3709.
O b r a z l o ž e nj e
Optužnim predlogom ODT-a u B.Polju, Kt.br. 80/12 od 27.02.2012.godine,
okrivljenom Š.N.i, stavljeno je na teret izvršenje krivičnog djela
nedozvoljeno držanje oružja i ekslozivnih materija iz čl.403.st.2.KZ.
Glavni pretres je održan u prisustvu zamjenika ODT-a Nišavić Tanje, a u
odsustvu uredno pozvanog okrivljenog Š.N.shodno čl.457.ZKP.
U završnoj riječi zamjenik ODT-a je ostala pri podnijetom optužnom predlogu i
tražila da sud okrivljenog oglasi krivim i osudi na kaznu po zakonu, te
predložila da se okrivljenom izrekne mjera bezbjednosti - oduzimanje predmeta.
Okrivljeni Š.N.a  u svojoj odbrani je istakao da je kritičnog dana došlo do
svadje izmedju njega i njegovog brata N.a kada je otišao na sprat kuće odakle
je uzeo predmetnu pušku koja se nalazila u njegovoj sobi iza kreveta, a koju
je donio iz Beograda 2006.godine. Poznato mu je da je držanje ovog oružja
zabranjeno.
Radi utvrdjivanja odlučnih činjenica i krivične odgovornosti okrivljenog, sud
je u dokaznom postupku izveo dokaze: izvršio uvid u potvrdu o privremeno
oduzetim predmetima UP PJ B.Polje br.240/1403 od 18.02.2012.godine, i izvršio
uvid u izvod iz KE na ime okrivljenog.Svjedoci Š.N.a i Š.B.su iskoristili
svoje zakonsko pravo pa tokom postupka nijesu svjedočili. Imajući u vidu
utvrdjeno činjenično stanje sud nije izvodio dokaz ni saslušanjem svjedoka
K.B.a. Drugih predloga za dopunu dokaznog postupka nije bilo.
Iz potvrde o privremeno oduzetim predmetima Uprave policije PJ Bijelo Polje,
br.240/1403 od 18.02.2012.godine, je utvrdjeno da je od okrivljenog Š.N.
oduzeta automatska puška marke CZ M 56, kalibra 7.62 mm, fabričkog broja 3709.
Sud je cijeneći dokaze pojedinačno i u medjusobnoj povezanosti dovodeći ih u
vezu sa navodima odbrane okrivljenog utvrdio činjenično stanje i na osnovu
istog zaključio da je okrivljeni Š.N.a izvršio krivično djelo nedozvoljeno
držanje oružja i ekslozivnih materija iz čl.403.st.2.KZ zbog čega je kriv.
Naime sud je cijenio odbranu okrivljenog kao potpuno i iskreno priznanje
izvršenja krivičnog djela za koje je oglašen krivim a koje je potvrdjeno
materijalnim dokazom koji čini potvrda o privremeno oduzetim predmetima Uprave
policije PJ B.Polje.
Iz izloženog jasno prizilazi da je okrivljeni do dana 18.02.2012.godine, u
porodičnoj kući u mjestu I., opština Bijelo Polje, protivno čl.10a Zakona o
izmjenama i dopunama Zakona o oružju (Sl.list CG br.20/12), neovlašćeno držao
vatreno oružje - automatsku pušku marke CZ M 56, kalibra 7.62 mm, fabričkog
broja 3709, čije držanje je gradjanima zabranjeno.
Naime, izvršenje krivičnog djela nedozvoljeno držanje oružja i eksplozivnih
materija iz čl.403.st.2.KZ postoji kada počinilac neovlašćeno drži, nosi,
izradjuje, popravlja, preradjuje, prodaje, nabavlja, vrši razmjenu, prevozi
ili na drugi način stavlja u promet vatreno oružje, municiju, eksplozivne
materije, rasprskavajuće ili gasno oružje čije držanje je gradjanima
zabranjeno. Krivično djelo je sa blanketnom dispozicijom pa je u smislu čl.10a
Zakona o oružju (Sl.list CG br.20/11 od 15.04.2011.godine) zabranjeno držanje
i nošenje automatskog vatrenog oružja.Imajući u vidu izloženo, sud je
stanovišta da je okrivljeni postupajući na opisani način ostvario sva
obilježja krivičnog djela nedozvoljeno držanje oružja i eksplozivnih materija
iz čl.403.st.2. KZ zbog čega je kriv i krivično pravno odgovoran.Okrivljeni je
navedeno krivično djelo izvršio sa umišljajem obzirom da je bio svjestan svoje
djelatnosti i svjestan da to čini neovlašćeno pa je to i htio.
Iz izvoda iz kaznene evidencije na ime okrivljenog utvrdjuje se da je isti
osudjivan presoduom Okružnog suda u Beogradu K.br.379/05 od 29.08.2005.godine
zbog krivičnog djela iz čl.206.st.3. u vezi st.1.KZ na 4 godine i 6 mjeseci
zatovra, presudom Osnovnog suda u B.Polju K.br.122/06 od 13.04.2007.godine
zbog krivičnog djela iz čl.153 , 152/2-1 KZ CG 3 mjeseca zatvora uslovno za
jednu godinu, presudom Višeg suda u B.Polju K.br.168/06 od 08.05.2009.godine
zbog krivičnog djela iz čl.241.st.1.tač.1.KZ CG i čl.242.st.1.tač.4.KZ CG na 4
godine i 6 mjeseci zatvora, presudom osnovnog suda u B.Polju K.br.139/09 zbog
krivičnog djela iz čl.168.KZ CG 60 dana zatvora, presudom Višeg suda u B.Polju
K.br.451/09 od 02.03.2010.godine zbog krivičnog djela iz čl.241.st.1.KZ 3
godine i 6 mjeseci i 15 dana zatvora.
Odlučjući o vrsti i visini kazne, sud je cijenio sve okolnosti iz čl.42.KZ pa
je na strani okrivljenog od otežavajućih okolnosti cijenio njegovu raniju
osudjivanost dok je od olakšavajućih okolnosti našao da se radi o porodičnom
čovjeku, koji je lošeg imovnog stanja, koji je priznao izvršenje krivičnog
djela, pa je olakšavajuće okolnosti na strani okrivljenog cijenio kao osobito
olakšavajuće te istom ublažio kaznu za krivično djelo iz čl.403.st.2.KZ
primjenom čl.45 i 46 KZ u granicama propisanim zakonom i okrivljenog osudio na
kaznu zatvora u trajanju od 30 dana cijeneći da će se sa ovakvom vrstom i
visinom kazne ostvariti svrha kažnjavanja koja podrazumijeva sprečavanje
učinioca da čini krivična djela, uticaj na njega da ubuduće ne čini krivična
djela, uticanje na druge da ne čine krivična djela, izražavanje društvene
osude za krivično djelo i obaveze poštovanja zakona, jačanje morala i uticaj
na razvijanje društvene odgovornosti, a ovo shodno čl.32.KZ.
Sud je obavezao okrivljenog na plaćanje paušala u iznosu od 30 €, koji
troškovi paušala su određeni obzirom na složenost i trajanje postupka, te
imovinske prilike okrivljenog, ovo shodno odredbi čl. 226 ZKP.
Shodno čl. 75 KZ okrivljenom Š.N.i izriče se mjera bezbjednosti oduzimanje
predmeta izvršenja krivičnog djela i to automatske puške marke CZ M 56,
kalibra 7.62 mm, fabričkog broja 3709.
Sa izloženog odlučeno je kao u izreci presude, shdono čl.374.ZKP-a.
OSNOVNI SUD U BIJELOM POLJU
Dana, 23.03.2012.godine
Zapisničar, S u d i j a,
Ljiljana Joksimović Violeta Raičević
PRAVNA POUKA:
Nezadovoljna stranka ima pravo žalbe u roku od 8 dana Za tačnost otpravka
od dana prijema otpravka presude putem ovog suda Namještenik suda
Višem sudu u Bijelom Polju.
