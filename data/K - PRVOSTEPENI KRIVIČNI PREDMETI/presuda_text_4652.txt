K.br.95/12
U IME CRNE GORE
OSNOVNI SUD U BIJELOM POLJU, po sudiji pojedincu Raičević Violeti uz učešće
namještenika suda Ljiljane Joksimović kao zapisničara u krivičnom predmetu
protiv okrivljenog B.R.a iz Bijelog Polja, zbog krivičnog djela šumska kradja
iz čl.324.st.1.KZ, po optužnom predlogu ODT-a u B.Polju Kt.br.535/11-2 od
05.03.2012 godine, nakon održanog usmenog glavnog i javnog pretresa u
prisustvu savjetnika ODT-a Šćepanović Darinke i okrivljenog B.R.a, dana
06.04.2012.godine donio je i javno objavio:
P R E S U D U
Okrivljeni B.R., jmbg...., od oca M. i majke D., rodjene Dj., rodjen
.....godine u mjestu Grančarevo, opština Bijelo Polje, sa prebivalištem u
mjestu rodjenja, državljanin Crne Gore, neoženjen, pismen, sa završenom
osnovnom školom, po zanimanju poljoprivrednik, lošeg imovnog stanja,
neosudjivan.
K R I V J E
Što je :
- neutvrdjenog dana u drugoj polovini novembra mjeseca 2011.godine u Bijelom
Polju, u državnoj šumi, u mjestu. zv. "Orlovača", GJ Tomaševo- Grančarevo,
radi kradje oborio 3 hrastova stabla u ukupnoj drvnoj masi od 4,27 m3 i na taj
način pričinio štetu oštećenoj U.i za Š.P.a PJ Bijelo Polje.
-čime je izvršio krivično djelo šumska kradja iz čl. 324 stav 1. Krivičnog zakonika Crne Gore (KZ), 
-pa mu sud primjenom citiranih zakonskih propisa i čl. 2, 4, 5, 13, 15, 32, 36, 39, 42 52, 53, i 54 Krivičnog zakonika Crne Gore /KZ/ i čl. 226, 239 i 374Zakonika o krivičnom postupku Crne Gore /ZKP/, i z r i č e :
USLOVNU OSUDU
Kojom mu utvrdjuje kaznu zatvora u trajanju od 30 /trideset/ dana, i
istovremeno odredjuje da se ista neće izvršiti ukoliko okrivljeni u roku od 1
/jedne/ godine po pravnosnažnosti presude ne izvrši neko drugo krivično djelo.
I
O S U Đ U J E
Na novčanu kaznu u iznosu od 200,00 € /dvije stotine eura/ koju je okrivljeni
dužan da plati u roku od 3./tri/ mjeseca po pravosnažnosti presude na depozit
novčanih kazni troškova postupka i paušala CG 832-151-35 stim što je dokaz o
uplati dužan dostaviti krivičnoj pisarnici ovog suda.
Ako okrivljeni ne plati novčanu kaznu u odredjenom roku ista će se zamijeniti
tako što će se za svakih započetih 25,00 € novčane kazne odrediti jedan dan
kazne zatvora; ako okrivljeni plati samo dio novčane kazne, sud će ostatak
kazne srazmjerno zamijeniti kaznom zatvora, a ako okrivljeni isplati ostatak
novčane kazne izvršenje kazne zatvora će se obustaviti.
Okrivljeni se obavezuje da na ime paušala plati novčani iznos od 30 €
/trideset eura/, na račun broj 832-151-35 a u roku od 15 dana po
pravosnažnosti presude pod prijetnjom prinudnog izvršenja.
Ošećena U.a za Š.P.a se radi ostvarivanja imovinsko pravnog zahtjeva upućuje
na parnični postupak.
O b r a z l o ž e nj e
Optužnim predlogom ODT-a u Bijelom Polju Kt. br. 535/11 -2 od
05.03.2012.godine godine okrivljenom B.R.u iz Bijelog Polja, stavljeno je na
teret izvršenje krivičnog djela šumska kradja iz čl. 324 st. 1 KZ.
Glavni pretres je održan u prisustvu savjetnika ODT-a i okrivljenog a u
odsustvu uredno pozvanog predstavnika oštećene U.e za Š.P.a.
Okrivljeni B.R. u svojoj odbrani tokom postupka je istakao: da je kritičnom
prilikom sjekao drva u svojoj privatnoj šumi koja se nalazi u mjestu
Grančarevo kada je u državnoj šumi posjekao još jedno stablo čija je količina
bila oko 1 m3. Drva koja je posjekao dao je Š.M.da ista transportuje do grada
tačnije do kuće njegovog brata a radilo se o količini 2,5 m3.Na glavnom
pretresu je izjavio da je hrastovo stablo koje je posjekao u državnoj šumi
bilo dvostruko pa je lugar vjerovatno to stablo računao kao dva. Lugar
L.M.nije ga zatekao na lice mjesta već 3 km. dalje kada je zaustavio kamion
kojim su prevezena drva, a kojim kamionom je upravljao Š.m.a. Poznato mu je da
je mjesto gdje je posjekao hrastovo stablo državna šuma, i izrazio je
spremnost da nadoknadi štetu i za treće stablo koje mu se stavlja na teret ne
želeći da sud izlazi na lice mjesta.
U završnoj riječi je molio sud da uzme u obzir sve olakšavajuće okolnosti i
obećao da ubuduće neće vršiti ovakva i slična krivična djela.
Sud je radi utvrdjivanja odlučnih činjenica i krivične odgovornosti,
okrivljenog na glavnom pretresu izveo dokaze:saslušao svjedoke Š.m.ana i
L.M.a, pročitao zapisnik U.e za šume JJ B.Polje, o izvršenoj kontroli
br.11/2011 od 18.11.2011.godine i izvršio uvid u izvod iz KE na ime
okrivljenog.
Cijeneći sve dokaze pojedinačno i u medjusobnoj povezanosti, dovodeći ih u
vezi sa odbranom okrivljenog, uvrdjeno je činjenično stanje i na osnovu istog
sud je zaključio da je okrivljeni B.R. izvršio krivično djelo šumska kradja iz
čl.324.st.1.KZ zbog čega je kriv i krivično odgovoran.
Naime, sud je cijenio odbranu okrivljenog kao djelimično priznanje izvršenja
krivičnog djela koje mu je optužbom stavljeno na teret, obzirom da isti nije
sporio da je u državnoj šumi oborio dvostruko hrastovo stablo, pri čemu je
izrazio spremnost da nadoknadi štetu i za treće hrastovo stablo koje mu je
stavljeno na teret. Odbrana okrivljenog u pogledu broja posječenih stabla i
utvrdjene drvne mase dijelom je demantovana kategoričnim iskazom svjedoka
L.M.a koji je sud u potpunosti prihvatio obzriom da je bio decidan u pogledu
odlučnih činjenica i pri tom istakao da je u novembru mejsecu 2011.godine
zajedno sa republičkim inspektorom S.Z.i šefom za zaštitu šuma B.N.vršio
redovni obilazak reona u mjestu Grančarevo.Na putu su zaustavili i
kontrolisali kamion marke "Tam 10" kojim je Upravljao Š.m.an a kamion je bio
natovaren hrastovim ogrevnim drvetom izrezanim u ćokove. Imenovani nije
posjedovao propratnu dokumentaciju već je izjavio da je pomenuto ogrevno drvo
kupio kod svog brata od ujaka B.R.a. Vozaču Š.M.su naložili da se ne pomjera
sa lica mjesta. Zajedno sa Republičkim inspektorom, šefom zaštite šume i P.d.
koji se nalazio u kamionu su pošli na lice mjesta gdje je izvršena sječa
ogrevnog drveta. Sječa je bila svježa u blizini kamionskog puta. Posječena su
tri hrastova stabla. Izvršili su premjer prečnika panjeva i utvrdili kubnu
masu. Na kamionu je bilo dozemaka pa su izvršili premjer istih i uporedili sa
panjevima u šumi i utvrdili da se radi o identičnim stablima.Takodje je
utvrdio da su stabla posječena u državnoj šumi. B.R.nije sporio da je posjekao
predmetna stabla. O premjeru je sačinio zapisnik, a drvni sortimenti su
zaplijenjeni i prevezani u krug Š. L..
Izloženo je potvrdio i svjedok Š. koji je istakao da je kritičnom prilikom bio
na lice mjesta sa B.R.om i isti je u šumi posjekao 3 hrastova stabla. Drva su
natovarili na kamion a on ih je prevezao do šumske U.e jer je zaustavljen od
strane lugara L.M.a koji je izvršio premjer trupaca na kamionu i sačinio
zapisnik.
Izloženo je potvrdjeno i materijalnim dokazaom koji čini zapisnik U.e za šume
o izvršenoj kontroli - pregledu br.11/11 od 18.11.2011.godine.
Kada se ima u vidu odbrana okrivljenog, iskazi svjedoka L.M.a i Š.m.ana te
materijalni dokaz koji čini zapisnik o izvršenom kontrolnom pregledu U. za
Š.P.a nedvosmisleno se zaključuje da je okrivljeni B.R. neutvrdjenog dana u
drugoj polovini novembra mjeseca 2011.godine u Bijelom Polju, u državnoj šumi,
u mjestu. zv. "Orlovača", GJ Tomaševo- Grančarevo, radi kradje oborio 3
hrastova stabla u ukupnoj drvnoj masi od 4,27 m3 i na taj način pričinio štetu
oštećenoj U.i za Š.P.a PJ Bijelo Polje.
Okrivljeni je bio svjestan da obaranje stabala vrši u državnoj šumi bez
predhodne doznake i odobrenja, svjestan činjenice da je kubna masa oborenog
drveta veća od 1 m3 a manja od 5 m3 pa je postupao sa namjerom pribavljanja
protivpravne imovinske koristi te se u njegovim radnjama stiču sva obilježja
krivičnog djela šumska kradja iz čl.324 st.1. Krivičnog zakonika CG zbog čega
je kriv i krivično odgovoran.
Okrivljeni je krivično djelo počinio sa umišljajem jer je bio svjestan svog
djela i htio njegovo izvršenje.
Za krivično djelo šumske krađe iz čl. 324 st. 1 KZ zaprijećena je novčana
kazna i kazna zatvora do jedne godine.
Odlučujući o vrsti i visini kazne okrivljenom, sud je cijenio sve okolnosti iz
čl. 42 KZ, pa je na strani okrivljenog našao olakšavajuće okolnosti da se radi
nezaposlenom licu, koji je lošeg imovnog stanja, do sada neosudjivan.Posebno
otežavajućih okolnosti nije bilo. Shodno važećem zakonu olakšavjuće okolnosti
koje je sud našao na strani okrivljenog ujedno čine uslove iz čl. 54 KZ da se
okrivljenom može izreći uslovna osuda. Shodno čl. 53 KZ okrivljenom je
utvrđena kazna zatvora u trajanju od trideset dana i istovremeno određeno da
se ista neće izvršiti pod uslovom da okrivljeni u roku od jedne godine ne
učini novo krivično djelo, pa se može očekivati da će se ostvariti svrha
uslovne osude iz čl. 52 KZ.
Obzirom da je za krivično djelo šumske krađe prema važećem zakonu kumulativno
sa kaznom zatvora propisana i novčana kazna, to je sud okrivljenog osudio i na
novčanu kaznu u iznosu od 200,00 eura, kao sporednu kaznu, cijeneći da je ista
adektvatna izvršenom krivičnom djelu i nastupjelim posledicama, a pri tom je
posebno uzeo u obzir imovno stanje učinioca, zbog čega je istu odredio u
granicama zakonskog minimuma.
Sud je mišljenja da će se izrečenim krivičnim sankcijama postići svrha
kažnjavanja shodno čl. 32 KZ, a time ostvariti ciljevi generalne i specijalne
prevencije.
Sud je obavezao okrivljenog na plaćenje paušala u iznosu od 30 eura, koji
paušal je određen obzirom na trajanje i složenost postupka, te imovno stanje
okrivljenog, ovo shodno čl. 226.ZKP.
Oštećena U.a za Š.P.a se radi ostvarivanja imovinsko pravnog zahtjeva upućuje
na parnični postupak, jer bi utvrdjivanjem visine pričinjene štete vodilo
odugovlačenju i neekonomičnosti postupka, shodno čl.239.ZKP.
Sa iznijetih razloga odlučeno je kao u izreci presude, a ovo shodno čl. 374
ZKP.
OSNOVNI SUD U BIJELOM POLJU
Dana, 06.04.2012. godine
Zapisničar S u d i j a,
Ljiljana Joksimović s.r Violeta Raičević s.r
DN-a:po primjerak presude s
poukom o pravu na žalbu dostaviti:
-ODT-u B.Polje
-okrivljenom B.R.u
-oštećenoj U.i za Š.P.a
S u d i j a,