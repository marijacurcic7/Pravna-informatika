![](http://upload.wikimedia.org/wikipedia/commons/thumb/2/23/Coat_of_arms_of_Montenegro.svg/180px-
Coat_of_arms_of_Montenegro.svg.png)

K.br. 999/10 
U IME CRNE GORE
OSNOVNI SUD U PODGORICI, sudija Maja Zeković, uz učešće namještenika suda
Andrijane Janković, kao zapisničara, u krivičnom predmetu protiv optuženog R.
J., iz P., kog u ovom postupku brani advokat I.S. iz Podgorice, zbog krivičnog
djela razbojništvo iz čl.242 st.1 Krivičnog zakonika, po optužnici Osnovnog
državnog tužilaštva u Podgorici Kt.br.841/10 od 04.11.2010.godine, nakon
održanog glavnog i javnog pretresa, u prisustvu zamjenika Osnovnog državnog
tužilaštva iz Podgorice Miloša Šoškića, optuženog, i njegovog branioca, dana
28.12.2011.godine donio je i dana 29.12.2011.godine javno objavio  
P R E S U D U 
OPTUŽENI:  
R. J., od oca P. i majke S. rodjene S., rodjen ... u P., sa prebivalištem u
mjestu rodjenja ul .M. B., završio osnovnu školu, oženjen, otac jednog
mldb.djeteta, zaposlen u auto perionici “Gi.”, lošeg imovnog stanja, ranije
osudjivan presudom Osnovnog suda u Podgorici K.br.08/1828 od
07.12.2009.godine, zbog krivičnog djela iz čl.244 st.1/čl.49 KZCG, na 4
mjeseca zatvora i presudom Osnovnog suda u Kolašinu K.br.140/09-08 od
22.03.2010.godine, zbog krivičnog djela iz čl.152 st.1/st.1 KZ, na tri mjeseca
zatvora uslovno na 1 godinu.  
KRIV JE 
Što je:  
Dana 25.02.2010.godine oko 21,00 časova, u P., u S. ulici., prijetnjom da će
neposredno napasti na život i tijelo oštećenog B. U. oduzeo tudju pokretnu
stvar u namjeri da njenim prisvajanjem sebi pribavi protivpravnu imovinsku
korist, na način što je sa fantomkom na glavi i držeći nož u ruci ušao u
kladionicu „L. C. G.“ i oštećenom B. U.i-radniku u kladionici, držeći nož sa
vrhom oštrice usmjerenim u njegovom pravcu naredio: „Daj pare“, da bi potom iz
dvije kase, od kojih mu je jednu dodao oštećeni oduzeo i prisvojio novac u
iznosu od 205,00 eura, dok je sa pulta oduzeo i prisvojio dva mobilna telefona
marke „LG“ i „Samsung“, sve vrijednosti 280,00 eura,  
        -čime je izvršio krivično djelo razbojništvo iz čl.242 st.1 Krivičnog zakonika CG.

Pa ga sud primjenom čl.4 st.2, 32, 42 Krivičnog zakonika CG i čl.229, 239 st.3
i 374 Zakonika o krivičnom postupku CG.  
O S U DJ U J E 
Na kaznu zatvora u trajanju od 2 (dvije) godine.
Optuženi je dužan platiti troškove krivičnog postupka u iznosu od 220,00 eura
i paušal u iznosu od 30,00 eura, u roku od 15 dana po pravosnažnosti presude.  
Oštećeni U. B. se radi ostvarivanja imovinskopravnog zahtjeva upućuje na
redovnu gradjansku parnicu.  
O b r a z l o ž e nj e 
Optužnicom ODT-a u Podgorici Kt.br.841/10 od 04.11.2010.godine, optuženom R.
J. stavljeno je na teret da je izvršio krivično djelo razbojništvo iz čl.242
st.1 Krivičnog zakonika. Zastupnik optužbe u završnoj riječi naveo je, da je u
toku dokaznog postupka nesumnjivo utvrdjeno da je optuženi izvršio krivično
djelo stavljeno mu na teret. Naime, optuženi je priznao izvršenje krivičnog
djela i detaljno je opisao vrijeme, mjesto i način izvršenja krivičnog djela,
i takva njegova odbrana u skladu je sa iskazom svjedoka oštećenog U. B., iz
kojih razloga je u cjelosti ostao pri podignutoj optužnici i predložio je sudu
da optuženog oglasi krivim i da mu izrekne kaznu u zakonom propisanim
granicama za krivično djelo koje mu je stavljeno na teret.  
Optuženi R. J. u svojoj odbrani datoj pred Upravom policije PJ Podgorica od
15.06.2010.godine  u prisustvu branioca naveo je, da je u S. ulici držao
servis za pranje auta, a preko puta servisa nalazila se kladionica L. C. G..U
istoj toj ulici je i živio kao podstanar, preciznije 100 metara od te
kladionice i servisa.Kako nije imao dovoljno novca za svoje potrebe a i kasnio
je sa plaćanjem kirije odlučio je da novac oduzme iz te kladionice koja se
nalazila preko puta njegovog servisa. Dana 25.02.2010.godine, u kući u kojoj
je živio na jednoj vunenoj kapi napravio je proreze za oči a  uzeo je i jednu
malu britvicu i krenuo je prema toj kladionici.Neposredno prije ulaska u tu
kladionicu, a bio je planiorao da tu dodje neposredno pred zatvaranje
kladionice, tako da je to bilo oko 15 do 20 minuta prije 23,00 časa,  stavio
je fantomku na glavu i ušao je u kladionicu. U kladionici se nalazio samo
jedan momak koji je tu radio i tom momku je dok je držao britvu u ruci rekao
“daj pare”.Kada mu je rekao “daj pare”, taj momak se odaljio od pulta za kojim
je radio i tada je iz jedne kutije koja je stajala na stolu uzeo novac kojeg
je bilo, koliko se sjeća oko 200 eura.Osim novca uzeo je i dva mobilna
telefona koja su stajala pored kutije u kojoj se nalazio novac.To su bili
telefoni marke “LG” i “Samsung”.Kada je izašao iz kladionice potrčao je na
nikšićku magistralu, gdje je zaustavio taksi koji ga je odvezao do “L.
K.”.Pojasnio je, da je siguran da se to desilo 25.02.2010.godine, jer je
sjutradan tj.26.02.2010.godine otišao na izdržavanje kazne u Spužu.Tom
prilikom taksi nije zvao, već ga je zaustavio.Dok ga je taksista vozio, kada
su se nalazili blizu fabrike “E.”, te mobilne telefone koje je uzeo bacio je
kroz prozor vozila, a telefone je bacio jer ga je bilo strah da mu ne udju u
trag i da ga ne otkriju preko tih mobilnih telefona.Sjutradan ujutru javio se
u policiju, jer su ga nešto tražili a kada je došao u policiju rekli su mu da
su ga tražili zbog izdržavanja kazne, i odatle su ga odveli u Spuž gdje je
odležao kaznu, i iz zatvora je izašao 01.06.2010.godine.Dalje je pojasnio, da
kada je ušao u tu kladionicu da je na sebi imao crni džemper i crnu trenerku,
a i fantomka je bila crne boje.Stvari koje je imao na sebi tom prilikom bacio
je u kontenjer na A. stanici, a sa njima je zajedno bacio i nož koji je
koristio kada je uzeo novac iz te kladionice, a te stvari i nož je bacio jer
ga je bilo strah da ga ne otkriju preko njih.  
Ponavljajući svoju odbranu, optuženi je pred istražnim sudijom pojasnio, da
kada je krenuo da uradi djelo u toj kladionici sa sobom je uzeo, britvu na
preklapanje, sječivo ove britve bilo je dužine po njegovoj procjeni oko 3
cm.Kada je ušao u tu kladionicu, a kako je to već prethodno opisao otvorio je
britvu i držao je ispred sebe, tražeći od radnika kladionice da mu da pare.Tom
momku,  radniku kladionice nije prilazio, već mu je sa odredjene udaljenosti
rekao “daj pare”, taj momak se sklonio u stranu i tada je iz jedne kutije koja
je bila na pultu uzeo novac i telefone.  
U svojoj odbrani na glavnom pretresu od 28.12.2011.godine optuženi R. J.
priznao je izvršenje krivičnog djela stavljeno mu teret, ponovio je svoju
odbranu datu pred Upravom policije PJ Podgorica u prisustvu branioca od
15.06.2010.godine i pred istražnim sudijom ovog suda od 17.06.2010.godine i od
16.09.2010.godine, i dodao je, da mu supruga nije zaposlena.  
Branilac optuženog u završnoj riječi naveo je da se slaže sa činjeničnim
utvrdjenjem i pravnom kvalifikacijom iz optužnice.Istakao je da je teško
tražiti od suda da njegovom branjeniku izrekne kaznu ispod zakonskog minimum
kod činjenice da je ranije osudjivan i to dvostruko, medjutim zamolio je sud
da ima u vidu da je optuženi otac jednog mldb.djeteta, da je hranitelj
porodice, te da sagledavajući te okolnosti ipak izrekne kaznu  koja će biti
ispod zakonskog minimum iako je tačno da je djelo koje je izvršeno veoma
ozbiljne prirode u krivičnopravnom smislu.
Optuženi R. J. u završnoj riječi prihvatio je završnu riječ svog branioca,
ističući da mu je žao zbog tog djela i da je siguran da mu se ništa slično
više neće ponoviti.  
Sud je u dokaznom postupku saslušao svjedoka oštećenog U. B., pročitao nalaz i
mišljenje vještaka ekonomske struke od 21.10.2010.godine, i pročitao izvod iz
KE od strane Uprave policije PJ Podgorica od 11.11.2011.godine.  
Svjedok oštećeni U. B. u svom iskazu datom pred istražnim sudijom ovog suda od
24.09.2010.godine naveo je, da je kritičnog dana bio sam na svom radom mjestu
u kladionici “L. C. G.”, koja se nalazila u ul.S. u G.j G.. Zna da je bilo
nešto ispred 21,00 časova, bio je sam u kladionici, kada je u kladionicu ušao
jedan muškarac sa podkapom zv. fantomka, na glavi koja je imala proreze za
oči. Ušao je u prostor iza pulta, došao je do njega, u ruci je držao nož
sječiva dužine otprilike 7,8 cm, možda nešto malo više, a to je njemu ličilo
nešto kao britva i rekao mu je “daj pare”.Kako je L. C. G. imala više igara na
sreću, loto, i sportske kladionice zbog toga su imali i različite kase za
novac od tih igara.Ove kase su bile ispred njega, i to lice se samo poslužio
iz jedne kase koja je bila otvorena  i sam je uzeo novac, a tu drugu kasu mu
je on dodao I tada je to lice otvorio tu kasu što mu je dodao jer nije bila
zaključana i uzeo je novac i iz te kase.Tog momka koji je uradio to djelo,
opisao je kao visokog momka dok druge detalje nije zapazio jer je bio i
uplašen a taj momak je imao fantomku na glavi. Naveo je da koliko se sjeća,
tom prilikom iz  kladionice taj momak je odnio 205,00 eura, mada nije siguran,
a kasnije su iz L. dolazili i vršili su popis.Naveo je, da se pridružuje
krivičnom gonjenju i postavio je imovinskopravni zahtjev koji će precizirati
tokom postupka.  
U svom iskazu na glavnom pretresu od 28.12.2011.godine svjedok oštećeni U. B.
ponovio je svoj iskaz dat pred istražnim sudijom ovog suda od
24.09.2010.godine, i pojasnio je u dijelu da obzirom da je tada tek bio počeo
da radi u toj kladionici, u prvom trenutku je pomislio da je šala, medjutim,
ubrzo je shvatio kada je video da mu je nož to lice primaklo veoma blizu na
nekoliko centimetara, potpuno se bio izbezumio od straha i nije mogao nekoliko
noći da spava nakon tog dogadjaja.Naveo je, da se ne pridružuje krivičnom
gonjenju protiv optuženog a postavio je imovinskopravni zahtjev koji će
precizirati u parničnom postupku.  
Iz nalaza i mišljenja sudskog vještaka ekonomsko – finansijske struke V. B. od
21.10.2010.godine proizilazi, da je u vrijeme izvršenja predmetnog krivičnog
djela vrijednost mobilnog telefona “LG” GB 220 iznosila 25,00eura a
vrijednost mobilnog telefona “Samsung” iznosio 50,00 eura, što ukupno iznosi
75,00 eura uz adekvatnu stopu amortizacije od 50%.Zbog različitosti cijena
predmetnih mobilnih telefona u prodavnicama koje prodaju iste, vještak je pri
izradi nalaza koristio prosječne cijene.  
Sud je na nalaz i mišljenje sudskog vještaka ekonomsko – finansijske struke V.
B. od 21.10.2010.godine, cijenio kao objektivan, jasan I baziran na pravilima
nauke I kao takvog ga u cjelosti prihvatio, a na koji ni stranke nijesu imale
primjedbi.  
Detaljnom analizom i ocjenom svih provedenih dokaza, pojedinačno i u vezi, a
potom u kontekstu sa odbranom optuženog, rezultati ovog dokaznog postupka su s
punom izvjesnošću potvrdili da je optuženi izvršio krivično djelo razbojništvo
iz čl.242 st.1 KZ-a, i to na način bliže opisan izrekom ove presude.  
Sud je prihvatio iskaz svjedoka oštećenog U. B., kao jasan i odredjen u kojem
se ovaj svjedok na uvjerljiv način izjašnjavao o  okolnostima u vezi ove
krivično pravne stvari koje je neposredno opazio a iz kojeg u bitnom
proizilazi, da je kritičnog dana bio sam na svom radom mjestu u kladionici “L.
C. G.”, koja se nalazila u ul.S. u G. G., bilo je nešto ispred 21,00 časova,
kada je u kladionicu ušao jedan muškarac sa podkapom zv.fantomka, na glavi
koja je imala proreze za oči, taj momak ušao u prostor iza pulta, došao je do
njega, u ruci je držao nož sječiva dužine otprilike 7,8 cm, možda nešto malo
više, a to je njemu ličilo nešto kao britva i rekao mu je “daj pare”, pri čemu
je oštećeni pojasnio i to da se izbezumio od straha, a da je tom prilikom ovo
lice iz jedne kase koja je bila otvorena se sam poslužio i uzeo novac, a drugu
kasu mu je on dodao, koju je okrivljeni otvorio jer nije bila zaključana i
uzeo je novac.  
Dakle, u postupku je bez dileme utvrdjeno da je optuženi R. J., dana
25.02.2010.godine oko 21,00 časova, u P., u S. ulici, prijetnjom da će
neposredno napasti na život i tijelo oštećenog B. U. oduzeo tudju pokretnu
stvar, tako što je sa fantomkom na glavi i držeći nož u ruci ušao u kladionicu
„L. C. G.“ i oštećenom B. U.i-radniku u kladionici, držeći nož sa vrhom
oštrice usmjerenim u njegovom pravcu naredio: „Daj pare“, da bi potom iz dvije
kase, od kojih mu je jednu dodao oštećeni oduzeo i prisvojio novac u iznosu od
205,00 eura, dok je sa pulta oduzeo i prisvojio dva mobilna telefona marke
„LG“ i „Samsung“, sve vrijednosti 280,00 eura.  
Ovakvo činjenično stanje, sud je prije svega utvrdio iz potpunog i jasnog
priznanja optuženog R. J. datog tokom cijelog postupka u kojem je na detaljan
način opisao kad, gdje i na koji način je izvršio predmetno krivično djelo, ne
poričući ni upotrebu noža, ni način samog izvršenja djela kao i činjenicu da
je tom prilikom oduzeo oko 200,00 eura, dodajući da je uzeo i dva mobilna
telefona koja su stajala pored kutije u kojoj se nalazio novac, i to marke
"LG" i "Samsung". Ovakvo priznanje optuženog u bitnom je potvrdjeno i naprijed
analiziranim i prihvaćenim iskazom svjedoka oštećenog U. B., a u koje sud nije
imao razloga za sumnju, dok je sud vrijednost oduzetih i prisvojenih mobilnih
telefona utvrdio iz nalaza i mišljenja sudskog vještaka ekonomsko –
finansijske struke V. B. od 21.10.2010.godine.  
Cijeneći naprijed utvrdjeno činjenično stanje, ovaj sud nalazi da su se u
radnjama optuženog stekli svi subjektivni i objektivni elementi bića krivičnog
djela razbojništvo iz čl.242 st.1 Krivičnog zakonika.  
Postupajući na ovakav način, u radnjama optuženog ostvarena su sva subjektivna
i objektivna obilježja bića krivičnog djela razbojništva iz čl.242 st.1 KZ-a,
iz koje zakonske odredbe proizilazi da se predmetno djelo sastoji u upotrebi
sile ili prijetnje da će se neposredno napasti na život i tijelo, koja
prethodi oduzimanju tuđe pokretne stvari u namjeri da njenim prisvajanjem
pribavi sebi ili drugom protivpravnu imovinsku korist. Treba napomenuti, da za
postojanje zakonskog obilježja prijetnje, kod krivičnog djela razbojništva,
potrebno je da je prijetnja upravljena protiv osobe, i da prijetnja po svom
intenzitetu bude jasno izražena i podesna za sprječavanje i savladjivanje
otpora obzirom na upotrijebljeno sredstvo, način primjene i okolnost pod
kojima je primijenjena i sl., što sve primjenjujući na konkretan slučaj bez
dileme upućuje na zaključak da su u radnjama optuženog ostvarena sva
subjektivna i objektivna bića krivično djela u pitanju, naročito imajući u
vidu pojašnjenje oštećenog da se odnosnom prilikom izbezumio od straha i da
nakon ovog dogadjaja nekoliko noći nije mogao da spava.  
Optuženi je bio svjestan da  prijetnjom da će neposredno napasti na život i
tijelo oštećenog U. B. oduzima tudje pokretne stvari, i da na taj način čini
krivično djelo, što je u konkretnom slučaju I htio, a sve u namjeri
pribavljanja protivpravne imovinske koristi, pa se njegov psihički odnos prema
izvršenom krivičnom djelu manifestuje kao direktni umišljaj.  
Sud je promijenio činjenični opis optužnog akta, prilagodjavajući isti
rezultatima dokaznog postupka, na način što je u 7 redu umjesto postojećih
riječi "kada se oštećeni pomjerio od pulta za uplati iz kutije" , stavio
riječi "potom iz dvije kase od kojih mu je jednu dodao oštećeni", budući da
upravo iz iskaza svjedoka oštećenog proizilazi da je optuženi iz dvije kase
odnosnom prilikom oduzeo iznos novca od 205,00 eura, a od kojih mu je jednu
kasu dodao sam oštećeni, nalazeći da ovakvom izmjenom nije potvrijedjen
objektivni identitet optužnog akta.  
Odlučujući o krivičnoj sankciji za okrivljenog, sud je najprije, u smislu
čl.42 Krivičnog zakonika, cijenio sve okolnosti od kojih zavisi izbor i visina
krivične sankcije (olakšavajuće i otežavajuće okolnosti) u okviru zakonom
propisanog minimum i maksimuma za predmetno krivično djelo, pa je od
olakšavajućih okolnosti na strani optuženog cijenio njegovo potpuno priznanje
krivičnog djela na koji način je pomogao sudu u rasvjetljavanju ove
krivičnopravne stvari i njegove porodične prilike tj.da je oženjen i otac
jednog mldb,djeteta, kao i mladost u vrijeme izvršenja krivičnog djela (24
godine), dok je od otežavajućih okolnosti cijenio njegovu raniju osudjivanost
i to presudom Osnovnog suda u Podgorici K.br.08/1828 od 07.12.2009.godine,
zbog krivičnog djela iz čl.244 st.1/čl.49 KZCG, na 4 mjeseca zatvora i
presudom Osnovnog suda u Kolašinu K.br.140/09-08 od 22.03.2010.godine, zbog
krivičnog djela iz čl.152 st.1/st.1 KZ, na tri mjeseca zatvora uslovno na 1
godinu, a što je sud utvrdio iz izvoda iz kaznene evidencije
br.29-245/11-28710/2-4646 od 11.11.2011. godine, izdat od strane Uprave
policije PJ Podgorica od 11.11.2011.godine, na ime R. J., i pri tom činjenicu
da je isti osudjivan za krivično djelo protiv imovine, osudjujući ga na kaznu
zatvora u trajanju od 2(dvije) godine, nalazeći da je izrečena kazna
ekvivalenta i srazmjerna krivičnom djelu u pitanju i optuženom kao učiniocu, i
da će se sa istom u svemu ostvariti svrha kažnjavanja iz čl.32 Krivičnog
zakonika, da optuženi ubuduće ne vrši krivična djela, a u okviru opšte svrhe
propisivanja i izricanja krivičnih sankcija iz čl.4 st.2 Krivičnog zakonika.  
Kako je optuženi oglašen krivim, sud ga je shodno čl.229 Zakonika o krivičnom
postupku obavezao da plati troškove krivičnog postupka, na ime angažovanja
vještaka ekonomsko - finansijske struke V. B. u iznosu od 110,00 eura, i na
ime paušala u iznosu od 30,00 eura, koji iznos je odredjen shodno trajanju i
složenosti postupka, kao i imovinskim prilikama optuženog.  
Shodno odredbi čl.239 st.3 Zakonika o krivičnom postupku oštećeni Uglješa
Boljević je radi ostvarivanja imovinskopravnog zahtjeva upućen na redovnu
gradjansku parnicu.  
Na osnovu izloženog, u smislu odredbe čl.374 Zakonika o krivičnom postupku,
odlučeno je kao u izreci.  
                                                                                                        SUDIJA

                                                                                           Maja Zeković,.s.r.

PRAVNA POUKA:
Protiv ove presude može se izjaviti žalba u roku
od 15 dana od dana  prijema  pismenog otpravka iste,
Višem sudu u Podgorici, a preko ovog suda.  
ZTO- Janković Andrijana  