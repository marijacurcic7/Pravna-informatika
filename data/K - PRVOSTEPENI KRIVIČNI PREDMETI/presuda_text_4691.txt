K br. 09/1014 
U   IME  NARODA
OSNOVNI SUD U PODGORICI , u vijeću sastavljenom od sudije Maje Zeković,
kao predsjednika vijeća, sudija porotnika Božović Dragana i Savović Sima, kao
članova vijeća, uz učešće Janković Andrijane kao zapisničara, u krivičnom
predmetu protiv optuženog Ž. Z. iz P., zbog krivičnog djela produženo krivično
djelo omogućavanje uživanja opojnih droga iz čl.301 st.1 Krivičnog zakonika u
vezi čl. 49. Krivičnog zakonika, postupajući po optužnici ODT-a Podgorica Kt
br. 725/09 od 20.07.2009.  godine, nakon održanog glavnog i javnog pretresa
dana 29.12.2009. godine u prisustvu zastupnika optužbe Maje Knežević,
zamjenika ODT-a u P. i optuženog , nakon tajnog vijećanja i glasanja donio je,
i istog dana javno objavio  
P R E S U D U 
OPTUŽENI: 
Ž. Z. , od oca H. i majke R., rodjene Ž., rodjen.... u N., nastanjen u
P. Ul. K. N., završio Osnovnu školu, državljanin CG, vozač taksi „L.“,
razveden, bez djece, lošeg imovnog stanja, osuđivan presudom Višeg suda u
Podgorici K.89/02 od 30.06.2003. godine, zbog krivičnog djela iz čl.149/4
KZRCG na 2 godine zatvorske kazne, kaznu izdržao od 13.03.2002. godine do
20.12.2003. godine uz uslovni otpust, presudom Osnovnog suda u Kotoru K.346/05
od 07.07.2007. godine zbog krivičnog djela iz čl. 207 st.3 u vezi st.1 KZ CG
na 30 dana zatvora, kaznu izdržao od 02.02.2009. godine do 25.02.2009. godine
uz uslovni otpust, u pritvoru bio od 09.05.2009. godine do 15.05.2009. godine.  
KRIV JE 
Zato što je: 
U periodu od 25.04.2009. godine pa do 09.05.2009. godine u P., drugom dao na
uživanje opojnu drogu, na način što je prethodno od za sada nepoznatog lica
nabavio opojnu drogu marihuanu, supstancu proglašenu za opojnu drogu rješenjem
o utvrđivanju spiska opojnih droga ( Sl. List SRJ br.44/02) i istu više puta
predao na uživanje K. I. tako što je u njegovom vozilu od označene opojne
droge pravio cigarete tzv. džointe koje je davao oštećenom na uživanje.  
      \- čime je izvršio produženo krivično djelo omogućavanje uživanja opojnih droga iz čl.301 st.1 Krivičnog zakonika u vezi čl. 49. Krivičnog zakonika.

Pa ga sud primjenom citiranih zakonskih odredbi i
čl.2,4,5,13,14,15,32,36,42,45,46 i 51  Krivičnog zakonika i  čl.199 i 364
ZKP-a CG.  
O S U DJ U J E 
Na kaznu zatvora u trajanju od 30 (trideset) dana, u koju kaznu mu se
uračunava i vrijeme provedeno u pritvoru od 09.05.2009. godine do 15.05.2009.
godine.  
Dužan je optuženi da na ime paušala uplati ovom sudu iznos od 30,00 €, u roku
od 15 dana od dana pravnosnažnosti presude pod prijetnjom prinudnog izvršenja.  
Na osnovu čl.75 KZ-a CG u vezi čl.301 st.3 KZ-a CG, prema optuženom Ž. Z. sa
prednjim generalijama izriče se: 
MJERA BEZBJEDNOSTI
Oduzimanje opojne droge - marihuane, i to dva ručna pravljena zamotuljka,
jedan napravljen od pvc kese, a drugi od celofana cigarete i aluminijske
folije, kao predmeta izvršenja krivičnog djela.  
O b r a z l o ž e nj e
Optužnicom ODT Podgorica Kt br. 725/09  od 20.07.2009. godine, optuženom Ž. Z.
u stavljeno je na teret izvršenje produženog krivičnog djela omogućavanje
uživanja opojnih droga iz čl.301 st.1 Krivičnog zakonika u vezi čl. 49.
Krivičnog zakonika. Zastupnik optužbe je u svojoj završnoj riječi izjavila da
u cjelosti ostaje pri podignutoj optužnici, iz razloga jer je provedenim
dokazima utvrđeno da je optuženi izvršio krivično djelo koje mu je stavljeno
na teret, i predložio sudu da optuženog oglasi krivim i osudi po zakonu.  
Optuženi Ž. Z. je u svojoj odbrani datoj tokom ovog postupka, negirajući
krivično djelo koje mu se stavlja na teret, u bitnom izjavio da je uživalac
opojne droge “marihuane” oko godinu i po dana, da su mu dnevne potrebe za tom
drogom jednom do dva puta na dan, da marihuanu uvijek uzima prije spavanja
noću, ne rekavši od koga kupuje marihuanu jer je kupuje za svoje potrebe,
ističući da ga je dana 09.05.2009. godine oko 22,00 h policija zaustavila dok
se nalazio u vozilu na mjestu suvozača, kojim je upravljalo lice kojeg zna po
imenu I., te da je prilikom pregleda njegove odjeće policija kod istog u džepu
pronašla dva zamotuljka sa opojnom drogom marihuanom. U daljem je naveo da je
te zamotuljke kupio istog dana  od NN lica za iznos od 15,00 eura, i da je
marihuanu nosio sa sobom iz razloga što nije znao gdje da je ostavi,
ponavljajući da nije nikad nikome omogućio uzivanje opojne droge i da sa
svjedokom oštećenim nije nikada pušio marihuanu, smatrajući da I. nije znao da
on kod sebe drži marihuanu kad ih je policija zaustavila, i da nije vidio kad
je policija kod njega pronašla marihuanu. Na pitanje branioca  optuženi je
odgovorio da marihuana koju je držao kod sebe upakovanu u aluminijsku foliju i
najlon od kutije od cigarete zavaren na vrhu nije bila spremna za uživanje već
je potrebno prije uživanja da marihuanu upakuje u tzv. džoint koji se pravi od
rizle i manjeg komadića kartona. Nadalje optuženi je naveo da policija
prilikom pregleda nije kod njega pronašla rizle koje su neophodne da bi se
pripremila marihuana za uživanje, smatrajući da to ukazuje da nije imao
namjeru da tog dana u tom trenutku uživa marihuanu, navodeći da istu uživa bez
ičijeg prisustva pretežno u šumi Lj.. Na glavnom pretresu optuženi je ponovio
navode date u prethodnom postupku pojašnjavajući da nikada nije davao na
uživanje bilo kome pa ni K. I. marihuanu, osim što ju je koristio za sopstvene
potrebe, jer se tako bolje osjećao a posebno zbog svog lošeg imovnog stanja,
zbog toga što je uskraćen za neko nasljedstvo, što živi bukvalno u šupi,
dodajući da se bavi tetovažom i da pod dejstvom marihuane ima bolje vizije za
taj posao. Na pitanje zastupnika optužbe optuženi je odgovorio da poznaje K.
I. jer je dolazio kod njega zbog tetovaže i istina je da je u društvu svjedoka
oštećenog uživao marihuanu dok je pripremao slike za tetovažu, a da mu opojnu
drogu nije davao, niti mu je I. trazio. U svojoj završnoj riječi optuženi je
istakao da otkad se vratio u Crnu Goru teško živi, i da je prije korišćenja
marihuane koristio alkohol, i da je danas potpuno odviknut i od alkohola i od
droga jer je dobio šansu za drugačiji život.  
Na glavnom pretresu u dokaznom postupku sud je proveo dokaze saslušanjem
svjedoka I. K., čitanjem  Službene  zabilješke Uprave policije PJ P. Ku.br.
699/09 od 11.05.2009. godine, čitanjem potvrde o privremeno oduzetim
predmetima od Ž. Z. Ku. Br.699/09 od 11.05.2009. godine, čitanjem izvještaja o
analizi br. 1407/09 od 10.05.2009. godine, čitanjem nalaza i mišljenja
vještaka kriminalističke hemije od 30.06.2009. godine i čitanjem Izvoda iz KE
na ime optuženog od strane Uprave policije PJ N. br.2511 od 03.12.2009.
godine.  
Svjedok I. K. je u svom svjedočkom iskazu  datom pred istražnim sudijom dana
14.05.2009. godine i na glavnom pretresu dana 29.12.2009. godine u bitnom
istakao da je prvi put probao opojnu drogu marihuanu prije nekih 5-6 godina u
B., i da od tada pa do prije petnaestak dana nije konzumirao marihuanu, da Ž.
zvanog Ž. poznaje unazad par mjeseci jer je htio kod njega da se tetovira, da
ga je optuženi prije petnaest dana pozvao telefonom i pitao da li mogu da se
nađu ili da on dođe do njega, na šta je svjedok pristao i do Ž. došao svojim
vozilom marke Džeta. Svjedok je nadalje istakao da je Ž. ušao u vozilo, da su
se vozili kroz grad i da mu je u vozilu rekao da ima marihuanu, da mogu da
podijele taj jedan džoint, napominjući da je on optuženom rekao da je nekad
pušio marihuanu, zatim ističući da kad mu je optuženi ponudio džoint da je
zajedno sa njim uživao marihuanu koju je optuženi izvadio iz džepa, zapalio, i
pušio naizmjenično sa njim dok su se vozili kroz naselje Z.. Svjedok je
izjavio da je od tada od strane Ž. bio još 4,5 puta čašćavan po jedan džoint
marihuane koji su svaki put naizmjenično konzumirali dok su se nalazili u
njegovom vozilu kojim je on upravljao po razlišitim lokacijama u gradu, i da
su prije 7,8 dana kada su se našli u istom vozilu u večernjim satima
konzumirali travu koju ga je optuženi častio. Dalje je izjavio da su se dana
09.05.2009. godine on i optuženi ponovo nalazili u istom vozilu i kretali
makadamskim putem iza K.C. C.G. u pravcu krivog mosta gdje su ih zaustavili
službenici policije, pa mu je tada optuženi rekao da kod sebe ima paklicu
trave, i kada je izvršena kontrola  vidio je da su od optuženog oduzeli dvije
paklice trave koje su pronašli u njegovim džepovima, ističući da tog dana
prilikom kontrole nijesu pušili džoint marihuane već ga je optuženi zvao kako
bi ga povezao do neke prodavnice  da se vidi s nekom prijateljicom, ne znajući
da li je imao namjeru da mu ponudi džoint jer mu nije ništa nudio. Svjedok je
napomenuo da je svaki put bio čašćen od strane Ž. odnosno da su uvijek jedan
džoint marihuane dijelili i da mu nikad za marihuanu nije davao novac,  da su
se svaki put džointi nalazili u nekom od džepova kod optuženog, bili
napravlejni i spremni za konzumiranje, te da nikada nisu konzumirali više od
jednog džointa. Na glavnom pretresu svjedok je ponovio svoj raniji svjedočki
iskaz dodajući da mu optuženi nikada nije prodavao marihuanu već mu je davao
na njegovo traženje i istina je da su uživali marihuanu u više navrata.  
Iz službene zabilješke Uprave policije PJ P. Ku. Br.699709 od 11.05.2009.
godine da su službenici policije dana 09.05.2009. godine oko 22,10 h pronašli
kod optuženog Ž. Z. dva zamotuljka marihuane.  
Iz potvrde o privremeno oduzetim stvarima Ku. Br. 699/09 od 11.05.2009. godine
prozilazi da je od opzuženog oduzet jedan ručno pravljeni zamotuljak
napravljen od pvc kese (bijelo-zeleno-crvenih detalja) u kome se nalazila
nepoznata tamno zelena biljna materija za koju se pretpostavilo da je opojna
droga “marihuana”, jedan rušno pravljeni zamotuljak napravljen od celofana
cigareta i aluminijske folije u kojem se nalazila tamno zelena biljna materija
za koju se pretpostavilo da je opojna droga marihuana, i jedan mobilni telefon
marke samsung model SGH 8130 ime I br. 355138/02/555624/1 sa Pro monte sim
karticom broja +38269....  
Iz izvještaja o analizi br.1407709 od 10.05.2009. godine proizilazi da je
preliminarnim hemijskim testovima u dostavlejnim uzorcima utvrđeno prisustvo
psihoaktivne komponente  THC, koja predstavlja supstancu koja djeluje na
centralni nervni sistem , izaziva stanje zavisnosti i nalazi se na listi
opojnih droga.  
Iz nalaza i mišljenja vještaka kriminalističke hemije T. Đ. od 30.06.2009.
godine proizilazi da je u dostavljenim uzorcima konstatovano da isti potiču od
biljke čiji je botanički naziv Canabis sativa L. iz familije Canabaceae(
poznatiji kao konoplja, marihuana), i da isti uzorci sadrže psihoaktivnu
komponentutetrahidrokanabinol (THC) u koncentraciji iznad 0,3%, te da se
kanabis I THC nalaze na listi opojnih droga (službeni list SRJ, br.
46/96,37/2002).  
Ovakav nalaz i mišljenje vještaka sud je u cjelosti prihvatio kao objektivan,
stručan i jasan.  
Na osnovu rezultata cjelokupnog postupka i ocjene svih provedenih dokaza kako
u njihovoj međusobnoj povezanosti tako i svakog pojedinačno ovaj sud je na
nesumnjiv način utvrdio da je optuženi izvršio produženo krivično djelo
omogućavanje uživanja opojnih droga iz čl.301 st.1 Krivičnog zakonika u vezi
čl. 49. Krivičnog zakonika sa onim činjeničnim opisom iz kojeg su proizašla
zakonska obilježja ovog krivičnog djela, a kako je to bliže opisano u izreci
presude.  
Naime, prednje činjenično stanje utvrdjuje se, najprije uvjerljivim i sasvim
realnim iskazom svjedoka I. K. koji jasno navodi da je od optuženog više puta
bio čašćavan po jedan džoint koji su naizmjenično konzumirali  i da su se
svaki put džointi nalazili u nekom od džepova kod optuženog, gdje su ih
službenici policije i pronašli kod optuženog, a budući da su isti i bili
napravljeni i spremni za konzumiranje, pri čemu je ova činjenica takodje
potvrdjena i navodima iz službene zabilješke Uprave policije PJ P. Ku.
Br.699709 od 11.05.2009, zatim izvještajem o analizi br.1407709 od 10.05.2009.
godine, kao i nalazom i mišljenjem vještaka kriminalističke struke od
30.06.2009. godine i potvrdom o privremeno oduzetim predmetima Ku. Br. 699/09
od 11.05.2009. godine. Dakle, polazeći od ovakvog utvrdjenja, nedvosmisleno
slijedi da je optuženi Ž. Z.  u periodu od 25.04.2009. godine pa do
09.05.2009. godine u P., drugom dao na uživanje opojnu drogu, na način što je
prethodno od za sada nepoznatog lica nabavio opojnu drogu marihuanu, supstancu
proglašenu za opojnu drogu rješenjem o utvrđivanju spiska opojnih droga (Sl.
list SRJ br.44/02) i istu više puta predao na uživanje K. I. tako što je u
njegovom vozilu od označene opojne droge pravio cigarete tzv. džointe koje je
davao oštećenom na uživanje.  
Dakle, na osnovu ovako utvrđenih činjenica na nesumnjiv način je utvrđeno da
su u radnjama optuženog ostvarena sva bitna obilježja produženog krivičnog
djela omogućavanje uživanja opojnih droga iz čl.301 st.1 Krivičnog zakonika u
vezi čl. 49. Krivičnog zakonika.  
Naime iz sadržine zakonske odredbe čl.301 st.1  Krivičnog zakonika proizilazi
da se ovo krivično djelo vrši u navođenju drugog na uživanje opojne droge ili
davanju opojne droge da je uživa on ili neko drugo lice ili stavljanju na
raspolaganje prostorije radi uživanja opojne droge ili na neki drugi način
omogućavanje drugom uživanja opojne droge, dok iz čl. 49. Krivičnog zakonika
proizilazi da produženo krivično djelo čini viče istih ili istovrsnih
krivičnih djela učinjenih u vremenskoj povezanosti do strane istog učinioca i
koja predstavljaju cjelinu zbog postojanja najmanje dvije od sledećih
okolnosti: istovjetnosti oštećenog,istovrsnosti predmeta djela, korišćenja
iste situacije ili istog trajnog odnosa, jedinstva mjesta ili prostora
izvršenja djela ili jedinstvenog umišljaja učinioca,  što sve primijenjeno na
konkretnu situaciju sa sigurnošću upućuje samo na jedan zaključak i to da su u
radnjama optuženog Ž. Z. ostvareni svi subjektivni i objektivni elementi
produženog krivičnog djela omogućavanje uživanja opojnih droga iz čl. 301 st.
1 Krivičnog zakonika u vezi čl. 49. Krivičnog zakonika.  
Optuženi je bio svjestan, da  davanjem drugom opojne droge, može izvršiti
krivično djelo, pa je na takvo djelo i pristao, postupajući sa eventualnim
umišljajem.  
Krivično djelo za koje je optuženi oglašen krivim je djelo sa blanketnom
dispozicijom, pa je kod ovih krivičnih djela pored navođenja okolnosti koja
čine bitna obilježja krivičnog djela, nužno navesti i materijalno pravni
propis od kog zavisi postojanje krivičnog djela, što je u konkretnom slučaju
Rješenje o utvrđivanju spiska opojnih droga (Sl. list SRJ br. 44/02), prema
kojem je supstanca marihuana proglašena za opojnu drogu i nalazi se na spisku
opojnih droga.  
Odlučujući o krivičnoj sankciji sud je cijenio sve okolnosti predviđene članom
42 Krivičnog  zakonika, od značaja za njen izbor i visinu, pa je od
otežavajućih okolnosti  sud cijenio raniju osudjivanost, presudama Višeg suda
u Podgorici K.89/02 od 30.06.2003. godine, zbog krivičnog djela iz čl.149/4
KZRCG na 2 godine zatvorske kazne, Osnovnog suda u Kotoru K.346/05 od
07.07.2007. godine zbog krivičnog djela iz čl. 207 st.3 u vezi st.1 KZ CG  na
30 dana zatvora, dok mu je od olakšavajućih okolnosti cijenio u pogledu
imovinskih prilika loše imovno stanje, kao i stepen nadjene krivice, nalazeći
da su naveden olakšavajuće okolnosti u konkretnom slučaju takvog karaktera da
predstavljaju osobito olakšavajuće okolnosti i opravdavaju primjenu instituta
ublažavanju kazne ispod zakonom pripisanog minimuma, propisanih odredbama
čl.45 i 46 Krivičnog  zakonika CG, osudjujući ovog optuženog na kaznu zatvora
u trajanju od 30 (trideset) dana, nalazeći da će se ovakvom kaznom u svemu
ostvariti svrha kažnjavanja iz čl. 32 Krivičnog zakonika, da optuženi ubuduće
ne vrši krivična djela, a u okrivu opšte svrhe propisivanja i izricanja
krivičnih sankcija iz čl. 4 st. 2 Krivičnog zakonika, i da upravo izrečena
kazna u navedenom trajanju predstavlja realan ekvivalent težine krivičnog
djela u pitanju i optuženog kao učinioca.  
U izrečenu kaznu zatvora optuženom se uračunava i vrijeme provedeno u pritvoru
od 09.05.2009. godine do 15.05.2009. godine.  
Na osnovu čl. 75 Krivičnog zakonika, a u vezi čl. 301 st. 1 Krivičnog zakonika
sud je optuženom izrekao mjeru bezbjednosti - oduzimanje predmeta i to: opojne
droge - marihuane,  i to dva ručna pravljena zamotuljka, jedan napravljen od
pvc kese, a drugi od celofana cigarete i aluminijske folije, nalazeći da će se
izrečenom mjerom bezbjednosti otkloniti stanja ili uslovi koji mogu biti od
uticaja da učinilac ubuduće vrši krivična djela, a u okviru opšte svrhe
krivičnih sankcija iz. čl. 4 st. 2 Krivičnog zakonika.  
Shodno čl.199 ZKP-a CG, sud je optuženog obavezao da na ime paušala uplati
ovom sudu iznos od 30,00 €, u roku od 15 dana od dana pravnosnažnosti presude
pod prijetnjom prinudnog izvršenja  
Sa izloženog, na osnovu čl. 364 ZKP-a CG, odlučeno je kao u izreci presude.  
PREDSJEDNIK VIJEĆA-SUDIJA
Maja Zeković,s.r. 
PRAVNA POUKA:
Protiv ove presude može se izjaviti žalba u roku
  od 15 dana od dana prijema pismenog otpravka iste,
Višem sudu u Podgorici, a preko ovog suda. 
ZTO-Janković Andrijana 