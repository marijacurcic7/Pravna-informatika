OSNOVNI SUD U BERANAMA
K.br. 83/11 
U IME NARODA
      Osnovni sud u Beranama, kao prvostepeni krivični, u vijeću sastavljenom od sudije  Milovana Spasovića, kao Predsjednika  vijeća i sudija porotnika Veselina Pešića i Milorada Paunovića, kao članova vijeća, uz sudjelovanje zapisničara Momirke Fatić, u krivičnom predmetu protiv okrivljenog **P. M.** , iz I., R. S., zbog krivičnog djela  teška djela protiv bezbjednosti javnog saobraćaja iz čl.348.st.3.u vezi sa čl.339.st.3.u vezi st.l.KZ CG, po optužnici Osnovnog državnog tužilaštva u Beranama, Kt.br.16/2011 od 24.02.2011. godine, nakon održanog usmenog, glavnog i javnog pretresa u prisustvu Zamjenika ODT-a iz Berana Dragoljuba Popovića, okrivljenog P. M. i njegovog branioca adv. G. P., maloletnih oštećenih P. G., P. S. i P. E. i njihovog zakonskog zastupnika-majke oštećene P. S., a u odsustvu uredno pozvanog oštećenog P. R.,  donio je i javno objavio dana 30.05.2011. godine,

P R E S U D U
      Okrivljeni **P. M.** , od oca S. i majke V., rođene P., rođen...godine u I., sa prebivalištem u D. T., Opština Č., R. S., državljanin Srbije, zaposlen u JP "K." Č., oženjen, otac troje djece, pismen, završio osnovnu školu, siromašnog imovnog stanja, neosuđivan.

K r i v    j e:
           Što je: 
      U noći 19.01.2011.godine, oko 20,10 časova, upravljao putničkim motornim vozilom VW Golf II iz pravca B. u pravcu P., te dolaskom na lokalni put u mjesto B.-P., Opština B., ugrozio saobraćaj i doveo u opasnost život i tijelo ljudi na način što je upravljao vozilom suprotno odredbi čl. 31. ZOBS-a na putevima, nije prilagodio brzinu kretanja svog vozila karakteristikama i stanju puta, vidljivosti, preglednosti, atmosferskim prilikama, zaleđenog i klizavog kolovoza krećući se brzinom od 53,7 km/h, te dolaskom na kritično mjesto izgubio kontrolu upravljivosti nad vozilom, sletio sa ivice mosta, gledano iz pravca kretanja i sa visine od oko 3,5 metara pao na krov u korito rijeke Lj., a u kojoj nezgodi su saputnici u vozilu oštećeni i to: P. S. zadobila povrede u vidu nagnječenja glave i tijela, preloma distalnog radijusa desno, prelom u vidu nagnječenja glave i tijela, koje se kvalifikuju kao lake tjelesne povrede, a prelom distalnog radijusa desno kao teška tjelesna povreda, mal. P. G. povrede u vidu nagnječenja gave i tijela, lijevog radijusa, distalne razderotine u frontalnom dijelu glave koje se kfalifikuju kao teške tjelesne povrede, a ostale povrede kao lake tjelesne povrede, G. S. povrede u  vidu naprsnuća slezine i krvarenja u trbušnoj duplji, koja se kvalifikuje kao teška tjelesna povreda, P. R. lake tjelesne povrede u vidu nagnječenja glave i tijela, mal.P. S. lake tjelesne povrede u vidu nagnječenja glave i tijela, razderotine u predjelu zigomatične regije desno i mal. P. E., lake tjelesne povrede u vidu nagnječenja glave i tijela.

      \- Čime je izvršio  krivično djelo teška djela protiv bezbjednosti javnog saobraćaja iz čl. 348. st.3. u vezi sa čl.339. st.3. u vezi st.1. Krivičnog zakonika Crne Gore.

      -Pa mu sud  za izvršeno krivično djelo na osnovu  navednog zakonskog propisa, te primjenom čl.  32, 36, 42, 52, 53, i 54. KZ CG, kao i primjenom čl.  364 . ZKP-a,

      **I   z r i č e: **

USLOVNU OSUDU
      Kojom joj utvrđuje kaznu zatvora u trajanju od 1 /jedne/ godine i istovremeno određuje da se ista neće izvršiti ako okrivljena za vrijeme od 2 /dvije/ godine, od dana  pravosnažnosti presude ne učini novo  krivično djelo.

      Okrivljeni se obavezuje da na ime troškova krivičnog postupka plati sudu iznos od 192,50 / jedna stotina i devedesetdva eura i pedeset centi/, a da na ime paušala plati sudu iznos 30,00(trideset) eura, sve u roku od 15 dana od dana pravosnažnosti presude pod prijetnjom prinudnog izvršenja.

      Imovinsko pravnog zahtjeva za naknadu štete nije bilo.

O b r a z l o ž e nj e
      Osnovno državno tužilaštvo iz Berana, je optužnicom Kt.br.16/11 od 24.02.2011. godine, optužio P. M., iz I., Republika S., zbog krivičnog djela teško djelo protiv bezbjednosti javnog saobraćaja iz čl.348.st.3.u vezi sa čl.339.st.3. u vezi st.l.KZ CG.

      Na glavnom pretresu od 30.05.2011.godine, Zamjenik ODT-a iz Berana Dragoljub Popović, u završnoj riječi je izjavio, da ostaje pri optužnici ODT- u Beranama Kt.br. 16/2011 od 24.02.2011.godine, protiv optuženog P. M., zbog krivičnog djela teška djela protiv bezbjednosti  javnog saobraća iz čl. 348. st.3. u vezi sa čl. 339. st.3. u vezi st.1. KZ CG. Te da je izvedenim dokazima na glavnom pretresu, potpunim i jasnim priznanjem optuženog, pismenih dokaza u spisima predmeta, nalazima vještaka medicinske  i saobraćajne struke utvrđeno činjenično stanje iz dispozitiva optužnice kako u pogledu činjeničnog opisa, tako i u pogledu pravne kvalifikacije djela, te je predlažio sudu da optuženog oglasi krivim za djelo stavleno mu na teret i osudi ga na kaznu po Zakonu.

      Oštećena P. S., u svoje ime i kao zakonski zastupnik maloljetnih oštećenih P. S., P. G. i P. E. u završnoj riječi, a oštećeni P.R. i G. S., tokom postupka,  su izjavili da se ne pridružuju krivičnom gonjenju protiv okrivljenog, i da ne postavljaju imovinsko pravni zahtjev za naknadu štete.

      Izjašnjavajući se o optužnici ODT-a iz Berana, okrivljeni **P. M.** je na glavnom pretresu od 14.04.2011. godine, ostao pri svojoj odbrani koju je dao u predmetu Ki.br.4/2011, od 24.01.2011. godine, gdje je naveo: da je tačno da je počinio predmetno krivično djelo jer nije prilagodio brzinu kretanja vozila uslovima puta i vremena, kada se u noći 19.01.2011. godine, oko 20,10 časova, kretao p.m.v. marke "Golf", iz pravca B. u pravcu P.. Okrivljeni je naveo da ne zna kojom se tačno brzinom kretao ali da je u jednom trenutku naišao na klizav kolovoz te je izgubio upravljivost nad vozilom pa je došlo do skliznuća sa mosta na rijeci Lj., te je vozilo palo sa visine od oko 3 metra. Dalje je naveo da je auto palo na krov i da je njegova supruga, koja se nalazila na zadnjem sjedištu, izgubila svijest, kao i njegova ćerka E.. Okrivljeni je izrazio žaljenje zbog učinjenog krivičnog djela jer je u autu vozio svoje najmilije, kojima je svojom nesmotrenošću nanio povrede.   U završnoj riječi u potpunosti je prihvatio završne riječi svog branioca **adv.G. P.,** iz B., koji je istakao:  
      Da je u toku glavnog pretresa gotovo svim izvedenim dokazima  i potpunim i  jasnim priznanjem optuženog utvrđeno da je optuženi počinio krivično djelo koje mu je optužnicom stavljeno na teret, te da je centralno pitanje odmjeravanja krivične sankcije optuženom pa je predložio da sud okrivljenom izrekne uslovnu osudu.  Dalje je naveo da je do predmetne saobraćajne nezgode došlo na nehatan način, da je optuženi porodičan čovjek, otac troje maloljetne djece, siromašnog imovnog stanja, da je priznao izvršenje krivičnog djela, da se korektno i pošteno držao na sudu, da nikada nije osuđivan i da će se sa uslovnom osudom postići svrha kažnjavanja i uticati na optuženog da ubuduće kao vozač se obazrivije ponaša u saobraćaju.

      Nakon sprovedenog dokaznog postupka cijeneći navode optužbe, odbranu optuženog, kao i izvedene pobrojane dokaze cijeneći ih u smislu čl.l7.i 360. ZKP-a,  a dovodeći ih u vezu jedne sa drugima, sud je stao na stanovište da su činjenice iz činjeničnog opisa izreke presude u svemu dokazane i da je okrivljeni P. M. izvršio krivično djelo koje mu se optužnicom ODT-a iz Berana, stavlja na teret, pa ga je oglasio krivim i krivično pravno odgovornim, jer nije bilo osnova koji bi isključivali postojanje krivičnog djela i krivične  odgovornosti okrivljenog. Pritom sud je prihvatio odbranu okrivljenog koji priznaje izvršenje predmetnog krivičnog djela, jer takvo priznanje jasno i potpunoi u skladu sa svim izvedenim dokazima na glavnom pretresu.

      Radi pravilnog i zakonitog presuđenja ove krivično pravne stvari sud je na glavnom pretresu u dokaznom postupku izveo sledeće dokaze: saslušao svjedoke G. S., A. A. i H. A., pročitao iskaze svjedoka B. V. iz predmeta Ki.br.4/11 od 02.02.2011. godine, M. M. iz predmeta Ki.br.4/11 od 02.02.2011. godine i P. R. iz predmeta Ki.br.4/2011 od 24.01.2011.godine, saslušao u svojstvu svjedoka oštećenu P. S., i u prisustvu zakonskog zastupnika maloljetne oštećene P. G., P. E. i P. S., izvršio uvid u skicu lica mjesta saobraćajne  nezgode od 19.01.2011.godine, zapisnik o uviđaju istražnog sudije ovog suda od 20.01.2011.godine, zapisnik o ispitivanju vozača da li ima alkohola u organizmu UP PJ B. od 19.01.2011.godine na ime P. M., fotodokumentaciju predmetne saobraćajne nezgode UP PJ B. br... od 19.01.2011.godine,  otpusnu listu sa epikrizom JZU O. B. B. br.... na ime P. S., otpusnu listu sa epikrizom JZU O. B. B. br. ... na ime P. M., otpusnu listu sa epikrizom JZU O.b. B. br. ... na ime P. S., otpusnu listu sa epikrizom JZU Opšte bolnice B. br. ... na ime P. G., otpusnu listu sa epikrizom JZU Opšte bolnice B. br. ... na ime P. E., zapisnik o tehničkom pregledu vozila marke Golf reg. oznaka ČA ..., vl. P. M., fotokopiju saobraćajne dozvole ser. br. ... na ime P. M., fotokopiju vozačke dozvole ser. br. ... izdate na ime P. M., polisu osiguranja od auto-odgovornsoti akcionarsko društvo T. K.br. NO ..., izvještaj ljekara specijaliste O. b. B. broj protokola ... od 26.01.2011.godine na ime P. E., izvještaj ljekara specijaliste Opšte bolnice B. broj protokola ... od 26.01.2011.godine na ime P. M., izvještaj ljekara specijaliste O. B. B. broj protokola ... od 26.01.2011.godine na ime P. G., izvještaj ljekara specijaliste O. B. B. broj protokola ... od 26.01.2011.godine na ime G. S.,  izvještaj ljekara specijaliste O. B. B. broj protokola ... od 26.01.2011.godine na ime P. S., izvještaj ljekara specijaliste O. B. B. broj protokola ... od 26.01.2011.godine na ime P. R.,  izvještaj ljekara specijaliste O. b. B. broj protokola ... od 26.01.2011.godine na ime P. S., pročitao nalaz biohemijske laboratorije br.... JZU D. Z. B. od 21.01.2011.godine na ime P. M., nalaz i mišljenje stalnog sudskog vještaka Dr. B. D. dat u predmetu istrage Ki.br.4/2011 od 05.02.2011.godine, nalaz i mišljenje stalnog sudskog vještaka N. M. dip. ing saobraćaja iz predmeta Ki.br.4/2011 od 21.02.2011.godine i izvršio uvid u izvid iz KE za okrivljenog.

      Iz iskaza svjedoka-oštećenog **G. S.** i   pročitanog iskaza svjedoka-oštećenog **P. Ri.** iz predmeta Ki.br.4/2011 od 24.01.2011.godine vidi se da su se dana 19.01.20011. godine, nalazili u p.m.v. marke "Golf II", koji se kretao   iz pravca B. u pravcu P. a kojim je upravljao optuženi P. M.. Iz navedenih iskaza se takođe vidi da su se u autu nalazili još i supruga optuženog i njegovih troje maloljetne djece. Iz iskaza svjedoka G. S. se dalje vidi da je isti u određenom momentu izgubio svijest, te da se probudio u medicinskom centru, nakon čega nije mogao da se sjeti šta se dogodilo, te da je u predmetnom događaju zadobio teške tjelesne povrede. Dok se iz iskaza svjedoka P. R.  vidi da je optuženi u blizini mosta izgubio kontrolu nad vozilom nakon čega je isto palo u rijeku na krov, te da su  nepoznata lica sve njih izvukla iz vozila i prevezla u bolnicu a da je on konkretno, zadobio lake tjelesne povrede.

      Sud je u potpunosti prihvatio navedene iskaze kao dokaz, jer su isti na jasan i objektivan način opisali predmetni događaj a iz istih je utvrđeno da optuženi predmetnog dana upravljao p.m.v. marke "Golf II", koji se kretao  iz pravca B. u pravcu P., i da su se u njemu nalazili i oštećeni, te da je optuženi, u blizini mosta,  izgubio kontrolu nad vozilom te je isto sletjelo u rijeku na krov. Takođe je utvrđeno i da je oštećeni G. S. tom prilikom zadobio teške tjelsne povrede a oštećeni P. R. lake tjelesne povrede a što je potvrđeno i na osnovu vještačenja od strane doktora medicinske struke.

      Iz iskaza svjedoka **A. A. i   H. A.** vidi se da su se dana 19.01.2011. godine, vozilom kretali iz pravca P. u pravcu B., kada ih je na mostu na Lj. rijeci, zaustavile dvije djevojke i jedan čovjek i i rekli im da se u rijeci nalazi vozilo, nakon saobraćajne nezgode. Dalje se vidi da su odmah sišli do vozila i da su vidjeli da se vozilo marke "Golf II" nalazi na krovu i da je vozač izašao iz vozila i da u autu ima još povrijeđenih troje djece, dva momka i jedna žena.

      Iz pročitanog iskaza svjedoka **B. V.** iz predmeta Ki.br.4/11 od 02.02.2011. godine i **M. M.** iz predmeta Ki.br.4/11 od 02.02.2011. godine vidi se da su isti, dana 19.01.2011. godine, negdje oko 21,00 čas, zajedno sa kolegom B. V., kao policajci interventnog voda, izašli na lice mjesta na putu B.-P., i da su u mimoilaženju vidjeli bolničko vozilo koje je prevozilo povrijeđene. Te da su, kada su stigli na lice mjesta, u Lj. rijeci, iz pravca B., zatekli p.m.v. marke "Golf II", ali da nijesu zatekli povrijeđena lica niti lica koja su im ukazala pomoć.

      Iz iskaza svjedoka-oštećene **P. S.** vidi se da se dana 19.01.2011. godine, nalazila u vozilu kojim je upravljao njen suprug P. Mi., i koje se kretalo iz pravca B. u pravcu P.. Dalje se vidi da se nalazila na zadnjem sjedištu vozila, zajedno sa njihovom maloljetnom djecom i sa G. S., te da je njen suprug izgubio kontrolu nad vozilom te da je isto sletjelo u rijeku, a kojom prilikom je zadobila povredu desne ruke, to jest lom.

      Iz iskaza svjedoka-maloljetnih oštećenih **P. G., P. E. i P. S.** , koji su dati u prisustvu njihovog zakonskog zastupnika, vidi se da su u  trenutku saobraćajne nezgode P. S. i P. E. spavali u predmetnom vozilu, te da istima ništa nije poznato u vezi sa tim događajem, osim da su preveženi u bolnicu, dok je P. G., koja se nalazila na zadnjem sjedištu, jedino poznato da je vozilo odjednom palo u rijeku i da su ih nepoznata lica izvukla i prevezla u bolnicu.

      Sud je u potpunosti prihvatio naprijed navedene iskaze kao dokaz, jer su  u skladu jedan sa drugim kao i sa ostalim izvedenim dokazima, a na osnovu istih je utvrđeno da se predmetna saobraćajna nezgoda desila na mjestu i u vrijeme kao iz činjeničnog opisa izreke presude, da je vozilom  marke "Golf II" upravljao optuženi, te da je izgubio kontrolu nad vozilom koje je nakon toga sletjelo u rijeku, te da su u istoj oštećeni u postupku zadobili povrede, a sve je potvrđeno i ostalim dokazima izvedenim tokom postupka, kao i sa odbranom optuženog.

      Uvidom u fotodokumentaciju predmetne saobraćajne nezgode UP PJ B. br.... od 19.01.2011.godine, skicu lica mjesta saobraćajne  nezgode od 19.01.2011.godine, zapisnik o uviđaju istražnog sudije ovog suda od 20.01.2011.godine, zapisnik o tehničkom pregledu vozila marke Golf reg. oznaka ČA ..., vl. P. M. i zapisnik o ispitivanju vozača da li ima alkohola u organizmu UP PJ B. od 19.01.2011.godine na ime P. M. vidi se da je dana 19.01.2011. godine, na lokalnom putu B.-Lj.-P., p.m.v. marke "Golf ", kojim je upravljao P. M., iz D. T., Opština Č., gledano iz pravca kretanja, sa visine od 3,5 metara, sa ivice mosta sletjelo u rijeku, zbog neprilagođene brzine, i da su se u vozilu još nalazili i supruga optuženog P. S., maloljetna djeca optuženog  P. G., P. S. i P. E., kao i P. R. i G. S.. Takođe se vidi da su tom prilikom sva navedena lica zadobila povrede i da se zbog većeg stepena havarije nije mogao izvršiti vanredni tehnički pregled, dok je konstatovano da  optuženi, tom prilikom, nije imao alkohol u organizmu.

      Sud je u potpunosti prihvatio navedene dokaze jer isti potiču od nadležnih organa, snadbjeveni službenim pečatima i potpisima ovlašćenih lica, a na osnovu kojih je utvrđeno da je predmetnog dana, u vrijeme i na mjestu kao iz izreke presude, optuženi upravljao p.m.v. marke "Golf " i da je vozilo, gledano iz pravca kretanja, sa visine od 3,5 metara, sa ivice mosta sletjelo u rijeku ( a ne kako to stoji u činjeničnom opisu optužbe ODT u Beranama, da je udario o ivicu mosta, gledano iz pravca kretanja i sa visine od oko 4,5 metra, pao na krov u korito rijeke), jer optuženi nije prilagodio brzinu kretanja svog vozila i da su tom prilikom oštećeni zadobili povrede, a što je potvrđeno i ostalim dokazima izvedenim na glavnom pretresu, prvenstveno sa skicom lica mjesta UP PJ B., a što je u skladu i sa odbranom optuženog.

      Uvidom u fotokopiju saobraćajne dozvole ser. br. ...na ime P.M. i fotokopiju vozačke dozvole ser. br. ... izdate na ime P. M., vidi se da vozačka dozvola izdata na ime optuženog, dana 28.04.1999. godine, za B kategoriju, od strane OUP I., dok je saobraćajna dozvola izdata na ime optuženog, za p.m.v. marke VW Golf GTD, broja šasije ....

      Sud je u potpunosti prihvatio navedene isprave kao dokaz, jer isti potiču od organa nadležnih za izdavanje istih, a iz istih je utvrđeno da je optuženi bio dugogodišnji vozač za istu kategoriju vozila  kao i predmetnog automobila, te da je posjedovao i saobraćajnu dozvolu za upravljanje istim, a što upućuje na zaključak da je iz naprijed navedenih razloga, optuženi kao vozač sa iskustvom, u kritičnoj situaciji trebao da pokaže veći stepen pažnje i tako izbjegne nastanak predmetne nezgode.   
      Uvidom u polisu osiguranja od auto-odgovornsti akcionarsko društvo T. K. br. NO ..., vidi se da je ista izdata na ime osiguranja od autoodgovornosti za osiguranika B. D., iz M., za putnički automobil VW Golf GTD, broja šasije ..., sa početkom osiguranja od 27.04.2010. godine, do 27.04.2011. godine.

      Sud je cijenio navedeni dokaz, ali je isti za presuđenje predmetne krivičnopravne strvari irelevantan.

      Uvidom u otpusnu listu sa epikrizom JZU Opšte bolnice B. br. ... na ime P. M., otpusnu listu sa epikrizom JZU O.. b. B. br. ... na ime P. S., otpusnu listu sa epikrizom JZU O.b. B. br. ... na ime P. G., otpusnu listu sa epikrizom JZU O. b. B. br. ... na ime P. E., izvještaj ljekara specijaliste O. b. B. broj protokola ... od 26.01.2011.godine na ime P. E., izvještaj ljekara specijaliste O. b. B. broj protokola ... od 26.01.2011.godine na ime P. M., izvještaj ljekara specijaliste O. b. B. broj protokola ... od 26.01.2011.godine na ime P. G., izvještaj ljekara specijaliste O. b. B. broj protokola ... od 26.01.2011.godine na ime G. S.,  izvještaj ljekara specijaliste O. b.e B. broj protokola ... od 26.01.2011.godine na ime P. S., izvještaj ljekara specijaliste O. b. B. broj protokola ... od 26.01.2011.godine na ime P. R.,  izvještaj ljekara specijaliste O. b. B. broj protokola ... od 26.01.2011.godine na ime P. S., pročitao nalaz biohemijske laboratorije br.... JZU D. Z. B. od 21.01.2011.godine na ime P. M., se vidi: da su dana 19.01.2011. godine, u hirurško odjeljenje O. b. u B., kao hitan slučaj zbog povreda zadobijenih u saobraćajnom udesu, to jest zbog prevrtanja i pada automobila u rijeku, primljeni P. M.,P. S., P. S., P. G. i P. E.. Takođe se vidi da je ljekar specijalista, prilikom kontrole, dana 26.01.2011. godine, konstatovao teške tjelesne povrede kod P. E., P. M., P. G. i P. S., kao i lake tjelesne povrede kod P. S., dok je G. S. zadobio teške tjelesne povrede u vidu naprsnuća slezine i krvarenja u trbušnoj duplji a P. R. lake tjelesne povrede u vidu nagnječenja glave i tijela.   Dalje se vidi i da optuženi, dana 19.01.2011. godine, u 23,00 časa, na osnovu analize, nije imao alkohola u krvi.

      Sud je u potpunosti prihvatio navedene dokaze, jer isti potiču od nadležne bolničke ustanove, odnosno nadležnog  ljekara a na osnovu istih je utvrđeno da su, u predmetnom događaju, oštećeni P. E., P. G. i P. S. zadobili teške tjelesne povrede, dok je oštećeni P.S. zadobio  lake tjelesne povrede, što je potvrđeno i na osnovu vještačenja od strane doktora medicinske struke. Takođe je utvrđeno i da je u istom događaju G. S. zadobio tepke tjelesne povrede u vidu naprsnuća slezine i krvarenja u trbušnoj duplji a P. R. lake tjelesne povrede u vidu nagnječenja glave i tijela.

      Uvidom u nalaz i mišljenje stalnog sudskog vještaka Dr. B. D. dat u predmetu istrage Ki.br.4/2011 od 05.02.2011.godine, vidi se da je pomenuti vještak utvrdio da je optuženi u predmetnom događaju zadobio lake i teške tjelesne povrede, dok je P. S. zadobila povrede u vidu nagnječenja glave i tijela, preloma distalnog radijusa desno, prelom u vidu nagnječenja glave i tijela, koje se kvalifikuju kao lake tjelesne povrede, a prelom distalnog radijusa desno kao teška tjelesna povreda, mal. P. G. povrede u vidu nagnječenja gave i tijela, lijevog radijusa, distalne razderotine u frontalnom dijelu glave koje se kvalifikuju kao teške tjelesne povrede, a ostale povrede kao lake tjelesne povrede, mal.P. S. lake tjelesne povrede u vidu nagnječenja glave i tijela, razderotine u predjelu zigomatične regije desno i mal. P. E., lake tjelesne povrede u vidu nagnječenja glave i tijela.

      Sud je u potpunosti prihvatio navedeni dokaz jer isti potiče od vještaka koji je kompetentan za davanje stručnog i savjesnog nalaza i mišljenja, a na osnovu istog je utvrđeno da je P. S. zadobila povrede u vidu nagnječenja glave i tijela, preloma distalnog radijusa desno, prelom u vidu nagnječenja glave i tijela, koje se kvalifikuju kao lake tjelesne povrede, a prelom distalnog radijusa desno kao teška tjelesna povreda, mal. P. G. povrede u vidu nagnječenja gave i tijela, lijevog radijusa, distalne razderotine u frontalnom dijelu glave koje se kvalifikuju kao teške tjelesne povrede, a ostale povrede kao lake tjelesne povrede, mal.P. S. lake tjelesne povrede u vidu nagnječenja glave i tijela, razderotine u predjelu zigomatične regije desno i mal. P. E., lake tjelesne povrede u vidu nagnječenja glave i tijela.

      Uvidom u nalaz i mišljenje stalnog sudskog vještaka N. M. dip. ing saobraćaja iz predmeta Ki.br.4/2011 od 21.02.2011.godine, utvrđeno je da se predmetna saobraćajna nezgoda dogodila dana 19.01.2011. godine, u kojoj je učestvovao p.m.v. marke " VW Golf II", kojim je upravljao P. M., na lokalnom putu  B.-Lj.-P., Opština B., i da se vozilo, u uslovima nošne vidljivosti, kretalo brzinom od oko 53,7 km/h, te ista nije bila prilagođena za tekuću saobraćajnu situaciju, obzirom da se radilo o klizavom, neposutom i zaleđenom kolovozu, gdje je maksimalna brzina ograničena na 50 km/h. Takođe je utvrđeno i da je optuženi, propuštanjem mogućnosti da brzinu kretanja prilagodi uslovima i stanju puta, načinio propust, koji se smatra uzročno vezanim za stvaranje opasne situacije i nastanak predmetne nezgode, te da je iz tih razloga vozilom sletio sa ivice mosta u korito rijeke Lj..

      Sud je u potpunosti prihvatio navedeni nalaz i mišljenje jer je isti dat na stručan, precizan i jasan način a na na osnovu kojeg je utvrđeno da predmetna saobraćajna nezgoda dogodila dana 19.01.2011. godine, u kojoj je učestvovao p.m.v. marke " VW Golf II", kojim je upravljao P. M., na lokalnom putu  B.-Lj.-P., Opština B. i  da se vozilo kretalo brzinom od oko 53,7 km/h. Te da optužani nije prilagodio brzinu kretanja svog vozila karakteristikama i stanju puta, vidljivosti, preglednosti, atmosferskim prilikama, zaleđenog i klizavog kolovoza i da je optuženi izgubio kontrolu nad vozilom te sa ivice mosta sletio u korito rijeke Lj..

      Pravnom analizom naprijed utvrđenog činjeničnog stanja, sud je našao da su se u opisanim radnjama optuženog P. M., stekla sva bitna obeležja bića krivičnog djela teško djelo protiv bezbjednosti javnog saobraćaja iz čl.348.st.3.u vezi sa čl.339.st.3. u vezi st.l. KZ CG. Naime, na osnovu izvedenih dokaza tokom postupka na nesumnjiv način je utvrđeno da je okrivljeni  izvršio krivično djelo u mjesto vrijeme i na način kako je to opisano u činjeničnom opisu izreke presude tj.  ugrozio saobraćaj i doveo u opasnost život i tijelo ljudi na način što je upravljao vozilom suprotno odredbi čl. 31. ZOBS-a na putevima, nije prilagodio brzinu kretanja svog vozila karakteristikama i stanju puta, vidljivosti, preglednosti, atmosferskim prilikama, zaleđenog i klizavog kolovoza krećući se brzinom od 53,7 km/h, te dolaskom na kritično mjesto izgubio kontrolu upravljivosti nad vozilom, sletio sa ivice mosta, gledano iz pravca kretanja i sa visine od oko 3,5 m pao na krov u korito rijeke Lj., a u kojoj nezgodi su saputnici u vozilu oštećeni i to: P. S. zadobila povrede u vidu nagnječenja glave i tijela, preloma distalnog radijusa desno, prelom u vidu nagnječenja glave i tijela, koje se kvalifikuju kao lake tjelesne povrede, a prelom distalnog radijusa desno kao teška tjelesna povreda, mal. P. G. povrede u vidu nagnječenja gave i tijela, lijevog radijusa, distalne razderotine u frontalnom dijelu glave koje se kfalifikuju kao teške tjelesne povrede, a ostale povrede kao lake tjelesne povrede, G. S. povrede u  vidu naprsnuća slezine i krvarenja u trbušnoj duplji, koja se kvalifikuje kao teška tjelesna povreda, P. R. lake tjelesne povrede u vidu nagnječenja glave i tijela, mal.P. S. lake tjelesne povrede u vidu nagnječenja glave i tijela, razderotine u predjelu zigomatične regije desno i mal. P. E., lake tjelesne povrede u vidu nagnječenja glave i tijela. Djelujući na opisani način, optuženi je postupao iz nehata, svjestan da usled ovakve njegove radnje koja se sastojala u nepridržavanju saobraćajnih propisa mogu nastupiti zabranjene posljedice, pa je i pored takve svijesti olako držao da do posljedica ipak neće doći.

      Prilikom izbora,vrste i visine krivične sankcije koju u konkretnom slučaju treba primijeniti prema optuženom za učinjeno krivično djelo sud je imao u vidu sve okolnosti iz čl.42. KZ CG. Tako je od olakšavajućih okolnosti sud optuženom cijenio i uzeo u obzir, da se radi o porodičnom čovjeku-ocu troje maloljetne djece, da do sada nije osuđivan, da je siromašnog imovnog stanja, da se oštećeni nijesu pridružili krivičnom gonjenju protiv okrivljenog, te da je optuženi izrazio žaljenje zbog učinjenog krivičnog djela čije posledice u konkretnom slučaju pogađaju i samog optuženog obzirom da su oštećeni članovi njegove porodice i bliski srodnici, dok otežavajućih okolnosti na strani okrivljenog nije bilo, pa mu je sud na osnovu čl.52.53. i 54. KZ CG, utvrdio kaznu zatvora u trajanju od 1 (jedne) godine i istovremeno odredio da se ista neće izvršiti ako okrivljeni za vrijeme od 2 (dvije) godine dana od dana pravosnažnosti presude ne učini novo krivično djelo. Po mišljenju suda izrečena sankcija je srazmjerna težini izvršenog krivičnog djela i stepenu krivično pravne odgovornosti okrivljenog, te će se ovom vrstom i visinom krivične  sankcije u okviru opšte svrhe izricanja krivičnih sankcija propisanih čl.4.st.2.KZ CG, postići svrha kažnjavanja propisana čl.32. istog Zakona. Osnovano se može očekivati da će izrečena sankcija pozitivno djelovati na prevaspitanje okrivljenog, te da će ista u buduće uticati na njega da više ne vrši krivična djela.

      Odluka o troškovima krivičnog postupka u iznosu od 192,50 eura zasnovana je na odredbi čl.202.st.l.ZKP-a  i predstavlja izdatke koje je sud imao za vještačenje putem vještaka saobraćajne struke dipl.ing. N. M. i vještaka medicinske struke Dr B. D., dok je  paušal u  iznosu od 30,00 eura, odmjeren s obzirom na složenost i trajanje krivičnog postupka, te imovno stanje okrivljenog  shodno čl.l99.st.9.ZKP-a.

      Imovinskopravnog zahtjeva za naknadu štete nije bilo.

      Sa iznijetih razloga odlučeno je kao u izreci presude.

                                                   OSNOVNI SUD U BERANAMA
                                                        Dana 30.05.2011.
godine. 
ZAPISNIČAR ,                                               PREDSJEDNIK
VIJEĆA-SUDIJA,
Momirka Fatić   
Milovan Spasović 
PRAVNA POUKA
Protiv ove presude nezadovoljna stranka ima pravo žalbe,
u roku od l5 dana od dana prijema iste i to Višem sudu u
 B.Polju, a preko ovog suda.  