OSNOVNI SUD U BERANAMA
  K.br. 197/11 
U IME NARODA
Osnovni sud u Beranama, kao prvostepeni, po sudiji pojedincu Ani Kenjić-
Djukić, uz sudjelovanje zapisničara Marine Obadović, u krivičnom predmetu
protiv okrivljenog R. J., iz B., zbog krivičnog djela skidanje službenog
pečata i znaka iz čl. 381 st. 1 KZ, po optužnom predlogu Osnovnog državnog
tužilaštva u Beranama Kt. br. 149/11 od 16.06.2011. godine, nakon održanog
glavnog i javnog pretresa, u prisustvu   okrivljenog i ovlašćenog predstavnika
oštećene E. B.erane, dipl. pravnika M.Z., a u odsustvu uredno pozvanog ODT-a
Berane, donio je i javno objavio dana 07.07.2011. godine  
P R E S U   D U
Okrivljeni R. J. , JMBG ... , od oca M. i majke M., rođene R., rođen
... godine u D.R., Opština B. gdje je stalno nastanjen, državljanin CG,
nezaposlen, oženjen, otac troje djece, pismen, završio SSS, siromašnog
imovnog stanja, neosuđivan.  
K r i v    j e
Što je: 
Neutvrđenog dana, februara mjeseca 2011. godine, u svojoj kući, u selu D. R.,
Opština B., sa električnog brojila, marke "Iskra",br... , skinuo lijevu
državnu plombu, postavljenu od strane baždarske stanice P., pa je tako skinuo
službeni znak,  
- čime je izvršio krivično djelo skidanje i povreda službenog pečata i znaka
iz čl. 381 st.1 Krivičnog Zakonika.  
Pa mu sud za izvršeno krivično djelo, na osnovu navedenog zakonskog propisa,
te primjenom člana 32, 36, 42, 52, 53 i 54 KZ, kao i primjenom člana 364 ZKP,  
i z r i č e 
USLOVNU OSUDU
Kojom mu utvrđuje kaznu zatvora u trajanju od 45 (četrdesetpet) dana i
istovremeno određuje, da se ista neće izvršiti ako osuđeni za vrijeme od 1
(jedne) godine, po pravosnažnosti presude, ne učini novo krivično djelo.  
Okrivljeni se obavezuje da na ime troškova krivičnog postupka – paušala, plati
sudu   iznos od 30,00 (trideset) eura, u roku od 15 dana po pravosnažnosti
presude, pod prijetnjom prinudnog izvršenja.  
Imovinsko pravnog zahtjeva za naknadu štete nije bilo.  
O b r a z l o ž e nj e
Osnovno državno tužilaštvo u Beranama podnijelo je optužni predlog Kt.
br.149/2011 od 16.06.2011. godine, protiv okrivljenog R. J., iz B., zbog
krivičnog djela skidanje i povreda službenog pečata i znaka iz čl. 381 st. 1
KZ. Na glavni pretres od 07.07.2011. godine, nije pristupio ODT u Beranama,
uredno pozvan, pa je sud isti održao i zaključio u njegovom odsustvu, na
osnovu čl.453 st.1 ZKP-a.  
Predstavnik oštećene E. B., dipl.pravnik M. Z. , u završnoj riječi,
pridružio se krivičnom gonjenju protiv okrivljenog, ali nije postavio
imovinsko pravni zahtjev za naknadu štete.  
Okrivljeni R. J., u svojoj odbrani datoj tokom postupka, negirao je
izvršenje krivičnog djela i istakao da u njegovom domaćinstvu radnici E. često
vrše kontrolu i da posjeduje dva zapisnika, jedan iz 2005, a drugi iz
2010.godine, da nije skinuo lijevu državnu plombu, te da je ista na satu
postojala, a da su njegovoj supruzi radnici E. kazali da je navodno prekinuta.
Naknadno je gledao i vidio da je žica prekinuta, ali plomba i dalje stoji.
Radnici oštećene, koji su vrlo često dolazili u kontrolu su možda ranije
prekinili plombu. Računi mu stižu u iznosima od 10-20,00 eura. U završnoj
riječi je istakao da nije kriv i tražio da ga sud oslobodi optužbe.  
Radi pravilnog i zakonitog presuđivanja ove krivično pravne stvari, sud je na
glavnom pretresu, u dokaznom postupku, izveo sledeće dokaze:  
Saslušao svjedoke B. L. i M. Š., radnike Elektrodistribucije, pročitao
zapisnike o kontroli mjernog mjesta E. CG AD N.-E.B. br. ... od 11.02.2011.
godine i br. ... od 04.03.2010. godine, kao i izvod iz KE za okrivljenog.  
Nakon sprovedenog dokaznog postupka,  cijenjeći navode optužbe, odbranu
okrivljenog, te izvedene pobrojane dokaze, u smislu člana 17 i 360 ZKP-a, a
dovodeći ih u vezu jedne s drugim, sud je stao na stanovište da su činjenice
iz činjeničnog opisa izreke presude, u svemu dokazane i da je okrivljeni R.
J., izvršio krivično djelo, koje mu je optužnim predlogom ODT-a stavljeno na
teret, pa ga je oglasio krivim, jer nije bilo osnova koji bi isključivali
postojanje krivičnog djela i krivice okrivljenog. Pri tome, sud nije prihvatio
odbranu okrivljenog, da on nije prekinuo lijevu državnu plombu na električnom
brojilu, obzirom da je ista nelogična i kao takva neprihvatljiva za sud, jer
iz zapisnika o kontroli mjernog mjesta iz 2010. godine proizilazi da je mjerno
mjesto bilo ispravno, a iz zapisnika od 11.02.2011. godine utvrđeno je da je
lijeva državna plomba prekinuta.  
Tako je na osnovu iskaza svjedoka B. L., utvrđeno da je zajedno sa
kolegom, vršio kontrolu u domaćinstvu okrivljenog i tom prilikom su zatekli da
je lijeva državna plomba raskinuta, ista se nalazila na brojilu, ali je žica
bila prekinuta. Pomjeranjem žice na plombi, koja se inače prilikom svake
kontrole pregleda, uočili su da je ista prekinuta i ta nepravilnost ne može
ostati neprimijećena prilikom kontrole. Na brojilu je to bila jedina
nepravilnost. Usled pomjeranja žice istu nije bilo moguće prekinuti obzirom da
je jaka žica. Na brojilu nije bilo tragova da je uvlačen film radi
zaustavljanja diska brojila i sl.  
Navode prednjeg svjedoka potvrdio je i svjedok M. Š. , koji je u svojoj
izjavi istakao da je sa kolegom vršio kontrolu u domaćinstvu okrivljenog, te
da su tom prilikom zatekli, da je lijeva državna plomba raskinuta, što znači
da je žica bila prekinuta, a da se plomba nalazila na brojilu. Ta nepravilnost
je bila lako uočljiva prilikom kontrole. Drugih nepravilnosti nije bilo. Dodao
je da žicu nije lako prekinuti, moguće je jedino ako se jače trgne ili nekim
kliještima prekine.  
Činjenice koje su svjedoci naveli u svojim iskazima, sadržane su i u zapisniku
o kontroli mjernog mjesta br. ...od 11.02.2011. godine, na osnovu kojeg je
utvrđeno, da je na brojilu marke „ Iskra“ br.... raskinuta jedna plomba i to
lijeva državnog Zavoda.  
Sud je prednje dokaze i to iskaze svjedoka-radnika E., koji su međusobno
saglasni i potpuno jasni, a takođe i zapisnički konstatovani, u potpunosti
prihvatio.  
Takođe iz zapisnika o kontroli mjernog mjesta br. ... od 04.03.2010. godine
proizilazi da je prilikom kontrole u domaćinstvu okrivljenog brojila marke „
Iskra“ br. ..., mjerno mjesto bilo ispravno, koji dokaz je sud prihvatio i
koji je potvrdio navode optužbe, obzirom da je prilikom kontrole, prije
predmetne kontrole, mjerno mjesto bilo ispravno.  
Pravnom analizom naprijed utvrđenog činjeničnog stanja, sud je našao, da su se
u opisanim radnjama okrivljenog R. J., stekla sva bitna obiležja krivičnog
djela skidanje i povreda službenog pečata i znaka iz čl. 381 st. 1 KZ. Naime,
tokom postupka na osnovu iskaza svjedoka B. L. i M. Š., kao i zapisnika o
kontroli mjernog mjesta E. CG AD N. – E. B. br. ... od 11.02.2011. godine,
utvrđeno je da je državna lijeva plomba na brojilo marke „ Iskra“ br. ...,
prekinuta. Svjedoci su pojasnili da je plomba na brojilu postojala, ali da je
žica bila prekinuta, kao i da se ista može prekinuti jedino ako se jače trgne,
ili kliještima. Okrivljeni je istakao da sigurno nije on prekinuo ovu plombu,
međutim, sud njegovu odbranu nije mogao prihvatiti, obzirom da iz zapisnika o
kontroli mjernog mjesta br.... od 04.03.2010. godine proizilazi, da je
prilikom te kontrole mjerno mjesto bilo ispravno. Na osnovu toga sud
zaključuje, da je okrivljeni prekinuo plombu na brojilu, jer ta nepravilnost
prilikom kontrole iz 2010. godine nije konstatovana. Dakle, na osnovu prednjeg
činjeničnog utvrdjenja, sud je nesumnjivo izveo zaključak, da je okrivljeni
izvršio krivično djelo stavljeno mu na teret.  
Djelujući na opisani način, okrivljeni je postupao sa umišljajem, svjestan, da
prekidanjem državne plombe-službenog znaka, koji je postavljen od strane
ovlašćenih službenih lica, vrši krivično djelo, pa je i pored takve svijesti,
prekinuo lijevu državnu plombu-službeni znak, postavljenu radi osiguranja
istog, čime je manifestvovao htenje za nastupanje zabranjene posledice.  
Prilikom odlučivanja o vrsti i visini krivične sankcije, koju u konkretnom
slučaju treba primijeniti prema okrivljenom, za izvršeno krivično djelo, sud
je imao u vidu sve okolnosti iz čl. 42 KZ. Tako je od olakšavajućih okolnosti,
cijenio i uzeo u obzir, da se radi o porodičnom čovjeku, ocu troje djece,
siromašnog imovnog stanja, koji do sada nije osuđivan. Sud je mišljenja, da su
u konkretnom slučaju, ispunjeni svi uslovi da se prema učiniocu, koji je kriv,
ne primijeni kazna, smatrajući da to nije nužno, radi krivično pravne zaštite,
pa mu je  na osnovu člana 53 i 54 KZ, utvrdio kaznu zatvora u trajanju od 45 (
četrdesetpet)  dana i istovremeno odredio da se ista neće izvršiti, ako
osuđeni za vrijeme od 1 ( jedne ) godine, po pravosnažnosti presude, ne izvrši
novo krivično djelo. Sud je uvjerenja, da će uslovnom osudom, kao mjerom
upozorenja, u okviru opšte svrhe izricanja krivičnih sankcija propisane čl. 4
st. 2 KZ-a, postići svrha kažnjavanja propisana čl. 32 istog zakona i svrhe
uslovne osude, propisana čl. 52 KZ. Osnovano se može očekivati da će se ovom
mjerom upozorenja, uz prijetnju kaznom, dovoljno uticati na okrivljenog, da u
buduće ne vrši krivična djela.  
Troškovi krivičnog postupka –paušal, odmjeren je vodeći računa o trajanju i
složenosti krivičnog postupka, te imovnom stanju okrivljenog, na osnovu čl.199
st.3 ZKP-a.  
Imovinsko pravnog zahtjeva za naknadu štete nije bilo.  
Sa izloženog odlučeno je kao u izreci presude.  
OSNOVNI SUD U BERANAMA
Dana   07.07.2011.godine
Zapisničar,
S u d i j a,
Marina Obadović
Ana Kenjić-Djukić 
PRAVNA POUKA:
Protiv ove presude, dozvoljena je žalba,
u roku od 8 ( osam ) dana, od dana prijema
iste, Višem sudu i B. Polju, a preko ovog suda  