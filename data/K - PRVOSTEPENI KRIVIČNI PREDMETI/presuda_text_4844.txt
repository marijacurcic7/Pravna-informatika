OSNOVNI SUD U BERANAMA
K.br.198/11 
U IME NARODA
Osnovni sud u Beranama, kao prvostepeni krivični, po sudiji pojedincu Ani
Kenjić-Đukić, uz sudjelovanje zapisničara Marine Obadović, u krivičnom
predmetu protiv okrivljenog J. K. , iz sela P., opština B., zbog krivičnog
djela kradja iz čl. 239 st.1  KZ, po optužnom predlogu Osnovnog državnog
tužilaštva u Beranama Kt. br. 152/11 od 16.06.2011. godine, nakon održanog
glavnog i javnog pretresa, u prisustvu Zamjenika ODT-a Jadranke Mićović,
okrivljenog i ovlašćenog predstavnika oštećene Elektrodistribucije Berane,
dipl. pravnika  M. Z.,  donio je i javno objavio dana 07.07.2011. godine  
P R E S U D U
Protiv okrivljenog J. K., JMBG ..., od oca H. i majke I., rodjene Š.,
rodjen ...godine, u P., opština B., gdje je i stalno nastanjen, državljanin
CG, zemljoradnik, oženjen, otac šestoro djece, pismen, završio četiri razreda
Osnovne škole, siromašnog imovnog stanja, osudjivan presudom LG Buckeburg KS.
... od 25.11.1975.godine, za krivično djelo po čl. 212 tač.25 st.2, 22 23,
223, na kaznu zatvora u trajanju od dvije godine i šest mjeseci i Osnovnog
suda Berane K.br.... od 15.07.1993.godine, zbog krivičnog djela iz čl. 143
st.1. KZ na kaznu zatvora u trajanju od 3 mjeseca uslovno za jednu godinu i
K.br. ... od 28.09.1999.godine, zbog krivičnog djela iz čl. 136 st.1. KZ na
novčanu kaznu u iznosu od 2.000 dinara.  
ODBIJA SE OPTUŽBA
Da je:  
U periodu od 16.12.2010.godine do 16.03.2011.godine, u svojoj kući u selu P.,
opština B., u namjeri da sebi pribavi protivpravnu imovinsku korist, oduzeo
električnu energiju u vrijednosti od 273,35 eura, vlasništvo oštećene
Elektroprivrede  Crne Gore AD Nikšić - Elektrodistribucije Berane, na način
što se kablom 3x5mm2 priključio direktrno na dovodni kabal, tako da utrošak
električne energije nije mjeren preko brojila marke "Iskra"  br. 3684386,  
- čime bi izvršio krivično djelo kradja iz čl. 239 st.1 Krivičnog zakonika.  
- USLED odustanka ODT-a Berane od optužbe, čl. 362 tač. 1 ZKP-a.
Troškovi krivičnog postupka padaju na teret budžetskih sredstava suda, na
osnovu člana 203 st. 1 ZKP-a.  
Imovinsko pravnog zahtjeva za naknadu štete nije bilo.  
O b r a z l o ž e nj e
Osnovno državno tužilaštvo u Beranama, podnijelo je optužni predlog Kt.br.
152/11 od 16.06.2011.godine, protiv okrivljenog J. K., iz P., opština B., zbog
krivičnog djela kradja iz čl. 239 st.1 KZ.  
Zamjenik ODT-a u Beranama Jadranka Mićović, na glavnom pretresu odustala je od
optužbe i istakla da je iskazom svjedoka K.S. utvrđeno da kuća je u kojoj je
vršena kontrola od strane ovlašćenih radnika Elektrodistribucije Berane, dana
14.03.2011. godine vlasništvo njegovog oca K.J., s tim da on živi u toj kući,
a ne njegov otac i da je on oduzeo električnu energiju u vrijednosti od 273,35
eura, tako što se kablom 3x2,5 mm2 priključio direktno na dovodni kabl, pa
utrošak električne energije nije mjeren preko brojila marke "Iskra" br.
3684386, te je iz tih razloga odustala od daljeg krivičnog gonjenja protiv
optuženog K. J..  
Oštećena Elektrodistribucija Berane nije preuzela krivično gonjenje protiv
okrivljenog, niti zadržala pravo da imovinsko pravni zahtjev za naknadu štete
ostvari u parnici.  
Pošto je zastupnik javne optužbe, na glavnom pretresu odustao od optužbe,
protiv okrivljenog J. K., sud je na osnovu člana 362 tač.1 ZKP-a, odlučio kao
u izreci presude.  
Odluka o troškovima krivičnog postupka zasnovana je na odredbi čl. 203 st.1
ZKP.  
Imovinsko pravnog zahtjeva za naknadu štete nije bilo.  
Sa izloženog odlučeno je kao u izreci presude.  
OSNOVNI SUD U BERANAMA
Dana 07.07.2011.godine.
Zapisničar,
S  U  D  I  J  A,
Marina Obadović
Ana Kenjić-Đukić 
PRAVNA POUKA:
Protiv ove presude, dozvoljena je žalba,
u roku do 8   ( osam ) dana, od dana prijema iste,
Višem sudu u B. Polju, a preko ovog suda.  