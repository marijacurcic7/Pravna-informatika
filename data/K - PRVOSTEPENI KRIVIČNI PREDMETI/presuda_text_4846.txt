OSNOVNI SUD U BERANAMA
K.br. 227/11 
U IME CRNE GORE
Osnovni sud u Beranama, kao prvostepeni krivični, po sudiji pojedincu Ani
Kenjić-Đukić, uz sudjelovanje zapisničara Marine Obadović, u krivičnom
predmetu protiv okrivljenog S. K., iz B.zbog krivičnog djela krađa iz čl.
239 st. 1 KZ-a, po optužnom predlogu Osnovnog državnog tužilaštva u Beranama
Kt.br. 176/2011 od 11.07.2011. godine, nakon održanog glavnog i javnog
pretresa, u prisustvu, zamjenika ODT-a Jadranke Mićović, okrivljenog i
ovlašćenog predstavnika oštećene Elektroprivrede CG AD Nikšić –
Elektrodistribucije Berane dipl. pravnika M.Z., donio je i javno objavio dana
08.11.2011. godine  
P R E S U D U
Okrivljeni S.K., JMBG ..., od oca J. i majke A., rođene H., rođen ...
godine u B., gdje je i stalno nastanjen u selu P., opština B., državljanin
Crne Gore, oženjen, otac jednog djeteta, pismen, završio OŠ, siromašnog
imovnog stanja, neosuđivan  
K r i v     j e:
Što je: 
U periodu od 16.12.2010. godine do 16.03.2011. godine u porodičnoj kući u selu
P., opština B., u namjeri da sebi pribavi protivpravnu imovinsku korist,
oduzeo električnu energiju, u vrijednosti od 273,35 eura, vlasništvo oštećene
Elektroprivrede Crne Gore AD Nikšić – Elektrodisribucije Berane, na način što
se kablom 3 x 2,5 mm2 priključio, direktno na dovodni kabal, tako da utrošak
električne energije nije mjeren preko brojila, marke „Iskra“, br. 3684386.  
-čime je izvršio krivično djelo kradja iz čl. 239 st.1 Krivičnog zakonika.  
-Pa mu sud za izvršeno krivično djelo, na osnovu navedenog zakonskog propisa, te primjenom člana 32, 36, 42, 52, 53 i 54 KZ-a, kao i primjenom člana 374 ZKP-a  
I z r i č e
USLOVNU OSUDU
Kojom mu utvrđuje kaznu zatvora u trajanju od 30 ( trideset ) dana i
istovremeno određuje, da se ista neće izvršiti ako osuđeni za vrijeme od 1
(jedne) godine, po pravosnažnosti presude, ne učini novo krivično djelo.  
Okrivljeni se obavezuje, da plati sudu troškove krivičnog postupka - paušal u
iznosu od 30,00 ( trideset ) eura, u roku od 15 dana, po pravosnažnosti
presude, pod prijetnjom prinudnog izvršenja.  
Okrivljeni se na osnovu čl. 239 st. 2 ZKP - a, obavezuje da na ime
imovinsko pravnog zahtjeva za naknadu štete, isplati oštećenoj E.C. G. AD N. –
E.B. iznos od 273,35 eura, u roku od 15 dana, po pravosnažnosti presude, pod
prijetnjom prinudnog izvršenja.  
O b r a z l o ž e nj e
Osnovno državno tužilaštvo u Beranama, podnijelo je optužni predlog Kt. br.
176/11 od 11.07.2011. godine, protiv okrivljenog S. K., iz B., zbog krivičnog
djela krađa iz čl. 239 st. 1 KZ-a. Zamjenik ODT-a Berane, Jadranka Mićović, u
završnoj riječi ostala je pri podnijetom optužnom predlogu i istakla da je
teza optužbe u potpunosti dokazana i to kako priznanjem okrivljenog, tako i
iskazima svjedoka, kao i uvidom u pisane dokaze i predložila da sud
okrivljenom izrekne uslovnu osudu kojom će mu utvrditi kaznu zatvora u
trajanju od 30 (trideset) dana i istovremeno odrediti da se ista neće izvršiti
ako okrivljeni za vrijeme od jedne godine ne učini novo krivično djelo, a to
sa razloga što se radi o licu koje do sada nije osuđivano, koje je siromašnog
imovnog stanja, jedini je hranilac porodice, ima maloljetno dijete, a na putu
je drugo dijete.  
Ovlašćeni predstavnik oštećene E. B., dipl.pravnik M. Z. , u završnoj
riječi, pridružio se krivičnom gonjenju  protiv okrivljenog i postavio
imovinsko pravni zahtjev za naknadu štete u iznosu od 273,35 eura.  
Okrivljeni S. K. , u svojoj odbrani datoj na glavnom pretresu priznao je
krivicu i istakao da je tačno da se priključio kablom 3 x 2,5 mm2, direktno na
dovodni kabal, mimo električnog brojila, sa namjerom da osvijetli poljski  WC.
To je učinio istog dana kada su došli radnici Elektrodistribucije u kontrolu.
Njemu je nakon toga isključena električna energija i skoro 7 mjeseci su bez
električne energije. Priključenje preko tavana mu je bilo najkraće, te nije
priključenje izvršio preko utičnice, koja bi registrovala potrošnju. On je to
postavio samo za jedan dan. U završnoj riječi izrazio je žaljenje i istakao da
se kaje moleći sud da ga što blaže kazni.  
Radi pravilnog i zakonitog presuđenja ove krivično pravne stvari, sud je na
glavnom pretresu, u dokaznom postupku, izveo sledeće dokaze:  
Saslušao svjedoke R. O. i B. M., pročitao obračun FC Di. – P. ED B. br. ... od
16.03.2011. godine, zapisnik o kontroli mjernog mjesta E. C.G. AD N.-
Elektrodistribucija B.br. ... od 14.03.2011. godine, spise predmeta Osnovnog
suda u Beranama K. br. ... i izvod iz KE za okrivljenog.  
Nakon sprovedenog dokaznog postupka, cijeneći navode optužbe, odbranu
okrivljenog, te izvedene pobrojane dokaze, u smislu člana 16 i 370 ZKP-a,
dovodeći ih u vezu jedne sa drugim, sud je stao na stanovište, da su
činjenice, iz činjeničnog opisa izreke presude, u svemu dokazane, te da je
okrivljeni S. K., izvršio krivično djelo krađa iz čl. 239 st. 1 KZ-a, pa ga je
oglasio krivim, jer nije bilo osnova koji bi isključivali postojanje krivičnog
djela i krivice okrivljenog. Pri tome, sud je prihvatio odbranu okrivljenog, u
dijelu da je on izvršio priključenje direktno na dovodni kabal, dok njegove
navode da je ti učinio istoga dana, sud nije prihvatio, već je mišljenja da je
njegova odbrana u tom dijelu sračunata da olakša svoj položaj.  
Tako je na osnovu iskaza svjedoka   R. O. utvrdjeno, da je sa kolegom
vršio kontrolu u domaćinstvu okrivljenog, a računi dolaze na ime njegovog oca,
vjerovatno jer je on vlasnik kuće. Tom prilikom zatekli su na tavanu kuće da
je dovodno kablo oštećeno i dio domaćinstva priključen direktno na elektro
mrežu mimo brojila. Jedna soba u kući je bila zaključan, što je izazvalo
sumnju, pa su provjerili dovodni kabal na tavanu i uočili navedene
nepravilnosti. Okrivljeni je na dovodni kabal bio priključen kablom dimenzija
3 x 2,5 mm2, a tom prilikom je isključen sa mreže. U pitanju je bila redovna
kontrola i nije isključen radi duga.  
Iskaz prednjeg svjedoka potvrđuje i svjedok B. M. svojim iskazom, na
osnovu kojeg je utvrđeno da je sa kolegom O. vršio kontrolu u domaćinstvu
okrivljenog, kojem računi dolaze na ime njegovog oca J.. Konstatovali su da je
na tavanu kuće oštećen dovodni kabal i da je sa istog, kablom dimenzija 3 x
2,5 mm2 napojeno domaćinstvo. Potrošača su isključili i plombirali plombom br.
23. Ne sjeća se da li je tada okrivljeni bio prisutan.  
Sud je prihvatio iskaze prednjih svjedoka, koje je cijenio kao iskrene, jasne
i vjerodostojne, na osnovu kojih je nesumljivo dokazana krivica okrivljenog, a
isti su potkrijepljeni zapisnikom o kontroli mjernog mjesta.  
Tako je na osnovu zapisnika o kontroli mjernog mjesta i obračuna FC
Distribucije P. ED B., utvrđeno da je potrošač povrijedio dovodni kabal i
kablom dimenzija 3 x 2,5 mm2 napojio domaćinstvo mimo električnog brojila, da
je isključen na brojilu, koje je plombirano plombom br. 23 i da je neovlašćeno
oduzeo električnu energiju u protivrijednosti od 273,35 eura, a koje dokaze je
sud u potpunosti prihvatio.  
Iz spisa predmeta Osnonovnog suda u Beranama K. br. ... proizilazi da je vođen
krivični postupak protiv J. K., koji je otac okrivljenog, zbog predmetnog
krivičnog djela, a okončan odbijanjem optužbe usled odustanka zamjenika ODT-a
od optužbe, što je sud prihvatio.  
Pravnom analizom naprijed utvrđenog činjeničnog stanja, sud je našao da su se
u opisanim radnjama okrivljenog S. K., stekla sva obiležja krivičnog djela
krađa iz čl. 239 st. 1 KZ-a. Naime, na osnovu iskaza svedoka R. O. i B. M.,
zapisnika o kontroli mjernog mjesta i obračuna Elektrodistribucije, nesumnjivo
je utvrđeno da je okrivljeni oštetio dovodni kabal na tavanu kuće, na isti se
direktno priključio kablom, dimenzija 3 x 2,5 mm2 i napojio kućnu instalaciju,
čime je neovlašćeno oduzeo električnu energiju, vlasništvo oštećene, u
protivrijednosti od 273,35 eura. Iz spisa predmeta Osnovnog suda u Beranama K.
br. ..., proizilazi da je najprije vođen krivični postupak protiv J. K., koji
je vlasnik kuće u kojoj živi okrivljeni i otac okrivljenog, zbog predmetnog
krivičnog djela, a isti je je okončan odbijajućom presudom zbog odustanka
ODT-a. Okrivljeni je na glavnom pretresu priznao da se priključio kablom 3x2,5
mm2 na tavanu kuće, na električnu mrežu, što je sud prihvatio, dok njegove
navode da je to učinio samo za jedan dan,  sud nije prihvatio već je mišljenja
da je na taj način želio da olakša svoj položaj. Na osnovu prednjeg
činjeničnog utvrđenja sud je izveo nesumnjiv zaključak da je okrivljeni
izvršio krivično djelo krađa iz čl. 239 st. 1 KZ-a.  
Djelujući na opisani način, okrivljeni je postupao sa umišljajem, svjestan, da
oduzimanjem tuđe pokretne stvari – električne energije, vrši krivično djelo,
pa je i pored takve svijesti, neovlašćeno oduzeo električnu energiju
vlasništvo oštećene E. C. G. AD N. – E. B., čime je manifestovao htjenje za
nastupanje zabranjene posledice.  
Prilikom odlučivanja o vrsti i visini krivične sankcije, koju u konkretnom
slučaju treba primijeniti prema okrivljenom Korać Sevdinu, za izvršeno
krivično djelo, sud je imao u vidu sve okolnosti iz čl. 42 KZ-a. Tako je od
olakšavajućih okolnosti cijenio i
uzeo u obzir, da se radi o porodičnom čovjeku, ocu jednog djeteta, siromašnog
imovnog stanja, do sada neosuđivanom, te da je priznao krivicu. Sud je našao
da u konkretnom slučaju ima uslova da se prema učiniocu, koji je kriv, ne
primijeni kazna, jer to nije nužno radi krivično pravne zaštite, već da se
može očekivati da će upozorenje uz prijetnju kaznom, dovoljno uticati na
učinioca da više ne vrši krivična djela, pa mu je na osnovu čl. 53 i 54 KZ-a
utvrdio kaznu zatvora u trajanju od 30 (trideset) dana i istovremeno odredio,
da se ista neće izvršiti, ako osuđeni za vrijeme od jedne godine, po
pravosnažnosti presude ne izvrši novo krivično djelo. Sud je uvjerenja, da je
izrečena krivična sankcija, srazmjerna težini izvršenog krivičnog djela i
stepenu krivice okrivljenog, te da će ovom mjerom upozorenja, u okviru opšte
svrhe izricanja krivičnih sankcija, propisane čl. 4 st. 2 KZ-a, postići svrha
kažnjavanja propisana čl. 32 istog zakona i svrha uslovne osude, propisana čl.
52 KZ-a. Osnovano se može očekivati da će upozorenje, uz prijetnju kaznom,
dovoljno uticati na okrivljenog da ubuduće ne vrši krivična djela.  
Troškovi krivičnog postupka –paušal, odmjeren je vodeći računa o trajanju i
složenosti krivičnog postupka, te imovnom stanju okrivljenog, na osnovu čl.
226 st. 3 ZKP-a.  
Okrivljeni se na osnovu čl. 239 st. 2 ZKP -a obavezuje da na ime imovinsko
pravnog zahtjeva za naknadu štete, isplati oštećenoj E. C. G. AD N. – E. B.
iznos od 273,35 eura, u roku od 15 dana, po pravosnažnosti presude, pod
prijetnjom prinudnog izvršenja.  
Sa izloženog odlučeno je kao u izreci presude.  
OSNOVNI SUD U BERANAMA
Dana 08.11. 2011.godine.
Zapisničar,
S U D I J A,
Marina Obadović
Ana Kenjić Đukić 
PRAVNA POUKA:
Protiv ove presude, dozvoljena je žalba,
u roku od 8 ( osam ) dana, od dana prijema iste,
Višem sudu u B. Polju, a preko ovog suda.  