![](http://sudovi.me/podaci/osba/depo/depo_img/12-12-2011-90px-
Coat_of_arms_of_Montenegro.svg.png)
K.br. 252/11
U IME CRNE GORE
      **OSNOVNI SUD U BERANAMA** , po sudiji pojedincu Draganu Dašiću, uz učešće namještenika suda Mirjane Čukić kao zapisničara, u krivičnom predmetu protiv okrivljenog **S. S.** , iz B., zbog krivičnog djela skidanje i povreda službenog pečata i znaka iz čl. 381.st.1. Krivičnog zakonika, po optužnom predlogu Osnovnog državnog tužilaštva u Beranama Kt.br.199/11 od 04.08.2011.  godine, nakon održanog glavnog i javnog pretresa, u prisustvu Zamjenika ODT u Beranama Vladana Đalovića i okrivljenog, dana 27.10.2011. godine, donio je i javno objavio

P R E S U D U
      Prema okrivljenom **S. S. /JMBG.../** , od oca T. i majke R., rođene H., rođen  ... godine u B., sa prebivalištem u selo T., Opština B., držaljanin Crne Gore, nezaposlen, oženjen-otac šestoro djece, pismen, završio Srednju ugostiteljsku školu, siromašnog imovnog stanja, osuđivan presudom Osnovnog suda Berane K.br.... od 25.01.1993. godine čl. 143. st.2. KZ RCG, osuđen na 3 mjeseca zatvora, osuda brisana i presudom Osnovnog suda Berane K.br.... od 23.03.2011. godine, po čl. 152. st.2. KZ CG, osuđen 3 mjeseca zatvora uslovno za 1 godinu.

      Na osnovu čl. 372. st.1. tač.1.  ZKP-a.

ODBIJA SE OPTUŽBA
      Da je :

      Neutvrđenog dana, u periodu od 19.06. do 19.07.2010. godine, u svojoj kući u selu K., Opština B., sa električnog brojila marke "Iskra", broj ..., skinuo službeni znak - desnu državnu plombu, koja je postavljena radi osiguranja ispravnosti i tačnosti mjerenja utrošene električne energije,

      \- čime bi izvršio krivično djelo skidanje i povreda službenog pečata i znaka iz čl. 381. st.1. Krivičnog zakonika.

      Troškova krivičnog postupka nije bilo.

      Imovinsko pravnog zahtjeva za naknadu štete nije bilo

O b r a z l o ž e nj e
      Optužnim predlogom Osnovnog državnog tužilaštva u Beranama Kt.br. 199/11 od 04.08.2011. godine, stavljeno je na teret S. S., iz sela T., Opština B., da je izvršio krivično djelo skidanje i povreda službenog pečata i znaka iz čl. 381.st.1. Krivičnog zakonika.

      Na glavnom pretresu od 27.10.2011. godine, Zastupnik javne optužbe Zamjenik Osnovnog državnog tužioca u Beranama Vladan Đalović, u završnoj riječi je izjavio da odustaje od optužbe protiv okrivljenog, zbog krivičnog djela skidanje i povreda službenog pečata i znaka iz čl. 381.st.1. KZ, obzirom da iz  izvedenih dokaza ne proizilazi osnovana sumnja da je okrivljeni izvršio predmetno krivično djelo.

      Kako je Zamjenik Osnovnog državnog tužioca u toku glavnog pretresa odustao od optužbe protiv okrivljenog, sud je na osnovu čl. 372. st.1.tač.1.ZKP-a, odlučio kao u izreci ove presude.


      Troškova krivičnog postupka nije bilo.

      Imovinsko pravnog zahtjeva za naknadu štete nije bilo.

OSNOVNI SUD U BERANAMA,
Dana, 27.10.2011. godine. 
Zapisničar
S U D I J A
Mirjana Čukić
Dragan Dašić 
PRAVNA POUKA:
Protiv ove presude može se izjaviti žalba
Višem sudu u Bijelom Polju, u roku od   8
/osam/   dana  od dana prijema pismenog
otpravka, preko ovog suda u dva primjerka.  