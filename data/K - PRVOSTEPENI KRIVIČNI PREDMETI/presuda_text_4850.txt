OSNOVNI SUD U BERANAMA
K.br.279/11 
U IME CRNE GORE
Osnovni sud u Beranama, kao prvostepeni krivični, po sudiji pojedincu Ani
Kenjić- Djukić, uz sudjelovanje zapisničara Marine Obadović, u krivičnom
predmetu protiv okrivljenog D. R. , iz A., zbog krivičnog djela teška
tjelesna povreda iz čl. 151 st. 1 KZ, po optužnom predlogu Osnovnog državnog
tužilaštva u Beranama Kt.br.191/11 od 19.09.2011. godine, nakon održanog
glavnog i javnog pretresa, u prisustvu Zamjenika ODT-a, Vladana Đalovića i
okrivljenog, a u odsustvu uredno pozvanog oštećenog D. Z., donio je i javno
objavio dana 18.10.2011. godine  
P R E S U D U
Okrivljeni   D.R., JMBG ..., od oca D. i majke J., rođene Č., rođen ...
godine, u B., stalno nastanjen u UL...., opština A., državljanin CG,
nezaposljen, neoženjen, pismen, sa završenom SSS, srednjeg imovnog stanja,
osuđivan presudom Osnovnog suda u Beranama K.br.... od 14.03.2009.godine, zbog
krivičnog djela laka tjelesna povreda iz čl. 152 st. 2 KZ, na kaznu zatvora u
trajanju od 6 /šest/ mjeseci uslovno za jednu godinu,  
K r i v    je:
Što je: 
Dana 24.07.2011.godine, oko 19,40 časova, na stadionu malih sportova u A.,
teško tjelesno povrijedio oštećenog D. Z., na način što ga je stisnutom
pesnicom udario u predjelu donje vilice, nanijevši mu povredu - prelom donje
vilice sa desne strane,  
- čime je izvršio krivično teška tjelesna povreda iz čl. 151 st. 1 Krivičnog
zakonika.  
- Pa ga sud za izvršeno krivično djelo, na osnovu navedenog zakonskog
propisa, te primjenom čl. 32, 36, 42, 45 i  46  KZ, kao i primjenom čl. 374
ZKP-a,  
O S U Đ U J E
Na kaznu zatvora u trajanju od 4 ( četiri ) mjeseca.  
Okrivljeni se obavezuje, da plati sudu na ime troškova krivičnog postupka
iznos od 60,50 (šesdeseteuraipedesetcenti) eura i na ime paušala iznos od
30,00 (trideset) eura, sve prednje u roku od 15 dana po pravosnažnosti
presude, pod prijetnjom prinudnog izvršenja.  
Imovinsko pravnog zahtjeva za naknadu štete nije bilo.
O b r a z l o ž e nj e
Osnovno državno tužilaštvo u Beranama, podnijelo je optužni predlog
Kt.br.191/2011 od 19.09.2011. godine, protiv okrivljenog D. R., iz B., zbog
krivičnog djela teška tjelesna povreda iz čl. 151 st. 1 KZ. Zastupnik javne
optužbe, zamjenik ODT-a Berane Vladan Đalović, u završnoj riječi je istakao da
je dokazima tokom postupka utvrđeno da je okrivljeni izvršio krivično djelo,
kako to stoji u optužnom predlogu, a što proizilazi iz priznanja okrivljenog,
iskaza saslušanih svjedoka, medicinske dokumentacije i nalaza i mišljenja
vještaka. Obzirom da je za krivično djelo teška tjelesna povreda iz čl.151
st.1 KZ, propisana kazna zatvora u trajanju od 6 mjeseci do 5 godina, a
imajući u vidu da je okrivljeni lice mlađe životne dobi, da se izmirio sa
oštećenim, da se oštećeni nije pridružio krivičnom gonjenju, te da je u
potpunosti priznao izvršenje krivičnog djela, a što predstavlja olakšavajuće
okolnosti, dok sa druge strane iz izvoda iz kaznene evidencije proizilazi da
je okrivljeni ranije osuđivan za krivično djelo laka tjelesna povreda iz
čl.152 st.2 u vezi st.1 KZ, dakle, iz iste grupe protiv života i tijela,
predložio je da ga sud osudi na kaznu zatvora u trajanju od 4/četiri/ mjeseca.  
Okrivljeni D. R. , u svojoj izjavi je priznao izvršenje krivičnog djela i
istakao da je tačno da je predmetnog dana, na stadionu malih sportova u A.,
dok se igrala utakmica između ekipa „...“, iz B. i „ ...“, iz A., došlo do
provokacije od strane gledalaca i obzirom da je igrao za ekipu „...“, iz A.,
na protivničkom golu nalazio se oštećeni D. Z., mislio je da ga on provocira,
prišao mu je i udario ga stisnutom pesnicom u predjelu glave. Publika se odmah
umiješala i razvadila ih. U završnoj riječi je istakao da mu je žao što je do
ovoga došlo, sa oštećenim se izmirio i zamolio sud da uzme u obzir sve
olakšavajuće okolnosti.  
Radi pravilnog i zakonitog presuđenja ove krivično pravne stvari, sud je na
glavnom pretresu, u dokaznom postupku, izveo sledeće dokaze:  
Saslušao svjedoke N. V., S. S. i R. L., pročitao iskaz oštećenog D. Z., iskaze
svjedoka S. Z. i M. V., izvještaj ljekara specijaliste Opšte stomatološke
ambulante br.... od 25.07.2011. godine na ime oštećenog, izvještaj ljekara
specijaliste Kliničkog centra Crne Gore br.... od 29.07.2011. godine,
izvještaj Centra za radiološku dijagnostiku Doma zdravlja u B. br.... od
27.07.2011. godine, nalaz i mišljenje stalnog sudskog vještaka med.struke
Dr.B. Da. dat na zapisniku pred istražnim sudijom u predmetu Ki.45/11 od
16.09.2011. godine i  izvod iz kaznene evidencije za okrivljenog.  
Nakon sprovedenog dokaznog postupka, cijeneći navode optužbe, odbranu
okrivljenog, te izvedene pobrojane dokaze, u smislu člana 16 i 370 ZKP-a, a
dovodeći ih u vezu jedne sa drugim, sud je stao na stanovište, da su činjenice
iz činjeničnog opisa izreke presude, u svemu dokazane i da je  okrivljeni
izvršio krivično djelo teška tjelesna povreda iz čl.151 st.1 KZ, koje mu je
optužnim predlogom ODT-a stavljeno na teret, pa ga je oglasio krivim, jer nije
bilo osnova koji bi isključivali postojanje krivičnog djela i krivice
okrivljenog. Pri tome, sud prihvatio priznanje okrivljenog, koje je u
saglasnosti sa ostalim izvedenim dokazima.  
Tako je na osnovu iskaza oštećenog D. Z., utvrđeno da se predmetnog dana
na stadionu malih sportova, u A. igrala fudbalska utakmica između ekipa „
...“, iz B. i „...“, iz A.. Bio je golman ekipe„ ...“, iz B. i za vrijeme
utakmice, odjednom mu je prišlo jedno lice iz protivničke ekipe i udarilo ga
pesnicom   u predjelu glave, od kojeg udarca je pao i zadobio prelom vilice.
Okrivljenog nije izazvao, već mu je  okrivljeni prišao sa leđa i stisnutom
pesnicom ga udario u predjelu glave – vilice. Nije se pridružio krivičnom
gonjenju protiv okrivljenog, niti je zadržao pravo da imovinsko pravni zahtjev
za naknadu štete ostvari u parničnom postupku, a sve iz razloga što se sa
okrivljenim izmirio.  
Sud je prihvatio iskaz oštećenog, na osnovu kojeg je utvrđeno da mu je
okrivljeni prišao sa leđa i stisnutom pesnicom ga udario u predjelu glave, od
kojeg udarca je zadobio prelom vilice.  
Na osnovu med. dokumentacije i nalaza i mišljenja vještaka med.struke dr. B.
D., utvrđeno je da je oštećeni zadobio povredu u vidu preloma donje ivice sa
desne strane, sa subluksacijom TMP sa lijeve strane.   Povreda se kvalifikuje
kao teška tjelesna povreda, a nanešena je tupom mehaničkom silom, kao što je
udarom stisnute pesnice.  
Sud je prihvatio prednje dokaze, na osnovu kojih je utvrđeno da je oštećeni u
predmetnom događaju zadobio tešku tjelesnu povredu, koja je nanešena tupom
mehaničkom silom, kao što je udarom stisnute pesnice.  
Svjedok S. Z. , u svojoj izjavi je istakao, da se predmetnog dana na
stadionu malih sportova u A., igrala fudbalska utakmica između ekipa ..., iz
B. i ..., iz A.. U jednom trenutku okrivljeni D. R. je prišao oštećenom i
udario ga stisnutom pesnicom u predjelu vilice, ostali fudbaleri su se
umiješali i spriječili tuču. Oštećeni D.Z. je prevezen u Medicinski centar,
gdje mu je ukazana pomoć. Kada je okrivljeni udario oštećenog u predjelu donje
vilice oštećeni je pao na beton.  
Svjedok N. V., u svom iskazu je istakao da se kao igrač ekipe „ ...“, iz
B., nalazio na stadionu malih sportova, u A., kada se odigravala fudbalska
utakmica. U jednom trenutku igrač iz protivničke ekipe „ ...“, iz A. prišao je
do oštećenog D. Z. i udario ga u predjelu glave, od kojeg udarca je oštećeni
pao na asfaltnu podlogu ispred gola. Nakon toga je došla policija i oštećenog
su odvezli u Dom zdravlja radi ukazivanja pomoći. Oštećeni nije ničim izazvao
okrivljenog, zbog čega ga je okrivljeni udario, nije mu poznato.  
Svjedok R. L., u svom iskazu je istakao, da se predmetnog dana na stadionu
malih sportova odigrala fudbalska utakmica između ekipa „ ...“, iz B. i „...“,
iz B.. Vidio je kada je okrivljeni prišao oštećenom i stisnutom pesnicom ga
udario u predjelu glave i prišao mu je sa leđa. Od  udarca je oštećeni pao,
nakon čega su se umiješali da bi spriječilu tuču.  
Sud je prihvatio iskaze prednjih svjedoka,  jer su isti dati u jasnom i
ubjedljivom izlaganju i ničim dovedeni u pitanje, na osnovu kojih je
potvrdjena teza optužbe.  
Svjedok M. V. , u svom iskazu je istakao, da je sponzor ekipe „...“, iz B.
i da se predmetnog dana na stadionu malih sportova u A., igrala fudbalska
utakmica između ekipa „ ...“, iz B. i „F.“, iz A.. Za vrijeme trajanja
utakmice nalazio se na tribini, tačnije na klupi za rezervne igrače. Oko 19,40
časova vidio je oštećenog D. Z. kako leži na asfaltu ispred gola. Nakon toga
se stvorila gužva, došla je policija, a nakon toga oštećeni je prevezen u
medicinski centar u B.. Nije vidio ko je udario oštećenog D. Z..  
Svjedok S. S. , u svojoj izjavi je istakao, da se predmetnog dana na
stadionu malih sportova odigrala fudbalska utakmica između ekipa „ ...“, iz B.
i „...“, iz B.. Za vrijeme održavanja, dok se nalazio ispred gola protivničke
ekipe, vidio je oštećenog D. Z. kako leži ispred gola i da su istrčali svi
igrači. Nije vidio ko je udario oštećenog i čime, ali je kasnije čuo da ga je
okrivljeni D. R. udario pesnicom.  
Sud je prihvatio iskaze ovih svjedoka, koji nijesu očevidci predmetnog
dogadjaja, ali su vidjeli oštećenog kako leži.  
Pravnom analizom, naprijed utvrđenog činjeničnog stanja, sud je našao, da su
se u opisanim radnjama okrivljenog D.R., stekla sva bitna obiležja krivičnog
djela teška tjelesna povreda iz čl. 151 st. 1 KZ. Naime, tokom postupka,
okrivljeni D. R. je potpuno i jasno priznao izvršenje krivičnog djela, kao i
krivicu, a što je sud prihvatio. Prednje iz razloga, što je njegovo priznanje
u potpunosti potkrijepljeno izvedenim dokazima. Tako je, na osnovu iskaza
oštećenog, utvrđeno da mu je okrivljeni prišao sa leđa i stisnutom pesnicom ga
udario u predjelu glave, od kojeg udarca je zadobio prelom vilice. Navodi
oštećenog su potkrijepljeni med. dokumentacijom i nalazom i mišljenjem
vještaka med.struke dr. B. D., na osnovu kojih je  utvrđeno da je oštećeni
zadobio povredu u vidu preloma donje ivice sa desne strane, sa subluksacijom
TMP sa lijeve strane.  Povreda se kvalifikuje kao teška tjelesna povreda, a
nanešena je tupom mehaničkom silom, kao što je udarom stisnute pesnice. I
svjedoci S. Z., N. V. i R. L. su istakli da su prisustvovali utakmici, koja se
igrala na stadionu malih sportova u A. i da je okrivljeni predmetnog dana
udario oštećenog stisnutom pesnicom u predjelu glave, od kojeg udarca je
oštećeni pao na asfaltnu podlogu, dok je svjedok S. S. istakao da je vidio
oštećenog D. Z. kako leži ispred gola, a da nije vidio ko je udario oštećenog
i čime, ali je kasnije čuo da ga je okrivljeni D. R. udario pesnicom, a
svjedok M. V. istakao da je vidio oštećenog kako leži na asfaltu ispred gola,
dok nije vidio ko ga je udario. Dakle, na osnovu prednjeg činjeničnog
utvrdjenja, sud je nesumnjivo izveo zaključak, da je okrivljeni izvršio
krivično djelo koje mu je stavljeno na teret.  
Djelujući na opisan način, okrivljeni je postupao sa umišljajem, svjestan da
udarajući oštećenog, povređuju njegov tjelesni integritet i istom može
nanijeti tešku tjelesnu povredu  i da time vrši krivično djelo, pa je i pored
takve svijesti, oštećenog u jednom navratu udario stisnutom pesnicom u
predjelu donje vilice, od kojeg udarca je oštećeni zadobio tešku tjelesnu
povredu, čime je manifestovao htenje za nastupanje zabranjene posledice.  
Prilikom odlučivanja o vrsti i visini  krivične sankcije, koju u konkretnom
slučaju treba primijeniti prema okrivljenom D. R., za izvršeno krivično djelo,
sud je imao u vidu sve okolnosti iz čl. 42 KZ. Tako je od olakšavajućih
okolnosti, cijenio i uzeo u obzir, da je priznao izvršenje krivičnog djela, da
je mlađe životne dobi, nezaposlen, neoženjen, da se oštećeni nije pridružio
krivičnom gonjenju, te da se izmirio sa oštećenim, dok je kao otežavajuću
okolnost cijenio njegovu raniju osudjivanost.  Kako je za predmetno krivično
djelo, zakonom propisana kazna zatvora u trajanju od 6 mjeseci do 5 godina, to
je sud cijeneći navedene okolnosti, kao naročito olakšavajuće, obzirom na
držanje okrivljenog pred sudom, njegovo priznanje izvršenja krivičnog djela,
te da se izmirio sa oštećenim, našao da ima mjesta primjeni odredaba o
ublažavanju kazne na osnovu čl. 45 i 46 KZ, te ga je osudio na kaznu zatvora u
trajanju od 4 (četiri) mjeseca. Sud je uvjerenja da je navedena kazna zatvora
srazmjerna težini izvršenog krivičnog djela i stepenu krivice okrivljenog i
predstavlja onu mjeru, koja je nužno neophodna, za postizanje, u okviru opšte
svrhe izricanja krivičnih sankcija propisane čl. 4 st. 2 KZ, svrhe kažnjavanja
propisane čl. 32 istog zakona. Osnovno se može očekivati, da će izrečena kazna
zatvora, pozitivno djelovati na prevaspitavanje okrivljenog, te da će ista
uticati da u buduće ne vrši krivična djela.  
Odluka o troškovima krivičnog postupka u iznosu od 60,50
(šesdeseteuraipedesetcenti ) eura, zasnovana je na odredbi čl. 229 st. 1 ZKP
-a i predstavlja izdatke koje je sud imao za naknadu i nagradu vještaku
med.struke, dok je paušalni iznos odmjeren s obzirom na trajanje i složenost
krivičnog postupka, te imovnom stanju okrivljenog, na osnovu čl. 226 st. 3
ZKP-a.  
Imovinskopravnog zahtjeva za naknadu štete nije bilo.  
Sa izloženog odlučeno je kao u izreci presude.  
OSNOVNI SUD U BERANAMA
Dana 18.10. 2011. godine. 
Zapisničar,
S U D I J A,
Marina Obadović
Ana  Kenjić - Đukić 
PRAVNA POUKA:
Protiv ove presude, dozvoljena je žalba, u roku
od 8 (osam) dana, od dana prijema iste, Višem
sudu u B.Polju, a preko ovog suda.  