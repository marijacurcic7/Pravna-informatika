VNI SUD U BERANAMA
K.br.15/ 11  
U   IME   NARODA
     Osnovni sud u Beranama, kao prvostepeni, krivični, po sudiji Dubravki Popović, kao sudiji pojedincu, uz sudjelovanje Slavice Janković, kao zapisničara, u krivičnom predmetu protiv okrivljenog V. R., iz B., zbog krivičnog djela šumska kradja iz čl.324.st.2. u vezi st.1.KZCG po optužnom predlogu Osnovnog državnog tužilaštva u Beranama, Kt.br.318/ 10 od 31.12.2010 godine, nakon održanog usmenog, glavnog i javnog pretresa u prisustvu okrivljenog V. R. i punomoćnika oštećene Uprave za šume Pljevlja- PJ B., Ć. S. a u odsustvu uredno pozvanog zastupnika javne optužbe , zamjenika ODT-a u Beranama, Vladana Djalovića, donio je dana 16.03.2011 godine a javno objavio dana 18.03.2011 godine,


                                                                     P R E S U D U

Okrivljeni V. R. od oca N. i majke M., rodjene Š., rodjen … godine u Beranama,
sa prebivalištem u selu D., Opština Berane, državljanin CG, nezaposlen,
oženjen, otac dvoje djece, pismen, završio srednju školu, siromašnog imovnog
stanja, osudjivan presudom Osnovnog suda u Beranama K.br…. od 20.03.2008
godine po čl.208.st.1.u v.čl.204.KZCG 8 mjeseci zatvora, kaznu izdržao i
presudom Osnovnog suda Berane K.br…. od 17.11.2008 godine po čl.151.st.2.KZCG
6 mjeseci zatvora, kaznu izdržao.  
                                                                        K r i v   j e :


       Što  je :  
      Dana 18.06.2009 godine, u državnoj šumi, u mjestu K., Opština B., kojom gazduje Uprava za šume Pljevlja PJ B. radi kradje oborio 5 bukovih stabala, bruto drvne mase 8.16 m 3 .

Čime je izvršio krivično djelo šumska kradja iz čl.324.st.2.u vezi st.1.KZCG.  
Pa ga sud za izvršeno krivično djelo na osnovu navedenog zakonskog propisa, te
primjenom čl.32.36.39.42.45.i 46.KZCG kao i primjenom čl.364.ZKP-a,
                                                                 O S U DJ U J E

Na kaznu zatvora u trajanju od 2 / dva/ mjeseca i novčanu kaznu u iznosu od
200.00 / dvesta eura/ koju je dužan platiti u roku od 30 dana od dana
pravosnažnosti presude.  
Ukoliko okrivljeni ne plati novčanu kaznu u navedenom roku, ista će se
zamijeniti kaznom zatvora, računajući za svakih započetih 25 eura novčane
kazne, 1 dan kazne zatvora.  
Okrivljeni se takodje obavezuje da na ime troškova krivičnog postupka plati
sudu iznos od 172.00  eura kao i da na ime paušala plati sudu iznos od 30.00
eura u roku od 15 dana od dana pravosnažnosti presude, pod prijetnjom
prinudnog izvršenja.  
Oštećena Uprava za šume Pljevlja PJ B., se radi ostvarivanja imovinsko pravnog
zahtjeva za naknadu štete upućuje na parnicu, čl.212.st.2.ZKP-a.  
O b r a z l o ž e nj e
  Osnovno državno tužilaštvo u Beranama, dana 31.12.2010 godine, podnijelo je optužni predlog protiv okrivljenog V. R., iz B., zbog krivičnog djela šumska kradja iz čl.324.st.2.u vezi st.1.KZCG. Na glavni pretres od 16.03.2011 godine, nije pristupio zamjenik Osnovnog državnog tužioca u Beranama, Vladan Djalović, a uredno je pozvan, pa je sud na osnovu čl.453.st.1.ZKP-a, glavni pretres održao i zaključio u  njegovom odsustvu.

Punomoćnik oštećene Uprave za šume Pljevlja PJ B., Ć. S., u završnoj riječi je
izjavila da se pridružuje krivičnom gonjenju protiv okrivljenog i zadržala
pravo da imovinsko pravni zahtjev za naknadu štete ostvaruje u parničnom
postupku.  
Izjašnjavajući se o navodima iz optužnog predloga Osnovnog državnog tužilaštva
u Beranama , okrivljeni V. R. je tokom postupka u svoju odbranu naveo
sledeće : da nije počinio krivično djelo šumske kradje, te da inače ne može
tačno da se izjasni kojeg datuma, zna da je bila 2009 godina, kada je oborio
jedno stablo u mjestu K. a radilo se o stablu bukve, koje je oborio motornom
testerom, kada je naišao lugar N. R., a to stablo je namjeravao da iskoristi
za ogrijev.Dalje je naveo, da nije izvršio obaranje ostala 4 stabla kako mu je
stavljeno na teret i smatra da nije imalo 9 kubika a stablo koje je oborio
imalo je drvnu masu ispod jednog kubika, te smatra da je sječu izvršio u
privatnoj šumi i to jednog stabla, kao i da se ne radi o državnoj šumi.Naveo
je, da su četiri stabla oborena još dok je teren dužio lugar B. R. a lugar N.
R. je tražio da mu plati taksu, ali on to nije htio tj. nije imao novca kod
sebe, te je na kamion utovario cjelokupnu drvnu masu koju je našao na licu
mjesta i stablo koje je oborio i od ostalih stabala, pa su ga službenici
Šumske Uprave zaustavili i drvna masa mu je oduzeta.Dodao je, da mu je prevoz
te drvne mase izvršio R. D. a on mu je rekao da se radi o privatnoj šumi a što
se tiče svjedoka N. V. koji živi u selu Z., on mu je prodao šumu u sasvim
drugom mjestu a ne na tom mjestu gdje je izvršena ta sječa.U završnoj riječi
je izjavio da nije oborio 5 bukovih stabala, već samo 1 jedno bukovo stablo i
to sa motornom testerom, koje mu je smetalo da pridje do drvne mase od 4
bukova stabla koja je neko prije toga oborio. Istakao je, da mu je drvna masa
zaplijenjena i odvezena u krug Šumske Uprave B., te predložio sudu da ga
oslobodi od optužbe ali ukoliko nadje da je odgovoran, zamolio da ima u vidu
da je nezaposlen i da ima dvoje maloljetno djece i suprugu i majku a za sve
njih on zaradjuje, jer majka ima minimalnu penziju.  
 Radi pravilnog i zakonitog presudjenja ove krivično pravne stvari sud je na glavnom pretresu u dokaznom postupku izveo sledeće dokaze : u svojstvu svjedoka saslušao N. R., pročitao zapisnik o uvidjaju istražnog sudije Osnovnog suda u Beranama Kri.br.278/ 10 od 13.11.2010 godine, pročitao nalaz i mišljenje vještaka šumarske struke dipl.ing.šumarstva K. P... od 02.12.2010 godine, pročitao nalaz i mišljenje vještaka geometra V. B. od 13.11.2010 godine, pročitao dopunski nalaz i mišljenje istog vještaka sa glavnog pretresa od 16.03.2011 godine i izvršio uvid u izvod iz KE za okrivljenog .

Nakon sprovedenog dokaznog postupka, cijeneći navode optužbe, odbranu
okrivljenog, te izvedene pobrojane dokaze, cijeneći ih u smislu čl.17. i
360.ZKP-a, a dovodeći ih u vezu jedne sa drugim, sud je stao na stanovištu da
su činjenice iz činjeničnog opisa izreke presude u svemu dokazane i da je
okrivljeni V. R. izvršio krivično djelo koje mu se optužbom stavlja na teret,
pa ga je oglasio krivim i krivično pravno odgovornim, jer nije bilo osnova
koji bi isključivali postojanje krivičnog djela i krivično pravne
odgovornosti. Pri tome, sud nije prihvatio odbranu okrivljenog koji se brani
da je oborio samo jedno bukovo stablo i to u privatnoj šumi, drvne mase ispod
jednog kubika,  a ne svih 5 kako mu se optužbom stavlja na teret, jer je takva
odbrana negirana dokazima izvedenim na glavnom pretresu , u prvom redu nalazom
i mišljenjem vještaka geometra , te je po mišljenju suda sračunata na
izbjegavanje krivično pravne odgovornosti.  
 Tako je iz iskaza svjedoka **N. R.** , reonskog lugara, utvrdjeno da je dana 18.06.2009 godine, prilikom obilaska terena , u državnoj šumi zatekao V. R., u mjestu K., sa još nekim licima kako vrše utovar svježe posječenih bukovih stabala i u prisustvu V. R. izvršio premjer drvne mase i utvrdio da je izvršio obaranje 5 bukovih stabala, ukupne drvne mase 9.14 m3. Naveo je, da mu je V. tada kazao da  je on izvršio sječu, te da se radi o privatnoj svojini, ali da je to po zapisniku o razgraničenju državna imovina, pa je iz tih razloga i podnio krivičnu prijavu protiv njega, kao i da je tom prilikom saopštio V. da ostavi drvnu masu a on nije na to pristao, jer je rekao da je to privatna svojina i da je odatle i prije vršio prevoz, te da ne želi da ostavi drvnu masu, zbog čega je obavijestio nadležne u Šumskoj upravi, pa je izvršena zaplena te drvne mase.Naveo je, da su sa V. bila još neka lica, koliko se sjeća njih trojica, te da ta šuma nije sporna jer je to državna svojina.

 Iskaz ovog svjedoka sud je prihvatio kao objektivan, jasan i uvjerljiv jer je u pogledu odlučnih činjenica u potpunosti potvrdjen dokazima izvedenim na glavnom pretresu a ni sam okrivljeni nije osporio njegov iskaz . Iz istog se zaključuje da je okrivljeni zatečen u kompleksu državne šume pokraj svježe oborenih stabala .

  Iz zapisnika o uvidjaju istražnog sudije Osnovnog suda u Beranama Kri.br.278/10 od 13.11.2010 godine , te nalaza i mišljenja vještaka geometra B. V. od 13.11.2010 godine i nalaza i mišljenja vještaka šumarske struke dipl.ing.šumarstva **K. P.** od 02.12.2010 godine, proizilazi da je dana 13.11.2010 godine, u mjestu zv.K., planina ,,V.“ KO B., reonski lugar N. R. u prisustvu okrivljenog V. R. i pomenutih vještaka pokazao panjeve od 5 posječenih stabala bukve, pri čemu je visina posječenih panjeva od 25 do 30 cm, dok su panjevi posječenih stabala koncentrisani u krugu na jednom mjestu, na prečniku od 20 m, pri čemu je sječa stabala izvršena motornom testerom na isti način, iz dva reza, dok je period sječe jul/ avgust/ septembar 2009 godine/. Na osnovu karakteristika same sječe tj. načina sječe, smjera obaranja stabala, koncentrisanosti sječe, visine panjeva, vremena sječe,  utvrdjeno je da je sječu svih 5 panjeva posječenih stabala bukve izvršilo jedno isto lice, kao i da je  sječa bukovih stabala izvršena na parceli br.1/6 čija je ukupna površina 2.14 ha koja se vodi u posjedovnom listu ... KO Z. - Crna Gora, te da je na tom terenu popisni katastar gdje je popis vršen komisijskim putem, procjenom od oka, kao i da na licu mjesta nije primijećen ni jedan znak koji odvaja granicu privatne od državne šume, kako to stoji u rešenju o razgraničenju br.7270 od 27.09.1964 godine.

 Nalaze i mišljenja pomenutih vještaka sud je prihvatio, cijeneći da su dati stručno i savjesno, od strane lica kompetentnih za davanje kvalitetnog nalaza i mišljenja.Kada se isti dovedu u vezu sa iskazom N. R., reonskog lugara i odbranom  okrivljenog, koji je ne mareći za  upozorenje da se radi o državnoj šumi, utovario drvnu masu od svih 5 bukovih stabala, pri čemu je vještak šumarske struke decidan da je sječu svih 5 stabala izvršilo isto lice, zaključuje se sa sigurnošću da je okrivljeni izvršio bespravnu sječu . Za sud je irelevantno to što je vještak šumarske struke naveo da je period sječe jul, avgust, septembar 2009 godine, jer je lugar zatekao okrivljenog 18.juna iste godine, na licu mjesta u državnoj šumi, te je u pitanju neznatna razlika u pogledu vremena koje je naveo vještak i lugar N..

   Iz dopunskog nalaza i mišljenja vještaka geometra **V. B.** sa glavnog pretresa od 16.03.2011 godine, utvrdjeno je: da šuma u kojoj je izvršena sječa 5 bukovih stabala i koju je pokazao reonski lugar je državna šuma po zapisniku o razgraničenju br…. od 27.09.1964 godine i da je predmetna sječa izvršena u kompleksu državne šume, te iako se radi o popisnom katastru, na osnovu zapisnika o razgraničenju, zaključuje se da se radi o državnoj šumi iako na licu mjesta nijesu primijećeni metalni stubovi koji odvajaju privatnu od državne šume, kao i da je reonski lugar pri uvidjaju suda na licu mjesta pri sebi imao zapisnik o razgarničenju.

Dopunski nalaz i mišljenje ovog vještaka, za sud je takodje prihvatljiv, jer je sačinjen od strane geometra sa dugogodišnjim iskustvom koji je na licu mjesta identifikovao parcelu na kojoj je izvršena sječa 5 bukovih stabala, koristeći pri tome zapisnik o razgraničenju, pri čemu se zaključuje kao nesporno da je sječa izvršena u kompleksu državne šume .

    Pravnom analizom naprijed utvrdjenog činjeničnog stanja, sud je našao da su u radnjama okrivljenog V. R., sadržana sva bitna obilježja bića krivičnog djela šumska kradja iz čl.324.st.2.u vezi st.1.KZCG. U toku krivičnog postupka izvedenom dokazima utvrdjeno je kao nesporno da je dana 18.06.2009 godine, u državnoj šumi, u mjestu zv.K., kojom gazduje Uprava za šume Pljevlja PJ B., okrivljeni V. R. izvršio bespravnu sječu 5 bukovih stabala, bruto drvne mase 8.16 m3.Pri tome, reonski lugar N. R. je obilazeći teren sa kojim je zadužen, zatekao okrivljenog pokraj svježe oborenih stabala,  kako uz pomoć još tri lica vrši utovar drvne mase i ne obazirući se na njegovo upozorenje da je to državna šuma, drvnu masu utovario, iz kog razloga je reonski lugar obavijestio Upravu za šume- Područnu Jedinicu kod koje je zaposlen, te je vozilo kojim je okrivljeni drvnu masu prevozio, zaustavljeno i ista zaplijenjena. Kod činjenice da je okrivljeni priznao sječu jednog bukovog stabla, ali ne i sječu preostalih 4 , te da je vještak šumarske struke dipl.ing.šumarstva K. P. decidan da je sječu svih 5 stabala izvršilo jedno isto lice zaključuje se kao nesporno da je okrivljeni V. R. izvršio sječu svih 5 bukovih stabala u državnoj šumi kako mu je to optužbom stavljeno na teret, u prilog čemu ide činjenica da je iz nalaza i mišljenja vještaka geometra V. B. utvrdjeno da je sječa po zapisniku o razgraničenju br…. od 27.09.1964 godine, izvršena u državnoj šumi. Pri tome vještak je identifikovao parcelu na licu mjesta. Djelujući na opisani način okrivljeni je postupao sa umišljajem svjestan da sječu vrši bez pravnog osnova u državnoj šumi, radi pribavljanja protivpravne imovinske koristi , pa je htio postizanje zabranjene posledice.

    Prilikom odlučivanja o izboru vrste i visine krivične sankcije koju u konkretnom slučaju treba primijeniti prema okrivljenom za naprijed navedeno krivično djelo sud je imao u vidu sve okolnosti u smislu čl.42.KZCG. Tako je od olakšavajućih okolnosti na strani okrivljenog sud cijenio i uzeo u obzir da je porodičan čovjek , otac dvoje djece, nezaposlen, siromašnog imovnog stanja a od  otežavajućih da je osudjivan navedenim presudama, pa  je sud cijeneći nadjene  olakšavajuće okolnosti kao osobito olakšavajućeg karaktera, primjenom odredaba čl.45. i 46.KZCG o ublažavanju kazne, okrivljenom V. R., kao glavnu kaznu izrekao kaznu zatvora u trajanju od 2 mjeseca, dok mu je kao sporednu kaznu izrekao novčanu kaznu u iznosu od 200,00 eura, sa uvjerenjem da su izrečene kazne srazmjerne težini izvršenog krivičnog djela i stepenu krivično pravne odgovornosti okrivljenog, te da će se u konkretnom slučaju samo sa ovom vrstom i visinom kumulativno izrečenih kaznu, u okviru opšte svrhe izricanja krivičnih sankcija predvidjenih čl.4.st.2.KZCG, postići svrha kažnjavanja iz čl.32.istog Zakona i da će ovako odmjerena kazna zatvora i novčana kazna u navedenom iznosu pozitivno djelovati na prevaspitavanje okrivljenog i na njega uticati da ubuduće ne vrši krivična djela.

Odluka o troškovima krivičnog postupka zasnovana je na odredbi
čl.202.st.1.ZKP-a i predstavlja izdatke koje je sud imao pri uvidjaju na licu
mjesta, te izdatke za vještake šumarske i geodetske struke, dok je paušalni
iznos odmjeren s obzirom na složenost i trajanje krivičnog postupka, te imovno
stanje okrivljenog, shodno čl.199.st.3.ZKP-a.  
Oštećena Uprava za šume Pljevlja PJ B., se radi ostvarivanja imovinsko pravnog
zahtjeva za naknadu štete upućuje na parnicu, čl.212.st.2.ZKP-a.  
              Sa iznijetih razloga odlučeno je kao u izreci presude.


                                               OSNOVNI SUD U BERANAMA  
                                                       18.03.2011 godine

ZAPISNIČAR
S U D I J A
Slavica Janković
Dubravka Popović  
PRAVNA POUKA
Protiv ove presude nezadovoljna
Stranka ima pravo žalbe Višem sudu
U B.Polju u roku od 8 dana od dana
Prijema iste, a preko ovog suda.  