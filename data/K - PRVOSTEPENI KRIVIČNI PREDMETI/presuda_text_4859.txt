OSNOVNI SUD U BERANAMA
K.br. 66/11 
U IME NARODA
Osnovni sud u Beranama, kao prvostepeni krivični, po sudiji pojedincu Ani
Kenjić- Djukić, uz sudjelovanje zapisničara Danojle Milošević, u krivičnom
predmetu protiv okrivljenog S. B. , iz B., zbog krivičnog djela laka
tjelesna povreda iz čl. 152 st. 2 u vezi st. 1 KZ, po optužnom predlogu
Osnovnog državnog tužilaštva u Beranama Kt.br.4/11 od 08.02.2010. godine,
nakon održanog glavnog i javnog pretresa, u prisustvu okrivljenog, njegovog
branioca adv.D. B. i oštećenog M. I., a u odsustvu uredno pozvanog zamjenika
ODT-a, donio je i javno objavio dana 27.04.2011. godine  
P R E S U D U
Okrivljeni   S. B., JMBG … od oca M. i majke A., rođene D., rođen …
godine, u B., gdje je i stalno nastanjen u naselju B., državljanin CG,
oženjen, otac 2 djece, pismen, sa završenom OŠ, siromašnog imovnog stanja,
neosuđivan,  
K r i v    je:
Što je: 
Dana 09.12.2010.godine oko 21,10, časova u kafani „B.“, u UL“.... u B., lako
tjelesno povrijedio oštećenog M. I., na način što ga je, udario objema rukama
u predjelu glave, usled čega je oštećeni pao na sto, sredstvo podobno da
tijelo teško povrijedi i zdravlje teško naruši, pri čemu je zadobio povredu
-posjekotinu veličine 3 x 0,5 cm u potiljačnom dijelu glave,  
- čime je izvršio krivično laka tjelesna povreda iz čl. 152 st. 2 u vezi st.
1 Krivičnog zakonika.
- Pa ga sud za izvršeno krivično djelo, na osnovu navedenog zakonskog
propisa, te primjenom čl. 32, 39 st. 2 tač. 5, 42, 45 i 46 st. 1 tač. 6  KZ,
kao i primjenom čl. 364 ZKP-a,  
O S U Đ U J E
Na novčanu kaznu u iznosu od 1.200,00 (jednuhiljadudvijestotine) eura, koju je
dužan da plati u roku od 3 (tri) mjeseca, po pravosnažnosti presude. Ako
osuđeni ne plati novčanu  kaznu, u ovom roku, sud će novčanu kaznu, zamijeniti
kaznom zatvora, tako što će za svakih započetih 25,00 eura novčane kazne,
odrediti jedan dan kazne zatvora.  
Okrivljeni se obavezuje, da plati sudu na ime troškova krivičnog postupka
iznos od 121,00 (jednastotinadvadesetjedan) euro i na ime paušala iznos od
30,00 (trideset) eura, sve u roku od 15 dana po pravosnažnosti presude, pod
prijetnjom prinudnog izvršenja.  
Imovinsko pravnog zahtjeva za naknadu štete nije bilo.  
O b r a z l o ž e nj e
Osnovno državno tužilaštvo u Beranama, podnijelo je optužni predlog
Kt.br.4/2011 od 08.02.2011. godine, protiv S. B., iz B., zbog krivičnog djela
laka tjelesna povreda iz čl. 152 st. 2 u vezi st. 1 KZ. Zastupnik javne
optužbe, zamjenik ODT-a Berane, nije pristupio na glavni pretres od
27.04.2011. godine, iako je uredno pozvan, pa je sud isti održao i zaključio u
njegovom odsustvu, na osnovu čl. 453 st. 1 ZKP.  
Oštećeni M. I., u završnoj riječi nije se pridružo krivičnom gonjenju
protiv okrivljenog, niti je zadržao pravo da imovinsko pravni zahtjev za
naknadu štete ostvari u parničnom postupku.  
Okrivljeni S. B. , u svojoj odbrani, datoj tokom postupka istakao je  da
se predmetne večeri nalazio u kafani "B.", vlasništvo Š. S., a koja se nalazi
u blizini autobuske stanice,  sjedio je za jednim stolom, a za drugim je
sjedio oštećeni I. M.. Nakon što je naručio piće na njegovom stolu se nalazila
jedna hemijska olovka i novine sa ukrštenicom koje je popunjavao, da bi mu se
u jednom momentu M. I. obratio riječima „ Ti si B. ubio dva čovjeka na
autobuskoj stanici, ti si ništa i marš tamo, j... ti mater, p... jedna“, a te
riječi su ga pogodile, ponovio ih je više puta, pa je rukom zamahnuo i udario
I. hemijskom olovkom u predjelu glave. Sa oštećenim se poznaje od ranije i
sigurno tako ne bi postupio, da mu ove riječi nije ponovio više puta,  iako ga
je molio da ga ne vrijeđa. Na pretresu je dodao da nije oštricom noža udario
oštećenog kako mu je stavljeno na teret, već hemijskom olovkom, tačnije vrhom
hemijske olovke. Istakao je da mu je žao što je do ovoga došlo i da se posle
ovog događaja izmirio sa oštećenim. U završnoj riječi prihvatio je završnu
riječ svog branioca i istakao da mu je žao što je od ovoga došlo, sa oštećenim
je odrastao, a inače je sa njim u dobrim odnosima.  
Branilac okrivljenog adv. D. B., u završnoj riječi istakao je da se
oštećeni i okrivljeni poznaju odavno, da su se pomirili, a svi svjedoci koji
su saslušani, istakli su da nije bilo nikakvog odnosa oštećenog i okrivljenog.
Oštećeni je vrijeđao okrivljenog i predložio je da se okrivljeni oslobodi, jer
nema nikakvih elemenata krivičnog djela na strani okrivljenog.  
Radi pravilnog i zakonitog presuđenja ove krivično pravne stvari, sud je na
glavnom pretresu, u dokaznom postupku, izveo sledeće dokaze:  
Saslušao oštećenog M. I., svjedoke M. D. i S. Š., stalnog sudskog vještaka
med. struke dr. hirurga H. K., pročitao izvještaj ljekara specijaliste JZU
Opšta bolnica B. br. … od 09.12.2008.godine, nalaz i mišljenje stalnog sudskog
vještaka med. struke dr. B. D., dat na zapisnik pred istražnim sudijom
Osnovnog suda u Beranama dana 05.02.2011.godine, akt Višeg suda u Bijelom
Polju k.br. … od 18.03.2011.godine i  izvod iz kaznene evidencije za
okrivljenog.  
Nakon sprovedenog dokaznog postupka, cijeneći navode optužbe, odbranu
okrivljenog, te izvedene pobrojane dokaze, u smislu člana 17 i 360 ZKP-a, a
dovodeći ih u vezu jedne sa drugim, sud je stao na stanovište, da su činjenice
iz činjeničnog opisa izreke presude, u svemu dokazane i da je  okrivljeni
izvršio krivično djelo laka tjelesna povreda iz čl.152 st.2 u vezi st.1 KZ,
koje mu je optužnim predlogom ODT-a stavljeno na teret, pa ga je oglasio
krivim, jer nije bilo osnova koji bi isključivali postojanje krivičnog djela i
krivice okrivljenog. Pri tome, sud nije prihvatio odbranu okrivljenog da je
oštećenog udario hemujskom olovkom, obzirom da njegova odbrana nije potvrđena
medicinskom dokumentacijom i nalazom i mišljenjem vještaka medicinske struke
dr.H. K..  
Tako je na osnovu med. dokumentacije i nalaza i mišljenja vještaka med.struke
dr. B. D., utvrđeno je da je oštećeni zadobio povrede u vidu posjekotine
veličine 3x0,5 cm, u potiljačnom dijelu glave, koja se kvalifikuju kao lake
tjelesne povrede, a nanešena je oštricom mehaničkog oruđa i opisuje se kao
rana pravilnih ivica, to može da bude oštrica noža, šrafcigera, a može i padom
tj. udarom glave od tvrdu podlogu. Vještačenjem putem vještaka med struke
hirurga dr. H. K. , utvrđeno je da je navedena povreda koja se opisuje kao
posjekotina mogla biti nanešena zamahnutim oštrim mehaničkim oruđem,oruđem
oštrih ivica i oštra vrha ili udarom glave o predmete sa oštrim ivicama,
najvjerovatnije sto. Navedena povreda je najvjerovatnije nastala jednim
udarcem oruđa ili udarom glave o neki predmet sa oštrim ivicama. Sem opisane
povrede nema drugih povreda na glavi povrijeđenog. Da je bilo udara pesnice na
glavi, bili bi vidljivi podlivi. Ako je predmetna povreda nastala udarom glave
o neki oštri predmet, najvjerovatnije je u pitanju ivica stola. Ivica stola je
vjerodostojna da nastane ova povreda na potiljku glave. Predmetna povreda nije
mogla nastati vrhom olovke, jer navedena povreda je opisana kao posjekotina
jedino može nastati oruđem koje ima oštre ivice i oštri vrh, a nije mogla
nastati vrhom olovke.  
Sud je prihvatio prednje dokaze, na osnovu kojih je utvrđeno da je oštećeni u
predmetnom događaju zadobio laku tjelesnu povredu, koja je mogla nastati
udarom glave o sto, kako oštećeni tvrdi, a nije mogla nastati udarom vrhom
olovke.  
Na osnovu akta Višeg suda u Bijelom Polju K.br. … od 18.03.2011.godine,
utvrđeno je da je protiv okrivljenog pred Okružnim sudom u Biljelom Poju vođen
krivični postupak po optužnici Okružnog javnog tužilaštva u Bijelom Polju
Kt.br. ... od 16.07.1971.godine, zbog izvršenog krivičnog djela ubistvo iz
čl.135 st.1 i ubistvo u pokušaju iz čl. 135 st.1 u vezi čl. 16 KZ i presudom
K.br. ... od 17.09.1971.godine, obustavljen je postupak, pošto su djela
izvršena u nužnoj odbrani u smislu čl.11 st.1 i 2 KZ. Navedena presuda je
potvrđena presudom Vrhovnog suda Crne Gore Kž.br. ... od 03.02.1972.godine.  
Sud je prihvatio ovaj dokaz, na osnovu kojeg je utvrđeno da okrivljeni do sada
nije osuđivan.  
Na osnovu iskaza svjedoka S. Š., utvrđeno je da je vlasnik ugostiteljskog
objekta „B.“, koji se nalazi u blizini autobuske stanice u B.. Predmetne
večeri u lokal je došao oštećeni, koji je bio u vidno pijanom stanju, poslužio
ga je pićem. U lokalu je bio i okrivljeni i još neki gosti. Oštećeni počeo je
da se obraća riječima okrivljenom: „ Ti se S. ubio na autobuskoj stanici dva
čovjeka", a upućivao mu je i pogrdne riječi psovao mu majku i govorio mu
„p.....“. Nakon toga je okrivljeni ustao i prišao oštećenom i upitao ga “ko je
ubio dva čovjeka“ i on mu je ponovio te riječi. Okrivljeni je tada udario
oštećenog u predjelu glave. Na pretresu je pojasnio da nije vidio da je
okrivljeni u rukama držao nož. Naime on je sjedio za stolom i popunjavao
ukrštenice olovkom i neposredno prije događaja je držao olovku u ruci. U
momentu kada je objema rukama udario oštećenog u predjelu glave, nije mu
poznato da li je držao olovku u ruci, oštećeni je pao, a ne zna da li je tom
prilikom udario od sto. Dodao je da je oštećenog podigao sa poda i isti je
imao krv u potiljačnom dijelu glave.  
Sud je prihvatio iskaz ovog svjedoka, na osnovu kojeg je utvrđeno da je
okrivljeni udario objema rukama oštećenog u predjelu glave, usled čega je
oštećeni pao i kada ga je podigao sa poda, oštećeni je imao krv u potiljačnom
dijelu glave.  
Oštećeni M. I. , u svom iskazu datom tokom postupka, istakao je da se
predmetne večeri nalazio u kafani „B.“, gdje je sjedio skoro čitav dan i pio
pivo. U kafani je došao okrivljeni, sjeo za jedan sto, a u lokalu su se
nalazili i vlasnik S. Š., kao i ugostiteljski radnik. Nakon nekoliko minuta on
i okrivljeni su se sporečkali i okrivljeni mu je uputio riječi: „Sjećaš li se
I. da sam te ja držao u krilo“, na šta mu je odgovorio: „ Ja to ne znam“.
Zatim su upućene riječi i sa obje strane, pogurali su se i on je pao na pod
lokala. Izašao je iz lokala i ne dugo zatim je došla policija i povezla ga do
bolnice, gdje mu je ukazana pomoć. Imao je rasjekotinu na potiljku glave. Na
pretresu je pojasnio, da ga je okrivljeni gurnuo i on je najprije udario od
sto, a zatim pao na pod. Povreda koju je imao na glavi nastala je od pada.
Istakao je da ne zna da li ga je okrivljeni kakvim predmetom udario, ali zna
samo da je pao i pri padu udario od sto. Nije mogao da se izjasni da li je
okrivljeni kod sebe imao nož i da li ga je istim udario, a takođe nije mogao
da se izjasni da li ga je udario rukom u kojoj je držao hemijsku.  
Sud je prihvatio iskaz oštećenog u dijelu da je predmetne večeri došlo do
konflikta sa okrivljenim, u kojem je zadobio tjelesnu povredu i to od pada i
udara glavom od sto. Oštećeni nije mogao da se izjasni da li ga je okrivljeni
i čime udario, medjutim, svjedok S. Š. je naveo da je njega okrivljeni objema
rukama udario u predjelu glave, nakon čega je oštećeni pao, iz čega sud
zaključuje da je pri tom padu udario glavom od sto i zadobio povrede.  
Svjedok M. D. , u svojoj izjavi datoj tokom postupka je istakao da se
predmetne večeri nalazio u kafani „B.“. Za jednm stolom sjedio je gazda kafane
Š. S., njegova radnica i B. S., dok je I. M. u vidno pijanom stanju pričao
neke nepovezane riječi. U jednom momentu okrenuo se prema S. B. upućujući mu
riječi „ B. sjećaš li se kad si ubio dva čovjeka na autobuskoj stanici u B.“ i
to je ponovio nekoliko puta. S. B. je tada pošao put I. i tada je okrivljeni
udario oštećenog u predjelu glave sa jednom hemijskom olovkom, sa kojom je
popunjavao ukrštene riječi, a zatim ga je otvorenom šakom udario u predjelu
lica. Na glavnom pretresu je pojasnio da je okrivljeni, obzirom da ga je
oštećeni vrijeđao, reagovao, objema rukama oštećenog uhvatio u predjelu
ramena, ali je tog momenta u desnoj ruci držao hemijsku olovku i ogrebao ga u
predjelu glave, tačnije vrata.  
Sud je prihvatio iskaz ovog sjedoka u dijelu da je došlo do svađe između
okrivljenog i oštećenog, ali nije prihvatio njegov iskaz  da je okrivljeni
oštećenom nanio povredu hemijskom olovkom, jer se vještak izjasnio da povreda
kod oštećenog M. I. nije mogla nastati vrhom olovke.  
Pravnom analizom, naprijed utvrđenog činjeničnog stanja, sud je našao, da su
se u opisanim radnjama okrivljenog S. B. stekla sva bitna obiležja krivičnog
djela laka tjelesna povreda iz čl. 152 st. 2  u vezi st. 1 KZ. Naime, na
osnovu iskaza oštećenog, utvrđeno je da se predmetne večeri nalazio u kafani
„B.“, gdje je sjedio skoro čitav dan i pio pivo, kada je došao okrivljeni.
Nakon nekoliko minuta su se sporečkali i okrivljeni mu je uputio riječi:
„Sjećaš li se I. da sam te ja držao u krilo“, na šta mu je odgovorio: „ Ja to
ne znam“. Zatim su upućene riječi i sa obje strane, pogurali su se, okrivljeni
ga je gurnuo i on je najprije udario od sto, a zatim pao na pod. Imao je
rasjekotinu na potiljku glave, a povreda koju je imao na glavi nastala je od
pada. Nije mogao da se izjasni da li ga je okrivljeni kakvim predmetom udario,
međutim, na osnovu iskaza svjedoka S. Š. , utvrđeno je da je okrivljeni
ustao i prišao oštećenom i udario ga u predjelu glave objema rukama, oštećeni
je pao, a ne zna da li je tom prilikom udario od sto i kada ga je podigao sa
poda, isti je imao krv u potiljačnom dijelu glave. Svjedok nije mogao da se
izjasni da li je okrivljeni u rukama držao nož. Sud je prihvatio iskaz ovog
svjedoka, koji je istakao da   je okrivljeni rukama udario oštećenog, usled
čega je oštećeni pao, a oštećeni je sam naveo da je prilikom pada najprije
udario glavom od ivicu stola. Takođe je svjedok M. D. potvrdio da je
okrivljeni udario oštećenog i naveo da ga je udario u predjelu glave hemijskom
olovkom. Sud je njegov iskaz prihvatio u dijelu da je okrivljeni udario
oštećenog, ali da mu je povredu nanio hemijskom oolovkom, nije prihvatio,
obzirom da je vještačenjem putem vještaka med. struke utvrđeno da predmetna
povreda nije mogla nastati na taj način. Tako je na osnovu med. dokumentacije
i nalaza i mišljenja vještaka med.struke dr. B. D., utvrđeno je da je
oštećeni zadobio povrede u vidu posjekotine veličine 3x0,5 cm, u potiljačnom
dijelu glave, koja se kvalifikuju kao lake tjelesne povrede, a nanešena je
oštricom mehaničkog oruđa i opisuje se kao rana pravilnih ivica, to može da
bude oštrica noža, šrafcigera, a može i padom tj. udarom glave od tvrdu
podlogu. Takođe je vještačenjem putem vještaka med struke hirurga dr. H.
K. , utvrđeno je da je navedena povreda koja se opisuje kao posjekotina
mogla biti nanešena zamahnutim oštrim mehaničkim oruđem, oruđem oštrih ivica i
oštra vrha ili udarom glave o predmete sa oštrim ivicama, najverovatnije sto.
Ako je predmetna povreda nastala udarom glave o neki oštri predmet,
najvjerovatnije je u pitanju ivica stola. Ivica stola je vjerodostojna da
nastane ova povreda na potiljku glave. Predmetna povreda nije mogla nastati
vrhom olovke, jer je navedena povreda opisana kao posjekotina i jedino može
nastati oruđem koje ima oštre ivice i oštri vrh, a nije mogla nastati vrhom
olovke. Sud je prihvatio nalaze i mišljenja vještaka, koji su istakli da je
navedena povreda mogla nastati od pada, pri čemu je vještak hirurg K.
pojasnio, da je ivica stola vjerodostojna da nanese predmetnu povredu i da
ista nije mogla nastati vrhom hemijske olovke. Iz akta Višeg suda u Bijelom
Polju K.br. ... od 18.03.2011.godine, proizilazi da okrivljeni do sada nije
osuđivan. Okrivljeni je negirao izvršenje krivičnog djela i naveo da nije
oštricom noža udario oštećenog Ikovića, već hemijskom olovkom, tačnije vrhom
olovke, međutim, izvedenim dokazaima tokom postupka nesumljivo je utvrđeno da
je okrivljeni udario objema rukama oštećenog, usled čega je oštećeni pao na
sto, sredstvo podobno da tijelo teško povrijedi i zdravlje teško naruši, pri
čemu je zadobio povredu -posjekotinu veličine 3 x 0,5 cm u potiljačnom dijelu
glave. Sud je izreku presude upodobio utvrđenom činjeničnom stanju, jer je
tokom postupka utvrđeno da povreda nije nastala udarcem oštricom noža, već
udarom glave od ivicu stola, ne dirajući pri tom u identitet između optužbe i
presude.  
Djelujući na opisan način, okrivljeni je postupao sa umišljajem, svjestan da
udarajući oštećenog objema rukama, isti može povrijediti i nanijeti mu laku
tjelesnu povredu, te da time vrši krivično djelo, pa je i pored takve
svijesti, oštećenog udario objema rukama, usled čega je oštećeni pao i udario
glavom od ivicu stola, pri čemu je zadobio povredu - posjekotinu veličine 3 x
0,5 cm u potiljačnom dijelu glave, čime je manifestovao htenje za nastupanje
zabranjene posledice.  
Prilikom odlučivanja o vrsti i visini  krivične sankcije, koju u konkretnom
slučaju treba primijeniti prema okrivljenom S. B., za izvršeno krivično djelo,
sud je imao u vidu sve okolnosti iz čl. 42 KZ. Tako je od olakšavajućih
okolnosti, cijenio i uzeo u obzir da je nezaposlen, otac troje djece, do sada
neosuđivan. Kako je za predmetno krivično djelo, zakonom propisana kazna
zatvora do tri godine, to je sud mišljenja da su u konkretnom slučaju
ispunjeni uslovi iz čl. 45 i 46 st. 1 tač. 6 KZ-a, da se okrivljenom izrekne
blaža vrsta krivične sankcije, pa ga je na osnovu čl. 39 st. 2 tač. 5 KZ,
osudio na novčanu kaznu u iznosu od 1.200,00 eura, koju je dužan platiti u
roku od 3 (tri) mjeseca, po pravosnažnosti presude. Ako osuđeni, ne plati
novčanu kaznu, u ovom roku, sud će novčanu kaznu, zamijeniti kaznom zatvora,
tako što će za svakih započetih 25,00 eura novčane kazne, odrediti jedan dan
kazne zatvora. Sud je uvjerenja da je navedena kazna, srazmjerna težini
izvršenog krivičnog djela i stepenu krivice okrivljenog i predstavlja onu
mjeru, koja je neophodno potrebna, za postizanje, u okviru opšte svrhe
krivičnih sankcija propisane članom 4 st. 2 KZ-a, svrhe kažnjavanja propisane
članom 32 istog Zakona. Osnovano se može očekivati da
će novčana kazna, pozitivno djelovati na okrivljenog, da u buduće ne vrši
krivična djela.  
Odluka o troškovima krivičnog postupka u iznosu od 121,00
(jednastotinadvadesetjedan) euro, zasnovana je na odredbi čl. 202 st.1 ZKP-a i
predstavlja izdatke koje je sud imao kao naknadu za vještačenje putem vještaka
medicinske struke, dok je paušalni iznos odmjeren vodeći računa o trajanju i
složenosti krivičnog postupka, te imovnom stanju okrivljenog, na osnovu čl.
199 st. 3 ZKP-a.  
Imovinskopravnog zahtjeva za naknadu štete nije bilo.  
Sa izloženog odlučeno je kao u izreci presude.  
OSNOVNI SUD U BERANAMA
Dana 27.04. 2011. godine.
Zapisničar,
S U D I J A,
Danojla Milošević
Ana  Kenjić - Đukić 
PRAVNA POUKA:
Protiv ove presude, dozvoljena je žalba, u roku
od 8 (osam) dana, od dana prijema iste, Višem
sudu u B.Polju, a preko ovog suda.  