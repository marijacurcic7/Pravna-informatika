OSNOVNI SUD U BERANAMA
K. br. 97/11 
U IME NARODA
       Osnovni sud u Beranama, kao prvostepeni krivični, po sudiji Milovanu Spasoviću, kao sudiji pojedincu, uz sudjelovanje zapisničara Momirke Fatić, u krivičnom predmetu protiv okrivljenog Š. S., iz B., zbog krivičnog djela protivpravno priključenje gradilišta na tehničku infrastrukturu iz čl.326.b KZ CG, po optužnom predlogu ODT-a u Beranama Kt.br. 388/2010 od 09.03.2011.godine, nakon održanog usmenog, glavnog i javnog pretresa, u prisustvu Zamjenika ODT-a u Beranama Vladana Đalovica, okrivljenog Š. S., a u odsutstvu uredno pozvanih, predstavnika oštećene E. B. dip. pravnika M. Z.,  donio je i javno objavio  dana  29.04.2011. godine,

P R E S U D U
      Okrivljeni  **Š. S.,** od oca Dž. i majke Š., rođene A., rođen … godine u B., sa prebivalištem u naselju J., Opština B., državljanin Crne Gore, oženjen, otac troje djece, pismen, završio srednju školu, nezaposlen, lošeg imovnog stanja, osuđivan presudom Opštinskog suda Ivangrad K.br…. od 28.03.1975.godine, po čl.193.st.1. KZ CG, kaznu od dva mjeseca zatvora uslovno za dvije godine.

K r i v   je : 
           Što je:  
      Dana 09.08.2010.godine, protivno čl.75. Zakona o uređenju prostora i izgradnji objekata (Sl. list Crne Gore br.51/2008), u naselju J., Opština Berane, bez saglasnosti E. B., priključio na tehničku infrastrukturu-elektroenergetsku mrežu, stambeni objekat u izgradnji za koji nije izdata građevinska dozvola,

      \- Čime je izvršio  krivično djelo  protivpravno priključenje gradilišta na tehničku infrastrukturu iz čl.326.b KZ CG.

      -Pa je sud  za izvršeno krivično djelo na osnovu  navednog zakonskog propisa, te primjenom čl.  32, 36, 42, 52, 53, i 54. KZ CG, kao i primjenom čl.  364 . ZKP-a,

      **I   z r i č e: **

USLOVNU OSUDU
      Kojom utvrđuje kaznu zatvora u trajanju od 3 (tri) mjeseca i istovremeno određuje da se ista neće izvršiti ako okrivljeni za vrijeme od 1 (jedne) godine, od dana  pravosnažnosti presude ne učini novo  krivično djelo.

      Okrivljeni se obavezuje da na ime paušala plati sudu iznos 20,00(dvadeset) eura, u roku od 15 dana od dana pravosnažnosti presude pod prijetnjom prinudnog izvršenja.

      Oštećena E. B. se radi ostavarivanja  imovinsko pravnog zahtjeva za naknadu štete upućuje na parnicu, shodno  čl. 212. st.2. ZKP-a

O b r a z l o ž e n j e
      Osnovno državno tužilaštvo u Beranama je optužnim predlogom Kt. br. 388/2010 od 09.03.2011.godine, optužilo Š. S., zbog djela protivpravno priključenje gradilišta na tehničku infrastrukturu iz čl.326.b KZ CG.

      Na glavnom pretresu od 29.04.2011. godine, Zamjenik ODT-a u Beranama Vladan Đalović, u završnoj riječi je izjavio,  da u svemu ostaje  pri podnijetom optužnom predlogu i smatra da je dokazima izvedenim tokom postupka utvrđeno da je okrivljeni izvršio krivično djelo kako  to stoji u dispozitivu optužnog predloga , pa traži da ga  sud oglasi krivim i kazni po Zakonu.


      Izjašnjavajući se o navodima iz optužnog predloga ODT-a u Beranama, okrivljeni **Š. S.,** je tokom postupka u svojoj odbrani naveo: da nije izvršio krivično djelo koje mu je predlogom za preduzimanje istražnih radnji ODT-a stavljeno na teret i ne prinaje krivicu. Navodi, da je tokom 2008. godine, počeo izgradnju kuće u neurbanizovanom naselju J.,   u koju se uselio u novembru 2009.godine sa devetočlanom porodicom, bez struje i vode. Njegov prvi komšija S. Š., kada je vidio da nema struje i vode predložio je da se priključi na njegov TEP ormar, kako se priključio još jedan komšija, i tako se privremeno priključio u martu 2010.godine, dok ne dobije zvaničan priključak od Elektrodistribucije B. kao i ostali potrošači. Dalje navodi da se prije toga usmeno obraćao Elektrodistribuciji B. da ga uvedu u evidenciju kao i ostale potrošače, a ista ga je odbila dok ne pribavi građevinsku dozvolu i ostalu potrebnu tehničku dokumentaciju, a nakon toga se usmeno obratio Opštini B. za izdavanje građevinske dozvole, gdje je odbijen zato što nije urbanizovano područje. Takode ističe,  pošto se priključio na kuću komšije S. Š., obraćao se Elektrodistribuciji B. i pismenim putem, o čemu ima sačuvan primjerak od 20.05.2010.godine, i navodi da je sam izvršio priključenje, jer to može da uradi običan električar. Smatra da je diskirinisan, i da se nije neovlašćeno priključio na elektro mrežu, niti na tehničku infrastrukturu Elektrodistribucije, već se priključio na TEP ormar komšije, te da je to privremeni priključak do konačnog dobijanja saglasnosti Elektrodistribucije. Ističe da je bio u zabludi, jer nije znao da je radnja kvalifikovana kao krivično djelo, te da je uradio to zbog porodice, koja živi u teškoj materijalnoj situaciji, i navodi da Elektrodistribucija nikada nije pokazala nikakvu humanost, i da je nakon kontrole i dalje bez električne energije.  U završnoj riječi je istakao da nije izvršio krivično djelo koje mu je stavljeno na teret jer nije znao da je to kažnjivo, te obzirom da je u teškoj materijalnoj situaciji, da ima troje djece, suprugu, i nigdje ne rade, da ukoliko sud nađe da postoji njegova odgovornost, moli sud da ga što blaže kazni.

      Radi  pravilnog i zakonitog presuđenja ove  krivično-pravne stvari, sud je u dokaznom postupku, na glavnom pretresu, izveo sledeće dokaze: saslušao svjedoke P. M., Č. T.; izvršio uvid u zapisnik o kontroli mjernog mjesta Elektrodistribucije B. br…. od 09.08.2010.godine; izvršio uvid u dopis E. C. G.E. B. br…. od 13.12.2010.godine; izvršio uvid u zahtjev za davanje saglasnosti za priključak za kuću okrivljenog upućen E. B. od 20.05.2010.godine; izvršio uvid izvod iz kaznene evidencije za okrivljenog.

      Nakon sprovedenog dokaznog postupka, cijeneći navode optužbe, odbranu okrivljenog, te izvedene pobrojane dokaze cijeneći ih u smislu čl. 17. i 360. ZKP-a, a dovodeći ih u vezu jedne sa drugim sud je stao na stanovište da su činjenice iz činjeničnog opisa izreke presude u svemu dokazane da je okrivljeni izvršio krivično djelo koje mu je stavljeno na teret, pa ga  je sud oglasio krivim, jer nije bilo osnova koji bi isključivali postojanje krivičnog djela.

       Iz iskaza svjedoka **P. M.,** je utvrđeno da je negdje početkom avgusta mjeseca 2010. godine, ne zna tačno kojeg datuma,   zajedno sa kolegom Č. T. kao radnici Elektrodistribucije B., dobili nalog za kontrolu nelegalnih potrošača po kojem su i postupili, da bi istog dana u mjestu J., izvršili isključenje nelegalnog potrošača Š. S., a koji se inače samovoljno priključio na  TEP ormar vlasništvo Š. S. i to na način što se priključio podzemnim kablom, a zatim postavio TEP ormar na svom objektu-kući, a sa tog ormara postavio distributivno brojilo koje je redovno očitavalo utrošak električne energije,  a sa istog je nelegalna potrošnja  evidentirana, a čije stanje je evidentirano u zapisniku. Tom prilikom su istog isključili sa TEP ormara i isti plombirali plombom. Dalje navodi da su osvemu sačinili zapisnik koji su oni potpisali zajedno sa Š. S., i isti predali Elektrodistribuciji B.. Takođe napominje, da su posle pomenutog događaja još jedanput po nalogu za isključenje nelegalnih potrošača u januaru mjesecu 2011.godine, i Š. S. isključili sa TEP ormara kod njegovog komšije S. Š. i isti plombirali plombom.

      Iz iskaza svjedoka **Č. T.** je utvrđeno, da je   avgusta mjeseca 2010.godine,  po nalogu Elekrodistribucije B. za isključenje nelegalnih potrošača zajedno sa kolegom P. M., sa elektro mreže isključili Š. S., i to na način što su istog isključili na TEP ormaru, koji se nalazio sa zadnje strane kuće koja je neomalterisana i isti plombirali plombom, a utrošena električna energija je očitavana preko distributivnog brojila. Dalje navodi da se isti priključio na  TEP ormar vlasništvo Š. S. i to na način što se priključio podzemnim kablom, a zatim postavio TEP ormar na svom objektu-kući, a sa tog ormara postavio distributivno brojilo koje je redovno očitavalo utrošak električne energije, a isti je to uradio bez saglasnosti za priključenje na elektro mrežu, i ističe da su osvemu sačinili zapisnik koji su predali Elektrodistribuciji B.. Takođe napominje, da su posle pomenutog događaja još jedanput po nalogu za isključenje nelegalnih potrošača u januaru mjesecu 2011.godine, bili kod  Š. S. isključili glavni dovodni kabal koji vodi sa TEP ormara  njegovog komšije S. Š..

      Uvidom u zapisnik o kontroli mjernog mjesta  E.C. G. AD N. E. B. br…. od 09.08.2010.godine, koji je sačinjen od strane ovlašćenih lica E. B. P. M. i Č. T., a potpisan od strane Š. S., utvrđeno da se isti  potrošač ne vodi u evidenciji i isključen je na TEP ormaru i plombiran plombom br…..

      Uvidom u dopis Elektroprivrede Crne Gore Elektrodistribucije B. br…. od 13.12.2010.godine, se vidi da Š. S. nije Elektrodistribuciji Berane podnio zahtjeve niti za izdavanje rješenja o elektroenergetskoj saglasnosti niti za rješenje o saglasnosti za priključenje, te da je kontrola Elektrodistribucije Berane propisno isključila  i plombirala priključni ormar na objektu Š. S., u skladu sa Pravilima o snadbijevanju električnom energijom samovoljno priključenog kupca.

      Pravnom analizom naprijed utvrđenog činjeničnog stanja, sud je našao da su se u opisanim radnjama okrivljenog Š. S., stekla sva bitna obiležja bića krivičnog djela protivpravno priključenje gradilišta na tehničku infrastrukturu iz čl.326.b KZ CG. Naime, kako je tokom postupka nesumnjivo utvrđeno, okrivljeni je dana 09.08.2010.godine, protivno čl.75. Zakona o uređenju prostora i izgradnji objekata (Sl. list Crne Gore br.51/2008), u naselju J., Opština B., bez saglasnosti E. B., priključio na tehničku infrastrukturu-elektroenergetsku mrežu, stambeni objekat u izgradnji za koji nije izdata građevinska dozvola, na način što se podzemnim kablom priključio na TEP ormar komšije S. Š.. Sud nije mogao prihvatiti odbranu okrivljenog, da  je bio u zabludi i da nije znao da navedena radnja predstavlja krivično djelo, jer je ista smišljena na izbjegavanje krivične odgovornosti i nije u skladu sa ostalim izvedenim dokazima tokom postupka, prvenstveno iskazima svjedoka P. M. i Č. T., koje je sud u potpunosti prihvatio. Djelujući na opisani način, okrivljeni je postupao sa umišljajem, svjestan da na opisani način se neovlašćeno priključio na elektroenergetsku mrežu, pa je time htio postizanje zabranjene posledice, sve u cilju da sebi pribavi protiv-pravnu imovinsku korist.

      Prilikom izbora i vrste krivične sankcije, koju u konkretnom slučaju treba primijeniti prema okrivljenom Š. S., za naprijed navedeno krivično djelo, sud je imao u vidu sve okolnosti u smislu čl. 42. KZ CG. Tako je od olakšavajućih okolnosti sud okrivljenom cijenio  i uzeo u obzir da je otac troje djece, siromašnog imovnog stanja, nezaposlen, dok otežavajućih okolnosti  našao da je osuđivan, pa  je sud na osnovu čl. 52. 53. i 54. KZ CG, utvrdio   kaznu zatvora u trajanju od po 3 /tri/ mjeseca i istovremeno odredio da se ista neće izvršiti ako okrivljeni za vrijeme od 1 /jedne/ godine od dana pravosnažnosti presude ne učini novo krivično djelo. Sud je uvjerenja da je utvrđena kazna srazmjerna težini izvršenog krivičnog djela i stepenu krivične odgovornosti okrivljenog, te će se i  ovom vrstom i visinom kazne, u okviru opšte svrhe izricanja krivičnih sankcija predviđenih čl. 4. st.2. KZ CG, postići svrha kažnjavanja propisana čl. 32. istog Zakona. Osnovano se može očekivati da će izrečena kazna pozitivno djelovati na prevaspitavanje okrivljenog, te da će ista na nju uticati da više ne vrši krivična djela.

      Okrivljeni se na obavezuje da na ime paušala plati sudu iznos od 20,00(dvadeset) eura, u roku od 15 dana od dana pravosnažnosti presude pod prijetnjom prinudnog izvršenja.

      Oštećena Elektrodistribucija B. se radi ostavarivanja  imovinsko pravnog zahtjeva za naknadu štete upućuje na parnicu, shodno  čl. 212. st.2. ZKP-a.

      Iz  iznijetih razloga odlučeno je kao u izreci ove  presude.

OSNOVNI SUD U BERANAMA
Dana 29.04.2011. god. 
ZAPISNIČAR
S U D I J A,                                        
Momirka Fatić
MILOVAN SPASOVIĆ  
PRAVNA POUKA:
Protiv ove presude nezadovoljna stranka ima
pravo žalbe u roku od 8 dana od dana prijema
iste, preko ovog suda Višem sudu u B.Polju.  