OSNOVNI SUD U BERANAMA
K. br. 139/11 
U IME NARODA
      Osnovni sud u Beranama kao prvostepeni krivični po Predsjedniku suda Draganu Dašiću, kao sudiji pojedincu, uz sudjelovanje Mirjane Čukić, kao zapisničara, u krivičnom predmetu protiv okrivljenog  **Z. B.** , iz B.,  zbog krivičnog djela krađe iz čl.239. st.1. Krivičnog zakonika Crne Gore, po optužnom predlogu Osnovnog državnog tužilaštva u Beranama Kt.br.88/2011 od 14.04.2011. godine,  nakon održanog usmenog, glavnog i javnog pretresa u prisustvu okrivljenog Z. B., a u odsustvu uredno pozvanih zastupnika javne optužbe Zamjenika ODT-a u Beranama Sujković Amre i predstavnika oštećene Elektroprivrede Crne Gore AD N. Elektrodistribucije B. K. B., donio je i javno objavio dana 27.05.2011. godine

P R E S U D U
      Okrivljeni  **Z. B.** , (jmbg ...), rođen ... godine, u P.-K., od oca S. i majke Đ., rođene Z., sa prebivalištem u naselju T., Opština B., državljanin Crne Gore, nezaposlen, oženjen-otac petoro djece, pismen, sa završena četiri razreda Osnovne škole, siromašnog imovnog stanja, neosuđivan.

K r i v    j e:
      **Što je:**

      U periodu od 13.09.2010. godine, do 13.12.2010. godine, u svojoj kući, koja se nalazi u naselju T., Opština B. oduzeo električne energije, vlasništvo oštećene Elektroprivrede Crne Gore AD N.-Elektrodistribucije B., u ukupnoj vrijednosti od 259,41 eura, na način što je iza brojila, marke „Iskra“ br.... oštetio dovodno kablo a zatim se na isto priključio kablom promjera 2,5 x 2,5 na kojem je postavio automatski osigurač od 25 ampera, tako da utrošak električne energije nije mjeren preko istog, a sve u namjeri da njenim prisvajanjem sebi pribavi protivpravnu imovinsku korist.

      \- Čime je izvršio krivično djelo krađe iz čl.239. st.1. Krivičnog zakonika Crne Gore.

      \- Pa mu sud za izvršeno krivično djelo na osnovu navedenog zakonskog propisa, te primjenom čl.32, 36, 42, 52, 53 i 54.  KZ CG, kao i primjenom čl.364. ZKP-a,

I z r i č e 
USLOVNU   OSUDU
      Kojom mu utvrđuje kaznu zatvora u trajanju od 3 /tri/ mjeseca i istovremeno određuje da se ista neće izvršiti ako okrivljeni za vrijeme od 1 /jedne/ godine od dana pravosnažnosti presude ne učini novo krivično djelo.

      Troškova krivičnog postupka nije bilo, a okrivljeni se obavezuje da na ime paušala plati sudu iznos od 20,00 /dvadeset/ eura, u roku od 15 dana od dana pravosnažnosti presude pod prijetnjom prinudnog izvršenja.

Okrivljeni se obavezuje da na ime imovinsko - pravnog zahtjeva za naknadu
štete, oštećenoj Elektroprivredi Crne Gore AD Nikšić-Elektrodistribuciji B.,
plati iznos od 259,41 € /dvijestotinepedesetdevet eura i četrdesetjedan cent/,
u roku od 15 dana od dana pravosnažnosti presude.  
O b r a z l o ž e nj e
      Osnovno državno tužilaštvo u Beranama je optužnim predlogom Kt.br.88/2011 od 14.04.2011. godine, optužilo Z. B., iz B., da je izvršio krivično djelo krađe iz čl.239. st.1. KZ CG. Na glavni pretres od 27.05.2011. godine, nijesu pristupili zastupnik javne optužbe - Zamjenik ODT u Beranama Sujković Amra, kao ni predstavnik oštećene Elektroprivrede Crne Gore AD N. Elektrodistribucije B. K. B., iako su uredno pozvani, pa je sud na osnovu čl.453. st.1. i 2. ZKP-a, glavni pretres održao i zaključio u njihovom odsustvu.

      Izjašnjavajući se o navodima iz optužnog predloga Osnovnog državnog tužilaštva Berane, okrivljeni **Z. B.,** je u svoju odbranu naveo sledeće:

Da nije počinio krivično djelo krađe koje mu je optužnim predlogom stavljeno
na teret. U kući u kojoj su službenici Elektrodistribucije otkrili nelegalnu
potrošnju živi sa svojom suprugom i petoro maloljetne djece. Da je kuću kupio
od L. A., koji živi u inostranstvu više od dvadeset godina, ali da je ugovor o
kupoprodaji kuće zaključio sa izvjesnim S., za koga misli da  živi u Bijelom
Polju, ali ne zna na kojoj adresi. Ne zna ko je postavio predmetno dovodno
kablo iza brojila i nije mu poznato da se vršila nelegalna potrošnja u kući,
ali da je siguran da kablo nije postavio L. A., ali ne može da tvrdi da je to
uradio ni Safet, nakon koga se on i uselio u kuću. Ne sjeća se tačno datuma
kada se uselio, ali je u njoj živio u spornom periodu od 13.09. do 13.12.2010.
godine. U završnoj riječi je izjavio da živi izuzetno siromašno, da izdržava
petoro djece i suprugu koja ne radi, da je slabog zdravstvenog stanja, pa
ukoliko sud nađe da je kriv da ga što blaže kazni.  
      Radi pravilnog i zakonitog presuđenja ove krivične stvari sud je na glavnom pretresu u dokaznom postupku izveo sledeće dokaze:  
      u svojstvu svjedoka saslušao L. A. i G. N., službenike Elektrodistribucije Berane, izvršio uvid u zapisnik o kontroli mjernog mjesta Elektroprivrede Crne Gore AD N., Elektrodistribucije B. br.... od 13.12.2010. godine, izvršio uvid u obračun FC Distribucije – Podgorica, ED B. br.... od 16.12.2010. godine, izvršio uvid ugovor o  kupoprodaji od 10.04.2007. godine, izvršio uvid u otpusnu listu sa epikrizom br.... Javne zdravstvene ustanove, Specijalne bolnice za psihijatriju, D. – K. i izvještaj ljekara specijaliste Doma zdravlja B. br.protokola ... i izvršio uvid u izvod iz kaznene evidencije za okrivljenog.

      Nakon sprovedenog dokaznog postupka cijeneći navode optužbe, odbranu okrivljenog, te izvedene pobrojane dokaze cijeneći ih u smislu čl.17. i 360. ZKP-a, a dovodeći ih u vezu jedne sa drugim, sud je stao na stanovište da su činjenice iz činjeničnog opisa izreke presude u svemu dokazane i da je okrivljeni Z. B. izvršio krivično djelo krađe iz čl.239. st.1. KZ CG, koje mu je optužnim predlogom ODT-a stavljeno na teret, pa ga je oglasio krivim i krivično odgovornom, jer nije bilo osnova koji bi isključivali postojanje krivičnog djela i krivične odgovornosti okrivljenog. Pri tom sud nije prihvatio odbranu okrivljenog koji negira izvršenje krivičnog djela, jer njegova odbrana nema uporišta u izvedenim dokazima, ista je za sud neuvjerljiva i data je u cilju izbjegavanja krivične odgovornosti. Dakle, za sud nije prihvatljiva odbrana okrivljenog da nije znao da je u kući iza table sa osiguračima oštećeno dovodno kablo i da je preko istog nelegalno korišćena električna energija u predmetnom periodu, a što je utvrđeno kontrolom ovlašćenih radnika Elektrodistribucije B., što su zapisnički i kontatovali, a koji zapisnik je i sam okrivljeni potpisao. Takođe za sud nije prihvatljiva odbrana okrivljenog u kojoj je on naveo da je sporno kablo preko koga je vršena nelegalna potrošnja električne energije možda postavio izvjesni S., nakon koga se on uselio u kuću, jer kako je u spornom periodu živio u kući sa svojom porodicom, za neovlašćenu potrošnju električne energije morao je i znati, a posebno zbog činjenice da je u kući prethodno bio isključen dovod električne energije zbog duga i da je distributivnom brojilu bila postavljena plomba.

Iz iskaza svjedoka L. A. se vidi da je dana 13.12.2010. godine, kao radnik
Elektrodistribucije B. zajedno sa kolegom G. N., vršio kontrolu potrošača
električne energije u naselju T., i da su u kući Z. B. prilikom pregleda
distributivnog brojila zatekli da je iza table gdje postoji brojilo sa
osiguračima oštetio dovodno kablo, na način što se na isto kablo priključio
kablom premjera 2,5 x 2,5, isto kablo poveo do sobe, na njemu postavio
automatski osigurač od 25 ampera, na taj način se bespravno priključivši na
distributivnu mrežu. Sa osugurača koji je bio postavljen u sobi je povratnim
kablom napojio sve osigurače, i na taj način imao napon u čitavoj kući, a da
taj utrošak nije mjeren preko distributivnog brojila, o čemu su sačinili
zapisnik. Istakao je da je potrošač ranije bio isključen na distributivnom
brojilu zbog duga, da je ta plomba postojala kada su vršili kontrolu, nakon
koje su brojilo ponovo plombirali plombom br...., a kablo koje je bilo
postavljeno na protivpravan način su uklonili, odnosno otkačili. Tada su
konstatovali na zapisniku da je brojilo bilo isključeno i plombirano zbog
neplaćanja duga, a da je okrivljeni natezanjem izvukao tablu sa brojilom i
osiguračima i priključio struju.  
Iz iskaza svjedoka G. N. se vidi da je dana 13.12.2010. godine, kao radnik
Elektrodistribucije B., zajedno sa kolegom L. A., vršio kontrolu potrošača
električne energije u naselju T., i u kući Z. B., kod koga je  distributivno
brojilo bilo isključeno zbog duga i plombirano, kada su plombu skinuli vidjeli
da je potrošač iza table gdje postoji brojilo sa osiguračima oštetio dovodno
kablo, na način što se na isto kablo priključio kablom premjera 2,5 x 2,5,
isto kablo poveo do sobe, na njemu postavio automatski osigurač od 25 ampera,
i na taj način se bespravno priključio na distributivnu mrežu. Sa osugurača
koji je bio postavljen u sobi povratnim kablom je napojio sve osigurače, i na
takav način imao napon u čitavoj kući, a taj se utrošak nije mjerio preko
distributivnog brojila, o čemu su sačinili zapisnik. Nakon toga su brojilo
plombirali plombom br.... i kablo koje je bilo postavljeno na protivpravan
način su uklonili. Istakao je da je ponašanje okrivljenog prilikom kontrole
bilo korektno.  
Sud je u potpunosti prihvatio iskaze navedenih svjedoka, jer isti potiču od
strane službenih lica koja su postupala u skladu sa svojim ovlašćenjima, a
isti su međusobno saglasni, i u svemu su objektivni i nepristrasni. Na osnovu
istih je utvrđeno da su, svjedoci kao ovlašćeni radnici Elektrodistribucije
B., dana 13.12.2010. godine, vršeći kontrolu potrošača električne energije, u
kuci okrivljnog, zatekli da je na distributivnom brojilu koje je prethodno
bilo zbog duga isključeno i plombirano, oštećeno dovodno kablo, i da se
okrivljeni na isto priključio kablom premjera 2,5 x 2,5 na kojem je postavio
automatski osigurač od 25. ampera, tako da utrošak elekrične energije u kući
okrivljnog nije mjeren preko brojila, o čemu su sačinili zapisnik, koji je
okrivljeni i potpisao.  
Iz zapisnika o kontroli mjernog mjesta Elektroprivrede Crne Gore AD N. -
Elekrodistribucija B. br.... od 13.12.2010. godine, se vidi da je u kući Z.
B., u naselju T., prilikom kontrole zatečena neovlašćena potrošnja, da je sa
brojila marke “Iskra” br.... skinuta plomba ED Berane, kao i da je potrošač
iza table sa dovodnog kabla sproveo kabal u sobu na automatski osigurač od 25.
ampera, a da je sa mreže bio ranije isključen zbog duga. Zapisnik su potisali
službenici Elekrtodistribucije B. G. N. i L. A., kao i potrošač Z. B..  
Iz obračuna o neovlašćeno preuzetoj električnoj energiji na osnovu zapisnika o
kontroli mjernog mjesta FC Distribucije – P., ED B. br.... od 16.12.2010.
godine se vidi da je potrošač Z. B., iz B., na osnovu neovlašćenog preuzimanja
električne energije ukupno 2132 Kw/h, kako visoke, tako i niske tarife, pa na
osnovu toga je utvršen iznos za uplatu od 259,41 eura.  
Sud je u potpunosti prihvatio naprijed navedene akte, jer su isti sačinjeni od
strane službenih lica, odnosno nadležnih organa, koja su postupala u skladu sa
svojim zakonskim ovlašćenjima. Na osnovu istih je utvrđeno da  su ovlašćeni
službenici Elektrodistribucije B., kod okrivljenog Z. B., zatekli da postoji
neovlašćena potrošnja, iako je potrošač prethodno bio isključen sa
distributivne mreže zbog duga, tako što je okrivljeni oštetio dovodni kabal,
tako što se na njega priključio kablom 2,5 x 2,5, nakon čega je isti sproveo
do sobe, postavio na njemu automatski osigurac od 25 ampera, i sa tog
osigurača povratnim kablom napojio cijelu kuću strujom, te se utrošak
električne energije nije mogao mjeriti preko distributivnog brojila, dok je iz
obračuna br. ..., utvrđena vrijednost ukupno oduzete električne energije
vlasništvo oštećene Elektroprivrede Crne Gore AD N. Elektrodistribucije B..  
Uvidom u  ugovor o  kupoprodaji od 10.04.2007. godine, se vidi da je zaključen
između S. S., kao prodavca i Z. B., kao kupca i da je predmet ovog ugovora
kuća sa dvorištem u površini od 4 ara upisana u listu nepokretnosti br..... KO
Berane, za iznos od 8.000,00 eura.  
Sud je navedeni ugovor o kupoprodaji cijenio i iz istog utvrdio da je u
spornom periodu od 13.09. do 13.12.2010. godine, u kome je utvrđena nelegalna
potrošnja električne energije, okrivljeni živio u kući sa svojom porodicom.  
Uvidom u otpusnu listu sa epikrizom Javne zdravstvene ustanove – Specijalne
bolnice za psihijatriju D. – K. br.... i izvještaj ljekara specijaliste Doma
zdravlja B. br. protokola ..., se vidi da je Z. B., rođen ... godine, liječen
u Specijalnoj bolnici za psihijatriju D. – K., u periodu od 15.11.2004. godine
do 15.01.2005. godine, zbog postojanja paranoidnog poremećaja.  
Sud je prihvatio navedenu medicinsku dokumentaciju iz razloga jer je izdata od
strane zdravstvenih ustanova i snabdjevena pečetima i potpisima ovlašćenih
lica.  
      Pravnom analizom naprijed utvrdjenog činjeničnog stanja sud je našao da su se u opisanim radnjama okrivljenog Z. B., stekla sva bitna obeležja bića krivičnog djela krađe iz čl.239. st.1. Krivičnog Zakonika Crne Gore. U toku krivičnog postupka svim izvedenim dokazima nesporno je utvrdjeno da je okrivljeni Z. B. u periodu od 13.09.2010. godine, do 13.12.2010. godine, u svojoj kući, koja se nalazi u naselju T., Opština Berane, oduzeo električne energije, vlasništvo oštećene Elektroprivrede Crne Gore AD N. - Elektrodistribucije B., u ukupnoj vrijednosti od 259,41 eura, na način što je iza brojila, marke „Iskra“ br.... oštetio dovodno kablo, a zatim se na isto priključio kablom promjera 2,5 x 2,5 na kojem je postavio automatski osigurač od 25 ampera, tako da utrošak električne energije nije mjeren preko istog, a sve u namjeri da njenim prisvajanjem sebi pribavi protivpravnu imovinsku korist. Naime, tokom postupka je nesporno utvrđeno da je okrivljeni Z. B. kao vlasnik kuće u istoj sa svojom porodicom živio u spornom periodu u kome je postojala neovlašćena potrošnja električene energije, i to od 13.09. do 13.12.2010. godine, što je i sam okrivljeni potvrdio. Da je okrivljeni kao potošač najprije bio isključen sa distributivne mreže zbog postojanja duga i da je na brojilu postavljena plomba ED B., da bi nakon toga okrivljeni oštetio dovodni kabal, iza table sa distributivnim brojilom, i na isti se priključio kablom, preko kojeg je vršio utrošak električne energije koji nije bio mjeren preko distributivnog brojila, što je sve utvrđeno iz iskaza svjedoka L. A. i G. N. i zapisnika o kontroli mjernog mjesta Elektroprivrede Crne Gore AD N. - Elekrodistribucija B. br.... od 13.12.2010. godine. Djelujući na opisani način okrivljeni je postupao sa umišljajem, svjestan da oduzima tuđu pokretnu stvar - električnu energiju, radi pribavljanja protivpravne imovinske koristi, pa je htio postizanje zabranjene posledice.

Prilikom odlučivanja o izboru vrste i visine krivične sankcije koju u
konkretnom slučaju treba primijeniti prema okrivljenom Z. B. za naprijed
navedeno krivično djelo, sud je imao u vidu sve okolnosti u smislu čl.42. KZ
CG. Tako je od olakšavajućih okolnosti na strani okrivljenog Z. B., sud
cijenio i uzeo u obzir da se radi o mlađem čovjeku, siromašnog imovnog stanja,
ocu petoro maloljetne djece, lošeg zdravstvenog stanja, a što je utvrđeno
navedenom medicinskom dokumentacijom, koji do sada nije osudjivan kao
počinilac krivičnih djela. Otežavajućih okolnosti na strani okrivljenog nije
bilo, pa mu je sud primjenom čl.53. i 54. KZ CG, izrekao uslovnu osudu  kojom
mu je utvrdio kaznu zatvora u trajanju od 3 /tri/ mjeseca i istovremeno
odredio da se ista nece izvrsiti ako okrivljeni za vrijeme od 1 /jedne/ godine
od dana pravosnaznosti presude ne ucini novo krivicno djelo. Imajući posebno u
vidu činjenicu da bi izricanje efektivne zatvorske kazne negativno uticalo na
njegov život, sud je uvjerenja da će se uslovnom osudom  kao mjerom upozorenja
u okviru opšte svrhe izricanja krivičnih sankcija predvidjenih čl.4. st.2. KZ
CG, postići svrhe uslovne osude iz čl.52. istog Zakona, jer se osnovano može
očekivati da će  i uslovna osuda, kao mjera upozorenja uz prijetnju kaznom,
dovoljno uticati na okrivljenog, da više ne čini krivična djela.  
      Troškova krivičnog postupka nije bilo, dok je paušalni iznos odmjeren s obzirom na složenost i trajanje krivičnog postupka, te imovnog stanja okrivljenog shodno čl.199. st.9. ZKP-a.

      Na osnovu čl.212. st.2. ZKP-a, okrivljeni se obavezuje da na ime imovinsko - pravnog zahtjeva za naknadu štete, oštećenoj Elektroprivredi Crne Gore AD N. - Elektrodistribuciji B., plati iznos od 259,41 € /dvijestotinepedesetdevet eura i četrdesetjedan cent/, u roku od 15 dana od dana pravosnažnosti presude.

      S iznijetih razloga odlučeno je kao u izreci presude.

OSNOVNI SUD U BERANAMA,
Dana 27.05.2011. godine
Zapisničar,
PREDSJEDNIK SUDA-SUDIJA,
Mirjana Čukić
DRAGAN DAŠIĆ  
PRAVNA POUKA:
Protiv ove presude nezadovoljna stranka
ima pravo žalbe u roku od 8 /osam/ dana
od dana prijema iste presude i to Višem
sudu u Bijelom Polju, a preko ovog suda.  