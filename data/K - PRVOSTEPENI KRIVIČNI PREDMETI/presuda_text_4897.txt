K.br. 167/2011
U IME CRNE GORE
VIŠI SUD U PODGORICI, u vijeću saatavljenom od sudije Tabaš Predraga, kao
predsjednika vijeća i sudija Moštrokol Vesne i Radomira Ivanovića, kao članova
vijeća, uz učešće namještenika Novičić Slobodanke kao zapisničara, u predmetu
protiv optuženog H. P., koga brani T. D., advokat iz Podgorice, zbog krivičnog
djela neovlašćena proizvodnja, držanje i stavljanje u promet opojnih droga iz
čl. 300. st.2. u vezi stava 1. Krivičnog zakonika, odlučujući po optužnici
Višeg državnog tužilaštva u Podgorici Kt.br. 122/11 od 19.09.2011. godine,
koju je na glavnom pretresu zastupala Olivera Ražnatović, zamjenik VDT-a u
Podgorici, nakon održanog usmenog, glavnog i javnog pretresa, u prisustvu
zastupnika optužbe, optuženog i njegovog branioca, nakon tajnog vijećanja i
glasanja, dana 14.11.2011. godine, donio je i istog dana javno objavio  
P R E S U D U
Optuženi:
H. P., rođen …, državljanin Njemačke, oženjen, pismen, po zanimanju arhitekta,
završio fakultet- smjer inžinjer za tehniku i životnu sredinu, vojsku nije
služio, srednjeg imovnog stanja,neosuđivan.  
KRIV JE
Zato što je:
Dana 11.08.2011.godine radi prodaje neovlašćeno unio u Crnu Goru i neovlašćeno
prenosio opojne droge marihuanu, hašiš, kokain, LSD, amfetamin, metaanfetamin,
4-brom, 2,5 dimetoksifetilamin, pslocibin i psilocin, supstance proglašene za
opojne droge, Rješenjem o utvrđivanju opojnih droga ( SL.list SRJ br.44/02 ),
koje opojne droge su bile upakovane i to: marihuana u 6 pakovanja ukupne
težine 517,15 grama, 2 grumena hašiša ukupne težine 1,94 grama, kokain u 3
paketića ukupne težine 1,80 grama, metaanfetamin u 23 paketića ukupne težine
103,42 grama, amfetamin u 3 paketića ukupne težine 2,34 grama, 2 tablete
opojne droge 4-brom – 2,5 dimetoksifetilamina ukupne težine 0,24 grama, 2
pakovanja psihoaktivnih pečurki koje sadrže pslocibin i psilocin ukupne težine
105,87 grama i 253 kartonskih sličica natopljenih LSD-om, koju opojnu drogu je
okrivljeni neovlašćeno prenosio u svom vozilu za kampovanje marke “Gulfstream”
reg. oznaka …., smještenu u rancu koji se nalazio u drvenoj pregradi u vozilu,
a koja opojna droga je pronađena dana 13.08.2011.godine, prilikom pregleda
vozila od strane ovlašćenih službenika Carinske ispostave, na graničnom
prelazu Debeli brijeg.
            - čime je izvršio krivično djelo neovlašćena proizvodnja, držanje i stavljanje u promet opojnih droga iz čl. 300. st.2 u vezi stava 1 Krivičnog zakonika.  
Pa ga sud, primjenom citiranih zakonskih odredbi, te odredbi čl.
4,5,6,7,8,14,15,32,36,42. i 51. Krivičnog zakonika, te odredbi čl. 226, 229. i
374. Zakonika o krivičnom postupku  
O S U Đ U J E
Na kaznu zatvora u trajanju od 3 (tri) godine, u koju kaznu će mu se uračunati
vrijeme provedeno u pritvoru počev od 13.08.2011. godine, pa nadalje dok
pritvor bude trajao.
Dužan je optuženi da na ime troškova krivičnog postupka-sudskog paušala ovom
sudu, plati novčani iznos od 100,00 eura, te da na ime troškova postavljenog
branioca po službenoj dužnosti u predhodnom postupku plati novčani iznos od
900 eura, sve u roku od 15 dana po pravosnažnosti presude, pod prijetnjom
prinudne naplate, dok će o ostalim troškovima krivičnog postupka Sud odlučiti
naknadno, posebnim rješenjem, po pribavljanju podataka o njihovoj visini.
Na osnovu čl. 75 u vezi čl. 300 st. 7 Krivičnog zakonika sud optuženom i z r i
č e :  
MJERU BEZBJEDNOSTI
ODUZIMANJE PREDMETA
ODUZIMA SE od optuženog  6 ( šest ) pakovanja marihuane ukupne težine 517,15
grama, 2 grumena hašiša ukupne težine 1,94 grama, kokain u 3 paketića ukupne
težine 1,80 grama, metaanfetamin u 23 paketića ukupne težine 103,42 grama,
amfetamin u 3 paketića ukupne težine 2,34 grama, 2 tablete opojne droge 4-brom
– 2,5 dimetoksifetilamina ukupne težine 0,24 grama, 2 pakovanja psihoaktivnih
pečurki koje sadrže pslocibin i psilocin ukupne težine 105,87 grama i 253
kartonskih sličica natopljenih LSD-om, koje droge se imaju uništiti, nakon
pravosnažnosti presude.  
O b r a z l o ž e nj e
Optužnicom Višeg državnog tužilaštva u Podgorici Kt.br. 122/11 od 19.09.2011
godine, optuženom H. P. stavljeno je na teret da je izvršio krivičnog djelo
neovlašćena proizvodnja, držanje i stavljanje u promet opojnih droga iz čl.
300 stav 2. u vezi st. 1. Krivičnog zakonika. Zastupnik optužbe je na glavnom
pretresu, u završnoj riječi, precizirao činjenični opis optužnice, na način
kako je to predstavljeno u izreci presude i pri tako preciziranoj optužnici
ostao do završetka glavnog pretresa, predlažući sudu u završnoj riječi  da
optuženog oglasi krivim i osudi po zakonu.
Optuženi H. P. u svojoj odbrani u prethodnom postupku na zapisniku o sasušanju
osumnjičenog Kri.br. 699/11 od 15.08.2011 godine, navodi, da je zajedno sa
svoja tri druga, najprije iz Njemačke došao u Mađarsku, odakle su se njegovi
drugovi vratili nazad kući, dok se on sa svojim kamp vozilom uputio preko
Hrvatske u Crnu Goru, gdje je namjeravao da ostane dva dana, nakon čega bi se
vratio u Dubrovnik, gdje bi vozilo ostavio, a on avionom vratio za Berlin,
kako bi završio neke poslove, a nakon dvije sedmice se ponovo vratio u
Hrvatsku, ali su ga prilikom povratka iz Crne Gore zaustavili na graničnom
prelazu prema Hrvatskoj i zadržali. Optuženi je dalje naveo, da je tokom
boravka u Crnoj Gori putovao sam, da je prošao čitavo crnogorsko primorje i da
tom prilikom  nije posjećivao bilo kakve skupove, da je u Crnu Goru doputovao
sa istim onim kamp vozilom, u kojima ga je kontrolisala policija na graničnom
prelazu, navodeći da se radi o vozilu za kampovanje sa šest kreveta, koje je
na sebi imalo britanske registarske tablice i čiji je on vlasnik, te da je
policija prilikom pretresa vozila pronašla drogu, za koju je on znao da se tu
nalazi, ali se nije mogao izjasniti ko je tu drogu u vozilo stavio. Dalje je
naveo, da opojnu drogu koristi svakodnevno, na način što uveče puši marihuanu,
dok ostale droge: kokain, LSD, ekstazi, spid i hašiš, konzumira zavisno od
toga gdje se nalazi i sa kim je u društvu, te da te droge koristi zajedno sa
društvom, kako bi eksperimentisali i pratili njihovo dejstvo, pri čemu vode
računa da ne dodje do neželjenih posljedica. Optuženi je negirao da je ovisnik
o opojnim drogama, da osim marihuane, ostale opojne droge koje su kod njega
pronadjene poslednji put je koristio prilikom boravka u Madjarskoj sa svojim
prijateljima, da  tokom putovanja kroz Crnu Goru nije uspostavljao kontakte
ili primao stopere, niti se koristio uslugama hotela, već je spavao u svom
kamp vozilu, a ukoliko bi mu se neko javio sa željom da kod njega
eksperimentiše sa drogom, on mu ne bi izašao u susret. Optuženi je dalje naveo
i pojasnio, da je sa sobom ponio veću količinu opojne droge, iz razloga što
putujući uglavnom nailazi na „smeće i sranje“, što se droge tiče, pa kako bi
se zaštitio od loših droga i kako nebi imao posla sa kriminalcima, misleći na
dilere i prevarante, sa sobom je ponio veću količinu droge. Optuženi dalje
navodi, da je predmetnu opojnu drogu kupio odmah po dolasku u Madjarsku,
zajedno sa svoja tri prijatelja, da je istu namjeravao da ostavi u svom vozilu
do povratka iz Njemačke, za droge koje su kod njega pronadjene u vozilu
predstavljaju legalne droge, tj. sedative, koji mogu da se kupe i u apoteci,
kao što su dijazepan, lorazepam, tildin i slično, da u svojoj kući u Njemačkoj
droge ne konzumira, osim što ponekad uveče popuši džoint marihuane. Optuženi
je dalje naveo, da su ga na graničnom prelazu zaustavili carinici, koji ga
pritom nijesu pitali ima li što da prijavi, već su mu samo rekli da otvori
„škaf“, u kojem se nalazila droga, što je on odbio da učini, jer nije htio da
otkrije što se unutra nalazi, a koji je bio zatvoren šarafima i koji je
otvarao koristeći šrafciger na struju. Taj škaf carinici su otvorili na silu i
tom prilikom ga oštetili i „drpili“ nešto sitnog novca u iznosu od 500 kuna,
zatim parfeme, kao i ostale slične stvari koje su mogle stati u džep, dok
novac koji je imao kod sebe nijesu dirali. Dalje je naveo, da je planirao da
nakon povratka iz Njemačke preko Bosne, Srbije i Bugarske sa svojim
prijateljima otputuje za Grčku, gdje bi koristili opojne droge koje su kod
njega pronadjene.
U svojoj odbrani na zapisniku o saslušanju okrivljenog Ki.br. 104/11 od
15.08.2011. godine, optuženi je ponovio prethodnu citiranu odbranu, s tim što
je dodao i pojasnio, da su mu vage koje su pronadjene u njegovom vozilu bile
potrebne za doziranje droge, da je veća vaga bila obična kuhinjska, dok je
druga manja služila za vrlo precizno doziranje droge, da nije bio prisutan
kada su njegovi drugovi kupovali drogu, ali je bio siguran da su oni tu drogu
mjerili prilikom kupovine, obzirom da su zbog toga i ponijeli vagu, s tim što
se nije mogao izjasniti koliko koštaju droge koje su kod njega pronadjene, po
jedinici mjere.
Optuženi je u odbrani na glavnom pretresu naveo, da je dana 11. avgusta 2011.
godine, sa svojim vozilom za kampovanje iz Dubrovnika krenuo za Herceg Novi,
da je u Crnu Goru  ušao na graničnom prelazu prije Herceg Novog i zadržao se
dva dana, za koje vrijeme je putovao crnogorskom obalom, kada je krenuo nazad
za Hrvatsku. Prilikom ulaska u Crnu Goru iz Hrvatske je unio drogu koja je kod
njega pronađena u vozilu, koju je namjeravao da koristi za ličnu upotrebu, ali
nije isključio mogućnost da bi jedan dio tih droga prodao, međutim, nije mu
bila namjera da te droge prodaje na teritoriji Crne Gore, niti je to uradio.
Dalje navodi, da opojne droge koristi od svoje petnaeste godine i to marihuanu
obično u manjim  količinama, a pored toga još i MDMA, LSD, metaafetamine i
psilocin, koje koristi u društvu, ali te droge ne konzumira svakodnevno.
Opojnu drogu koja je pronađena kod njega je nabavio početkom avgusta mjeseca
2011 godine, na jednom muzičkom festivalu u Mađarskoj, kod neke osobe koja je
htjela da se riješi te droge, pa je njemu svu prodao za isnos od oko 2000
eura. Zbog droge u Njemačkoj nije nikad imao problema sa zakonom, niti je
posjećivao bilo koju ustanovu koja se bavi bolestima zavisnosti. Dolaskom u
Crnu Goru imao je namjeru da posjeti muzički festival elektronske muzike, u
Ulcinju, koji se zove „Sonika“, ali kako mu se tamo nije svidjelo produžio je
na Adu Bojanu. Dalje navodi, da se  na tim muzičkim festivalima  koriste sve
one droge koje su kod njega pronađene, najviše marihuana, a koristi se i LSD
koji u sebi sadrži metaamfitamine, gdje  ima običaj da sa svojim prijateljima
konzumira opojnu drogu pa je iz tog razloga i posjedovao te droge. Optuženi je
dodao da je i u Njemačkoj zabranjena kako prodaja opojnih droga tako i samo
posjedovanje opojne droge u velikoj količini. Nije bio prisutan prilikom
pretresa njegovog vozila od strane carinika i ne zna kako su carinici pronašli
tu opojnu drogu. Pri ovakvoj odbrani optuženi je ostao do završetka glavnog
pretresa.
Branilac optuženog je u završnoj riječi zamolio sud da prilikom odmjeravanja
kazne za optuženog cijeni sve olakšavajuće okolnosti na njegovoj strani i
istog što blaže kazni.
Optuženi je u cjelosti prihvatio završnu riječ svog branioca.
Sud je na glavnom pretresu, u dokaznom postupku: pročitao potvrdu o privremeno
oduzetim predmetima od optuženog, Uprave policije PJ Herceg Novi br. 240/11 –
4640 od 13.08.2011 godine , potvrdu o privremeno oduzetim predmetima od
optuženog, Uprave policije PJ Herceg Novi br. 240/11 – 4640/2 od 13.08.2011
godine ,  potvrdu o privremeno oduzetim predmetima od optuženog, Uprave
policije PJ Herceg Novi br. 240/11 – 4640/5 od 13.08.2011 godine , Službenu
zabilješku Uprave Carina – PJ Kotor, Carinska ispostava Debeli brijeg, od
13.08.2011 godine, zapisnik o primopredaji predmeta Uprave carina PJ Kotor,
Carinska ispostava Debeli brijeg od 13.08.2011 godine, izvod iz matične knjige
vjenčanih na ime optuženog H. P. i A. C. T. od 10.11.2011 godine, Izvještaj o
vještačenju, Uprave policije – Forenzički centar Danilovgrad br. 3395/11 od
02.09.2011 godine, izvršio uvid u fotodokumentaciju koja je sastavni dio
izvještaja o vještačenju, fotodokumentaciju Uprave policije  PJ Herceg Novi
br.282/11 od 13.08.2011 godine.
Iz sadržine potvrde o privremeno oduzetim predmetima Uprave policije PJ Herceg
Novi br.240/11-4640 od 13.08.2011.godine, utvrđuje se, da su od optuženog
privremeno oduzeti sledeći predmeti: 1). Dvije veće providne PVC kese sa
sadržajem suve biljne materije zelene boje, za koju se pretpostavlja da je
opojna droga marihuana, 2). Tri manje PVC kese sa sadržajem suve biljne
materije zelene boje, za koju se pretpostavlja da je opojna droga marihuana,
3). Dvije PVC kese sa sadržajem pečurki, za koje se pretpostavlja da su
psihoaktivne, 4). Tri veće kese sa sadržajem praškaste materije braon boje, za
koju se pretpostavlja da je metaamfetamin, 5). Dvadeset manjih PVC kesa sa
sadržajem praškaste materije braon boje, za koju se pretpostavlja da je opojna
droga metaamfetamin 6). Dvije PVC kesice sa sadržajem 39 komada tableta, za
koje se pretpostavlja da su opojna droga ekstazi, 7). Jedna PVC kesa sa
sadržajem 1 tablete, za koju se pretpostavlja da je opojna droga ekstazi, 8).
Jedna PVC kesica sa sadržajem 2 komada tableta bijele boje nepoznatog
porijekla, 9). Tri manje PVC kesice u kojima se nalaze sličice raznih boja i
znakova, za koje se pretpostavlja da su sintetička opojna droga LSD,  10).
Šest PVC kesa sa sadržajem praškaste materije bijele boje, za koju se
pretpostavlja da je opojna droga Kokain, 11). Žuta plastična posuda sa manjom
količinom suve biljne materije, za koju se pretpostavlja da je opojna droga
marihuana, koji predmeti su od strane službenika Carniske ispostave na
graničnom prelazu Debeli brijeg, pronađeni u rancu za kampovanje koji se
nalazio u putničkom motornom vozilu marke „Gulfstream“, britanskih
registarskih oznaka ..., kojim je upravljao optuženi P. H..
Iz potvrde o privremeno oduzetim predmetima od optuženog, Uprave policije PJ
Herceg Novi br.240/11-4640/2 utvrđuje se, da su od optuženog H. P. oduzete
dvije digitalne vage za precizno mjerenje, marke „Salter“ i „Dipse psm“,
pronađene u rancu za kampovanje vlasništvo optuženog.
Iz potvrde o privremeno oduzetim predmetima od optuženog, Uprave policije PJ
Herceg Novi br.240/11-4640/5 utvrđuje se, da je od optuženog privremeno
oduzeto Putničko motorno vozilo marke „Gulfstream“, reg. oznaka ... i 10
ključeva za isto vozilo sa dva privjeska, jedan plave a drugi bijele boje sa
natpisom „Travelworld“, kao i saobraćajna dozvola i druga prateća
dokumentacija za navedeno vozilo.
Iz sadržine službene zabilješke Uprave carina PJ carinarnica Kotor Carinske
Ispostave Debeli brijeg od 13.08.2011 godine, utvrđuje se, da su ovlašćeni
službenici Carinske Ispostave Debeli brijeg dana 13.08.2011 godine u 13 i 45
časova na graničnom prelazu Debeli brijeg, na izlazu iz Crne Gore, zaustavili
kamper vozilo marke „Gulfstream“, britanskih registarskih oznaka ...., kojim
je upravljao njemački državljanin H. P., koji je carinskim službenicima tom
prilikom rekao da nema ništa da prijavi, nakon čega se od strane carinskih
službenika pristupilo detaljnoj carinskoj kontroli unutrašnjosti kamp vozila,
kojom prilikom je u unutrašnjosti vozila, iznad frižidera, pronađena drvena
pregrada za odlaganje stvari koja je bila zatvorena sa dva šarafa, koju na
zahtjev carinskog službenika da je otvori optuženi to nije htio da uradi, pa
je ista nasilno otvorena od strane carinskih službenika i u istoj je pronađena
crna neprovidna kesa u kojoj se nalazio crni ranac za kampovanje i u njemu
predmeti navedeni u potvrdi o privremenom oduzimanju predmeta od optuženog UP
PJ Herceg Novi br.240/11 – 4640 od 13.08.2011. godine. Nadalje, iz sadržine
službene zabilješke se utvrđuje da su u kamp vozilu pronađene: dvije digitalne
vage za mjerenje droge, marke „Salter“ i „Dipse psm“, kao i razne vrste
tableta, te da su navedeni pronađeni predmeti kao i kamp vozilo kojim je
upravljao optuženi, predati službenicima filijale za borbu protiv droge PJ
Herceg Novi.
Iz sadržine zapisnika o primopredaji predmeta Uprave carina PJ Kotor, Carinska
ispostava Debeli brijeg od 13.08.2011 godine, utvrđuje se, da su predmeti
pronađeni prilikom pretresa unutrašnjosti kamp vozila, kojim je upravljao
optuženi, od strane carinskih službenika, kamp vozilo kojim je upravljao
optuženi, predati na dalju nadležnost i postupanje službenicima filijale za
borbu protiv droge PJ Herceg Novi.
Iz sadržine Izvještaja o vještačenju – Forenzički centar Danilovgrad broj
3395/11 utvrđuje se, da su tom Centru na vještačenje dostavljeni predmeti
pronađeni prilikom pregleda kamp vozila kojim je upravljao optuženi i to: 1.
a)plastična kesa sa sadržajem biljne materije zelene boje, karakterističnog
opojnog mirisa, neto mase m = 396,02 g, b), plastična kesa sa sadržajem biljne
materije zelene boje, karakterističnog opojnog mirisa, neto mase m = 112,18 g,
c), plastična kesa sa sadržajem biljne materije zelene boje, karakterističnog
opojnog mirisa, neto mase m = 5,31 g, d), plastična kesa sa sadržajem biljne
materije zelene boje, karakterističnog opojnog mirisa, neto mase m = 2,22g e),
plastična kesa sa sadržajem biljne materije zelene boje, karakterističnog
opojnog mirisa, neto mase m = 0,89 g, f), plastična kutija žute boje, sa
sadržajem biljne materije zelene boje, karakterističnog opojnog mirisa, neto
mase m = 0,53 g,   2.) a), grumen smolaste materije tamno braon boje,
karakterističnog opojnog mirisa, neto mase m2a = 0,32 g, b) grumen smolaste
materije crne boje, karakterističnog opojnog mirisa, neto mase m2b = 1,62 g,
3.) 5 (pet), providnih plastičnih kesica sa sadržajem praškaste supstance
bijele boje, neto mase m3a = 0,85 g, m3b = 0,89 g, m3c = 0,16 g, m3d = 1,39 g,
m3e = 0,36 g   4.) 23 (dvadesettri), providne plastične kesice sa sadržajem
praškaste supstance svijetlo braon boje, neto mase m1 = 48,92g, m2= 19,00g, m3
= 38,36g, m4 = 0,92g, m5 = 0, 98g, m6 = 1,04g, m7 = 0,82g, m8 = 0,96g, m9 =
1,02g, m10 = 0,95g, m11 = 0,37g, m12 = 0,92g, m13 = 1,00g, m14 = 1,13g, m15 =
0,97g, m16 = 0,88g, m17 = 1,11g, m18= 1,09g, m19 = 1,15g, m20 = 1,06g, m21 =
0,94g, m22 = 0,90g, m23 = 0,93g     5.), veća providna kesa u kojoj se nalazi
praškasta materija bijele boje, neto mase m = 0,59g  6.) Plastične kese sa
sledećim sadržajem 6/1) providna kesa u kojoj se nalaze dvije tablete bijele
boje, ukupne neto mase m = 0,24g, 6/2) providna kesa u kojoj se nalazi jedna
tableta sive boje, neto mase 0,27 g, 6/3) providna kesa u kojoj se nalaze
deset cijelih i dvije izlomljene tablete ljubičaste boje, ukupne neto mase m =
3,13g, 6/4) providna kesa u kojoj se nalaze 24 (dvadesetčetiri) cijele i dvije
izlomljene tablete ljubičaste boje, ukupne neto mase m = 6,89g  7.) plastične
kese sa 7/1) veća providna kesa u kojoj se nalazi suvi biljni sadržaj
(pečurke), neto mase  m = 100,66g, 7/2) manja providna kesa u kojoj se nalazi
suvi biljni sadržaj (pečurke), neto mase m = 5,21g  8.) plastične kese u
kojima se nalazi 8/1) providna kesa sa dva uzorka koji je isperforiran na
kvadrate dimenzija stranice 6 mm, što ukupno čini 130 kartončića u kojima se
nalazi aplikacija koja najviše odgovara liku „Bude“, 8/2) providna kesa sa
šest uzoraka, koji je isperforiran na kvadrate dimenzija stranice 6mm, što
ukupno čini 76 kartončića, na kojima se nalazi aplikacija koja najviše
odgovara liku „Bude“, 8/3) providna kesa sa devet uzoraka, koji je
isperforiran na kvadrate dimenzija stranice 6mm, što ukupno čini 47
kartončića, na kojima se nalazi aplikacija koja najviše odgovara liku „Bude“.
U izvještaju se dalje navodi da je detaljnim mikroskopskim pregledom
dostavljenog biljnog materijala navedenog pod brojem 1 izvještaja,
konstatovano prisustvo smole, kao i bodlji u obliku „medveđih kandži“, dok je
detaljnim mikroskopskim pregledom uzorka navedenog pod brojem 2 izvještaja
konstatovano  prisustvo cistolita i kapljica smole, te da je na osnovu
morfološkog izgleda smole sadržane u uzorcima pod brojem 1 i 2 izvještaja,
utvrđeno  da ista potiče od biljke Cannabis sativa L, iz familije Cannabea
(poznatija kao konoplja), te da uzorak pod brojem 2 izvještaja predstavlja
njen pripravak, poznat pod nazivom „hašiš“, dok je hemijskom analizom
navedenih uzoraka utvrdjeno prisustvo i koncentracijapsihoaktivne konponente
tetrahidrokanabiola (THC) u konkcentraciji iznad 0,3 %. Nadalje, hemijskom
analiom uzoraka navedenih pod brojem 3,4,5,6,7 i 8 je rađena preliminarnim
hemijskim testovima, metodom tankoslojne hromatografije, metodom infracrvene
spektrometrije na aparatu FTIR marke Nicolet 380 sa mikroskopom – ATR
tehnikom, metodom gasne hromatografije sa masenim spektrometrom na instrumentu
Polaris Q i metodom tečne hromatografije sa masenim spektrometrom, te da je
navedenim metodama utvrđeno da uzorci navedeni pod brojem 3a, 3b i 3c sadrže
kokain, uzorci navedeni pod brojem 3d, 3e i 5 sadrže amfetamin, uzorci
navedeni pod brojem 4 sadrže metilendioksimetaamfetamin (MDMA), koji je poznat
pod nazivom „ekstazi“, uzorci navedeni pod brojem 6/1  sadrže 4 – brom – 2,5
dimetoksifenetilamin (2-CB), uzorci navedeni pod brojem 6/2, 6/3, 6/4
izvještaja sadrže laktozu i fluorofeniletilamin, uzorci navedeni pod brojem 7
izvještaja sadrže pslocibin i psilocin, dok uzorci navedeni pod brojem 8
izvještaja sadrže dietilamid liserginske kisjeline (LSD). U izvještaju se
dalje navodi da Kanabis, THC, MDMA, 2 – CB, LSD, kokain, amfetamin, pslocibini
psilocin,  predstavljaju supstance koje djeluju na centralni nervni sistem,
izazivaju stanje zavisnosti i nalaze se na listi opojnih droga ( Službeni list
SRJ, br. 44/2002). Supstance koje su bile predmet vještačenja prikazane su u
fotoelaboratu koji je sastavni dio izvještaja o vještačenju, u koji je sud
izvršio uvid na glavnom pretresu.
Predmeti koji su pronađeni u vozilu optuženog, izgled vozila, njegove
unutrašnjosti, kao i spoljni izgled, su predstavljeni u fotodokumentaciji
Uprave policije PJ Herceg Novi br. 282/11 od 13.08.2011. godine, a u koji je
sud izvršio uvid na glavnom pretresu.
Iz sadržine izvoda iz matične knjige vjenčanih, Opštine Podgorica od
10.11.2011. godine utvrđuje se, da je optuženi H. P. dana 10.11.2011. godine
zaključio brak sa A. C. T..
Cijeneći rezulate cjelokupnog dokaznog postupka, navode optužbe i odbrane
optuženog, te svih provedenih dokaza kako pojedinačno tako i u njihovoj
medjusobnoj povezanosti, ovaj sud je nesumnjivo utvrdio da je optuženi H. P.
izvršio krivično djelo neovlašćena proizvodnja, držanje i stavljanje u promet
opojnih droga iz čl. 300 stav 2. u vezi st. 1. Krivičnog zakonika, na način,
mjesto i vrijeme kako je to predstavljeno u izreci presude.
U toku postupka nesumnjivo je utvrđeno, da je optuženi H. P., dana
11.08.2011.godine na graničnom prelazu Debeli brijeg između Crne Gore i
Hrvatske, neovlašćeno radi dalje prodaje unio u Crnu Goru opojne droge
marihuanu,hašiš, kokain, LSD, amfetamin, metaamfetamin, 4-brom-2,5
dimetoksifetalimin, pslocibin i psilocin, supstance proglašene za opojne droge
Rješenjem o utvrđivanju opojnih droga (SL.list. SRJ br.44/02), koje opojne
droge je predhodno kupio u Mađarskoj, te da je navedene droge i neovlašćeno
prenosio u svom kamp vozilu marke „Gulfstream“, reg.oznaka ..., kada su  ga
dana 13.08.2011.godine, prilikom njegovog izlaska iz Crne Gore na graničnom
prelazu Debeli brijeg kontrolisali carinski službenici Carinske ispostave
Debeli brijeg, izvršili pregled njegovog vozila i tom prilikom u unutrašnjosti
kamp vozila kojim je optuženi upravljao, pronašli dvije digitalne vage, marke
„Salter“ i „Dipse psm“, kao i navedene opojne droge sakrivene u rancu koji se
nalazio u drvenoj pregradi u vozilu i to:  6 pakovanja opojne droge marihuane,
ukupne težine 517,15 grama, 2 grumena opojne droge hašiš ukupne težine 1,94
grama, opojnu drogu kokain, upakovanu u 3 paketića ukupne težine 1,80 grama,
23 paketića opojne droge metaamfetamin ukupne težine 103,42 grama, 3 paketića
opojne droge amfetamin ukupne težine 2,34 grama, 2 tablete opojne droge
4-brom-2,5 dimetoksifetilamina ukupne težine 0,24 grama, 2 pakovanja
psihoaktivnih pečurki koje sadrže pslocibin i psilocin ukupne težine 105,87
grama i 253 kartonske sličice natopljene LSD-om.
Ovako utvrđeno činjenično stanje, sud je utvrdio prije svega iz odbrane
optuženog H. P. date na glavnom pretresu.
Naime, optuženi u svojoj odbrani na glavnom pretresu nije sporio, da je dana
11.08.2011.godine, svojim kamp vozilom marke „Gulstream“, reg oznaka ..., ušao
iz Hrvatske u Crnu Goru, na graničnom prelazu Debeli brijeg, da je tom
prilikom kod sebe u vozilu imao opojne droge marihuanu, hašiš, kokain, LSD,
amfetamin, metaamfetamin, 4-brom-2,5 dimetoksifetalimin, pslocibin i psilocin,
koje opojne droge je početkom avgusta sa svoja tri druga kupio u Mađarskoj na
jednom muzičkom festivalu, od nepoznate osobe, da je sa sobom u vozilu imao i
dvije vage za mjerenje i to jednu običnu kuhinjsku, a drugu za precizno
mjerenje droge, da je te opojne droge držao sakrivene u svom vozilu u drvenoj
pregradi koja je bila zatvorena sa dva šarafa, da je planirao da u Crnoj Gori
posjeti muzički festival elektronske muzike koji se u to vrijeme održavao u
Ulcinju, da je imao namjeru da te opojne droge lično uživa, što je ranije i
radio, s tim što nije isključio mogućnost da bi jedan dio tih droga i prodao.
Dalje je naveo, da se na tim muzičkim festivalima konzumiraju upravo one
opojne droge koje je imao kod sebe, a najviše marihuana i LSD, da su ga dana
13.08.2011 godine, kada je nakon dva dana boravka u Crnoj Gori, namjeravao da
preko graničnog prelaza Debeli brijeg napusti Crnu Goru, kontrolisali
službenici tog graničnog prelaza i da su tom prilikom izvršili pregled
njegovog vozila i u istom pronašli opojne droge na mjestu u vozilu gdje ih je
on sakrio, kao i pomenute dvije vage.
Ovakva odbrana optuženog potvrđena je sadržinom materijalnih dokaza provedenih
u toku postupka i to sadržinom službene zabilješke Uprave carina-Carinske
Ispostave Debeli brijeg, zapisnika o primopredaji predmeta Uprave carina-
Carinske Ispostave Debeli brijeg, te potvrda o privremeno oduzimanju predmeta
od optuženog, iz kojih dokaza je sud nesumnjivo utvrdio, da su ovlašćeni
Carinski službenici-Carinske Ispostave „Debeli brijeg“ dana 13.08.2011.
godine, na graničnom prelazu „Debeli brijeg“ između Crne Gore i Hrvatske,
prilikom izlaska iz Crne Gore, zaustavili kamp vozilo marke „Gulfstream“, reg.
oznaka ..., kojim je upravljao optuženi H. P.,  da su tom prilikom izvršili
pregled vozila optuženog i kod istog u unutrašnjosti vozila u drvenom
pregratku, zatvorenom sa dva šarafa, u crnom rancu za kampovanje pronašli više
vrsta opojnih droga, te daljim pregledom unutrašnjosti kamp vozila pronašli i
oduzeli dvije vage, marke „Salter“ i „Dipse psm“,  koje predmete su predali
Upravi policije PJ Herceg Novi i koji predmeti su od optuženog zajedno sa
vozilom kojim je upravljao privremeno oduzeti. Izgled vozila, kao i mjesto
gdje je opojna droga bila sakrivena u vozilu, prikazani su i u
fotodokumentaciji Uprave policije Herceg Novi br. 282/11 od 13.08.2011.
godine.
Vrstu i količinu opojnih droga koje su pronađene kod optuženog i od istog
oduzete, sud je utvrdio iz Izvještaja o vještačenju Uprave policije-Forenzički
centar Danilovgrad br.3395/11 od 02.09.2011.godine, iz koga nesumnjivo
proizilazi da biljna materija zelene boje, predstavlja opojnu drogu marihuanu
u količini od 517,15 grama, da je hemijskom analizom te biljne materije
utvrdjeno, da ista u sebi sadrži psihoaktivnu komnponentu tetrahidrokanabinol
(THC) u koncetraciji iznad 0,3%, da 2 grumena smolaste materije tamno braon
boje, predstavljaju opojnu drogu „hašiš“ u količini od 1,94 grama, za koje je
hemijskom analizom utvrdjeno da ista u sebi sadrži psihoaktivnu konponentu
tetrahidrokanabinol (THC) u koncetraciji iznad 0,3%, da 3 paketića sa
sadržajem praškaste supstance bijele boje u količini od 1,80 grama u sebi
sadrže opojnu drogu kokain, da 23 plastične kesice sa sadržajem praškaste
supstance svijetlo braon boje u količini od 103,42 grama u sebi sadrže
psihoaktivnu supstancu metilendioksimetaamfetamin (MDMA), da 3 paketića sa
sadržajem praškaste supstance bijele boje u količini od 2,34 grama u sebi
sadrži psihoaktivnu supstancu amfetamin, da dvije tablete bijele boje ukupne
težine 0,24 grama u sebi sadrže psihoaktivnu supstancu 4-brom-2,5
dimetoksifenetilamin (2-CB), da 2 pakovanja u kojima se nalazi suvi biljni
sadržaj (pečurke) u količini od 105,87 grama u sebi sadrži psihoaktivne
konponente pslocibin i psilocin, da 253 kartonske sličice u sebi sadrže
psihoaktivnu supstancu dietilamid liserginske kisjeline (LSD), a koje
supstance djeluju na centralni nervni sistem, izazivaju stanje zavisnosti i
nalaze se na listi opojnih droga, a što je sve i predstavljeno u
fotodokumnetaciji koji je sastavni dio izvještaja, u koji je sud izvršio
neposredan uvid.
Da su opojne droge, koje su pronađene u vozilu optuženog, bile namijenjene
daljoj prodaji, sud nesumnjivo zaključuje iz količine opojnih droga, koja je
utvrdjena iz izvještaja o vještačenju Forezničkog centra u Danilovgradu,
njihove raznovrsnosti, tj. činjenice da je optuženi kod sebe imao osam
različitih vrsta opojne droge, te načina pakovanja istih, odnosno činjenice da
su iste bile upakovane u plastične kesice, a posebno kod činjenice da se
optuženi kritičnom prilikom uputio na muzički festival elektronske muzike koji
se održavao u Ulcinju, a na kojim festivalima se po samom kazivanju optuženog
koriste upravo one opojne droge koje su pronadjene kod njega, a posebno
marihuana i LSD, dakle, upravo one opojne droge koje je optuženi imao kod sebe
u većim količinama i to marihuanu u količini od 517,15 grama, koja je bila
upakovana u šest plastičnih kesica i 253 kartonske sličine natopljene opojnom
drogom LSD, što sve govori u prilog činjenici da je namjera optuženog bila da
opojne droge koje je prethodno unio u Crnu Goru i koje je u svom vozilu
prenosio, dalje prodaje. U prilog ovakvom zaključku suda stoji i činjenica, da
je prilikom pregleda vozila optuženog od strane ovlašćenih carinskih
službenika, na graničnom prelazu Debeli brijeg, pronadjena i jedna digitalna
vaga za precizno mjerenje, koja je po kazivanju samog optuženog koristila za
precizno mjerenje opojne droge, što sve upućuje da je opojna droga bila
namijenjena daljoj prodaji, jer je opšte poznato, da se takve digitalne vage
pronalaze upravo kod onih osoba koje se bave prodajom opojnih droga. Konačno,
sam optuženi  u svojoj odbrani nije sporio namjeru da bi prodao jedan dio
opojnih droga, koje su pronadjene u njegovom vozilu.
Stoga je sud navode odbrane optuženog, date na glavnom pretresu, da opojnu
drogu nije prodavao na teritoriji Crne Gore, niti da je imao namjeru da u
Crnoj Gori prodaje opojnu drogu, cijenio kao neosnovanu i sračunatu na
izbjegavanje krivice. Ovo imajući u vidu činjenicu da je optuženi u Crnoj Gori
boravio dva dana, da se uputio na muzički festival elektronske muzike u
Ulcinju, na mjesto gdje se po njegovom kazivanju koriste opojne droge, koje su
pronadjene kod njega u vozilu, da je u vozilu posjedovao i vagu za precizno
mjerenje opojne droge, pa sud nije mogao naći niti jedan opravdan razlog koji
bi upućivao na to, da optuženi nije imao namjeru da prodaje opojne droge na
teritoriji Crne Gore, naprotiv, sud je nesumnjivo utvrdio, da je optuženi
navedene droge unio i prenosio radi dalje prodaje.
Cijeneći naprijed utvrdjeno činjenično stanje, ovaj sud nalazi, da su se u
radnjama optuženog H. P., stekli svi bitni elementi bića krivičnog djela
neovlašćena proizvodnja, držanje i stavljanje u promet opojnih droga iz čl.
300. st. 2. u vezi st. 1. Krivičnog zakonika, obzirom da je u postupku
nesumnjivo utvrdjeno, da je optuženi H. P. dana 11.08.2011. godine,
neovlašćeno radi  prodaje unio u Crnu Goru i neovlašćeno radi prodaje prenosio
opojne droge marihuanu, hašiš, kokain, LSD, amfetamin, metaamfetamin,
4-brom-2,5 dimetoksifetalimin, pslocibin i psilocin, supstance proglašene za
opojne droge Rješenjem o utvrđivanju opojnih droga (SL.list. SRJ br.44/02), u
količinama kako je to navedeno u izreci presude, te da su iste pronađene kod
njega  u unutrašnjosti kamp vozila kojim je upravljao, sakrivene u jednom
drvenom pregratku zatvorenom sa dva šarafa, prilikom pregleda njegovog vozila
na graničnom prelazu Debeli brijeg između Crne Gore i Hrvatske, od strane
Carinskih Službenika Carinske Ispostave Debeli brijeg, dana 13.08.2011.godine,
kada je optuženi namjeravao da napusti Crnu Goru.
Sve činjenice utvrdjene u postupku, okolnosti konkretnog slučaja, doveli su
ovaj sud do zaključka, da je optuženi H. P. predmetno krivično djelo izvršio
sa direktnim umišljajem. Optuženi je bio u potpunosti svjestan da radi prodaje
unosi i prenosi   opojne droge marihuanu, hašiš, kokain, LSD, amfetamin,
metaamfetamin, 4-brom-2,5 dimetoksifetalimin, pslocibin i psilocin, što je
optuženi u svojoj odbrani djelimično priznao, navodeći da nije isključeno da
bi jedan dio droga pronađenih kod njega prodao, te da za to nema potrebna
ovlašćenja, a što predstavlja bitno obilježje ovog krivičnog djela, a koja
okolnost je optuženom morala biti poznata, obzirom da je optuženi odrasla i
zrela osoba, te da je isti u svojoj odbrani naveo da je i u Njemačkoj, zemlji
čiji je državljanin, zabranjena prodaja opojne droge, kao i posjedovanje
opojne droge u većoj količini, što sve znači da je kod optuženog postojala
svijest o svim obilježjima predmetnog krivičnog djela i htjenje njegovog
izvršenja.
Krivično djelo za koje je optuženi oglašen krivim je krivično djelo sa
blanketnom dispozicijom, pa je kod ovih krivičnih djela, pored navodjenja
činjenica i okolnosti koje čine bitna obilježja ovog krivičnog djela, a o
kojima se sud već izjasnio, bilo nužno navesti materijalno pravni propis, od
kojeg zavisi postojanje ovog krivičnog djela. Naime, Rješenjem o utvrdjivanju
opojnih droga (Službeni list SRJ br. 44/02)  marihuana, hašiš, kokain, LSD,
amfetamin, metaamfetamin, 4-brom-2,5 dimetoksifetalimin, pslocibin i psilocin
su proglašeni za opojne droge i nalaze se na spisku opojnih droga.
Odlučujući o kazni za optuženog, sud je najprije u smislu čl.42 Krivičnog
zakonika,  cijenio sve okolnosti od kojih zavisi da kazna bude manja ili veća
(olakšavajuće i otežavajuće okolnosti), pa je od olakšavajućih okolnosti na
strani optuženog cijenio njegove lične prilike, da je oženjen, a kako to
proizilazi iz izvoda iz matične knjige vjenčanih u koji je sud izvršio uvid na
glavnom pretresu, kao i njegov raniji život, tj. neosudjivanost, dok je kao
otežavajuću okolnost na strani optuženog cijenio količinu kriminalne
djelatnosti izraženu kroz količinu i raznovrsnost opojnih droga koje je
optuženi neovlašćeno unio u crnu Goru i prenosio radi dalje prodaje, pa je
cijeneći naprijed navedene olakšavajuće i otežavajuću okolnost na strani
optuženog istog osudio na  kaznu zatvora u trajanju od 3 ( tri ) godine,
nalazeći da je tako odmjerena kazna srazmjerna stepenu krivice optuženog i
težini počinjenog krivičnog djela i da predstavlja onu mjeru koja je neophodno
potrebna za postizanje svrhe kažnjavanja iz čl.32 Krivičnog zakonika, da
optuženi ubuduće ne vrši krivična djela, u okviru opšte svrhe propisivanja i
izricanja krivičnih sankcija iz čl.4 st.2 Krivičnog zakonika.
Shodno čl.51 Krivičnog zakonika, sud je optuženom u izrečenu kaznu zatvora
uračunao vrijeme provedeno u pritvoru počev od 13.08.2011.godine, pa nadalje,
dok pritvor bude trajao.
Shodno čl. 75. u vezi čl. 300 st.7. Krivičnog zakonika, sud je optuženom
izrekao i mjeru bezbjednosti oduzimanje i to: 6 pakovanja marihuane ukupne
težine 517,15 grumena hašiša metaamfetamin u 23 paketića ukupne težine težine
1,94 grama, kokain u 3 paketića u103,42 grama, amfetamin u 3 paketića ukupne
težine 2,34 grama, 2 tablete opojne droge 4-brom-2,5 dimetoksifetilamina
ukupne težine 0,24 grama, 2 pakovanja psihoaktivnih pečurki koje sadrže
pslocibin i psilocin ukupne težine 105,87 grama, i 253 kartonskih sličica
natopljenih LSD-om, kao predmeta izvršenja krivičnog djela, koje se opojne
droge imaju uništiti nakon pravosnažnosti presude i za koje predmete zakon
predviđa obavezno oduzimanje.
Kako je optuženi oglašen krivim, to ga je sud shodno čl. 226. i čl. 229.
Zakonika o krivičnom postupku, obavezao na plaćanje troškova krivičnog
postupka-sudskog paušala u iznosu od 100,00 eura, koji iznos je odredjen
shodno složenosti krivičnog postupka, dužini njegovog trajanja i imovinskim
prilikama optuženog, te da na ime nagrade i nužnih izdataka postavljenog mu
branioca po službenoj dužnosti u predhodnom postupku adv. M. N., plati novčani
iznos od 900 eura,  sve u roku od 15 dana po pravosnažnosti presude, pod
prijetnjom prinudne naplate.
Sa izloženog, odlučeno je kao u izreci.  
VIŠI SUD U PODGORICI
Dana 14.11.2011. godine  
ZAPISNIČAR
PREDSJEDNIK VIJEĆA-SUDIJA
Novčić Slobodanka
Tabaš Predrag  
PRAVNA POUKA : Protiv ove presude dozvoljena je žalba   Apelacionom sudu
Crne Gore u roku od 15 dana od dana prijema prepisa iste, a preko Višeg suda u
Podgorici  
Za tačnost otpravka tvrdi
i ovjerava
namještenik suda  
