 K.br.165/11




                                                U IME CRNE GORE

VIŠI SUD U PODGORICI, po sudiji pojedincu Ani Vuković, u krivičnom predmetu
protiv optuženog Đ. M., iz Opuzena, Republika Hrvatska i optuženog P. P., iz
Novog Pazara, Republika Srbija, zbog krivičnog djela neovlašćena proizvodnja,
držanje i stavljanje u promet opojnih droga iz čl. 300 st.1 Krivičnog
zakonika, odlučujući po optužnici Višeg državnog tužilaštva  Podgorica,
Kt.br. 112/11 od 14.09.2011 godine, nakon održanog glavnog javnog pretresa
dana 02.12.2011 godine, u prisustvu zastupnika optužbe Ljiljane Lakić,
zamjenika VDT-a Podgorica, optuženog Đ. M. i njegovog branioca, odredjenog po
službenoj dužnosti, Đ. M., advokata iz Podgorice, optuženog P. P. i njegovog
branioca R. K., advokata iz Podgorice, donio je i dana 05.12.2011 godine javno
objavio  
                                                       P R E S U D U

Optuženi:  
1.Đ. M., rođen …, državljanin Republike Hrvatske i Republike Srbije, oženjen,
otac troje djece, završio turističko ugostiteljsku školu, zaposlen, lošeg
imovnog stanja, osuđivan Presudom Suda Bosne i Hercegovine  Sarajevo
K.br.23/09 od 14.05.2009 godine zbog krivičnog djela krivotvorenje novca iz
čl. 205 st.1 u vezi čl. 29 KZ BiH na kaznu zatvora u trajanju od 3 mjeseca,
nalazi se u pritvoru od 01.08.2011 godine od 05,00 časova pa nadalje  
2.P. P., zv. „G.“ i „P.“ rođen …, državljanin Republike Srbije, oženjen, otac
petoro djece, zaposlen kao poštar, završio srednju školu, lošeg imovnog
stanja, u pritvoru od 01.08.2011 godine od 05,00 časova pa nadalje  
                                                             K r i v i  s u

Zato što su:  
Dana 01.08.2011. godine, oko 02,00 časova, optuženi P. P. neovlašćeno
prodavao, a optuženi Đ. M. neolvašćeno, radi dalje prodaje, prenosio opojnu
drogu marihuanu, supstancu proglašenu za opojnu drogu Rješenjem o utvrdjivanju
opojnih droga (Sl. List SRJ" br. 44/02), na način što je optuženi P. P. sa
nepoznatim kupcima iz Hrvatske prethodno ugovorio prodaju 35 pakovanja opojne
droge marihuane - skanka u ukupnoj količini od 19.695 kg, za čije prenošenje
je angažovao optuženog Đ. M., da mu za novčanu nadoknadu od 750,00 eura
prenese predmetnu marihuanu i koji mu je u tu svrhu u Podgorici predao svoje
vozilo marke "Fiat Punto" reg. oznaka DU …, u koje je optuženi P. sakrio
predmetnu marihuanu, nakon čega je vozilo sa opojnom drogom preuzeo optuženi
Đ. da istu radi prodaje prenese od Podgorice do Splita i preda kupcu, za koje
vrijeme je ispred njegovog vozila, vozilom marke "Peugeot 605" reg. br. NP …
upravljao optuženi P. P., u čemu su optuženi otkriveni od strane ovlašćenih
policijskih službenika Uprave policije PJ Bar, koji su ih zaustavili u mjestu
Tanki rt u Virpazaru i kontrolom pronašli predmetnu drogu  
- čime su izvršili krivično djelo neovlašćena proizvodnja, držanje i
stavljanje u promet opojnih droga iz čl. 300 st. 1 Krivičnog zakonika.  
pa ih sud, primjenom citirane zakonske odredbe, te čl. 2, 4, 5, 15, 32, 36,
42, i  51. Krivičnog zakonika, te čl. 229 i 374 Zakonika o krivičnom postupku  
                                                   O S U Đ U J E


Optuženog Dj. M., na kaznu zatvora u trajanju od 3 (tri) godine i 4 (četiri) mjeseca a optuženog P. P., na kaznu zatvora u trajanju od 3 (tri) godine, u koje kazne  se uračunava vrijeme provedeno u pritvoru - od 01.08.2011.godine od 05,00 h pa nadalje.

Dužan je optuženi Dj. M., na ime troškova krivičnog postupka uplatiti ovom
Sudu, iznos od 44,00 €, te obojica optuženih solidarno na ime troškova
krivičnog postupka iznos od 35,00 €  kao i na ime  paušala  uplatiti iznose od
po 100,00 €, sve u roku od 15 dana po pravosnažnosti presude.  
Na osnovu čl. 75 i čl. 300 st. 7 Krivičnog zakonika, prema optuženom Dj. M. se
i z r i č e  
                                                 MJERA BEZBJEDNOSTI

ODUZIMA se od optuženog Dj. M. 19.695 kg opojne droge –marihuane, koja droga
se ima uništiti nakon pravosnažnosti presude.  
                                                     O b r a z l o ž e n j e

Optužnicom Višeg državnog tužilaštva Podgorica Kt.br. 112/11 od 14.09.2011
godine, stavljeno je na teret optuženimam, da su izvršili krivično djelo
neovlašćena proizvodnja, držanje i stavljanje u promet opojnih droga iz čl.
300 st.1 Krivičnog zakonika. Zastupnik optužbe je na glavnom pretresu u
cjelosti ostao pri podignutoj optužnici i predložio da sud  optužene oglasi
krivim i osudi po zakonu, budući da je provedenim dokazima utvrđeno da su
optuženi izvršili krivično djelo stavljeno im na teret.  
Optuženi Đ. M. se prilikom saslušanja pred ovlašćenim policijskim službenikom,
u prisustvu branioca odredjenog po službenoj dužnosti, branio ćutanjem. U
odbrani datoj prilikom prvog saslušanaj pred istražnim sudijom, naveo je da mu
je tri dana prije kritičnog događaja dok je bio na plaži u Opuzenu stigla SMS
poruka od optuženog P. P., koji ga je pozvao da dođe kod njega u Budvu, na
koju poruku  je odgovorio  pozivajući  P. da dođe u Opuzen. Ipak,  na
insistiranje  optuženog P. u subotu, 30 jula 2011 godine, došao je u Budvu,
koji dan su zajedno proveli  u šetnji i kupanju. Sjutradan ga je optuženi P.
pitao da li pristaje da za njega odradi jedan posao koji će mu biti plaćen,
objašnjavajući da taj posao može odraditi bez ikakvih problema, budući da ima
vozilo sa dubrovačkom registracijom. Pristao je na ponudu optuženog P., iako
ga nije pitao o kakvom poslu je riječ, ali je pretpostavio da je u pitanju
posao sa cigaretama, budući da mu je od ranije bilo poznato da se optuženi P.
bavi ovim poslovima. Optuženi P. mu je takodje rekao da treba da sačekaju da
mu stigne SMS poruka, što se i desilo u nedjelju veče, 31 jula, nakon čega su
krenuli u Podgoricu svako svojim vozilom, optuženi P. vozilom marke „Peugeot
605“, novopazarskih registarskih oznaka, a on vozilom marke „Fiat Punto“,
dubrovačkih registarskih oznaka. Na putu ka Podgorici međusobno su se
preticali, da bi mu pred ulazak u Podgoricu, optuženi P., koji je tada vozio
ispred njega rekao da vozilo parkira na parkingu hotela „Crna Gora“ i da ga sa
ključevima u suncobranu tu i ostavi,  što je i učinio. Takodje, po instrukciji
optuženog P., nastavio je da šeta Podgoricom, čekajući da ga P. ponovo pozove.
Iste večeri,  oko ponoći, nakon što ga je optuženi P. SMS porukom obavijestio
da sa istog parkinga preuzme vozilo,  što je i učinio, krenuo je  preko tunela
Sozina prema Budvi, dok ga je optuženi P. po dogovoru trebao čekati na trećoj
benziskoj pumpi od Podgorice.  Medjutim, usput, ne zna  na kojem dijelu puta
jer ne poznaje ove predjele, osjetio je miris paljevine ispod haube motora,
zbog čega je zaustavio vozilo na proširenju pored puta.O navedenom je
obavijestio optuženog P. koji je ubrzo stigao svojim vozilom, koje je
zaustavio na istom proširenju. Obojica su izašli iz vozila, on je otvorio
haubu motora svog vozila i vidio nasložene paketiće umotane u najlon foliji,
kada je po mirisu, jer je već bilo nagorjelo pola jednog paketa koji je
dodirivao izduvnu granu motora, shvatio da se radi o marihuani. Nakon
navedenog, upitao je optuženog P. „što je ovo P.“, ali mu P.  nije odgovorio
već je samo rekao da će dobiti 750 eura, ako to preveze u Hrvatsku, na što je
pristao. Pomogao je optuženom P. da presloži opisane pakete, koje je  P. crnom
majicom, koju je uzeo iz gepeka svog vozila pokrio i zatvorio haubu motora.
Nastavili su dalje kretanje na način što se P. kretao vozilom ispred njega, da
bi ih nakon pređenog  kilometra puta, zaustavila policija i pronašla marihuanu
ispod haube motora.  Sjutradan su policajci pretresli njegovo vozilo i u
kabini pronašli još marihuane, zbog čega se šokirao. Istakao je da se kaje
zbog navedeng, dodajući da ga je optuženi P. iskoristio znajući da nema novca,
te da je upravo zbog svoje loše materijalne situacije, neznajući što drugo da
radi, pristao da preveze predmetnu marihuanu. Odgovarajući na pitanja, naveo
je da  kada je shvatio da je u pitanju marihuana, nije pobacao pakete iz
vozila, već je  odlučio  da nastavi put i marihuanu odveze u Hrvatsku, gdje je
u Splitu trebao da ostavi vozilo na nekom parkingu, slično kao u Podgorici, i
da ga preuzme nakon što vozilo bude ispražnjeno. Pojasnio je da je prevoz
marihuane trebao da mu platiti optuženi P.  jer osim sa njim, u ovom poslu
nije imao niti je trebao imati komunikaciju ni sa kim drugim. Naveo je da
optuženi P. sigurno zna ko je u Podgorici drogu spakovao u njegovo vozilo i ko
je trebao da je preuzme u Splitu, te da P. svojim vozilom koje ima
novopazarske registarske tablice, nije prevozio drogu jer je  računao da on sa
dubrovačkim tablicama ima sigurniji prolaz preko državne granice. U odbrani
datoj prilikom ponovnog saslušanja pred istražnim sudijom,  naveo je  da je
napravio propust, kada je u ranijoj odbrani povezao optuženog P. sa kritičnim
događajem, ističući da P.  sa navedenim nema nikakave veze. Pojasnio je da je
u Splitu, odnosno Trogiru trebao da ostavi vozilo ispred servisa „Pežo“ i
dobije 750 eura, ističući da nije znao što prevozi. Dalje je naveo da je u
policiji  tučen, zbog čega je zatražio  ljekarsku pomoć koju nisu htjeli da mu
pruže, objašnjavajući dalje da je bio je pod sedativima zbog ranijih srčanih i
psihičkih problema  pa je u takvim okolnostima dao prethodnu odbranu. Pojasnio
je da su se on i optuženi P., zajedno ali svako svojim vozilom dovezli u
Podgoricu, P. kod sestre a on da malo prošeta Podgoricom. Istakao je da je na
inicijativu policije rekao da je P. organizator svega, te da više ne želi da
optuženi P., koji je nevin, strada. Odgovarajući na pitanja naveo je da je u
Podgorici, na navedenom parkingu ostavio vozilo i klučeve a potom oko ponoći
došao po vozilo, postupajući po instrukcijama ljudi iz Hrvatske koji su mu
slali SMS poruke i sugerisali mu da mijenja kartice, nakon što dobije poruku,
tako da je uništio 5-6 kartica sa kojih je komunicirao sa organizatorima ovog
transporta, za koje ljude nikada neće saznati ko su. Dalje je naveo da je,
kada je kritičnom prilikom osjetio miris paljevine, ablendovao optuženom P.
koji je vozio ispred njega, nakon čega je  P.  zaustavio svoje vozilo, izašao,
otvorio haubu motora njegovog vozila, a zatim iz gepeka svog vozila izvadio
crnu majicu koju je prethodno pocijepao i dao mu je da ugasi vatru. Tek kada
je otvorio haubu motora shvatio je što se nalazi u vozilu,  stim što je
predmetnu marihuanu  namjeravao da baci nakon što prođu tunel Sozina, dodajući
da ne može da objasni zašto marihuanu nije odmah izbacio, vjerovatno jer bi to
bila prijetnja njegovoj porodici, zbog čega je bio izgubljen i nije znao što
da radi. U odbrani datoj na glavnom pretresu u bitnom je ponovio navode
odbrane date prilikom ponovnog saslušanja pred istražnim sudijom, dodajući da
je na putu Podgorica - Bar na udaljenosti od nekih 5 km od aerodroma, čekao
optuženog P. oko 45 minuta nakon što ga je  prethodno  pozvao telefonom. Kada
je P. stigao rekao mu je da je primijetio da je temperatura motora u njegovom
vozilu porasla, u što su se zajedno uvjerili, gledajući kazaljku.  Sačekali su
u kolima nekih 10 minuta i kada je temperature pala, krenuli su svako svojim
vozilom, stim što je optuženi P. vozio ispred njega. Nakon nekih desetak
minuta po kretanju, osjetio je dim u svom vozilu i tada su obojica zaustavili
vozila. Otvorio je haubu svog vozila, i majicom koju je  P. skinuo sa sebe,
ugasio je plamen.  Iako je njegovo vozilo nakon opisane paljevine bilo u redu,
ipak je zamolio optuženog P. da vozi ispred njega  za slučaj da se  ponovo
nešto ne iskomplikuje, budući da se radi o starijem vozilu.  Dalje je
pojasnio, da kada je na njegov zahtjev  došao da pogleda vozilo, optuženi P.
nije znao što se u vozilu nalazi, niti što se prethodno dešavalo u Podgorici
prilikom utovara u vozilo, objašnjavajući da koliko mu je poznato, optuženi P.
nije ugovarao prodaju predmetne droge. Dodao je takodje da dok je predmetna
“trava” gorela u kolima on i P. nijesu ništa razgovarali, kao i da ga P.
nikada nije kontaktirao telefonom niti ga je zvao da dođe iz Hrvatske u
Podgoricu. Dalje je naveo da optuženog P., koji je po  zanimanju poštar,  i
donosi i njemu poštu, poznaje 6-7 godina, tako da su imali korektan odnos, ali
nijesu bliski prijatelji. Prethodno, prije dolaska u Crnu Goru, nije se čuo
telefonom sa optuženim P., ali je znao da se P. nalazi u Budvi, jer je ranijih
godina u isto vrijeme P. boravio kod svoje majke u Budvi, gdje  ga je i
posjećivao poslednja dva ljeta. Naveo je da optuženi P. kritičnom prilikom
nije znao da je on u Hrvatskoj, ali je on znajući da je P.  u Budvi  svratio
kod njega. Istakao je da ne zna čija je predmetna droga, niti sa kim je
kontaktirao telefonom, objašnjavajući da je sa njemu  nepoznatog broja dobio
SMS poruku da pođe u Podgoricu, odakle je trebao nešto da preveze do Splita i
za tu uslugu da dobije 750 eura. Nakon te SMS poruke  sa drugog telefonskog
broja dobio je još nekoliko SMS poruka čija se sadržina odnosila na
instrukcije gdje da ostavi vozilo kad dođe u Podgoricu, na koje poruke nije
odgovarao, ali  je postupao po njima, čime je jasno pokazao da je prihvatio
ponuđeni posao prevoza predmetne droge. Naveo je da nikada nije konzumirao
narkotike, te da takodje ne konzumira  cigarete ni alkohol. Nema objašnjenje
zbog čega optuženi P. tvrdi da ga ne poznaje. Istakao je i  da nije znao da
treba da prevozi opojnu  drogu, dodajući da ne bi nikada dozvolio kao otac
troje djece da svojim vozilom prevozi drogu. Objašnjavajući razlike u
kazivanjima na glavnom pretresu i prilikom saslušanja pred istražnim sudijom,
naveo je da njegova prva odbrana, data pred istražnim sudijom nije istinita
veća je istina ono što je naveo na glavnom pretresu, dodajući da je prilikom
prvog saslušanja pred istražnim sudijom bio ubijeđen da mu je optuženi P. P.
sve namjestio,  zbog čega je kao i na insistiranje policije, dao takvu
odbranu. U policiji su ga ubjedjivali da će takvom izjavom sebi olakšati
položaj pred sudom, a  takođe prilikom saslušanja u policiji dvojica
policijskih službenika su ga nekoliko puta ošamarili i udarili ga palicom u
predjelu glave. Iako su mu povrede bile vidne, policajci mu nijesu dozvolili
da mu se pruži ljekarska pomoć, a istražnom sudiji nije prijavio  povrede jer
je bio prilikom ovog saslušanja izgubljen.  Naveo je da je zbog psihičkih
problema koje potiču iz ratnog perioda pio tablete “bensedin” i  “ksalol”, o
čemu je  po dolasku u pritvor obavijestio ljekara koji mu je dao sličnu
terapiju.  
U završnoj riječi, prihvatajući u cijelosti završnu riječ svog branioca, ostao
je pri navodima odbrane iznijete na glavnom pretresu, ističući da se kao otac
troje djece kaje zbog učinjenog.  
Branilac optuženog Đ. M., je u završnoj riječi, ukazajući  sudu na
olakšavajuće okolnosti na strani optuženog, porodične prilike, oženjen,  otac
troje djece, loše imovno stanje, držanje na glavnom pretresu, izraženo u
priznanju izvršenja krivičnog djela i kajanju, predložio da sud optuženog što
blaže kazni.  
Optuženi P. P. je u odbrani datoj  prilikom saslušanja pred ovlašćenim
policijskim službenikom u prisustvu branioca odredjenog po službenoj dužnosti,
naveo da je dana 30.07.2011 godine svojim vozilom marke „Pežo“ reg.oznaka NP
..., pošao iz Novog Pazara u Budvu na ljetovanje kod svoje majke P. D..  Istog
dana prenoćio je u Podgorici kod svoje sestre O. D. kod koje je ostao do
01.avgusta, kada  se negdje oko 01,00 posle ponoći  uputio u pravcu Budve.
Dolaskom u Virpazar zaustavila  ga je policija i  pretresla i njega i vozilo.
Istom prilikom, policija je takođe zaustavila i vozilo tamne boje, koje se
kretalo iza njegovog vozila ali ne zna ko se nalazio u tom vozilu niti da li
su policajci u ovom vozilu nešto pronašli. Naveo je da ne poznaje optuženog Đ.
M. za koga je prvi put čuo prilikom saslušanja u policiji.Odgovarajući na
pitanja,  naveo je da  kritičnog dana, u mjestu Tanki Rt, koje se nalazi
posle Skadarskog jezera, nije stajao pored vozila „Fiat Punto“ dubrovačkih
registarskih oznaka niti se sjeća da je bilo gdje zaustavljao svoje vozilo na
putu od Podgorice do mjesta gdje ga je policija zaustavila. U odbrani datoj
prilikom prvog saslušanaj pred istražnim sudijom, ponovio je svoje ranije
navode, dodajući da je vozilom marke „Peugeot 605“ putovao sam, te da se na
putu iz Podgorice a prije zaustavljanja od strane policije, samo jedan put
zaustavio sa desne strane puta na zemljanom proširenju, da bi izvršio malu
nuždu i   uzeo i majicu iz gepeka da bi se presvukao. Naveo je da ne može
opisati gdje se tačno nalazi to mjesto jer slabo poznaje put ali se sjeća da u
blizini nije primijetio željezničku prugu. Navedenom prilikom nije otvarao
haubu drugog vozila jer osim njegovog vozila u blizini nije bilo drugih
vozila. Ponovio je da ne poznaje Đ. M., čije ime nikada ranije čuo. Ovaj
optuženi se u odbrani datoj prilikom ponovnog saslušanaj pred istražnim
sudijom, branio ćutanjem. U  odbrani datoj na glavnom pretresu, naveo je  da
nema nikakve veze sa predmetnom drogom, navodeći da poznaje optuženog Đ. sa
kojim je iz Budve došao u Podgoricu, gdje je svratio kod svoje sestre, za koje
vrijeme je Đ.  ostao u gradu. Oko ponoći, optuženi  Đ.  ga je o telefonom
obavijestio da mu se u blizini Virpazara pokvarilo vozilo, tj. da se podigla
temeperatura motora, nakon čega  je svojim vozilom marke  »Pežo«  pošao u
Virpazar. Po njegovom dolasku, optuženi Đ. mu je rekao da se temeperatura
motora spustila i zamolio ga da ga svojim vozilom prati do Bara, medjutim
nakon 10 minuta vožnje vidio je da nešto nije u redu sa vozilom Đ., nakon čega
su obojica zaustavili vozila. Đ. je podigao haubu od svog vozila a on je iz
njegovog vozila uzeo majicu i bacio je da bi  ugasio  manji plamen koji se
pojavio. Nakon toga Đ. ga je zamolio da nastavi dalje da ga prati do Bara, što
je i učinio, da bi ih nakon 5 minuta daljeg kretanja zaustavila policija.
Dalje je naveo da je prije kritičnog dogadjaja u poslednjih mjesec dana par
puta  telefonom kontaktirao sa optuženim Dj., koji ga je zvao da ga pita ima
li kakvu poštu za njega. Đ. mu je prije kritičnog dogadjaja poslao i SMS
poruku sa pitanjem da li je u Budvi, na koju mu je potvrdno odgovorio. Po
dolasku u Budvu optuženi Đ. mu nije saopštavao razloge svog dolaska, niti
razloge boravka u Podgorici. Takodje ni prilikom gašenja manjeg požara koji se
dogodio kritičnom prilikom u navedenom vozilu, optuženi Dj. koji je od same
situacije  bio ljut, pominjao je da će nešto da izbaci, ali mu nije ništa
rekao o tome što se nalazilo u vozilu. Medjutim, on je vidio da se ispod haube
nešto nalazi, prvo je mislio da su cigarete, a zatim da je neko upakovao u
najlon kese robu- trenerke, majice ili nešto sl. Iako je vidio Đ. da je bio
zabrinut, nije ga ništa pitao što se nalazi u vozilu, niti mu je  Đ. nešto
rekao. Tek nakon što ih je policija zaustavila, saznao je što se nalazi u
vozilu Đ.. Pojasnio je da je optuženi Dj. bio u Hrvatskoj kod roditelja kada
mu je u subotu poslao SMS poruku i pitao ga da li se nalazi u Budvi, dok se
kritični dogadjaj desio u toku noći izmedju nedelje i ponedeljka, kada je Đ.
krenuo da se vraća kući u Hrvatsku. Đ. je po dolasku u Crnu Goru, boravio u
stanu njegove majke u Budvi, da bi zajedno krenuli svako svojim vozilom za
Podgoricu, gdje je on boravio kod svoje sestre. Naveo je da mu je poznato da
Đ. vozilo ima hrvatske registarske oznake, objašnjavajući da se optuženi  Đ.
skoro preselio u Novi Pazar, tako da su njihovi odnosi  bili površni. Takodje
je naveo da optuženi  Đ.  nikada ranije nije dolazio kod njega u Budvu.
Negirajući navode optužbe da  je ugovarao prodaju marihuane sa licima iz
Hrvatske, istakao je da nema ni privatne ni poslovne poznanike ni prijatelje
u Hrvatskoj, dodajući da nema nikakvih saznanja o predmetnoj drogi. Naveo je
da ne konzumira narkotike, dodajući da se prije desetak godina   bavio
prodajom cigareta da bi zaradio nešto novca jer ima veliku porodicu, u kojim
poslovima nikada nije učestvovao optuženi Đ.. Objašnjavajući  razlike u
kazivanjima na glavnom pretresu i u ranijim odbranama, naveo je da se uplašio
od prisustva policije a kako je dok su saslušavani u policiji, čuo   kako viču
na Đ., bojao se da ne kaže nešto pogrešno što bi bilo upotrijebljeno protiv
njega,  iz kojih razloga je dao navedene odbrane prilikom saslušanja pred
ovlašćenim policijskim službenikom i  pred istražnim sudijom, koje nijesu
istinite, već je istinita odbrana  koju je izjnio na glavnom pretresu.  
U završnoj riječi, prihvatajući završnu riječ svoga branioca, naveo  je da
nije kriv za krivično djelo stavljeno mu na teret.  
Branilac optuženog P. P. je u završnoj riječi naveo da nije dokazano da je
njegov branjenik izvršio krivično djelo stavljeno mu na teret jer nije
utvrđeno kome je navodno optuženi P. trebao da proda drogu u Hrvatskoj, na
koji način i u kojoj količini pa je predložio da sud optuženog oslobodi od
optužbe.  
U dokaznom postupku saslušani su svjedoci Z. P., M. M. i A. K., pročitani su
službena zabilješka Uprave policije - Područna jedinica Bar od 01.08.2011.
godine, službena zabilješke Uprave policije - Područna jedinica Bar -
Ekspozitura policije od 01.08.2011. godine, zapisnik o pretresanju lica Uprave
policije - PJ Bar od 01.08.2011. godine na ime P. P., zapisnika o pretresanju
lica Uprave policije - PJ Bar od 01.08.2011. godine na ime Đ. M., zapisnik o
pretresanju vozila Uprave policije - PJ Bar od 01.08.2011. godine na ime Đ.
M., zapisnik o pretresanju vozila Uprave policije - PJ Bar od 01.08.2011.
godine na ime P. P., zapisnik o pretresanju prevoznog sredstva putnika i
prtljaga  Uprave policije - PJ Bar Ku.br. 350/11 od 01.08.2011. godine na ime
Đ. M., zapisnik o pretresanju prevoznog sredstva putnika i prtljaga  Uprave
policije - PJ Bar Ku.br. 350/11 od 01.08.2011. godine na ime P. P., potvrda o
privremeno oduzetim predmetima Uprave policije - PJ Bar Ku.br. 350/11 od
01.08.2011. godine na ime Đ. M., dvije potvrde o privremeno oduzetim
predmetima Uprave policije - PJ Bar Ku.br. 350/11 od 01.08.2011. godine na ime
P. P.,  potvrda o privremeno oduzetim predmetima Uprave polcije - PJ Bar Ku.
Br. 350/11 od 01.08.2011. godine na ime Đ. M., potvrda o privremeno oduzetim
predmetima Uprave policije - PJ Bar Ku. Br 350/11 od 01.08.2011. godine na ime
P. P., izvještaja Uprave policije - Forenzički centar Danilovgrad o
vještačenju opojne droge br. 3214/11, zdravstveni karton ZIKS-a Podgorica na
ime optuženog Đ. M., na glavnom pretresu sudski vještak medicinske struke
prof. dr M.Š. dao je nalaz i mišljenje, pročitan je izvod iz kaznene
evidencije za optuženog Đ. M. izdat od Ministarstva Pravosuđa Republike
Hrvatske - Uprave za kazneno pravo klasa:703-04/11-08/3995, Ur. Br
514-04-02-02-11-02.  
Cijeneći navode optužbe i odbrane, te provedene dokaze, kako pojedinačno, tako
i u njihovoj medjusobnoj povezanosti, Sud je utvrdio da su optuženi izvršili
krivično djelo stavljeno mu na teret, na način, vrijeme i mjesto, kako je to
bliže predstavljeno izrekom presude pa ih je oglasio krivim.  
Saslušan u svojstvu svjedoka P.Z. je naveo da su postupajući po operativnim
saznanjima, da se optuženi P. u Crnoj Gori bavi krijumčarenjem narkotika,
kritične večeri, on i njegove kolege vršili nadzor na putnom pravcu Podgorica
Bar, kada su u blizini mjesta Tanki Rt, iz pravca Podgorice ka Virpazaru
primijetili  kretanje vozila srbijanskih registarskih oznaka, iza kojeg se
kretalo vozilo dubrovačkih tablica. Nakon što su se ova dva vozila zaustavila
u mjestu Tanki Rt, na vozilu srbijanskih registarskih oznaka vidio je otvoren
gepek, dok je na drugom vozilu dubrovačkih registarskih  oznaka, koje se
nalzilo iza na udaljenosti od metar i po, bila  otvorena hauba. Oba vozača su
nešto radila ispod haube vozila dubrovačkih registarskih oznaka,
pretpostavlja da su nešto prepakivali jer je navedeno posmataro sa udaljenosti
od 50-100 metara a zatim su se ova vozila uputili ka Virpazaru, krećući se
ponovo sporo jedno za drugim na malom odstojanju. O navedenom su obavijestili
patrolu u blizini skretanja ka tunelu »Sozina«, čiji su službenici zaustavili
vozila, nakon čega su pregledom vozila dubrovačkih tablica, ispod haube
motora, pronašli predmetne pakete, te potom vozila uputili u PJ Bar, gdje su
nakon izdate naredbe istražnog sudije, pretresli vozila i u istom vozilu
pronašli predmetnu količinu navedene biljne materije, koja je izuzeta i
upućena na vještačenje. Prilikom pregleda navedenog vozila vidio je da su dva
pakovanja bila nagorela pa pretpostavlja da su prethodno bila zapaljena jer su
se nalazila iznad same grane auspuha.  
Saslušan u svojstvu svjedoka M. M. je naveo da je postupajući po operativnim
saznanjima o krijumčarenju droge, kritičnog dana sa svojim kolegama učestvovao
u službenim radnjama,  vršeći nadzor na putnom pravcu Podgorica Bar, kada su u
blizini mjesta Tanki Rt, iz pravca Podgorice ka Virpazaru primijetili,
predmetno vozilo marke »Pežo« novopazarkih registarskih oznaka za kojim se
kretalo vozilo »Fiat Punto«  dubrovačkih  registarskih oznaka.  Oba vozila su
se zaustavila u mjestu Tanki Rt, nako čega je  prolazeći službenim vozilom
pored navedenih vozila, dobro vidio da je na vozilu »Pežo« bio otvoren gepek a
na vozilu »Fiat« hauba motora, kao i da  su vozači navedenih vozila
premiještali neke pakete ispod haube motora vozila »Fiat ". Nakon navedenog,
vozila su se uputila u pravcu Virpazara, poštujući saobraćajne znake kretala
su se polako, jedno za drugim. O daljem kretanju  vozila obavijestili su
patrolu kod Virpazara, čiji su službenici zaustavili vozila a potom je na licu
mjesta  izvršen pregled vozila kojom prilikom su u vozilu »Fiat Punto«
pronašli nekoliko paketa oblijepljenih selojtep trakom, koji su bili
zalijepljeni za djelove motra. Primijetio je da je jedno pakovanje nagorelo a
takodje se i u vozilu osjećao miris paljevine pa pretpostavlja da su se vozači
iz tog razloga prethodno zaustavljali. Nakon navedenog  vozila su uputili u PJ
Bar a nakon dobijanja naredbe nadležnog istražnog  sudije izvršen je pretres
predmetnih vozila kojom prilikom je u vozilu »Fiat "pronadjen ostatak
predmetne biljme materije.  
Saslušan u svojstvu svjedoka A. K. je naveo da je postupajući po operativnim
saznanjima sa svojim kolegama kritičnog dana primijetio iz pravca Podgorice
kretanje dva vozila  marke “Pežo” novopazarskih registarskih oznaka iza koga
se kretalo vozilo “Fiat Punto” dubrovačkih registarskih oznaka.  Oba vozila su
se kretala sporo jedno za drugim a zatim  zaustavila u mjestu Tanki Rt na
jednom proširenju pored puta. Na vozilu “Pežo”  vidio je otvoren gepek,  dok
su vozači oba vozila radili nešto ispod otvorene haube vozila “Fiat”.
Službenim vozilom prošli su pored navedeenih vozila i zaustavili se na
udaljenostii od nekih 100-180 metara odakle su osmatrali navedena vozila, koja
su se na naznačenom mjestu zadržala nekih 15 minuta a zatim  nastavila
kretanje u pravcu Bara, o čemu su obavijestili kolege koje su zaustavile
vozila, potom je izvršen pregled vozila, kojim je u vozilu “Fiat Punto”
pronadjeno nekoliko paketa oblijepljenih selojtep trakom, koji su bili
zalijepljeni za djelove motra a potom su vozila odvežena do zgrade  PJ Bar
gdje je nakon dobijanja naredbe istražnog sudije izvršien pretres vozila.
Predmetna biljna materija  pronadjena je u vozilu marke “Fiat Punto” .  
Iz citirane službene zabilješke utvrdjeno je da je sačinjena dana 01.08.2011
godine od strane ovlašćenih policijskih službenika Z. P., M. M. i A.K. na
okolnosti zaustavljanja i pregleda vozila“Peugeot” registarskih oznaka NP …,
kojim je upravljao optuženi P. i vozila marke “Fiat Punto” reg.oznaka DU …,
kojim je upravljao optuženi Dj., o kojim okolnostima su navedeni policijski
službenici prilikom saslušanja u svojstvu  svjedoka iznijeli svoja neposredna
opažanja istovjetna sa sadržajem citirane zabilješke.  
Iz citirane službene zabilješke, sačinjene od strane službenika interventne
grupe Ekspoziture policije PJ Bar, utvrdjeno je da su  navedena službena lica,
kritičnog  dana zajedno sa službenicima saobraćajne patrole, oko 02,15 časova
zaustavili pmv “Pežo 505” reg.oznaka NP …, kojim je upravljao P. P. i pmv
“Fiat Punto” reg.oznaka DU …, kojim je upravljao Đ. M.. Nakon navedenog
izvršili su lični pretres pomenutih lica i pregled vozila, kojom  prilikom su
ispod poklopca motora vozila “Fiat” pronašli 13 paketa nepravilnog oblika u
kojima se nalazila biljna materija zelene boje.  
Iz citiranog zapisnika o pretresanju vozila, izdatog na ime Đ. M. utvrđeno je
da su ovlašćeni službenici policije dana 01.08.2011 godine u 02,30 u
Virpazaru, u mjestu Orahovo, na raskrsnici kod tunela Sozina, izvršeili
pretres p.m.v. marke “Fiat Punto” reg.oznaka DU … kojim je upravljao Đ. M..
Pretresom je ispod haube, u šupljinama oko motora pronađeno 13 pakovanja
napravilnog oblika, napravljenog od celofan najlona, oblijepljenih selotejp
trakom u kojima se nalazila biljna materija zelene boje. Đ. M. je citirani
zapisnik  potpisao bez primjedbi.  
Iz citirane potvrde o privremeno oduzetim predmetima na ime Đ. M., utvrdjeno
je  da da su ovlašćeni službenici policije dana 01.08.2011 godine  od
imenovanog privremeno oduzeli 13 pakovanja napravilnog oblika, napravljenog od
celofan najlona oblijepljenih selotejp trakom u kojima se nalazila biljna
materija zelene boje, mob.tel. marke “Samsung” imei br. 353095047640704 sa sim
karticom NTS operatera, mobilni telefon marke “Nokia” imei br. 35791104560944
sa sim karticom T-mobile operatera, pmv marke “Fiat Punto” reg.oznaka DU ….
vlasništvo Đ. M. sa ključevima od istog i saobraćajnom dozvolom na njegovo
ime, koju potvrdu je imenovani potpisao bez primjedbi.  
Iz citiranog zapisnika o pretresanju prevoznog sredstva putnika i prtljaga na
ime Đ. M. koji pretres je preduzet po naredbi istražnog sudije Višeg suda u
Podgorici,  utvrđeno je da su ovlašćeni službenici policije u prisustvu,
svjedoka D. S. i D. D., dana 01.08.2011 godine u 12,10 do 13,00 h  izvršili
pretres pmv “Fiat Punto” reg.oznaka DU …, vlasništvo Đ. M..Pretresom vozila
pronađeno je  u zadnjem braniku sedam pvc pakovanja, u prednjem dijelu vozila,
u šupljini ispod maske brisača 2 pvc pakovanja, na zadnjem sjedištu sa lijeve
strane u blatobranu ispod prozora  6 pvc pakovanja, na zadnjem sjedištu u
blatobranu sa desne strane 7 pvc pakovanja, u svim pakovanjima nalazila se
biljna materija zelene boje. U novčaniku na sjedištu suvozača pronadjen je
novc u apoenima-1x500 eura, 3x 100 eura, 1x20 eura, 9x10 eura, 1x100 kuna,
kreditna kartica Banca intesa na ime Đ. M., koji predmeti su privremeno
oduzeti od optuženog Dj., što se utvrdjuje iz citirane potvrde o privremeno
oduzetim predmetima na ime Đ. M.. Navedeni zapisnik je od strane optuženog Đ.
M., kao i prisutnih svjedoka potpisan bez primjedbi.  
Iz citiranog zapisnika o pretresanju lica Đ. M., utvrđeno je da je pretresanje
imenovanog preduzeto dana 01.08.2011 godine u 2,30 časova i da nijesu
pronađeni predmeti koji mogu poslužiti kao dokaz u krivičnom postupku.  
Iz citiranog zapisnika o pretresanju lica P. P., utvrđeno je da su ovlašćeni
službenici policije kod imenovanog ličnim pretresom pronašli mobilni telefon
marke “ZTE” sa sim karticom br. 0645314908, mobilni telefon marke “Nokia” imei
sa sim karticom 069 745 …, sim kartica “Wind” 3279029974 i sim kartica
“Telenor”br. 38101100812695164,koji zapisnik je imenovani potpisao bez
primjedbi .  
Iz citiranog zapisnika o pretresanju vozila, izdatog  na ime P. P. utvrđeno je
da su ovlašćeni službenici policije dana 01.08.2011 godine u 02,30 u mjestu
Virpazar, tačnije mjesto Orahovo, na raskrsnici kod tunela Sozina, izvršili
pretres pmv “Pežo 505”  reg.oznaka NP… kojim je upravljao P. P., kojom
prilikom nijesu pronađeni predmeti koji mogu poslužiti kao dokaz u krivičnom
postupku.  
Iz citiranog zapisnika o pretresanju prevoznog sredstva, putnika i prtljaga na
ime P. P., utvrđeno je da su ovlašćeni službenici policije postupajući  po
naredbi istražnog sudije Višeg suda u Podgorici,  u prisustvu dva svjedoka ,
dana 01.08.2011 godine u 12,50 do13,05 h izvršili pretres pmv “Pežo 605”
reg.oznaka …., vlasništvo P. P., kojom prilikom je pronađen mobilni telefon
marke “Philips” imei br. 35005350056280 bez sim kartice, mobilni telefon marke
“Philips” imei br.  448749508457710 bez sim kartice, mobilni telefon marke
“Panasonic” imei br. 354454009422580, koji zapisnik je od strane imenovanog
kao i svjedoka pretresa potpisan bez primjedbi.  
Iz citirane tri potvrde o privremeno oduzetim predmetima od P. P.,  utvrđeno
je da su ovlašćeni službenici policije od P. privremeno oduzeli mobilni
telefon marke “ZTE” sa sim karticom br. 064…, mobilni telefon marke “Nokia”
imei sa sim karticom 069 …, sim kartiua “Wind” 3279029974 i sim karticu
“Telenor”, pmv marke “Pežo” 605 reg. oznaka NP …., vlasništvo imenovanog sa
ključevima od istog vozila  i saobraćajnom dozvolom, mobilni telefon marke
“Philips”, bez sim kartice, mobilni telefon  marke “Panasonic, koje potvrde je
imenovani potpisao bez primjedbi.  
Iz citiranog izvještaja o hemijskom vještačenju utvrđeno je da su predmet
vještačenja 35 ručno pravljenih pakovanja od plastične kese, umotani u
plastičnu foliju i oblijepljeni providnom selotejp trakom sa sadržajem
sasušene biljne materije, tamno zelene boje, karakterističnog opojnog mirisa,
neto mase 19,695 kg.  Odgovarajućom analizom utvrđeno je da dostavljeni biljni
materijal potiče od biljke Cannabis Sativa L. iz familije Cannabaceae -
Kanabis, te da dostavljeni uzorci sadrže psihoaktivnu komponentu (THC) u
koncentraciji iznad 0,3 %. Kanabis i THC utiču na CNS i izazivaju stanje
zavisnosti .  
Iz nalaza i mišljenja sudskog vještaka medicinske struke dr M. Š. datog na
osnovu citiranog zdravstvenog kartona ZIKS-a Podgorica, utvrđeno je da je
optuženi Đ. M. dana 02.08.2011. godine pregledan od strane nadležnog ljekara
koji je spoljašnjim pregledom utvrdio da pacijent nema svježih vidljivih
povreda po tijelu. Optuženi je pregledan i dana 12.08.2011. godine, te kod
svih pregleda do dana 16.09.2011. godine nije ustanovljeno postojanje
nikakvih povreda, pa se zaključuje da na tijelo Dj. u kritičnom periodu nije
djelovala nikakva sila pa ni slabog inteziteta. Vještak je pojasnio da svaka
aplikacija sile nužno ne ostavlja trag na tijelu, ali se smatra kad nema
povreda da nije došlo ni do dejstva sile na tijelo. Vještak je takodje naveo
da se iz zdravstvenog kartona ZIKS-a Podgorica izdatog na ime optuženog,
utvrdjuje da je ordinirajući ljekar ustanovlio  gnojna promjena u sjedalnom
predjelu i da postoji neuroza, te optuženom prepisao adekvatnu terapiju.  
Citirani nalaz i mišljenje i izvještaj o hemijskom vještačenju, sud je u
cjelosti prihvatio, kao stručne, objektivne i u skladu sa provedenim dokazima.  
Činjenično stanje iz izreke presude utvrđjeno je  provedenim dokazima.  
Optuženi Đ. je u dbrani iznijetoj prilikom prvog saslušanja pred istražnim
sudijom, detaljno opisao sve radnje prenosa predmetne droge iz Podgorice u
Split, koje je preduzeo, nakon što je optuženi P., koji ga je i angažovao u
ovom poslu,  sa njemu nepoznatim licima iz Hrvatske, ugovorio prodaju
predmetne droge. Ovakva njegova odbrana, izuzev u dijelu navoda da do momenta
zaustavljanja svog vozila i otvaranja haube  nije znao da je sa optuženim P.em
ugovorio prevoz marihuane, potkrijepljena je provedenim dokazima. Nasuprot
navedenom,  odbrane optuženog Đ. iznijete u  kasnijim fazama  postupka, da
optuženi P. nema sa predmetnom drogom nikakve veze, već da je on za račun i po
instrukcijama nekih ljudi iz Hrvatske, a ne optuženog P., vršio prevoz neke
robe,  kao i odbranu optuženog P. koji je tokom čitavog postupka negirao
izvršenje krivičnog djela stavljenog mu na teret, sud je ocjenio kao
neosnovane i sračunate na izbjegavanje krivice, budući da su opovrgnute
provedenim dokazima.  
Naime, na osnovu kazivanja saslušanih svjedoka i sadržine citiranih službenih
zabilješki, utvrđeno je da su svjedoci kritičnog dana iz pravca Podgorice
prema Virpazaru, primijetili sporo kretanje jedno za drugim, vozila marke
«Peugeot» reg.oznaka NP ... , a iza njega vozilo «Fiat Punto» reg.oznaka DU
..... Navedena vozila zaustavila su se u mjestu «Tanki Rt» u Virpazaru na
zemljanom dijelu pored put, kada su oba vozača u predjelu motora vozila
„Fiat“, čija je hauba motora bila otvorena, nešto radila,  dok je na vozilu
marke «Pežo» bio otvoren prtljažnik. Svjedok M. prolazeći službenim vozilom
pored zaustavljenih vozila, vidio je da su optuženi vršili premještanje paketa
ispod haube motora vozila «Fiat». Nadalje, iz iskaza svih saslušanih svjedoka
i sadržine citiranih službenih zabilješki, utvrdjeno je da su nakon opisanog
zaustavljanja optuženi ubrzo  nastavili da se sporo i na vrlo maloj
udaljenosti kreću navedenim vozilima jedan za drugim do navedenog mjesta, gdje
ih je na skretanju ka tunelu «Sozina» zaustavila patrola saobraćajne policije.
Na licu mjesta, pregledom predmetnih vozila, te kasnije pretresom vozila
ispred zgrade PJ Bar, u vozilu marke «Fiat» kojim je upravljao optuženi M. Đ.,
kako je to utvrđeno iz citiranih zapisnika o pretresanju,  pronađena je
predmetna količina opisane biljne materije, koja je privremeno  oduzeta od
optuženog Đ.,  što se utvrdjuje iz citirane potvrde o privremenom oduzimanju
predmeta, za koju materiju je  citiranim izvještajem o hemijskom vještačenju,
utvrđeno da se radi o opojnoj drogi marihuani, ukupne neto mase 19,656 kg.  
Ove činjenice o zaustavljanju vozila, nijesu sporili optuženi Đ., kao ni
optuženi P. u odbrani na glavnom pretresu, pojašnjavajući da je razlog
zaustavljanja vozila to što je došlo zapaljenja paketa smještenih ispod haube
motora Dj. vozila, zbog čega su kako to saglasno navode, zajednički radili na
gašenju nastalog požara. Optuženi u navedenim odbranama, nijesu sporili ni da
su i nakon navedenog nastavili kretanje jedan za drugim, sve dok nijesu na
skretanju ka tunelu «Sozina» zaustavljeni od strane policijske patrole.  
Kada se ove nesumnjivo utvrđene činjenice, opisano kretanje, te  zaustavljanje
predmetnih vozila u navedenom mjestu, gdje su optuženi zajednički gasili
požar, nakon čega su na isti način nastavili kretanje sve dok nijesu
zaustavljeni od strane policije, dovedu u vezu sa odbranom optuženog Đ., datoj
prilikom prvog saslušanja pred istražnim sudijom, kada je ovaj optuženi
detaljno, na logičan i uvjerljiv način objasnio kako svoju, tako i ulogu
optuženog P. u inkriminisanim radnjama, nesumnjivo je da je optuženi P.
ugovorio sa njemu poznatim licima iz Hrvatske prodaju predmetne marihuane,
koju je optuženi Dj.  trebao iz Podgorice da preveze do kupca u Splitu, za
novčanu naknadu od 750,00 eura, koji novac bi mu po obavljenom poslu isplatio
optuženi P., kako je to optuženi Dj. detaljno opisao u ranijoj odbranama.
Nadalje, činjenica da se optuženi poznaju dugi niz godina, koju optuženi Dj.
tokom cijelog postupka a optuženi P. u odbrani na glavnom pretresu ne spore,
kao i činjenica da je optuženi Dj. posjedovao vozilo sa dubrovačkim
registarskim oznakama, takodje potkrepljuju ranije navode odbrane optuženog
Dj., da ga je optuženi P. angažovao za prenos predmetne droge upravo radi
sigurnijeg prelaza državne granice Crne Gore i Hrvatske, jer je optuženi Dj.
posjedovao  vozilom registrovano u Hrvatskoj. Takodje i okolnosti koje navodi
i sam optuženi Dj., detaljno opisujući da je po dolasku u Podgoricu,
postupajuči  po instrukcijama optuženog P., ostavio svoje vozilo na parkingu
hotela «Crna Gora» u Podgorici, a u  suncobranu ključeve od vozila,  nakon
čega je otišao i po obavještenju P., oko ponoći preuzeo svoje vozilo na istom
mjestu, a zatim  krenuo ka tunelu «Sozina», dok je takodje po dogovoru,
optuženi P., trebao da ga čeka na «trećoj pumpi od Podgorice», upućuju na
osnovanost ovih njegovih navoda. Naime, nesumnjivo da optuženom Dj. sva ova
mjesta i predjeli ne bi mogli biti poznati da se o navedenom nije detaljno
dogovorio sa optuženim P., po čijim je instrukcijama, kako je i sam ranije
naveo postupao. I dalji navodi optuženog Dj., da je na isti način trebao
vozilo da ostavi u Splitu i kasnije da ga ispražnjenog preuzme, pojašnjavjući
da u ovom poslu isključivo imao komunikaciju sa optuženim P. koji  mu je
trebao isplatiti ugovorenu naknadu, takodje su uvjerljivi, logični i osnovani.
Naime, ni optuženi P. u odbrani na glavnom pretresu nije sporio činjenicu da
su kritičnog dana svojim vozilima i on i optuženi Dj., koga je poznavao od
ranije, došli u Podgoricu, čime je negirao svoje ranije navode da optuženog
Dj. ne poznaje,  i da za njega nikada nije čuo. Obojica optuženih, Dj. tokom
cijelog postupka a optuženi P. u odbrani na glavnom pretresu, navode  da su se
prethodno, prije dolaska u Podgoricu, sastali u Budvi, gdje se optuženi P.
nalazio na ljetovanju kod svoje majke i gdje je  optuženi Dj. došao. Evidentne
su razlike u njihovim odbranama na okolnosti na čiju inicijativu je optuženi
Dj. došao u Budvu, budući da je Dj. u odbrani prilikom prvog saslušanja pred
istražnim sudijom naveo da mu je stigla SMS poruka od optuženog P., koji ga je
pozvao da dođe kod njega u Budvu, što je prihvatio i 30 jula 2011 godine,
došao  u Budvu, dok je optuženi P., koji je u ranijim odbranama tvrdio da Dj.
uopšte ne poznaje, u odbrani na glavnom pretresu, navodi  da ga  je optuženi
Dj. prvi kontaktirao a potom došao u  Budvu, ne objašnjavajući mu razloge svog
dolaska. Takodje, optuženi se različito izjašnjavaju i o  okolnostima da li je
optuženi Dj., ranijih godina posjećivao optuženog P. u Budvi, optuženi Dj.
navodeći da je i ranije 2 puta u ljetnjem periodu posjećivao P. u Budvi, što
optuženi P. negira. Navedeno,  takodje upućuje na zaključak, da su se optuženi
sastali na inicijativu optuženog P., koji je optuženom Dj. ponudio da izvrši
prenos predmetne droge, kako je to optuženi Dj. i opisao u prvoj odbrani.
Nadalje,  neosnovani su navodi optuženih iznijeti u odbranama na glavnom
pretresu, da je optuženi P. u Podgorici boravio kod svoje sestre, budući da su
opovrgnuti provedenim dokazima, iskazima saslušanih svjedoka  a takodje su i
protivurječni ranijim navodima optuženog  Dj. koji je i prilikom ponovnog
saslušanja pred istražnim sudijom tvrdio da se u trenutku kada je došlo do
zapaljenja paketa koji su se nalazili isprod haube njegovog motora, optuženi
P. svojim vozilom kretao ispred njega zbog čega mu je ablendovao da se
zaustavi i pomogne mu, dok je u vezi istih ovih okolnosti u odbrani na glavnom
pretresu, tvrdio da je nakon opisanog kvara na vozilu, pozvao P. koji se tada
nalazio u Podgorici. Optuženi su usaglašavajući tvrdnje da se vozilo Đ.
pokvarilo tj. podigla  temperatura motora zbog čega mu je P. pritekao u pomoć
i došao svojim vozilom iz Podgorice, u odbrani iznijetim na glavnom pretresu
takodje dali različita i nelogična objašnjenja, optuženi Đ. navodeći da je
čekao dolazak P. 45 minuta, da bi potom sačekali u kolima 10 minuta da
kazaljka pokaže da je temperatura motora pala, koji    navodi su u suprotnosti
sa navodima odbrane optuženog P. na glavnom pretresu, da je temperatura već
bila pala kada je on stigao na lice mjesta. Takodje, optuženi P. je u ranijim
odbranama tvrdio prvo da se ne sjeća da se na kritičnom dijelu puta
zaustavljao, potom da se ipak zaustavio radi vršenja nužde, da bi na glavnom
pretresu tvrdio da je iz Podgorice, došao po pozivu optuženog Dj. zbog kvara
na vozilu. Ovi navodi optuženih su opovrgnuti  saglasnim iskazima saslušanih
svjedoka, koji su naveli da su vidjeli kako su se optuženi navedenim vozilima
iz pravca Podgorice ka Virpazaru kretali jedan ispred drugog, a zatim na
navedenom mjestu zaustavili, radeći nešto ispod haube motora vozila kojim je
upravljao Dj., te potom ponovo, krećuči se takodje sporo jedana za drugim
nastavili kretanje sve do mjesta gdje su ih zaustavili. Dakle, neosnovani su
navodi optuženih da je optuženi P. po pozivu optuženog Dj., zbog kvara na
navedenom vozilu, došao iz Podgorice, budući da je nesumnjivo utvrdjeno da su
se neposredno prije opisanog zaustavljanja optuženi navedenim vozilima iz
pravca Podgorice ka Virpazaru, kretali u koloni, jedan za drugim.  
Nesumnjivo je da su ovakvi navodi optuženih neuspio pokušaj upodobljavanja
njihovih odbrana, budući da je optuženi Dj. prilikom ponovnog saslušanja pred
istražnim sudijom i na glavnom pretresu negirao svoje ranije navode odbrane o
inkrimisanim radnjama optuženog P., tvrdeći da optuženi P. nema nikakve veze
sa predmetnom drogom. Negirajući navode optužbe, da je izvršio predmetno
krivično dijelo, te slijedeći izmijenjenu odbranu optuženog Dj., optuženi P.,
koji je ranije tvrdio da ne poznaje optuženog Dj., u odbrani na glavnom
pretresu očigledno nastoji da boravak optuženog Dj. u Crnoj Gori  predstavi
isključivo kao privatnu posjetu, istovremeno potencirajući da mu Dj., kojem je
ponudio gostoprimstvo u Budvi u kući svoje majke,  čak nije   saopštio ni
razloge svog dolaska u Crnu Goru, čime ovaj optuženi nastoji da predstavi kako
nema nikakve veze sa predmetnom drogom. Shodno navedenom, ovakvi navodi
optuženih, lišeni kako činjeničnog tako i logičnog utemeljenja,  upućuju na
jedini osnovan zaključak, da je odbrana  optuženog Dj., iznijeta u kasnijim
fazama postupka,  tvrdeći da optuženi P. nema nikakve veze sa predmetnom
drogom,  iako je u vezi istih ovih okolnosti prilkom prvog saslušanja pred
istražnim sudijom detaljno opisao kako razloge dolaska u Crnu Goru, tako i
sve pojedinosti i inkriminisane radnje koje su on i optuženi P. preduzeli u
Podgorici, sračunata na pomaganje optuženom P., zašto ovaj optuženi ima
motiv, budući da se od ranije poznaju. Da je ovakav zaključak suda osnovan,
upućuje i očigledna nelogičnost  odbrane optuženog Dj., da  je inkrimisane
radnje prenosa više od 19 kg predmetne droge, ugovorio tokom ljetovanja u
Crnoj Gori, telefonskim putem sa nepoznatim ljudima iz Hrvatske, koji su ga
SMS porukama kontaktirali sa nepoznatih telefonskih brojeva, na koje koje
poruke nije odgovarao ali je postupao po upućenim zahtjevima,  istovremeno
tvrdeći tokom cijelog postupka, da nije znao što prevozi. Shodno činjeničnom
utvrdjenju, da su obojica optuženih zatečeni na putu Podgorica -Bar kako se
navedenim vozilima kreću jedan za drugim, te da su po zaustavljanju vozila u
navedenom mjestu, kako to slijedi iz iskaza saslušanih svjedoka, ispod haube
vozila kojim je upravljao optuženi Dj., dok je prtljažnik vozila optuženog P.
bio otvoren, obojica optuženih nešto radili, odnosno prepakivali predmetna
pakovanja, što je jasno iz neposredne blizine vidio svjedok M., neosnovani su
i navodi obojice optuženih, da im do trenutka zaustavljanja nije bilo poznato
što se nalazi u vozilu.  Takodje i mjesto pronalaska dijela droge ispod haube
motora predmetnog vozila, kao i navodi optuženih, da ni nakon što je došlo do
opisanog plamena, koji su kako navode zajednički gasili, nijesu apsolutno
ništa razgovarali o uzroku navedenog kvara i zatečenom stanju u vozilu,
upućuju na neosnovanost tvrdnji, kojima očigledno nastoje, i to optuženi Dj.
da neosnovano predstavi da nije znao što prevozi a optuženi P., takodje
neosnovano predstavljajući da nema nikakvog udijela u inkriminisanim radnjama.
U prilog navedenog su  i protivrečni navodi odbrane optuženog Dj. tokom
čitavog postupka, koji je  u vezi ovih  istih okolnosti, odgovarajući  na
pitanje, zbog čega nije uklonio predmetnu marihuanu iz vozila kada je za nju
saznao, naveo da je i pored saznanja da se u vozilu nalazi droga, prihvatio da
drogu  za ugovorenu naknadu preveze u Split, potom  da je namjeravao da drogu
izbaci iz vozila kada prođu tunel «Sozina» u čemu ga je preduhitrila policija,
te da to nije učinio zbog lične i porodične bezbjednosti. Nadalje, optuženi P.
tvrdi na glavnom pretresu da  i nakon što je otvorio haubu motora nije
posumnjao da je u pitanju marihuana, već naslagane trenerke, majice, cigarete,
uprkos činjenici da se marihuana ispod haube motora zapalila i širila svoj
karakterističan miris, kako to objašnjava svjedok M. a koji miris je osjetio i
optuženi Dj.. Objašnjavajući razlike u kazivanjima,  optuženi Đ. navodi da je
inicijativa policije bila da kaže da je P. organizator posla, da su ga tukli,
da je bio ubijeđen da mu je P. sve  «namjestio»  do toga da ima od ranije
psihičke probleme zbog čega pije navedene sedative, dok optuženi P. navodi da
je čuo da su na optuženog Đ. vikali u policiji pa se plašio da ne kaže nešto
pogrešno. I ova objašnjenja razlika u kazivanjima, kao i različitost navedenih
razloga za drugačije kazivanje, su  neubjedljiva, nelogična i bez ikakvog
činjeničnog utemeljenja. Naime, optuženi Dj. se pred ovlašćenim policijskim
službenikom branio ćutanjem. Nadalje, provedenim dokazima opovrgnuti su i
njegovi navodi da je prilikom ovog saslušanja tučen, budući da je iz  nalaza i
mišjenja vještaka medicinske struke, utvrdjeno da je optuženi Đ. u više
navrata pregledan prilikom prijema u ZIKS-u  te da nijesu ustanovljene
vidljive povrede, osim gnojnog procesa u sjedalnom predjelu i neuroze, zbog
čega mu je data adekvatna terapija. Nesumnjivo da navedena terapija nije mogla
uticati na optuženog Dj. da neosnovano tereti optuženog P., kao što optuženi
Đ. nije ni mogao biti ubijeđen da mu je P. sve «namjestio» ako, kako naknadno
tvrdi, P. nije ni znao za predmetnu marihuanu i posao oko njenog prenošenja.
Optuženi Đ. nesumnjivo nije imao ni jedan osnovan razlog da prilikom prvog
saslušaanja pred istražnim sudijom, neosnovano tereti optuženog P., kojeg je
poznavao dugi niz godina i sa kojim nikada nije bio u konfliktu. Shodno
utvrdjenom, neosnovani su navodi odbrana optuženog Dj., u kasnijim fazama
postupka, kao i prilikom prvog saslušanja pred istražnim sudijom u dijelu
navoda da nije znao da prevozi drogu, kao i navodi odbrane optuženog P. tokom
cijelog postupka da nema nikakve veze sa predmetnom drogom.  
  Iskaze saslušanih svjedoka policijskih službenika, P., M.i K., sud je ocjenio kao vjerodostojne i objektivne, budući da nijesu opovrgnuti ni jednim provedenim dokazom. Svjedoci su predočili sudu sopstvena neposredna  opažanja, u zavisnosti od pozicije gdje su se nalazili, odnosno radnji koje su kritičnom prilikom pojedinačno preduzeli. Prednje činjenično utvrdjenje zasnovano je na njihovim ukupnim zapažanjima, pa činjenica što je samo svjedok M. naveo da je prolazeći pored zustavljenih vozila,  jasno vidio kako optuženi ispod haube vozila “fiat” premještaju neke pakete, što nije sporio ni optuženi Dj. prilikom prvog saslušanja, dok su ostala dva svjedoka navela da su takodje vidjela optužene da nešto rade ispod haube navedenog vozila, ali nijesu mogli da vide što su radili, nije  od uticaja  na vjerodostojnost i objektivnost njihovih svjedočkih iskaza koji su u bitnom u  cjelosti medjusobno saglasni.

Sud je procesnim rješenjem na glavnom pretresu, nakon što je zastupnik optužbe
odustao od predloga za pribavljanje Izvoda iz kaznene evidencije za optuženog
P., odlučio da se neće pribavljati ovaj dokaz budući da po zamolnici ovog suda
nije postupljeno, a dalje insistiranje na pribavljanju ovog dokaza od
nadležnih organa Republike Srbije, bi vodlo odugovlačenju postupka.  
Shodno utvrdjenom činjeničnom stanju, nesumnjivo je da je optuženi P. sa njemu
poznatim kupcima iz Hrvatke, prethodno ugovorio prodaju 35 pakovanja opojne
droge marihuane - skanka u ukupnoj količini od 19.695 kg, za čije prenošenje
je angažovao optuženog Đ. M. da mu za novčanu nadoknadu od 750,00 eura
navedenim vozilom prenese predmetnu marihuanu, što je optuženi Dj. prihvatio,
stavljajući optuženom P. na raspolaganje svoje vozilo, u koje je P. sakrio
predmetnu drogu. Prenoseći predmetnu drogu, u navedenom vozilu, koju je
prethodno preuzeo u Podgorici,  sa namjerom da je  dalje transportuje do kupca
na teritoriji Republike Hrvatske, nesumnjivo je da je optuženi Dj. kritičnog
dana u navedenom vozilu prenosio drogu u svrhu njenog daljeg prometovanja, u
čemu je spriječen navedenim radnjama ovlašćenih policijskih službenika.
Činjenica  da do prenosa predmetne droge nije došlo, budući da je optuženi Dj.
u tome spriječen opisanim aktivnostima policijskih službenika, nije od uticaja
na postojanje predmetnog krivičnog djela, imajući u vidu da je optuženi Dj.
preduzeo sve opisane djelatnosti preuzimanja droge, radi prenošenja u svrhu
prodaje.Takodje i činjenica da iz istih razloga nije došlo do predaje
predmetne droge kupcu, budući da je inkriminisana prodaja predmetne marihuane
ugovorena od strane optuženi P., koji je u tu svrhu i angažovao optuženog Dj.
za prenos  droge do kupca,  nije od uticaja na postojanje krivičnog dijela
koje je svršeno samim ugovaranjem i pokušajem da se izvrši prodaja.  
Nadalje, nesumnjivo je da su optuženi neovlašćeno preduzeli inkriminisane
radnje, tj.optuženi P. neovlašćeno prodavao a optuženi Dj. neovlašćeno radi
prodaje prenosio navedenu količinu marihuane, budući da je Zakonom o
proizvodnji i prometu opojnih droga propisano da je promet ove supstance
zabranjen, te da optuženi nemaju potrebno ovlašćenje nadležnog organa za
promet opojnih droga, dok je Rješenjem o utvrdjivanju spiska opojnih droga
(„Sl. List SRJ” br.44/02) marihuana proglašena  za opojnu drogu.  
Kod ovakvog činjeničnog utvrdjenja, nesumnjivo je da su optuženi postupali
umišljajno, svjesni da se radi o supstanci proglašenoj za opojnu drogu,
optuženi P. svjestan da neovlašćeno prodaje a optuženi Dj. svjestan da
neovlašćeno prenosi predmetnu marihuanu u svrhu njenog prometovanja, čime su u
radnjama optuženih ostvarena sva bitna objektivna i subjektivna obilježja bića
predmetnog krivičnog djela stavljenog im na teret, za koje ih  je sud oglasio
krivim.  
Prilikom izbora vrste  i visine krivične sankcije, Sud je cijenio sve
okolnosti iz čl. 42 KZ, koje su od uticaja da kazna bude manja ili veća, pa je
od olakšavajućih okolnosti na strani optuženih cijenio porodične prilike,
oženjeni, roditelji, dok je od otežavajućih okolnosti uzeo u obzir mogućnost
povećanog stepena opasnosti ugrožavanja zaštićenog dobra-zdravlja ljudi
izraženu kroz količinu predmetne droge  marihuane, a na strani optuženog Đ. i
činjenicu da je ranije osuđivan za krivično djelo navedeno u izreci presude.
Imajući uz navedeno u vidu težinu učinjenog krivičnog djela, te  stepen
krivične odgovornosti optuženih kao izvršilaca, Sud je mišljenja da su
odmjerene kazne zatvora u trajanju kao u izreci presude, neophodne i dovoljne
za ostvarenje svrhe kažnjavanja, kako sa gledišta generalne, tako i sa
gledišta specijalne prevencije, te da će uticati na optužene da ubuduće ne
vrše krivična djela, uticati na njihovo prevaspitavanje i imati vaspitni
uticaj na druge da ne vrše krivična djela, kojom kaznom je izražena društvena
osuda za krivično djelo i obaveza poštovanja Zakona, jačanje morala i uticaja
na razvijanje društvene odgovornosti, čime će u potpunosti biti ostvarena
svrha kažnjavanja iz čl. 32 KZ, a u okviru opšte svrhe izricanja krivičnih
sankcija iz čl. 4 st. 2 istog Zakonika.  
 Shodno čl. 51 KZ  vrijeme od kada se optuženi nalaze u pritvoru, u trajanju kao u izreci presude pa nadalje, budući da im je pritvor nakon izricanja presude produžen, uračunato je u izrečene kazne zatvora.

 Odluka o troškovima krivičnog postupka – paušala zasnovana je na odredbi čl. 229 ZKP-a. Troškovi krivičnog postupka na čije je plaćanje sud obavezao optuženog Dj., koji su odmjereni u iznosu  od 44,00 €, odnose se na nagradu sudskom vješzaku medicinske struke za dati nalaz i mišljenje, dok je sud  optužene solidarno obavezao na plaćanje putnih troškova za dolazak saslušanih svjedoka u sud, koji troškovi su odmjereni u iznosu od 35,00 € , dok je paušal u iznosima od po 100,00 € odmjeren srazmjerno dužini trajanja postupka, složenosti predmeta i imovnim prilikama optuženih.

 Shodno citiranim zakonskim odredbama, sud je prema optuženom Đ. M. izrekao mjeru bezbjednosti, oduzimanja navedene količine opojne droge –marihuane, kao predmeta čije oduzimanje je obavezno,  koja se opojna droga ima uništiti nakon pravosnažnosti presude.

Na osnovu navedenog, a u smislu citiranih zakonskih odredbi, odlučeno je kao u
izreci presude.  
VIŠI SUD U PODGORICI
Dana, 05.12.2011. godine
ZAPISNIČAR,
S U D I JA,
  Mirela Piper
Ana Vuković  
PRAVNA POUKA
Protiv ove presude, dozvoljena je
žalba u roku od 15 dana od dana
prijema pismenog otpravka presude, preko ovog suda,
Apelacionom sudu Crne Gore.  
Za tačnost otpravka tvrdi i ovjerava
namještenik suda  
