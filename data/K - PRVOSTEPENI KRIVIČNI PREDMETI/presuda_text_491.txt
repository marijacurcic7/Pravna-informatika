K.br.110/10  
U IME NARODA  
OSNOVNI SUD U HERCEG NOVOM, kao prvostepeni krivični, u vijeću sastavljenom od
sudije Blagojević Marka, kao predsjednika vijeća i sudija porotnika Stanković
Tereze i Martinović Ilije kao članova vijeća uz sudjelovanje Kilibarda Biljane
kao zapisničara, rješavajući u krivičnom predmetu protiv okrivljenog R.D. zbog
krivičnog djela teško djelo protiv opšte sigurnosti iz čl. 338 st. 4 u vezi
čl. 239st. 3 u vezi  st. 2  KZ, postupajući po optužnici ODT-a Herceg Novi
Kt.br. 84/10  od 12.07.2010 godine, nakon javnog, usmenog i glavnog pretresa
održanog dana 24.03.2011 godine, u prisustvu ODT H. Novi Zejnilagić Snježane,
okrivljenog R.D. njegovog branioca adv. B.B. po zamjeničkom punomoćju, nakon
tajnog vijećanja i glasanja donio je, a dana 25.03.2011.2011. god. javno
objavio  
PRESUDU  
OKRIVLJENI:  
R. D., JMBG ..... od oca D.i majke M., rođene Đ., rođen .... godine u N., gdje
je i stalno nastanjen, suvlasnik firme »D«d.o.o. iz N, ranije  
Kriv je  
Što je,  
U toku marta 2010. godine u HN, kao odgovorno lice na gradilištu objekta u I.u
ul. .... čije je investitor Ć.N., odnosno vlasnik i izvršni direktor izvđača
radova na ovom objektu- preduzeća »D.« d.o.o. N., nije postupio po propisanima
i tehničkim pravilima o mjerama zaštite na radu i time izazvao opasnost za
život ljudi, tako što je preko radnika S. P., usmenim dogovorom, suprotno čl.
19 Zakona o zaštiti na radu, angažovao radnika S. M., za izvođenje električnih
radova na objektu, a da predhodno nije utvrdio da li je isti osposobljen za
izvođenje radova na koje je angažovan i da li ispunajva posebne uslove za rad,
te mjesta rada, suprotno članu 71. st. 3 i st.4. Pravilnika o zaštiit na radu
u građevinarstvu, nije obezbjedio od pada postavljanjem zaštitne skele sa
ogradom, te zatvaranjem otvorenih balkonskih otvora na objektu, ikao je bio
svjestan da zbog ovih propusta može doći do povređivanja radnika i ugrožavanja
života, ali je olako držao da do toga neće doći, usljed kojih propusta je dana
24.03.2010. godine, S. M. sa neobezbeđene trease sa drug sprata sa visine od
oko 10 metara pao na tlo i zadobio višestruke tjelesne povrede odnosno prelom
III i IV vratnog pršljena, prelom grudne kosti, potpuni prelom I, II, III, IV
i V rebra sa desne strane, prelom od I do X rebra sa lijeve strane i razorenje
glave i mozga od kojih povreda je ubrzo preminuo.  
-čime je izvršio krivično djelo teško djelo  protiv opšte sigurnosti  iz čl. 338 st. 4 u vezi čl. 329 st. 3 u vezi st. 2 KZ  
-pa sud okrivljenom primjenom navedenih zakonskih odredbi , te odredbi iz člana 4 st. 2, 32, 36, st. 1, 45 st. 1 tač. 3, 46 st. 1 tač. 4 , 52, 53 i 54 Krivičnog zakonika, kao i odredbi iz člana 199, 202 st. 1 i 364 st. 1 Zakonika o krivičnom postupku, izriče  
USLOVNU OSUDU  
Kojom mu utvrđuje kaznu zatvora u trajanju od 6 (šest) mjeseci i istovremeno
određuje da se utvrđena kazna neće izvršiti ukoliko okrivljeni u roko od 4
(četri) godine ne učini novo krivično djelo.
Obavezuje se okrivljeni da na ime troškova krivičnog postupka uplati iznos od
322,55 eura, u roku od 15 dana od dana pravosnažnosti presude pod prijetnjom
prinudnog izvršenja, a na žiro račun ovog suda broj 510-6022-16.  
Obrazloženje  
        Osnovni državni tužilac u Herceg Novom podnio je ovom sudu optužnicu Kt.br. 84/10 od 12.07.2010. godine, protiv okrivljenog R. D.zbog krivičnog djela iz člana 338 st. 4   u vezi čl. 329 st. 3 u vezi st. 2 KZ, bliže opisanog u izreci ove presude. Na glavnom pretresu ODT-a Zejnilagić Snježana koja je zastupala optužnicu,  istu je činjanično izmjenila, pa je u svojoj završnoj riječi, ostajući pri navodima podnijete i izmjenjene optužnice, predložila  sudu da okrivljenog oglasi krivim i osudi po zakonu.

        Okrivljeni R.D. u svojoj odbrani u bitnom je istakao da je vlasnik i izvršni direktor firme DOO “D.“ N., te da je njegov kolega suvlasnik firme S.P. sa investitorom Ć. Ni. zaključio ugovor o izvođenju elektroradova na stambenom objektu u I., koji radovi su obuhvatali postavljanje elektroinstalacija na cjelokupnom objektu i da je S. P. vodio čitav taj posao, a za šta je bio ovlašćen. Dodao je i to da njegovo preduzeće nije obavezno da sprovodi mjere zaštite na radu i obezbjeđenje građevinskog objekta, već da je to dužnost izvođača radova i investitora, a da je njegovo preduzeće imalo ugovor podizvođača radova, te da mu je poznato da je radnik S. M. bio zaposlen u njegovoj firmi, a istog je zaposlio S. P. bez zaključivanja ugovora o radu. Dodao je i to da su u vrijeme nezgode bili završeni skoro svi radovi postavljanja elektroinstalacija, a da je ostalo samo još kupatilo na drugom spratu, te da njegova firma ne posjeduje pravilnik o radu, a da obično uz projekat radova od investitora dobiju i uputstva o mjerama zaštite na radu, ali se ne može izjasniti da li je takvog upustva bilo u konkretnom slučaju, jer je radove izvodio S. P. i da mu nije poznato da li u konkretnom slučaju oštećeni S. dobio zaštitnu opremu, te da kritičnog dana nisu izvođeni radovi na terasi predmetnog objekta, već su izvođeni radovi postavljanja elektroinstalacija u kupatilo na drugom spratu. Istakao je i to da su on i S. P. kontaktirali porodicu oštećenog, platili torškove sahrane i bili na sahrani sada pok. S.M..

      Branilac okrivljenog u svojoj završnoj riječi u bitnom je istakao da u radnjama okrivljenog nema djela koje mu je stavljeno na teret, obzirom da je sada pok. S. toga dana imao posao pomoćnog radnika i to samo na poslovima koji su se odvijali u kupatilu predmetnog objekta, te obzirom da je sada pok. S. M. samo iz tada njemu znanih razloga izašao na terasu. Dalje je istakao da činjenično stanje u toku postupka je nepotpuno utvrđeno sa čega je predložio da sud okrivljenog oslobodi od optužbe, jer u njegovim radnjama nema protivpravnosti, ali u koliko sud pak nađe da je okrivljeni odgovoran predložio je da mu sud izrekne uslovnu osudu.

        Okrivljeni u svojoj završnoj riječi se pridužio završnoj riječi svoga branioca i istakao da mu je žao i teško zbog svega što se desilo.

        Sud je u dokaznom postupku neposredno saslušao svjedoka oštećenu S.S., svjedoke S. P., V. P., Ć. N., D. R., na saglasan predlog stranaka pročitao iskaz svjedoka P. R., pročitao izvještaj inspektora rada za oblast  zaštite na radu br. 0402/15 -66/01 od 20.07.2010, Zapisnik o uviđaju Kri. br. 28/10 od 24.03.2003 godine sa fotodokumentacijom UP PJ H. Novi br. 82/10 od 24.03.2010, obdukcioni zapisnik sudskog vještaka D.Č. od 26.03.2010. godine, ugovor o radu zaključen između firme “D.” DOO N. i S. P. od 01.04.2006. godine, punomoćje “D.” DOO N. od 17.11.2009. godine, ugovor o izvođenju građevinski radova-elektro radova zaključen dana 01.12.2009. godine između Ć.N.kao naručioca i “D.” DOO N. kao izvođača, ugovor o izvođenju radova od 02.11.2009. godine između “M.M.” DOO D. kao izvođača i Ć. N. kao naručioca, ugovor o izvođenju radova od 02.11.2009. godine između “V.k.” doo i Ć.N., rješenje Sekretarijata za građevinarstvo i urbanizam boj 02-3-361-350/2008 od 13.01.2009. godine kojim se odobrava rekonstrukcija stanbenog objekta, služebena zabilješka UP PJ Herceg Novi broj 240/10-1446/6 od 24.03.2010. godine sa fotodokumentacijom broj 17-28-244-735/891 od 29.03.2010. godine, nalaz i mišljenje vještaka Zaštite na radu P. S. od 15.06.2010. godine, neposredno saslušao vještaka P. S., pročitao izvod iz Kaznene evidencije za okrivljenog izdata od UP Pj N. broj 825 od 05.05.2010. godine.

        Analizirajući provedene dokaze pojedinačno i u njihovoj međusobnoj povezanosti, dovodeći ih u vezu sa navodima optužbe i kazivanjem okrivljenog, sud je na nesumnjiv način utvrdio da je okrivljeni R.D.počininio krivično djelo koje mu je stavljeno na teret optužbom i istog oglasio krivim i odgovornim iz sledećih razloga:

Svjedok-oštećena S.S. u svom iskazu u bitnom je navela da je njen pokojni
suprug S. M.radio u firmi “D.” DOO N.kod R. i S., te da su njih dvojica nakon
kritičnog događaja dolazili kod nje, ponudili joj pomoć i platili troškove
prevoza i sahrane. Istakla je i to da se ne pridružuje krivičnom gonjenju
protiv okrivljenog i ne postavlja imovinsko pravni zahtjev.  
Svjedok S. P. u svom svjedočkom iskazu u bitnom je naveo da je pokojni S. M.
počeo da radi u firmi DOO “D.” od ljeta 2009. godine i to u prekidima kako je
to odgovaralo i njemu i firmi, te da sa njim nisu imali zaključen ugovor o
radu, sa razloga što nije imao uredna crnogorska dokumenta, te da su on i sada
pokojni S. M. toga kritičnog dana izvodili elektro radove i da su pored njih
izvodili radove i drugi radnici i to na fasadi i na postavljanju kamena i da
se istoga dana dogovarao sa pokojnim S. da odu na kafu na šta mu je on rekao
da bi trebalo prvo da doručkuju, poslje čega je otišao po doručak i po neki
materijal, pa kada se vratio na gradilište nesreća se već dogodila. Dodao je i
to da su on i pokojni S. toga dana izvodili određene prepravke u kupatilu na
drugom spratu objekta, te da je on angažovao pokojnog S. za radnika, a po
predhodnom dogovoru sa R.D.  
Svjedok V.P.u svom svjedočkom iskazu u bitnom je naveo da je pokojnog S.M.
upoznao u martu 2010. godine kada je sa svojom firmom iz D. radio na fasadi sa
spoljene strane objekta, te da je S. M. obavljao radove postavlajnje
elektroinstalacija unutra objekta. Dodao je da su kritičnog dana oko 11,30
časova on i kolega D. R. krenuli na doručak i kada su krenuli iz zgrade na
stepeništu su sreli S.koji je ulazio u zgradu i unutrašnim stepenicama išao na
gornje spratove, a nakon što je prošao jedan minut nakon što su izašli iz
zgrade, radnik P.R. koji je radio na mješalici ispred zgrade viknuo je “poginu
čovjek”, nakon čega su oni odma prišli i vidjeli da S. leži pored ograde na
zemlji.  
Svjedok Ć. N.u svom svjedočkom iskazu u bitnom je naveo da je vlasnik i
investitor građevinskog objekta u I., te da je 01.12.2009. godine zaključio
ugovor sa firmom “D.” DOO N. radi izvođenja radova-postavljanja elektro
instalacija u objektu, a da je obaveza oko izvođenja radova i preuzimanja
mjere zaštite na radu i obezbeđivanja gradilišta firme koja izvodi radove.
Dalje je istakao da je u toku marta 2010. godine pokojni S. sa firmom “D.” DOO
N. obavljao radove postavljanja elktro instalacija unutar objekta, a da zna da
su dana 29.03.2010. godine pokojni S. i S. P. radili neke dodatne radove u
kupatilu i da mu nije jasno odakle se pokojni S. našao na terasi i na koji
način je pao sa zgrade. Istakao je i to da je on kao investitor zaključivao
posebne ugovore pojedinačno sa svim izvođačima radova.  
Svjedok D.R. je u svom svjedočkom iskazu u bitnom istakao da je u toku marta
2010. godine sa svojom firmom iz D. radio na objektu N. Ć. u I., kada su
postavljali fasadu sa spoljne strane objekta i da je tada upoznao pokojnog S.
M. koji je sa nekom drugom firmom izvodio elektro radove u unutrašnjosti
objekta. Dodao je da su dana 24.03.2010. godine oko 11,30 časova on i kolega
V. P. silazili stepenicama sa prvog sprata, kada su sreli S. koji je išao
stepenicama na gornje spratove, a kada su sašli u prizemlje sreli su P. R., da
bi ubrzo poslje toga začuli vani neki tresak, kada je P.izašao vani i rekao im
da je pao električar, pa su svi izašli i vidjeli S. kako leži na zemlji.  
Svjedok P.R. u svom svjedočkom iskazu u bitnom je naveo da je u toku marta
2010. godine sa svojom firmom iz D. izvodio radove postavljanje fasade sa
spoljne strane na objektu N. Ć.i da je tako u toku tih radova upoznao pokojnog
S.M. koji je sa drugom firmom izvodio elektro radove u unutrašnjosti objekta.
Dodao je da je 24.03.2010. godine oko 11,30 časova sa kolegama V. P. i D.R.
bio u prizemlju zgrade kada su se pripremali za doručak i ubrzo zatim začuli
vani neki tresak, poslje čega je izašo vani i vidio S. kako leži u dvorištu
susjedne kuće.  
Iz izvještaja inspektora rada za oblast Zaštite na radu broj 0402/15-66/01 od
20.07.2010. godine utvrđeno je da je inspektor Zaštite na radu N. L. izvršio
uviđaj nesreće koja se dogodila dana 24.03.2010. godine oko 12,00 časova na
gradilištu rekonstrukcije stambeno-turističkog objekta čiji je investitor Ć.
N., te da je nakon sprovedenog uviđaja i izvršenog uvida u svu dokumentaciju
inspektr N.L.konstatovao da unesrećeni S.M. nije osposobljen za bezbjedan rad,
ta da poslodavac sa S.prije stupanja na rad nije zaključio ugovor o radu, a da
pokojni S. nije ispunjavao ni propisane zdravstvene uslove za rad na radnom
mjestu pomoćnog radnika na izvođenju elktro radova u građevinarstvu koje je
radno mjesto sa povećanim rizikom, te da nema dokaza o ispunjavanju uslova o
opštoj zdravstvenoj sposobnosti, a što je sve suprotno članu 19 i 20 Zakona o
zaštiti an radu, te članu 16 Zakona o radu i uopšte što je suprotno Zakonu o
zaštiti na radu, Zakonu o radu i Zakonu o zapošljavanju i radu stranaca.  
Iz zapisnika o uviđaju Kri. 28/10 od 24.03.2010. godine sa fotodokumentacijom
UP PJ HN broj 82/10 od 24.03.2010. godine utvrđeno je da se nesreća dogodila
dana 24.03.2010. godine oko 11,30 časova u I. na objektu u izgradnji
vlasništvo Ć. N., a da se objekat sastoji od prizemlja dva sprata i potkrovlja
i da je cijeli objekat ograđen metalnom ogradom, a da na dva sprata i
potkrovlju postoje terase na kojima ne postoje ograde. Dalje je utvrđeno da se
sa zapadne strane iza metalne ograde sa šiljcima nalaze vidljivi tragovi krvi,
a na betonskom zidu od pomenute ograde vidljivi su komadići kosti i moždanog
tkiva, a da je jedna šipka od ograde deformisana-iskrivljena, te da su tragovi
krvi i tkiva vidljevi i na zidu kuće sa zapadne strane kao i na betonskoj
podlozi između ograde i barake koja se nalazi iza ograde. Dalje je utvrđeno da
je u ovoj nesreći život izgubio S. M. rođen 1963. godine u N, čiji je leš
zatečen na licu mjesta.  
Iz obdukcionog zapisnika sudskog vještaka dr. D. Č. od 26.03.2010. godine
utvrđeno da je kod pokojnog S.M, smrt nasilna i ista je nastupila usled
razorenja glave i mozga, te da su razorenja glave i mozga kao i druge
spoljenje i unutrašnje povrede nanesene tupim, teškim i zamhnutim mehaničkim
oruđem, vejrovatno mehanizmom pada sa visine na tvrdu podlogu, a da u vrijeme
umiranaj nije postojalo stanje alkoholisanosti.  
Iz ugovora koji je zaključen između “D,” DOO N, i S,P, od 01.04.2006. godine i
punomoćja od 17.11.2009. godine vlastodavca “D,” DOO N, utvrđeno je da je S.P.
bio zaposlen u DOO “D.” N. i da je isti od strane firme opunomoćen da u ime
firme može ugovarati o izvođenju radova za koje je društvo registrovano i da
može da angažuje u radni odnos treća lica da obaljaju djelatnost za ovo
društvo i vrši prijavu istih u nadležnim organima.  
Iz ugovora o izvođenju građevinskih radova-elektro radova koji je zaključen
01.12.2009. godine između Ć. N. kao naručioca radova i DOO “D.” N.kao izvođača
radova utvrđeno je da se izvođač radova obavezao da izvrši elektro radove u
svemu kao u odobrenom projektu za naručioca radova, a na rekonstrukciji
stambeno’turističkog objekta u I..  
      Iz ugovora o izvođenju radova  zaključenim između “M. M.” DOO D.kao izvođača i Ć. N.kao naručioca radova i ugovora o izvođenju radova “V. k.c” DOO HN kao izvođača radova i Ć.N.kao investitora broj 01/02-09 od 06.02.2009. godine utvrđeno je”M. m.” DOO D. obavezan kao izvođač radova da izvodi radove postavljanja mermera na objektu naručioca radova  N.Ć., a da se “V. k.” DOO iz HN kao izvođač radova obavezao da izvede građevinske radove za investitora Ć. N.na stambeno’turističkom objektu u I. na kat. parc. 168/1 KO T., a prema ovjerenom glavnom projektu, kada se investitor Ć. N.obavezao da angažuje nadzorne organe građevinske struke u cilju kontrole kvaliteta i izvođenja građevinskih radova od strane “V. k.” DOO H.N., a koji nadzorni organ su predstavljali B.B.i Ć. S.iz HN.

     Nalazom i mišljenjem vještaka Zaštite na radu P. S., koji je sud  cijenio kao potpun, jasan, stručan i dat u skladu sa pravilima struke, utvrđeno je da je do nastanka povređivanja radnika S. M. sa smrtnim ishodom došlo do propusta napravljenih od strane odgovornog lica izvođača radova-izvršnog direktora i to u potpunosti, a da je njegov glavni propust koji je omogućio pad radnika u dvorište objekta bio u tome što kao izvođač radova nije obezbijedio otvore za balkonska vrata na objektu kao i to što nije obezbijedio terase, čime bi bilo onemogućeno da radnik izlazi na terasu, a što je suprotno članu 71 st. 3 i 4 Pravilnika o zaštiti na radu u građevinarstvu. Vještak je pored tog glavnog propusta odgovornog lica našao još propusta koji se ogledaju u sledećem: odgovorno lice nije odredilo svog predstavnika na gradilištu i to odgovornog inžinjera za radove koji su predmet ugovora, a što je bio dužan po osnovu člana 107 zakona o uređenju prostora i izgradnji objekata, odgovorno lice nije angažovalo stručno lice za zaštitu na radu, a što je bio obavezan shodno članu 34 zakona o zaštiti na radu, odgovorno lice je dopustilo da se na radnom mejstu sa posebnim usovima rada uvede na posao radnik koji nije kvalifikovan za te poslove što je suprotno članu 20 Zakona o zaštiti na radu, odgovorno lice nije izvršilo osposobljavanje za bezjedan rad radnika ni teortski ni praktično, što je suprotno članu 19 Zakona o zaštiti na radu, odgovorno lice nije predhodno provjerilo zdravstvene sposobnosti za vrstu rada koje treba da obavlja radnik S. M., što je suprotno članu 10,18 i 20 Zakona o zaštiti na radu, članu 49 Pravilnika  o zaštiti na radu u građevinarstvu. Odgovarajući na pitanja vještak je istakao da u konkretnom slučaju nije bilo imenovanog nadzora od strane investitora Ć. N., ali da investitor to nije bio dužan, jer se radi o porodičnom stanbenom objektu, što je saglasno članu 114 stav 7 Zakona o uređenju prostora i izgradnje objekata, te da  se čitavo gradilište smatra jednim radnim mjestom bez obzira gdje izvođač izvodi radove, odnosno gdje njegovi radnici izvode radove. Dalje je istakao da činjenice kao što su da je radnik S. bio pomoćni radnik, te da je radio na terasi objekta ili u samoj unutrašnjosti objekta, te da je bio bolestan od diabetisa, ne bi mogli izmjeniti njegov nalaz i mišljenje, jer je glavni uzrok pada neobezbeđenost otvora na zgradi i terasa, a koje je otvore i terase bio dužan obezbjediti izvođač radova, odnosno posodavca pokojnog S.,jer se shodno pravilniku o Zaštiti na radu u građevinarstvu svi otvori u zidovima, horizontalni otvori u armiranim pločama, otvorene ivece stepenišnih prostora i sve otvorene ivice ploča otvora moraju zaštititi izradom adekvatne zaštitne ograde ili poklopaca.

Iz ovako utvrđenog činjeničng stanja, a imajući u vidu potpuno određene iskaze
svjedoka, kojima je sud poklonio punu vjeru, jer su isti jasni i međusobno
saglasni, a iz kojih proizilazi da je kritičnom prilikom pokojni S. M. radio
na objektu investitora Ć.N. i to za firmu “D.” DOO N.koja je izvodila radove
postavljanja elektro instalaciaj na objektu, te imajući u vidu izvještaj
inspektora rada za oblast zaštite na radu N.L., koji je izvršio uviđaj na licu
mjesta i našao da pokojni S. M. nije bio osposobljen za bezbjedan rad i da sa
poslodavcem nije imao zaključen ugovor o radu i da nije ispunjavao propisane
zdravstvene usove za rad, koji dokazi su potvrđeni zapsinikom o uviđaju sa
fotodokumentacijom i obdukcionim zapisnikom, kao i ugovorima zaključenim
između naručioca-investitora Ć. N. sa pojedinačnim izvođačima radova, te
imajući u vidu potpuno jasan, precizan i stručan nalaz i mišljenje vještaka
Zaštite na radu P. S., koji je taksativno pobrojao sve propuste poslodavca-
izvođača radova kod kojeg je radio pokojni S. M., sud je na jasan i
nedvosmislen način utvrdio da su se u radnjama okrivljenog R. D. stekla sva
bitna obilježja krivičnog djela teškog djela protiv opšte sigurnosti iz člana
338 st. 4 u vezi člana 329 st. 3 u vezi st. 2 KZ-a, postupajući suprotno čl.
19 Zakona o zaštiti na radu i članu 71. st. 3 i st.4. Pravilnika o zaštiit na
radu u građevinarstvu, te da je okrivljeni R. D. počinio krivično djelo koje
mu je stavljno na teret, na način, u mjetsu i u vrijeme kao je to opisnao
irekom presude .  
Sud je cijenio odbranu okrivljnog R. D. i istu prihvatio obzirom da je
potvrđena naprijed provedenim dokazima, osim u dijelu odbrane u kojoj
okrivljeni navodi da je dužnost obezbeđenje građevinskog objekta na strani
investitora i izvođača radova, a da je njegova firma bila podizvođač radova, u
kojem djelu sud odbranu okrivljenog nije mogao prihvatiti, jer je ista
negirana naprijed provedenim dokazima, a naručito nalazom i mišljenjem
vještaka P. S. i ugovorom zaključenim između DOO “D.” N. i Ć. N. kao izvođača
radova i naručioca radova, a za izvođenje građevinskih radova-elektro radova
koji ugovor je zaključen 01.12.2009. godine.  
Cijeneći psihički odnos okrivljenog R. D. prema učinjeom krivičnom djelu, sud
je našao da ej okrivljeni bio svjesan svoga djela, ali je olako  držao da do
djela neće doći ili da će posljedice djela moći otkloniti u čemu se iscrpljuje
njegov svjesni nehat.  
Cijeneći ostale dokaze, sud je našao da isti nisu od bitnijeg uticaja na
drugačiji presuđenje u ovoj krivičnoj stvari.  
ODT Herceg Novi Zejnilagić Snježana na glavnom pretresu odustala je od
saslušanja svjedoka N.L..  
Sud nije prihvatio predlog branioca B. B. da se sprovede ponovno vještačenje
po timu vještaka, sa razloga što bi izvođenje takvog dokaza išlo ka
odugovlačenju i ne ekonomičnošću postupka, a obzirom da je činjenično stanje u
dovoljnoj mjeri dovoljno razrješeno.  
Prilikom utvrdjivanja krivične sankcije okrivljenom R. D.sud je primjenom
člana 42 st. 1 KZ,  kao olakšavajuće okolnosti našao njegove porodične
prilike-da je oženjen i otac dvoje djece,  godine starosti, da ranije nije
osuđivan što je sud utvrdio uvidom u izvod iz KE, da se oštećena nije
pridružila krivičnom gonjenju, dok otežavajućih okolnosti nije bilo. Cijeneći
navedene olakšavajuće okolnosti sud je našao da u konkretnom slučaju radi
krivično pravne zaštite prema okrivljenom nije nužno primijeniti kaznu, pa je
istom na osnovu člana 53 i 54. Krivičnog zakonika izrekao uslovnu osudu sa
kojom mu je utvrdio kaznu zatvora od šest mjeseca, koju kaznu mu je ublažio
saglasno članu 45 st. 1 tač. 3 i članu 46 st. 1 tač. 4 KZ-a i istovremeno
odredio da se ista neće izvršiti ukoliko okrivljeni u roku od četri godine ne
izvrši novo krivično djelo, smatrajući da će se i prijetnjom izvršenja
utvrdjene kazne zatvora uz provjeru ponašanja okrivljenog u roku od četri
godine na istog u dovoljnoj mjeri uticati da ubuduće ne vrši krivična djela i
na taj način u ovom konkretnom slučaju ostvariti svrha izricanja uslovnih
osuda iz člana 52 st. 2. KZ, u okviru opšte svrhe izricanja krivičnih sankcija
iz čl. 4 st. 2 Krivičnog zakonika.  
Odluku o troškovima krivičnog postupka sud je donio na osnovu člana 199 i 202
st. 1 Zakonika o krivičnom postupku i obavezao okrivljenog da  plati iznos od
322,55 eura i to iznos od 272,55 eura na ime troškova vještačenja po vještaku
Zaštite na radu P. S., i iznos od 50,00 eura na ime paušala, koji je odredjen
shodno trajanju postupka, složenosti predmeta i imovinskim prilikama
okrivljenog.  
Na osnovu svega izloženog, primjenom člana 364 st. 1 ZKP- a odlučeno je kao u
izreci presude.  
OSNOVNI SUD U HERCEG NOVOM, dana 25.03.2011.godine.  
Zapisničar                                                      PREDSJEDNIK
VIJEĆA-SUDIJA,
Kilibarda Biljana,s.r.
Blagojević Marko,s.r.  
Za tačnost otpravka tvrdi i ovjerava
namještenik suda.
PRAVNA POUKA: Protiv ove odluke nezadovoljna stranka ima pravo žalbe
                                 u roku od 15 dana, od dana prijema iste preko ovog                                                                          
                       suda Višem sudu Podgorica
DN-a:
- ODT-u Herceg Novi
- Okrivljenima
- Braniocu
- U spis  