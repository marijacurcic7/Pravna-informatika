        **![](file:///C:\\Users\\VELIKA~1.VUL\\AppData\\Local\\Temp\\msohtml1\\01\\clip_image001.png)**


K.18/11/11
U IME CRNE GORE 
        Osnovni sud u Kotoru, kao nadležni prvostepeni krivični sud po sudiji Momirki Marović, uz učešče zapisničara Tamare Počanić, u krivičnom predmetu protiv okrivljenog M. D. zbog krivičnog djela krađe iz člana 239 stav 1. Krivičnog zakonika, koji se vodi po optužnom predlogu ODT Kotor Kt. Broj 337/10 od 13.01.2011 godine, nakon održanog glavnog i javnog pretresa dana 16.05.2012 godine u prisustvu zamjenika ODT Kotor Žarka Pajkovića i okrivljenog M. D., donio i javno objavio sledeću

PRESUDU 
        **OKRIVLJENI M. D.** , JMBG ..., od oca R. i majke R. rođene Š., rođen ...... godine u K., stalno nastanjen u K., državljanin CG, pismen, sa završenom VSS, po zanimanju keramičar, oženjen, srednjeg imovnog stanja, protiv kojeg se ne vodi postupak za drugo krivično djelo, proveo u pritvoru po rješenju ovog suda Kv. broj 381/11 od 19.10.2010 godine, i to vrijeme od 25.3.-29.3.2012. godine

KRIV JE 
         Što je neutvrđenog dana u periodu do 27.5.2010. godine, u K. u namjeri da prisvajanjem tuđih pokretnih stvari za sebe pribavi protivpravnu imovinsku korist na štetu EP CG AD Nikšić, oduzeo električnu energiju u vrijednosti od 609,09 eura, na način što je u svom stambenom objektu u naselju K., na svom električnom brojilu marke Iskra T 27 CD broj 7941282 postavio komad plastične filmske trake, tako da se zaglavi disk unutar električnog brojila i spriječi da se okretanjem registruje utrošena električna energija i na ovaj način protivpravno oduzeo električnu energiju u gore navedenom iznosu.

-čime je učinio krivično djelo krađe iz člana 239. stav 1. Krivičnog Zakonika  
        Pa ga sud na osnovu naprijed navedene krivičnopravne odredbe te odredbi člana 3, 5, 8, 13, 15, 36, 42, 51, 52, 53, i 54. KZ-a i člana 368. i 374. ZKP-a izriče

USLOVNU OSUDU 
        Kojom utvrđuje kaznu zatvora u trajanju od trideset dana i istovremeno određuje da se kazna neće izvršiti ukoliko okrivljeni za vrijeme od jedne godine, od dana pravosnažnosti presude ne učini novo krivično djelo.

Ukoliko uslovna osuda bude opozvana okrivljenom će se u kaznu zatvora
uračunati vrijeme provedeno u pritvoru po rješenju ovog suda Kv. broj 381/11
od 19.10.2010 godine, i to vrijeme od 25.3-29.3.2012 godine  
        Okrivljeni je dužan da na ime sudskog paušala uplati iznos od 50,00 eura, i na ime troškova krivičnog postupka iznos od 189 eura, na žiro račun ovog suda broj 832-16-52 u roku od mjesec dana od dana pravosnažnosti presude i da dokaz o uplati dostavi ovom sudu s pozivom na broj K. 18/11/11.

Oštećena E. K.se sa imovinsko pravnim zahtjevom upućuju na parnicu.  
O b r a z l o ž e nj e 
        ODT Kotor svojim aktom Kt. broj 377/10 od 13.01.2011 godine optužilo je M. D. zbog izvršenja krivičnog djela krađe iz čl. 239. stav 1. Krivičnog zakonika.  
        Sud je zakazao i održao glavni pretres od 16.05.2012. godine u prisustvu zamjenika ODT Kotor Žarka Pajkovića i okrivljenog M. D., i nakon završenog glavnog pretresa izrekao okrivljenom uslovnu osudu kojom mu je utvrdio kaznu zatvora u trajanju od trideset dana i istovrmeno odredio da se kazna neće izvršiti ukoliko okrivljeni za vrijeme od jedne godine od dana pravosnažnosti presude, ne učini novo krivično djelo.  
        Sud je okrivljenog obavezao da plati troškove krivičnog postupka i sudski paušal, shodno članu 226. ZKP-a.  
        Sud je takođe i oštećenu EPCG AD Nikšić  sa imovinsko pravnim zahtjevom uputio na parnicu.  
        Nakon objavljivanja presude, Osnovni državni tužilac iz Kotora Boris Savić i okrivljeni M.su saglasno izjavili da na presudu neće ulagati žalbu, pa je rješeno kao u izreci shodno članu 383. ZKP-a, tako da presuda ne sadrži obrazloženje.

OSNOVNI SUD U KOTORU
Dana 16.05.12.2012 godine 
Zapisničar
Sudija
Tamara Počanić
Momirka Marović 
             PRAVNA POUKA: Protiv ove presude nije dozvoljena žalba jer su
se stranke odrekle prava žalbe na istu.  