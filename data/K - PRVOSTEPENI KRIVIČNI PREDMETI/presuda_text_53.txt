K.br.1/11-10
                                                 U IME NARODA 
      Osnovni sud u Kolašinu kao prvostepeni krivični, po predsjedniku suda Arsenu Popoviću kao sudiji pojedincu uz učešće zapisničara Mrdak Ljiljane u krivičnom predmetu protiv optuženog V. A. iz Kolašina, zbog   krivičnog djela  šumska kradja iz čl.324.st.1. Krivičnog zakonika   po optužnom predlogu ODT Kolašin  Kt.br.93/10 od 15.12.2010. godine, nakon održanog glavnog i javnog pretresa dana 21.06.2011. godine, u prisustvu   ODT Kolašin Grujić Vojslava, optuženog V. A. i njegovog branioca adv. N. V., te ovlašćenog predstavnika oštećene donio je i javno objavio,-

P R E S U D U
           Prema optuženom: 
            V. A. od oca D. i majke M. rodj. V., rodjen .1978. godine u
Kolašinu, gdje i živi, G P, Crnogorac, nezaposlen, razveden otac jednog
djeteta, završio srednju školu, lošeg imovnog stanja, osudjivan.  
ODBIJA SE OPTUŽBA
           Da je: 
       Dana 05.09.2010. godine u mjestu Podbregovi – Opština Kolašin na parceli br. 83 knjižene u listu nepokretnosti br.38 KO Ulica, u šumi državne svojine, kojom gazduje Uprava za šume Pljevlja – PJ Kolašin, radi kradje oborio pet stabala hrasta ukupne drvne mase 2,07 m3,


čime bi počinio krivično djelo šumska kradja iz čl. 324.st.1. Krivičnog zakonika .

Zbog odustanika ODT od optužbe shodno čl.362.st.1.t.1. ZKP-a.  
Troškovi krivičnog postupka padaju na teret budžetskih sredstava.  
Oštećena Uprava za šume Pljevlja – Područna jedinica Kolašin upućuje se na
parnični postupak radi ostvarenja svog imovinsko-pravnog zahtjeva.  
O b r a z l o ž e nj e 
      Optužnim predlogom ODT iz Kolašina  Kt.br.93/10 od 15.12.2010 godine   stavljeno je na teret optuženom V.A. iz Kolašina da je počinio  krivično djelo šumska kradja iz čl.324. st.l. Krivičnog zakonika .   
      U toku glavnog pretresa održanog dana 21.06.2011. godine ODT Kolašin Grujić Vojislav odustao  je od daljeg krivičnog gonjenja protiv optuženog Vujisić Atanaska jer tokom glavnog pretresa nije dokazano da je optuženi izvršio krivično djelo stavljeno mu optužbom na teret. Nadalje je naveo da je optuženom stavljeno na teret da je 5.09.2010. godine u šumi državne svojine izvršio sječu pet stabala hrasta ukupne drvne mase 2,07 m3 a koji zaključak se zasnivao na iskazu svjedoka V. P. koji iskaz nije ubjedljiv i objektivan i isti nije mogao biti osnov za izvodjenje zaključka da je optuženi izvršio predmetno krivično djelo, posebno sa razloga što niti policija niti svjedok L. M. – reonski lugar prilikom izlaska na licu mjesta nijesu optuženog zatekli u sječi niti su istog zaustavili sa teretnim vozilom niti mu bilo kakva drva zaplijenili. Nadalje je ODT istakao da je svjedok Rakočević Krsto posvjedočio da je kritičnog dana vidio V. A. kako sa izvjesnim licem izbacuje „krlje“ iz propusta za vodu koji se tu nalazio a kojom prilikom je na putu bio parkiran kamion optuženog, te da je predhodno rekao optuženom da treba redovno da čisti i održava propuste za vodu što je ovaj i činio i kritičnog dana, a svjedok R. K. je nadalje naveo da na teretnom vozilu nije primjetio utovarena drva a pogotovu ne u količini od 5 m3 koju količinu bi vidio da se ista nalazila na teretno vozilo a posebno pri činjenici jer su  stranice na teretnom vozilu bile niske, dok je svjedok nadalje istakao da na licu mjesta nije primjetio bilo kakvu količinu izrezanog drveta i da nije primjetio motornu testeru niti čuo postojanje iste. Na osnovu izloženog ODT je istakao da je nedvosmisleno utvrdjeno da optuženi nije izvršio predmetno krivično djelo, a da iskaz svjedoka V. P. ne može biti osnov za utvrdjivanje odgovornosti optuženog tj. da je isti izvršilac predmetnog krivičnog djela. Zbog svega iznijetog ODT iz Kolašina Grujić Vojislav odustao je od daljeg krivičnog gonjenja prema optuženom V.A..  
      Nakon odustanka ODT od krivičnog gonjenja sud je upozorio  ovlašćenog predstavnika oštećene Uprave za šume Pljevlja – PJ Kolašin na svoja prava iz čl. 60 st.1. ZKP-a da može nastaviti tj. produžiti gonjenje prema optuženom, a isti je nakon toga istakao da ne želi da nastavi gonjenje.  
      Kod ovakvog stanja stvari, a shodno čl.369.st.10 ZKP-a , sud je bez upuštanja u dalje raspravljanje u predmetnoj krivično-pravnoj stvari donio presudu kojom se optužba odbija.  
      Odluka o troškovima krivičnog postupka donijeta je shodno čl.203.st.1. ZKP-a.  
      Sa izloženog je odlučeno kao u izreci presude.

OSNOVNI SUD U KOLAŠINU,
Dana, 21.06.2011. god. 
Zapisničar,                                                  PREDSJEDNIK
SUDA,
Mrdak Ljiljana     s.r.                                        Popović Arsen
s.r.
PRAVNA POUKA: Protiv ove presude ima se pravo žalbe u roku od 8. dana od
dana prijema istog a preko ovog suda Višem sudu u Bijelom Polju. 