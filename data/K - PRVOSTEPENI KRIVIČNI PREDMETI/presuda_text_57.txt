K.br. 23/11 
                                            **U IME NARODA**


        **OSNOVNI SUD U KOLAŠINU** , kao prvostepeni krivični, po sudiji Mirjani Čepić kao sudiji pojedincu, uz učešće zapisniačra Vrhovac Nade, u krivičnom predmetu protiv okrivljenog M. M. iz Kolašina, zbog krivičnog djela skidanje I povreda službenog pečata I znaka iz čl. 381 st. 1 u vezi čl. 49 KZ I krivičnog djela samovlašće iz čl. 384 st. 1 u vezi čl. 49 KZ, postupajući po optužnom predlogu ODT iz Kolašina Kt.br. 26/10 od 13.05.2010 godine,u prisustvu zastupnika ODT Vojislava Grujića, ovlašćenog predstavnika oštećene Elektrodistribucije – Kolašin i odsustvu uredno pozvanog okrivljenog, donio je nakon održanog glavnog javnog pretresa i javno objavio dana 25.05.2011. godine –



                                  **P R E S U D U**


      **OKRIVLJENI:**

      **M. M.** , od oca V. i majke D. rodjene V., rodjen 1958 godine u Kolašinu, gdje je i nastanjen P. bb,Crnogorac, državljanin Crne Gore, oženjen, otac četvoro djece, pismen, završio Trgovinsku školu, vojsku služio, lošeg imovnog stanja, do sada osudjivan,


                                  **K r i v   j e**


      Zato što je:


Dana 12.03.2010 godine u mj. S. P – Opština Kolašin skinuo službeni znak  koji su ovlašćena službena lica stavila radi osiguranja predmeta, na način što je sa brojila električne energije na svom stambenom objektu skinuo elektrodistributivnu plombu EDK-ZR koju su postavila ovlašćena službena lica ED iz Kolašina dana 11.03.2010 godine, a zatim samovlasno pribavio pravo korišćenja električne energije, za koje smatra da mu pripada na način što je samovlasno priključio stambeni objekat na elektro mrežu I tako neovlašćeno koristio električnu energiju vlasništvo ED – Kolašin,

b/  dana 15.03.2010 godine na istom mjestu kao pod tačkom a. skinuo službeni
znak koji su ovlašćena službena lica stavila radi osiguranja predmeta, na
način što je sa mjernog uredjaja u svom stambenom objektu skinuo plombu koju
su postavila službena lica ED – Kolašin, a zatim samovlasno pribavio pravo
korišćenja elek. Energije za koje smatra da mu pripada, na način što je svoj
stambeni objekat samovlasno priključio na elektro mrežu I tako neovlašćeno
koristio električnu energiju vlasništvo ED – Kolašin,  

čime je izvršio produženo krivično djelo skidanje I povreda službenog pečata I znaka iz čl. 381 st. 1 KZ u vezi čl. 49 KZ I produženo krivično djelo samovlašće iz čl. 384 st. 1 u vezi čl. 49 KZ.

Pa mu sud primjenom citiranih zakonskih odredbi te čl. 39 i 48 KZ, utvrdjuje  
      Za krivično djelo skidanje i povreda službenog pečata i znaka iz čl. 381 st. 1 KZ u vezi čl. 49 KZ novčanu kaznu u iznosu od 200,00 €ura.

      Za  krivično djelo samovlašće iz čl. 384 st. 1 KZ CG, u vezi čl. 49 KZ novčanu kaznu u iznosu od 200,00 €ura.

      Pa ga sud za izvršena krivična djela primjenom citiranih zakonskih odredbi, te čl. 39  i čl. 48 st. 2  tačka 4 KZ te čl. 364 ZKP-a –


                                  **O S U D J U J E**


      **Na jedinstvenu novčanu kaznu u iznosu od 400,00 €ura, koju je okrivljeni dužan platiti u jednakim mjesečnim ratama u roku od jedne godine od dana pravosnažnosti presude uplatom na žiro račun br. 832-196-94 koji se vodi na ime Osnovnog suda – Kolašin.**

           Ukoliko okrivljeni ne uplati novčanu kaznu u odredjenom roku sud
će istu zamijeniti kaznom zatvora tako što će za svakih započetih 25,00 €ura
novčane kazne odrediti jedan dan kazne zatvora.  
           OBAVEZUJE SE okrivljeni na plaćanje sudskog paušala u iznosu od
50,00 €ura u roku od 15 dana od dana pravosnažnosti presude pod prijetnjom
prinudnog izvršenja na žiro račun br. 832-196-94 koji se vodi na ime Osnovnog
suda – Kolašin. 
                              O b r a z l o ž e nj e 
      ODT iz Kolašina svojim optužnim aktom Kt.br. 26/10 od 13.05.2010.godine stavio je optuženom M. M. iz Kolašina da je počinio krivično djelo skidanje I povreda službenog pečta I znaka iz čl. 381 st. 1 u vezi čl. 49 KZ I krivično djelo samovlašće iz čl. 384 st. 1 u vezi čl. 49 KZ, na način, mjesto I vrijeme činjenično I pravno opisano izrekom presude. ODT Vojislav Grujić ostao je pri podnijetom optužnom predlogu do okončanja glavnog pretresa predlažući u završnoj riječi da sud okrivljenog oglasi krivim I osudi po Zakonu.

      Okrivljeni M. M. nije prisustvovao glavnom pretresu, a uredno je pozvan, sud je shodno čl. 453 st. 3 ZKP-a donio rješenje da se pretres održi u odsustvu uredno pozvanog okrivljenog, obzirom da je isti prethodno saslušan, a da je riječ o skraćenom postupku, gdje prisustvo okrivljenog nije neophodno.

      Na glavnom pretresu pročitana je odbrana okrivljenog danta pred istražnim sudijom od 12.05.2010.godine, gdje je okrivljeni u bitnom istakao da mu prva ekipa ED nije isključila struju jer ih je zamolio da to ne urade, obzirom da ima dvoje bolesne djece, stim što je obećao da će platiti struju kad bude imao novca. Kada je vršena zamjena brojila u zgradi okrivljeni nije bio prisutan, nakon čega je ponovo došla ekipa ED I isključila mu struju. Nakon toga on je skinuo plombu sa strujomera povezao žice I priključio se na elektro mrežu, a sadržina zapisnika koje je sačinila ED nije mu poznata, jer nije ni bio prisutan prilikom vršenja isključenja. Naveo je da u njegovom domaćinstvu nema električne energije, jer nije u mogućnosti da je izmiri obzirom da živi u veoma teškim uslovima, da je nezaposlen I da ima šest članova domaćinstva. Priznaje da je počinio djelo koje mu se stavlja na teret I da se usled naprijed navedenih razloga priključio samovoljno na elektro mrežu.

      U dokaznom postupku sud je saslušao ovlašćenog predstavnika ED – Kolašin V. S., pročitao zapisnik o kontroli mjernog mjesta br. 1 od 27.11.2009.godine, zapisnik o zamjeni brojila br. 4 od 10.03.2010.godine I radni nalog br. 11/3 od 11.03.2010.godine,  potom izvršio uvid  u zapisnike o kontroli mjernog mjesta br. 3 od 12.03.2010.godine I br. 3 od 15.03.2010.godine. Na salgasan predlog prisutnih stranaka sud je umesto neposrednog saslušanja pročitao iskaze svjedoka B. M., B. M., R.Z., V.R., B. R. I B. M., svi od 12.04.2010.godine, te izvršio uvid u izvod iz KE na ime okrivljenog izdat od strane Uprave policije – Ispostave Kolašin od 7.04.2010.godine.

      Ovlašćeni predstavnik oštećene ED – Kolašin V. S. pridružio se krivičnom gonjenju protiv okrivljenog ističući u završnoj riječi da ostaje pri navodima datim u toku pretresa, a da imovinsko-pravni zahtjev ne ističe obzirom na prirodu krivičnog djela.

      Zapisnikom o kontroli mjernog mjesta br. 1 od 27.11.2009.godine konstatuje se da je potrošač M. M. izvršio samovoljno priključenje na elektro mrežu, jer je isti ranije isključen zbog duga, te da isti nije dozvolio ponovno isključenje.

      Iz zapisnika o zamjeni brojila br. 4 od 10.03.2010.godine I radnog naloga br. 11/3 od 11.03.2010 godine utvrdjeno je da je zbog mehaničkog oštećenja izvršena zamjena brojila kod M. M., te da je obavljeno zaključavanje ormana sa brojilom poslije izvršene kontrole I dovodjenja u ispravno stanje mjernog mjesta.

      Iz zapisnika o kontroli mjernog mjesta br. 3 od 12.03.2010.godine utvrdjuje se da je potrošač M. nakon isključenja samovoljno izvršio priključenje oštetivši plombu koja je postavljena od strane ED, te da je brojilo ponovo plombirano.

      Zapisnikom o kontroli mjernog mjesta br. 3 od 15.03.2010.godine utvrdjeno je da je prilikom kontrole mjernog mjesta kod okrivljenog zatečena otkinuta plomba na vratima ormana, skinut poklopac sa brojila prilikom čega nije oštećena plomba na istom.

      Saslušani svjedoci B. M., B. I R. Z. u svojim iskazima od 12.04.2010.godine u bitnom su istakli da je dana 10.03.2010.godine vršena zamjena oštećenih brojila, te da je izvršena zamjena brojila I okrivljenog, kojom prilikom je okrivljeni isključen sa elektro mreže, a za brojilo je postavljen ormar koji je zaključan. 15.03.2010.godine radnici ED izvršili su ponovnu kontrolu I konstatovali da se okrivljeni ponovo samovoljno priključio otkinuvši plombu na vratima ormana, izvadio šaraf na poklopcu ne oštetivši plombu na brojinu. Okrivljeni nije bio prisutan kada je ponovo plombiran orman I zaključan katancem o čemu je sačinjen zapisnik.

      V. R. u svom iskazu od 12.04.2010.godine je istakao da je kao radnik Elektrodistribucije 12.03.2010.godine vršio kontrolu mjernog mjesta potrošača M. M. kojom prilikom je sačinjen zapisnik u kojem je konstatovano da je prilikom prethodne kontrole potrošač isključen sa elektro mreže I da se isti samovoljno priključio tako što je skinuo plombu EDK-ZR nakon čega je ponovo isključen I brojilo je plombirano plombom EDK-MB.

      Svjedoci B. R. I B. M. u svojim svjedočkim iskazima od 12.04.2010.godine u bitnom su istakli da su dana 27.11.2010.godine vršili kontrolu mjernog mjesta vlasništvo M. M. kada je konstatovano da je potrošač izvršio samovoljno priključenje, da je skinuta državna plomba, plomba ED – Kolašin I brojilo mehanički oštećeno. Potrošač nije dozvolio da se izvrši isključenje. Naknadna kontrola vršena je 12.03.2010.godine kada je konstatovano da se potrošač samovoljno priključio, jer mu je u medjuvremenu postavljen novi mjerni uredjaj I zaključan ormar. Potrošač je ponovo isključen I brojilo je plombirano plombom EDK-MB.

      Vršeći uvid u izvod iz KE izdat na ime okrivljenog utvrdjeno je da je isti osudjivan I to presudom Osnovnog suda – Kolašin K.br. 128/7 od 22.04.2008.godine za krivično djelo iz čl. 324 st. 1 na plaćanje novčane kazne u iznosu od 200,00  €ura I kaznu zatvora u trajanju od 30 dana uslovno na jednu godinu.  
      Cijeneći sve izvedene dokaze kako pojedinačno tako I njihovom medjusobnom odnosu nesporno je utvrdjeno da je okrivljeni M. M. počinio krivično djelo skidanje I povreda službenog pečata I znaka u produženom trajanju iz čl. 381 st. 1 u vezi čl. 49 KZ I krivično djelo samovlašće iz čl. 384 st. 1 u vezi čl. 49 KZ. Dakle, nesumnjivo je da je dana 12.03.2010 godine u mj. S. P. – Opština Kolašin skinuo službeni znak  koji su ovlašćena službena lica stavila radi osiguranja predmeta, na način što je sa brojila električne energije na svom stambenom objektu skinuo elektrodistributivnu plombu EDK-ZR koju su postavila ovlašćena službena lica ED iz Kolašina dana 11.03.2010 godine, a zatim samovlasno pribavio pravo korišćenja električne energije, za koje smatra da mu pripada, na način što je samovlasno priključio stambeni objekat na elektro mrežu I tako neovlašćeno koristio el. energiju vlasništvo

ED - Kolašin, te da je  dana 15.03.2010 godine na istom mjestu  skinuo
službeni znak koji su ovlašćena službena lica stavila radi osiguranja
predmeta, na način što je sa mjernog uredjaja u svom stambenom objektu skinuo
plombu koju su postavila službena lica ED – Kolašin, a zatim samovlasno
pribavio pravo korišćenja elek. energije za koje smatra da mu pripada, na
način što je svoj stambeni objekat samovlasno priključio na elektro mrežu I
tako neovlašćeno koristio električnu energiju vlasništvo ED – Kolašin. U oba
slučaja okrivljeni je postupao umišljajno, dakle bio je svjestan da plomba
koju skida predstavlja službeni znak i bio je svjestan da samovlasno pribavlja
pravo, tačnije koristi električnu energiju mimoilazeći nadležne organe i
propisani postupak. Oba krivična djela okrivljeni je počinio u produženom
trajanju, u više navrata, prema istom oštećenom ED – Kolašin, te je koristio
istu situaciju, vršeći krivično djelo na istom mjestu a oba krivična djela
obuhvaćena su jedinstvenim umišljajem. Ovakav zaključak suda proizilazi iz
svih provedenih dokaza prvenstveno zapisnika o kontroli mjernog mjesta,
zapisnika o zamjeni brojila iz kojih proizilazi da je okrivljeni najprije
isključen zbog duga da bi se isti nakon toga samovoljno priključio, nakon čega
je ED izvršila ponovno isključenje I zamjenu brojila, te postavila ormar na
mjernom mjestu koji je zaključan katancem. Ovo je upotpunjeno i kroz iskaze
svjedoka radnika ED B. M., B. M, R. Z., V.R., B. R. I B. M.  
      Cijeneći posebno odbranu okrivljenog sud je istu prihvatio u dijelu u kojem okrivljeni ne spori izvršenje krivičnog djela, dok je u dijelu u kojem tešku materijalnu situaciju I bolest djece navodi kao okolnosti zbog kojih je počinio krivično djelo sud je odbacio kao sračunatu na umanjenje krivično pravne odgovornosti.

      Opredjeljujući se za krivičnu sankciju sud je cijenio sve okolnosti koje su od značaja za individualizaciju iste, a tiču se ličnosti okrivljenog I djela stavljenog mu na teret, pa je odolakšavajućih okolnosti na strani okrivljenog našao da je riječ o porodičnom čovjeku, ocu četvoro djece, da je isti nezaposlen, lošeg imovnog stanja.  Činjenicu da je do sada osudjivan sud nije cijenio kao otežavajuću sa razloga što jre riječ o drugoj vrsti krivičnog djela. Sa iznijetog sud je najprije utvrdio kazne za svako pojedinačno krivično djelo, I to za krivično djelo skidanje I povreda službenog pečata I znaka iz čl. 381 st. 1 KZ  za koje je predvidjena novčana kazna ili kazna zatvora do jedne godine, utvrdio novčanu kaznu u iznosu od 200,00 €ura, za krivično djelo samovlašće iz čl. 384 st. 1 za koje je predvidjena novčana kazna ili zatvor do šest mjeseci utvrdio novčanu kaznu u iznosu od 200,00 €ura, te shodno čl. 48 st. 2 tačka 4KZ izrekao jedinstvenu novčanu kaznu, te odredio da istu okrivljeni ima platiti u ratama u roku od jedne godine, a shodno čl. 39 st. 5 KZ.

      Imajući u vidu naprijed navedeno sud je mišljenja da će se ovakvom sankcijom postići svrha kako specijalne tako I, generalne prevencije.

      Obzirom da je okrivljeni oglašen krivim to ga je sud shodno čl. 202 ZKP-a obavezao na plaćanje sudskog paušala u iznosu od 50,00 €ura koji je srazmjeran dužini trajanja postupka I imovinskim prilikama okrivljenog.

      Sa iznijetog odlučeno je kao u izreci presude.


                         **OSNOVNI SUD U KOLAŠINU,**

                                 Dana, 25.05.2011.godine. 
Zapisničar,                                                           S U D
I J A,
Vrhovac Nada s.r.                                           Čepić Mirjana
s.r.
PRAVNA POUKA: Protiv ove presude dozvoljena je žalba Višem sudu – Bijelo
Polje I to u roku od 8 dana od dana prijema iste. Žalba se podnosi preko Ovog
suda. 