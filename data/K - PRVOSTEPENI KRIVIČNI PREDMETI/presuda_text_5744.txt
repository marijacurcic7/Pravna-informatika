HYPERLINK
"http://upload.wikimedia.org/wikipedia/commons/2/23/Coat_of_arms_of_Montenegro.svg"
K.br.274/11
U IME CRNE GORE
Osnovni sud u Pljevljima, kao prvostepeni krivični sud, po sudiji Ljiljani
Popović, uz sudjelovanje zapisničara Zore Leković, u krivičnom predmetu protiv
optuženog V.M.iz P.zbog krivičnog djela teška kradja iz čl.240 st.1 tačka 1
Krivičnog Zakonika u pokušaju u vezi čl.20 Krivičnog zakonika a po optužnici
ODT Pljevlja Kt.br.336/11 od 28.12.2011.godine, nakon održanog glavnog i
javnog pretresa u prisustvu zamjenika ODT Pljevlja Durović Veljka, oštećene C.
A.i optuženog V.M.a, dana 01.03.2012. godine, donio je i javno objavio
P R E S U D U
Optuženi V. M., JMBG ...., zvani M.,  od oca Z.i majke B. rodjene G., rodjen u
P. dana ....godine sa prebivalištem u P. Ul.K.P. , državljanin CG, neoženjen,
nezaposlen, pismen, završio srednju školu, srednjeg imovnog stanja, osudjivan
presudom Osnovnog suda Pljevlja K.br.187/11 zbog krivičnog djela kradje iz
čl.239 st.1 KZ kažnjen 30.dana zatvora.
K R I V J E
Što je :
U noći 19.11.2011.godine oko 02,45 časova u Ul.B.J. u P. u namjeri da sebi
pribavi protipravnu imovinsku korist obio prodajni objekat DOO " T."
vlasništvo C. A. na način što je upotrebom sile udarcem nogom izbio metalni
dio na terasi objekta te kroz načinjen otvor ušao u unutrašnjost objekta kada
se uključio alarm u objektu pa je otpuženi odmah kroz načinjeni otvor napustio
objekat a zatim se udaljio,
čime je izvršio krivično djelo teška kradja iz čl. 240 st. 1 tačka 1 Krivičnog
Zakonika u pokušaju u vezi čl.20 Krivičnog zakonika,
pa ga sud na osnovu već citiranog zakonskog propisa te primjenom
čl.4,5,13,15,32,33,36, 42, 45 i 46 Krivičnog zakonika te čl. 226,229 i 374
Zakona o krivičnom postupku
O S U DJ U J E
Na kaznu zatvora u trajanju od 3 (tri) mjeseca.
Optuženi je dužan platiti ovom sudu na ime paušala iznos od 27,50 eura,
a sve ovo u roku od 15.dana po pravosnažnosti presude pod prijetnjom prinudnog
izvršenja.
Imovinsko pravnog zahtjeva nije bilo.
O b r a z l o ž e nj e
Osnovno državno tužilaštvo u Pljevljima, optužnicom Kt.br.336/11 od
28.12.2011. godine optužilo je V.M.iz P. da je izvršio krivično djelo teška
kradja iz čl.240 st.1 tačka 1 Krivičnog Zakonika u pokušaju u vezi čl.20
Krivičnog zakonika, a na način, mjesto i vrijeme bliže opisano izrekom ove
presude i u završnoj riječi zamjenika ODT Pljevlja ostajući u cjelosti pri
podignutoj optužnici prema optuženom istakao da je izvedenim dokazima
utvrdjeno da je optuženi počinio krivično djelo koje mu je optužnicom
stavljeno na teret i predložio je da ga sud oglasi krivim i osudi po zakonu.
Oštećena C.A. u završnoj riječi istakla je da se ne pridružuje krivičnom
gonjenju protiv optuženog i da ne postavlja imovinsko pravni zahtjev.
Optuženi V.M. u odbrani navodi da je u noći 19.11.2011.godine nešto oko 02,45
časova došao u ulicu B.J. u P.a ispred prodajnog objekta DOO"T." i tada
riješio da taj objekat obije što je i učinio iz razloga što je bio u vidno
alkoholisanom stanju i nije razmišljao o posledicama istog a i kod sebe nije
imao novca. Kazao je da je prišao terasi objekta a potom upotrebom fizičke
sile nogom izbio limeni dio te kroz načinjeni otvor ušao u unutrašnjost
objekta a namajera mu je bila da oduzme bilo koju robu iz objekta . Dalje je
kazao da odmah po ulasku u unutrašnjost objekta uključio se alarm i on je
odmah napustio objekat izlazeći kroz otvor koji je prethodno napravio i otišao
u pravcu grada a zatim na stan u Ul.S. a nakon deset minuta došla je policija
pa je sa njima pošao u UP PJ P.. Kazao je da se kaje i da je djelo posledica
konzumiranja alkohola i tableta. Na glavnom pretresu priznajući izvršenje
krivičnog djela i krivicu kazao je da su svi navodi optužnice tačni jer je
tačno da je te noći prolazeći pored objekta "T." nogom udario u metalni dio
terase objekta od čega se napravio otvor kroz koji je ušao u objekat a namjera
mu je bila da iz objekta oduzme novac ali kako se uključio alarm prepao se da
će biti otkriven pa je kroz isti otvor izašao iz radnje a ništa nije oduzeo
niti je znao čiji objekat je u pitanju. U završnoj riječi ističući da se kaje
i izvinjava oštećenoj odluku o krivici i kazni ostavio je na ocjenu sudu.
U dokaznom postupku sud je saslušao svjedoka- oštećenu C. . pročitao zahtjev
DOO "T." o visini pričinjene štete, pročitao potvrdu UP PJ P. broj
03-240/11-11978/3 od 19.11.2011.godine, izvršio uvid u fotoelaborat sa CD-om
UP PJ P. broj 587/2011 od 19.11.2011.godine i pročitao izvode iz KE za
optuženog.
Nakon provedenog dokaznog postupka i ocjene izvedenih dokaza kako svakog
pojedinačno tako i u medjusobnoj povezanosti a pri tom cijeneći i priznanje
optuženog V.M. sud je utvrdio činjenično stanje bliže opisano izrekom ove
presude.
Optuženi V.M. priznaje izvršenje krivičnog djela i krivicu navodeći da je
kritične prilike obio prodajni objekat "T." u namjeri da sebi pribavi
protipravnu imovinsku korist tako što je nogom izbio metalni dio na terasi
objekta i kroz taj otvor ušao u unutrašnjost pa kako se odmah uključio alarm u
objektu on je napustio objekat kroz načinjeni otvor i udaljio se. Namjera mu
je bila da uzme novac iz objekta.
Priznanje optuženog V.M. je jasno, potpuno i nedvosmisleno a kao takvo je
potvrdjeno i iskazom svjedoka - oštećene C. A. koja je izjavila da je vlasnik
prodajnog objekta "T." koji se nalazi u Ul.B.J. u P., da je to prodavnica i
mesara i da se nalazi preko puta stana u kome živi sa porodicom. Dalje je
kazala da objekat imao videonadzor i alarm kao i da je u noći
19.11.2011.godine negdje oko 02,00 sata probudio ih alarm iz radnje pa je njen
suprug otišao do radnje i vidio da je na ustakljenoj tendi načinjen otvor. U
radnji nije zatekao nikog niti je iz radnje šta otudjeno. Odmah su pozvali
policiju koja je na snimku videonadzora vidjela o kom licu se radi.
Iskaz oštećene C. A. da je u noći 19.11.2011.godine obijen njen objekat "T."
koji se nalazi u Ul.B.J. u P. sud u cjelosti prihvata kao istinit a isti nije
u suprotnosti sa priznanjem optuženog V.M. te fotoelaboratom UP PJ P.broj
587/2011 od 19.11.2011.godine.
Dakle, u toku postupka je i to jasnim i nedvosmislenim priznanjem optuženog
V.M. te istinitim iskazom oštećene C. A. nesumnjivo utvrdjeno da je optuženi
V.M.u namjeri da sebi pribavi protivpravnu imovinsku korist obio u noći
19.11.2011.godine oko 02,45 časova prodajni objekat "T." vlasništvo oštećene
C.A. tako što je optuženi V. upotrebom sile - nogom izbio metalni dio na
terasi objekta i kroz tako načinjeni otvor ušao u unutrašnjost objekta ali
kako se u objektu uključio alarm optuženi V.je kroz prethodno načinjeni otvor
izašao iz objekta i udaljio se. Optuženi V.je objekat obio u namjeri da iz
istog oduzme novac, dakle da sebi pribavi protivpravnu imovinsku korist, iz
objekta ništa nije oduzeo iz razloga što se uključio alarm, bio je svjestan
svog djela i bez obzira na to obio je taj prodajni objekat dakle djelovao je
sa direktnim umišljajem u kojim radnjama optuženog V.M.stoje svi bitni
elementi bića krivičnog djela teška kradja iz čl.240 st.1 tačka 1 Krivičnog
zakonika u pokušaju u vezi čl.20 Krivičnog zakonika pa ga je sud kao
umišljajnog izvršioca oglasio krivim i osudio po zakonu.
Prilikom odlučivanja o vrsti i visini kazne sud je shodno čl.42 Kz cijenio sve
okolnosti koje utiču kako na vrstu tako i na visinu kazne. Optuženi V. M.je
priznao izvršenje krivičnog djela i krivicu i izrazio svoje kajanje. Izvinuo
se oštećenoj. Nezaposlen je. Djelo je ostalo u pokušaju. Oštećena se nije
pridružila krivičnom gonjenju. Ove okolnosti sud je optuženom V. M. uzeo kao
osobito olakšavajuće okolnosti u smislu čl.45 i 46 Kz i ublažio mu kaznu ispod
zakonom predvidjenog minimuma za ovo krivično djelo i izrekao mu kaznu zatvora
u trajanju od 3 (tri) mjeseci smatrajući da će se kaznom zatvora u ovom
vremenskom trajanju postići svrha kažnjavanja i dovoljno uticati na optuženog
da više ne vrši krivična djela te da je izrečena kazna primjrena stepenu
društvene opasnosti izvršenog krivičnog djela, samog učinioca i nastalim
posledicama.
Shodno čl.226 i 229 ZKP-a sud je obavezao optuženog da na ime paušala plati
ovom sudu iznos od 27,50 eura koji iznos je odmjeren obzirom na trajanje i
složenost krivičnog postupka te imovno stanje optuženog.
Imovinsko pravnog zahtjeva nije bilo.
OSNOVNI SUD U PLJEVLJIMA , dana 01.03.2012.godine.
Zapisničar, S u d i j a,
Zora Leković Ljiljana Popović
PRAVNA POUKA:
Protiv ove presude dozvoljena je žalba u roku od 15.dana po
prijemu iste Višem sudu B. Polje, a preko ovog suda.
DOSTAVITI:
1 x ODT Pljevlja
1 x Optuženom