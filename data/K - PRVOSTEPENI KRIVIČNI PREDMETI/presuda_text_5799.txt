HYPERLINK
"http://upload.wikimedia.org/wikipedia/commons/2/23/Coat_of_arms_of_Montenegro.svg"
K.br.248/11
U IME CRNE GORE
Osnovni sud u Pljevljima,kao prvostepeni krivični sud po sudiji Ljiljani
Popović uz sudjelovanje zapisničara Zore Leković, u krivičnom predmetu protiv
optuženog M. R.iz Ž., zbog krivičnog djela prevare iz čl.244 st.1 Krivičnog
zakonika, a po optužnom predlogu ODT Pljevlja, Kt.br.272/11 od
28.11.2011.godine, nakon održanog glavnog i javnog pretresa, u prisustvu
zamjenika ODT Pljevlja Tomčić Milivoja, oštećenog Č.M. i optuženog M. R., dana
23.12.2011.godine, donio je i javno objavio
P R E S U D U
Optuženi M. R.,  JMBG ...., od oca D.i majke S. rodjene K., rodjen ....godine
u Ž., sa prebivalištem u Ž., državljanin CG, raveden, otac dvoje maloljetno
djece, pismen, završio srednju školu - turistički tehničar, govori
srpskohrvatski jezik, razumije crnogorski jezik, policijski službenik,
srednjeg imovnog stnaja, osudjivan presudom Osnovnog suda u Žabljaku K.br.6/97
od 17.03.1997.godine zbog krivičnog djela iz čl.131 st.1 KZ RCG 3 mjeseca
zatvora uslovno na jednu godinu.
K R I V J E
Što je :
Početkom februara mjeseca 2009.godine u P. u namjeri da sebi pribavi
protivpravnu imovinsku korist, lažnim prikazivanjem činjenica doveo u zabludu
svog prijatelja - oštećenog Č.M.iz P. i time ga naveo da na štetu svoje
imovine nešto učini i da mu bude žirant u ostvarenom kreditu kod "E." b. - F.
u P. na ime njegove supruge M.M. u iznosu od 10.000,00 eura uz obećanje da će
sa ovim iznosom kredita da izmiri obaveze kod iste banke po osnovu dva
prethodno podignuta kredita na ime svoje i na ime svoga brata Marić Branka u
kojima je takodje po njegovoj molbi žirant bio oštećeni Č.M. kojem se odbijaju
mjesečne rate zbog nevraćanja kredita od glavnih dužnika da bi nakon
realizacije navedenog kredita podignuti novac potrošio u druge svrhe a obaveze
po osnovu tog kredita pristigle na realizaciju žirantima medju kojima je i
oštećeni pri čemu je od mjesečnih primanja oštećenog za ovaj kredit do sada
odbijeno 863,10 eura,
čime je izvršio krivično djelo prevare iz čl.244 st. 1 Krivičnog zakonika,
pa ga sud na osnovu već citiranog zakonskog propisa te primjenom članova 4,
5,13, 15, 32,33, 39 i 42 Krivičnog zakonika, te čl.226 , 229, 239 i 374 ZKP-a
O S U DJ U J E
Na novčanu kaznu u iznosu od 1.200,00 (hiljadu dvesta) eura koja će se u
slučaju nenaplativosti zamijeniti kaznom zatvora tako što će se za svakih
započetih 25,00 eura novčane kazne odrediti jedan dan zatvora.
Izrečenu novčanu kaznu optuženi je dužan platiti u roku od 3 mjeseca po
pravosnažnosti presude.
Optuženi je dužan platiti ovom sudu na ime troškova krivičnog postupka iznos
od 60,50 eura kao i na ime paušala iznos od 27,50 eura ,
a ovo u roku od 15.dana po pravnosnažnosti presude, pod prijetnjom prinudnog
izvršenja
Oštećeni Č. M. radi ostvarivanja imovinsko pravnog zahtjeva upućuje se na
parnicu.
O b r a z l o ž e nj e
Osnovno državno tužilaštvo u Pljevljima, optužnim predlogom Kt.br.272/11 od
28.11.2011.godine, optužilo je M. R. iz Ž.da je izvršio krivično djelo prevare
iz čl.244 st.1 Krivičnog zakonika na način, mjesto i vrijeme kako je to bliže
opisano izrekom ove presude i u završnoj riječi zamjenik ODT Pljevlja
predložio da sud optuženog oglasi krivim i osudi po zakonu.
Oštećeni Č. M. se pridružio krivičnom gonjenju protiv optuženog naavodeći da
ako mu optuženi vrati novac koji je otplatio za njegove kredite nebi ga
teretio i istakao da će imovinsko pravni zahtjev ostvarivati u parnici.
Optuženi M.R. u svojoj odbrani navodi da je zaposlen na odredjeno vrijeme kao
policijski službenik u Ž.u gdje radi već 11 godina a oštećenog Č.M. poznaje
već duže vremena i postali su pravi prijatelji, posjećuju jedan drugog kući i
tačno je da je 2007.godine zamolio M. da mu bude žirant u kreditu koji je
podigao kod E.b. u P. na iznos od 3.000,00 eura i M. mu bio žirant. Optuženi
je dalje naveo da je on taj kredit izmirio sve do iznosa na nekih 1.700,00
eura ali misli da je taj iznos zbog kamate sada veći. Takodje je zamolio M. da
mu bude žirant za drugi kredit koji je podigao kod iste banke u toku
2008.godine u iznosu od 5.000,00 eura i oštećeni je prihvatio da mu bude
žirant. Optuženi navodi da je sa ovim kreditom imao namjeru da izmiri
prethodni kredit te da je tačno da je i treći put i to 2009.godine podigao
kredit u iznosu od 10.000,00 eura kod iste banke gdje mu je takodje žirant bio
oštećeni M. i sve ove kredite je podizao sa namjerom da bi izmirio prethodni i
sjeća se da je jedan kredit podigao na svoje ime, jedan na ime svog brata B. a
jedan na ime supruge M. stim što se redosleda ne može sjetiti. Kredite je
vraćao koliko je mogao ali je u medjuvremenu zapadao u veće krize zbog velikih
kamata a malih ličnih primanja a imao je i porodičnih problema gdje je neke
dugove vraćao na ime članova svoje porodice, imao je saobraćajnu nezgodu u
kojoj je oštetio vozilo a prije godinu dana razveo se od supruge. Uvijek, i od
ranije i do danas je spreman da oštećenog obešteti i ni jednog momenta nije
imao namjeru da ga prevari jer su bili izuzetni prijatelji od ranije i krivo
mu je što se ovo dogodilo a sve ove kredite nebi podizao da nije očekivao da
će prodati jendu parcelu koju posjeduje u blizini S. k. na Ž. ali u poslednje
vrijeme prodaja nepokretnosti na Ž. dosta teško ide tako da nije u mogućnosti
da tu parcelu proda. Nada se da će u skorije vrijeme, možda i za mjesec dana
uspjeti da izmiri sve ove kredite i nastaviti da izmiruje obaveze prema svom
prijatelju oštećenom M. i siguran je da će mu to u potpunosti vratiti. Jednu
ratu od 93,00 eura platio je M. nakon što se M. penzionisao jer je tada bio u
mogućnosti i očekivao je da će nastaviti da mu mjesečno izmirijue obaveze ali
u tome nije uspio jer su se obaveze iz mjeseca u mejsec sa kamatama kod banke
nagomilavale. Na glavnom rpetresu ne priznajući izvršenje krivčnog djela i
krivicu i ostajući pri prethodnoj odbrani kazao je da njegova namjera nije
bila kad je podizao ove kredite da prevari oštećenog a krivim se osjeća iz
razloga što oštećeni vraća ovaj kredit, jedno vrijeme je vraćao ovaj kredit
kao i druga dva za koja mu je oštećeni bio žirant ali je zapao u krizu i nije
više mogao da otplaćuje račune. Kazao je da je drugi kredit podigao da bi
otplatio prvi a treći kredit je podigao da vrati neke privatne dugove i
isplati jedna od dva prethodna kredita. Nijedan od kredita nije u potpunosti
otplatio. Kad je podigao treći kredit rekao je oštećenom kad ga je pitao da mu
bude žirant da kredit podiže kako bi zatvorio prethodna dva kredita i kad je
podigao tih 10.000,00 eura kupio je vozilo koje ga je koštalo 5.000,00 eura i
vratio nešto drugih dugova a jedan dio uplatio za prethodne kredite ali nezna
koliko, uglavnom ni jedan od tri kredita nije isplatio. CKB banka mu je
odobrila kredit od 25.000,00 eura za koji samo treba da kod notara ovjeri
hipoteku i kad podigne taj kredit isplatiće ova tri kredita i nadoknaditi
oštećenom rate koje su mu odbijene. U završnoj riječi ostavljajući sudu na
ocjenu odluku o krivici i kazni istakao je da mu je žao što je do ovoga došlo
te da nije imao namjeru da pravari oštećenog.
U dokaznom postupku sud je saslušao svjedoka - oštećenog Č. M., saslušao
svjedoka M.M., saslušao vještaka G.V., pročitao dopis "E." b. - F. P. broj
356/11 od 07.11.2011.godine i pročitao izvod iz KE za optuženog.
Nakon provedenog dokaznog postupka i ocjene izvedenih dokaza kako svakog
pojedinačno tako i u medjusobnoj povezanosti a pri tom cijeneći i odbranu
optuženog sud je utvrdio činjenično stanje bliže opisano izrekom ove presude.
Naime, javna optužba stavlja na teret optuženom M. R. da je izvršio krivično
djelo prevare iz čl.244 st.1 Krivičnog zakonika na način što je početkom
februara mjeseca 2009.godine u namjeri da sebi pribavi protipravnu imovinsku
korist lažnim prikazivanjem činjenica doveo u zabludu svog prijatelja -
oštećenog Č. i naveo ga da na štetu svoje imovine bude mu žirant u kreditu kod
E. b. u iznosu od 10.000,00 eura ne ime njegove supruge M. uz obećanje da će
ovim kreditom izmiriti kod iste banke obaveze po osnovu dva prethodna kredita
u kojima mu je oštećeni bio žirant i odbijaju mu se mjesečne rate po ovim
kreditima da bi nakon podizanja ovog kredita u iznosu od 10.000,00 eura
podignuti novac potrošio u druge svrhe a obaveze po kreditu pristigle
žirantima pa je oštećenom Č. do sada po ovom kreditu odbijeno ukupno 863,10
eura za koji iznos je pretrpio štetu. Optuženi M. negira izvršenje krivičnog
djela i krivicu navodeći da je tačno da mu je oštećeni bio žirant za dva
prethodna kredita kao i za treći kredit koji je podigao na ime svoje supruge
M. u iznosu od 10.000,00 eura kod E.b. u P. te da je prilikom podizanja ovog
kredita oštećenom kad ga je pitao da mu bude žirant rekao da taj kredit podiže
kako bi zatvorio prethodna dva kredita a kad je podigao tih 10.000,00 eura od
tog novca kupio vozilo za 5.000,00 eura, vratio neke druge dugove a jedan dio
uplatio za prethodne kredite ali nezna koliko stim što ni jedan od tri kredita
nije do sada isplaćen.
Radi provjere osnovanosti javne optužbe te radi provjere odbrane optuženog sud
je izveo naprijed navedene dokaze.
Oštećeni Č. M. je kazao da je bio zaposlen na R.u.i da je juna 2010.godine
otišao u penziju a sa optuženim se poznaje skoro 8.godina i prijatelji su i
negdje septembra ili oktobra mjeseca 2010.godine optuženi ga je zamolio da mu
bude žirant za kredit kod E.b. na iznos od 5.000,00 eura pa obzirom da je imao
povjerenje u optuženog prihvatio je da bude žirant i potpisao svu potrebnu
dokumentaciju za kredit. Optuženi je tada rekao da će redovno izmirivati sve
obaveze po ovom kreditu. Dalje je kazao da je negdje u februaru 2008.godine
optuženi je došao kod njega i zamolio ga da mu ponovo bude žirant za novi
kredit da bi razdužio prethodni i da mu je zahvalilo 3.000,00 eura koliko je
imao namjeru da podigne kredita pa ponovo prihvata da bude žirant i potpisuje
potrebnu dokumentaciju na osnovu koje optuženi podiže kredit od 3.000,00 eura
i to na svoje ime dok je prethodni podigao na ime brata B.. Negdje u martu
mjesecu 2009.godine po treći put mu se obraća optuženi sa namjerom da mu
ponovo bude žirant za kredit kod E.b. u iznosu od 10.000,00 eura . Optuženi mu
je govorio da ima namjeru da podizanjem ovog kredita podmiri obaveze iz
prethodnih kredita pa je i treći put prihvatio da bude žirant optuženom na
kredit u iznosu od 10.000,00 eura vjerujući u njegovu priču da namjerava da sa
ovim parama izmiri prethodne dugove a ostatkom da otvori kafanu na Ž.. U jesen
2009.godine pozvali su ga iz E. b. i rekli da ima prispjelih obaveza na ime
kredita osumnjičenog i da dodje pa je odmah pozvao optuženog i objesnio mu o
čemu se radi a optuženi kazao da je već pošao za P. i obezbijedio sredstva za
uplatu rata i da će on to riješiti sa bankom. Medjutim, proljeće 2010.godine
pozvao ga je referent za obračun plata da su dolazili iz E. b. da bi se
pristupilo odbijanju rata od njegove zarade nakon čega odlazi u E. b. gdje je
vidio da ni jedan kredit nije do kraja razdužen a da su djelimične obaveze
izmirivane po svakom kreditu. Od kad je pošao u penziju mjesečno mu se po ovim
kreditima odbija 93,00 eura stim što mu je prvu ratu optuženi dao. Do sada mu
je odbijeno 15 rata stim što mu je rata za poslednji kredit 50,50 eura a
ostatak do 93,00 eura rata za prvi kredit od 3.000,00 eura. Kad je bio žirant
za ovaj poslednji kredit vjerovao je optuženom koji mu je rekao da će tim
novcem otplatiti drugi kredit a kad je bio žirant za drugi kredit vjerovao je
da će tim isplatiti prvi kredit a on mislio da je to optuženi i učinio. On i
optuženi su bili izuzetno dobri prijatelji, zajedno su slavili slave i išli na
zajednička putovanja i imao je bezgranično povjerenje u optuženog i nikad nije
pomislio da će ga baš optuženi zeznuti.
Sud je cijenio iskaz svjedoka oštećenog Č. M. i prihvatio ga i kao istinit i
kao ubjedljiv . Iskaz oštećenog nije u suprotnosti ni sa navodima odbrane
optuženog koji je kazao da je sa oštećenim pravi prijatelj kao i da kada je
oštećenog pitao da mu bude žirant za kredit u iznosu od 10.000,00 eura
oštećenom je kazao da kredit podiže kako bi zatvorio prethodna dva kredita.
Svjedok M.M. je kazala da joj je optuženi bivši suprug sa kojim se razvela
negdje u julu mjesecu 2010.godine, da je njen suprug zaposlen u policiji na
Ž.i da oštećenog dobro poznaje jer su bili kućni prijatelji sigurno 7 ili 8
godina, ne samo kao kućni prijatelji nego kao jedna porodica jer njen bivši
suprug više vremena provodio sa oštećenim nego u Ž. i porodično su imali
povjerenje jedni u druge. Njen suprug je podizao neke kredite kod E.b. u P.
ali ona nezna u kom iznosu i na čije ime i da li mu je u tim kreditima žirant
bio oštećeni. Poznato joj je da je početkom 2009.godine optuženi sredio papire
za kredit od 10.000,00 eura na njeno ime kod E.b.u P., ona je jedino došla u
banku i potpisala ugovor kad je sve već bilo završeno a nije bila zaposlena i
zna da su žiranti po ovom kreditu bili oštećeni Č., njena tetka M. Dž. a bilo
je i još žiranta. Optuženi je govorio da tim kreditom ima namjeru da reguliše
prethodne kredite i izvrši plaćanje vozila koje je kupio prethodne godine.
Optuženi je negdje u toku 2008.godine kupio vozilo "M." za iznos od 8.000,00
eura sa kojim su imali septembra 2009.godine udes i vozilo je totalno uništeno
i poslije nekih mjesec dana optuženi je otišao na C. i kupio vozilo "R.s."
koje je platio oko 8.000,00 ili 9.000,00 eura. Smatra da je ključni razlog
podizanja ovih kredita bilo nabavljanje tih vozila. Kredite su vraćali
žiranti. Ona nije razgovarala sa oštećenim da joj bude žirant u ovom kreditu
niti bila u prilici da bude prisutna kad je optuženi razgovarao sa oštećenim
da mu bude žirant.
Cijeneći iskaz svjedokinje M.M.sud je stekao ubjedjenje da je ova svjedokinja
jasno, detaljno i istinito posvjedočila sve što joj je kao bivšoj supruzi
optuženog poznato. Njen iskaz sud u cjelosti kao takav i prihvata.
Vještak G.V. u svom nalazu i mišljenju kao i riječi na glavnom pretresu navodi
da je ukupna šteta oštećenog po ovom kreditu do dana vještačenja bila 762,10
eura. Kazao je da je na dan vještačenja a to je 15.11.2011.godine po kreditu
na ime M.M. koji je odobren u iznosu od 10.000,00 eura korisnik kredita
uplatio ukupno iznos od 1.189,74 eura, oštećeni Č. 762,10 eura, žirant Dž. M.
iznos od 1.811,88 eura a žirant L.Z. 490,28 eura. Nakon 15.11.2011.godine bile
su dvije penzije od kojih je oštećenom odbijeno po 50,50 eura što je za dva
mjeseca 101,00 eura pa tako na dan pretresa ukupna šteta po ovom kreditu za
oštećenog iznosi 863,10 eura.
Dakle, iskazom svjedoka oštećenog Č. M. koji iskaz je potvrdjen iskazom
svjedokinje M.M. a isti nije u suprotnosti sa navodima optuženog utvrdjeno je
da su optuženi i oštećeni bili prijatelji dugi niz godina, da su bili kao
jedna porodica. Dalje je utvrdjeno da je optuženi prilikom podizanja kredita
naime svoje supruge M. februara mjeseca 2009.godine kod E. b. u iznosu od
10.000,00 eura zamolio oštećenog da mu bude žirant za ovaj kredit kako bi
istim izmirio dva prethodna kredita i to jedan od 3.000,00 a drugi od 5.000,00
eura u kojima mu je takodje žirant bio oštećeni a oštećeni vjerujući optuženom
da će ovim kreditom optuženi otplatiti drugi kredit pristao da mu bude žirant
i potpisao dokumentaciju a optuženi kada je podigao ovaj kredit kupio od tog
novca vozilo, po njegovim navodima od 5.000,00 eura a po navodima njegove
supruge od 8.000,00 ili 9.000,00 eura te izmirio neke druge dugove a samo
jedan dio uplatio za prethodne kredite. Oštećeni je imao bezgranično
povjerenje u optuženog sa kojim je bio izuzetno dobar prijatelj i povjerovao
je optuženom da će ovim kreditom izmiriti prethodni kredit u kome mu je
takodje bio žirant oštećeni. Optuženi je medjutim kupio sebi novo vozilo i
izmirio neke druge dugove iako je oštećenom rekao da će tim kreditom otplatiti
prethodni kredit dakle, u namjeri da sebi pribavi protivpravnu imovinsku
korist doveo je u zabludu oštećenog i naveo ga da na štetu svoje imovine bude
žirant za kredit od 10.000,00 eura kod E. b. u P. koji je optuženi podigao na
ime svoje supruge a optuženi novac od podignutog kredita potrošio u druge
svrhe u kojim radnjama optuženog M.R.stoje svi bitni elementi bića krivičnog
djela prevare iz čl.244 st.1 Krivičnog zakonika pa ga je sud kao umišljajnog
učinioca obzirom da je optuženi bio svjestan da dovodi u zabludu oštećenog u
pogledu činjenice da će podignuti kredit realizovati tako što će otplatiti
prethodni dakle djelovao je sa direktnim umišljajem pa ga je sud oglasio
krivim i osudio po zakonu.
Prilikom odlučivanja o vrsti i visini kazne sud je cijenio sve okolnosti koje
utiču kako na vrstu tako i na visinu kazne. Optuženi M. je razveden, otac
dvoje maloljetne djece. Obećao je da će oštećenom nadokanaditi iznos koji mu
je odbijen po ovom kreditu. Sve ove okolnosti su po mišljenju ovog suda
olakšavajuće okolnosti na strani optuženog. Optuženi je do sada jedanput
osudjivan i to 1997.godine koja činjenica mu je uzeta kao otežavajuća
okolnost, osudjivan je dakle prije 14.godina i ova činjenica ukazuje na to da
se ipak ne radi o osobi sklonoj vršenju krivičnih djela te da u konkretnom
slučaju radi krivično pravne zaštite prema ovom optuženom nije nužno izricati
kaznu zatvora već da se opravdano može očekivati da će se i novčanom kaznom
koja je inače propisana za ovo krivično djelo dovoljno uticati na optuženog da
više ne vrše krivična djela pa je sud optuženog osudio na novčanu kaznu u
iznosu od 1.200,00 eura kako je to bliže opisano izrekom ove presude i u
smislu čl.39 Krivičnog zakonika odredio rok od 3 mjeseca po pravosnažnosti
presude u kome roku je optuženi dužan platiti ovu novčanu kaznu.
Shodno čl.226 i 229 ZKP-a sud je obavezao optuženog da na ime troškova
krivičnog postupka plati iznos od 60,50 eura koji čini naknada i nagrada za
obavljeno vještačenje po vještaku finansijske struke kao i da na ime paušala
plati ovom sudu iznos od 27,50 eura koji iznos je odmjeren obzirom na dužinu
trajanja i složenost krivičnog postupka te imovno stanje optuženog.
Shodno čl.239 ZKP-a sud je oštećenog Č.M.koji je istakao da će imovinsko
pravni zahtjev ostvarivati u parnici radi ostvarivanja istog i uputio na
parnicu.
OSNOVNI SUD U PLJEVLJIMA , dana 23.12.2011.godine.
Zapisničar, S u d i j a,
Leković Zora Ljiljana Popović
PRAVNA POUKA:
Protiv ove presude dozvoljena je žalba u roku od 8.dana po
prijemu iste Višem sudu B.Polje, a preko ovog suda.
DOSTAVITI:
1 x ODT Pljevlja
1 x Optuženom