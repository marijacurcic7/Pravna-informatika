HYPERLINK
"http://upload.wikimedia.org/wikipedia/commons/2/23/Coat_of_arms_of_Montenegro.svg"
K.br.250/11
U IME CRNE GORE
Osnovni sud u Pljevljima, kao prvostepeni krivični sud po sudiji Ljiljani
Popović, uz sudjelovanje zapisničara Zore Leković, u krivičnom predmetu protiv
optuženog L.N. iz B.Po. zbog krivičnog djela nedozvoljeno držanje oružja i
eksplozivnih materija iz čl.403 st.1 Krivičnog Zakonika a po optužnom predlogu
ODT Pljevlja Kt.br.329/11 od 29.11.2011.godine, nakon održanog glavnog i
javnog pretresa u prisustvu zamjenika ODT Pljevlja Golubović Sanje i optuženog
L. N. , dana 19.12.2011.godine , donio je i javno objavio
P R E S U D U
Optuženi L. N.,  od oca M.i majke F.rodjene R., rodjen u B.P. dana
.....godine, sa prebivalištem u B.P. Ul.K.M., državljanin CG, oženjen, otac 3
maloljetne djece, nezaposlen, pismen, završio osnovnu školu, govori crnogorski
jezik, srednjeg imovnog stanja, neosudjivan.
K R I V J E
Što je :
Dana 30.10.2011.godine, oko 14,00 časova na lokalnom putu P. - B. P. u mjestu
V., opština P., suprotno odredbi čl.10 a st.2 Zakona o izmjenama i dopunama
Zakona o oružju ("Sl.list CG, br.20/11 ) neovlašćeno držao i nosio u putničkom
motornom vozilu marke " G. reg.oznaka ... kojim je upravljao pored zadnjeg
sjedišta lovačku pušku marke " B." kalibra 16 mm fabričkog broja 11368,
čime je izvršio krivično djelo nedozvoljeno držanje oružja i eksplozivnih
materija iz čl.403 st.1 Krivičnog zakonika,
pa mu sud na osnovu već citiranog zakonskog propisa te primjenom članova
4,5,13,15,32,36,42, 52,53 i 54 Krivičnog zakonika, te čl.226, 229 i 374 ZKP-a
i z r i č e
USLOVNU OSUDU
Sa kojom se optuženom L.N. utvrdjuje kazna zatvora u trajanju od 3(tri)
mjeseca i istovremeno odredjuje da se ista neće izvršiti ako optuženi u roku
od jedne godine dana ne izvrši novo krivično djelo.
Optuženi je dužni platiti ovom sudu na ime paušala iznos od 27,50 eura,
a ovo u roku od 15.dana po pravosnažnosti presude, pod prijetnjom prinudnog
izvršenja.
O b r a z l o ž e nj e
Osnovno državno tužilaštvo u Pljevljima , optužnim predlogom Kt.br.329/11 od
29.11.2011.godine, optužilo je L.N. iz B. P., da je izvršio krivično djelo
nedozvoljeno držanje oružja i ekpslozivnih materija iz čl.403 st.1 Krivičnog
Zakonika CG a na način, mjesto i vrijeme bliže opisano izrekom ove presude. U
završnoj riječi zamjenik ODT Pljevlja ostajući pri optužnom predlogu,
predložio je da sud optužnog oglasi krivim i osudi po zakonu.
Optuženi L. N. priznajući izvršenje krivičnog djela i svoju krivicu naveo je
da je tačno da je dana 30.10.2011.godine i ako nije imao dozvolu za nošenje u
svom vozilu "G." reg.br.... kojim je on upravljao nosio lovačku pušku marke
"B." kalibra 16 mm i fabričkog broja 11368 i ako nema dozvolu za ovu pušku i
iako je znao da se i lovačka puška može nositi samo uz odobrenje nadležnog
organa ali pošto je strastveni lovac pošao je u lov i ponio tu pušku koja je
inače vlasništvo njegovog pok.oca za koju je otac imao dozvolu ali ostavinski
postupak l iza smrti oca još nije sproveden. Dalje je kazao da je član L.
d.P.i L.d. B.P., a kritičnog dana je bio lovni dan na području opštine P. te
da je lovac i član ovih L. d. od 2003.godine ili 2004.godine. Pored ove
lovačke puške kritične prilike nije imao drugu lovačku pušku a lovačku pušku
je imao i njegov kolega koji je bio sa njim ali je imao dozvolu za tu pušku.
Kritične prilike kontrolisali su ga policajci M.i L.. Kazao je da se kaje i u
završnoj riječi odluku o kazni i krivici ostavio na ocjenu sudu.
U dokaznom postupku sud je pročitao službenu zabilješku UP PJ Pljevlja broj
02-240/11- 11819/4 od 30.10.2011.godine, pročitao potvrdu o privremeno
oduzetim predmetima UP PJ Pljevlja broj 02-240/11-11819/1 od 30.10.2011.godine
i pročitao izvod iz KE za optuženog.
Nakon provedenog dokaznog postupka i ocjene izvedenih dokaza a pri tom
cijeneći priznanje optuženog L. ovaj sud je utvrdio činjenično stanje bliže
opisano izrekom ove presude.
Naime, javna optužba stavlja na teret optuženom L. N. da je izvršio krivično
djelo nedozvoljeno držanje oružja i eksplozivnih materija iz čl.403 st.1
Krivičnog zakonika , tako što je dana 30.10.2011.godine suprutno odredbi čl.10
a st.2 Zakona o izmjenama i dopunama Zakona o oružju neovlašćeno nosio u svom
vozilu marke "G."reg.br. .... pored zadnjeg sjediša lovačku pušku marke "B."
kalibra 16 mm i fabričkog broja 11368. Optuženi priznaje izvršenje krivičnog
djela i krivicu navodeći da je tačno da je kritične prilike u svom vozilu "G."
pored zadnjeg sjedišta držao lovčlaku pušku navedenih oznaka za koju nema
odobrenje nadležnog organa te da je to puška njegovog pok.oca za koju je otac
imao odobrenje ali nije proveden ostavinski postupak iza smrti njegovog oca te
da je strastveni lovac i tog dana je pošao u lov pošto je bio lovni dan na
području opštine Pljevlja te da je znao da se lovačka puška može držati i
nositi samo uz odobrenje nadležnog organa što on nije imao.
Priznanje optuženog L.N. je jasno, nedvosmisleno i potupno pa ga kao takvog
sud i prihvata a isto je potvrdjeno i potvrdom UP PJ Pljevlja o privremeno
oduzetim predmetima od optuženog od 30.10.2011.godine iz koje se vidi da je od
optuženog oduzeta lovačka puška bližih karakteristika kao u izreci presude kao
i oružni list naime L.M.. Priznanje optuženog potvrdjuje i službena zabilješka
UP PJ Pljevlja od 30.10.2011.godine.
Dakle, jasnim i nedvosmislenim priznanjem optuženog kao i ostalim dokazima
izvedenim u postupku nesumnjivo je utvrdjeno da su optuženog L., dana
30.10.2011.godine oko 14,00 časova u selu V. dok je upravljao svojim "G."
reg.br. .... zaustavili ovlašćeni policijski službenici UP PJ Pljevlja M. i
L.. Dalje je utvrdjeno da je prilikom kontrole kod optuženog na zadnjem
sjedištu pronadjena lovačka puška marke "B." kalibra 16 mm, fab.broja 11368 za
koju pušku optuženi nije imao odobrenje nadležnog organa Uprave za držanje i
nošenje. Dalje je utvrdjeno da je optuženi znao i to po sopstvenom priznanju
da za nošenje lovačke puške mora imati odobrenje nadležnog organa odnosno
odgovarajuću ispravu o oružju a on je za navedenu pušku imao oružni list koji
glasi na njegovog poč.oca. Uprkos tome optuženi je ovu lovačku pušku nosio i
držao kritične prilike u svom vozilu. Dakle, optuženi L. je dana
30.10.2011.godine u svom vozilu marke "G." reg.br. .... kojim je upravljao sa
sobom nosio lovačku pušku marke "B." za koju nije imao ovlašćenje nadležnog
organa te je dakle ovu lovačku pušku optuženi neovlašćeno nosio suprotno
odredbi čl.10a st-2 Zakona o izmjenama i dopunama Zakona o oružju ( "Sl.list
CG br.20/11 od 15.04.2011.godine ") koji član propisuje da je zabranjeno
nabavljanje, držanje i nošenje oružja kategorije B u koje spada lovčako
vatreno oružje bez odgovarajuće isprave o oružju i po mišljenju suda a i po
priznanju optuženog, optuženi je znao da za tu lovačku pušku nema odgovarajuću
ispravu, odnosno da istu nosi neovlašćeno pa je dakle optuženi L. postupao sa
direktnim umišljajem jer i ako je znao i morao znati obzirom da je
dugogodišnji lovac i član dva L. d. da je zabranjeno nošenje lovačke puške bez
odobrenja ipak je istu nosio i u ovim njegovim radnjama stiču se svi bitni
elementi bića krivičnog djela nedozvoljeno držanje oružja i eksplozivnih
materija iz čl.403 st.1 Krivičnog zakonika pa ga je sud kao umišljajnog
učinioca oglasio krivim i osudio po zakonu.
U okviru opšte svrhe krivičnih sankcija sud je cijenio i svrhu uslovne osude .
Optuženi L. je priznao izvršenje krivičnog djela i svoju krivicu i izrazio
kajanje. Porodičan je čovjek, otac 3 maloljetne djece, nezaposlen. Do sada
nije osudjivan što je utvrdjeno iz izvoda iz KE. Ove činjenice su uzete kao
olakšavajuće okolnosti na strani optuženog i sud je mišljenja da u konkretnom
slučaju obzirom na porodične prilike, dosadašnji život optuženog kao i njegovo
držanje pres sudom nije nužno izricati kaznu zatvora već da se opravdano može
očekivati da će i samo upozorenje djelovati na ovog optuženog da više ne vrši
krivična djela i postići se svrha kažnjavanja zakonom predvidjena pa je sud
optuženom utvrdio kaznu zatvora u trajanju od 3 (tri) mjesta što predstavlja
minimum kazne propisane za ovo krivično djelo i istovremeno odredio da se ista
neće izvršiti ako optuženi u roku od jedne godine dana ne izvrši novo krivično
djelo.
Odluka suda da optuženi plati na ime paušala iznos od 27,50 eura koji iznos je
odmjeren obzirom na dužinu trajanja i složenost krivičnog postupka te imovno
stanje optuženog zasniva se na čl.226 i 229 ZKP-a .
OSNOVNI SUD U PLJEVLJIMA, dana 19.12.2011.godine.
Zapisničar, S u d i j a,
Zora Leković Ljiljana Popović
PRAVNA POUKA:
Protiv ove presude dozvoljena je žalba u roku od 8.dana po prijemu
iste Višem sudu B. Polje, a preko ovog suda.
DOSTAVITI:
1 x ODT Pljevlja
1 x Optuženom