HYPERLINK
"http://upload.wikimedia.org/wikipedia/commons/2/23/Coat_of_arms_of_Montenegro.svg"
     K.br.201/11

U IME CRNE GORE  
                    Osnovni sud u Pljevljima, kao prvostepeni krivični sud po sudiji Ljiljani Popović, uz sudjelovanje zapisničara Zore Leković u krivičnom predmetu protiv optuženog J.M. iz P.,  zbog krivičnog djela  neovlašćeno organizovanje igara na sreću iz čl.407 st.1 Krivičnog zakonika, a po optužnom predlogu ODT Pljevlja Kt.br.260/11 od 20.10.2011.godine, nakon održanog glavnog i javnog pretresa  u prisustvu zamjenika ODT Pljevlja Golubović Sanje i optuženog J.M., dana 21.12.2011.godine , donio je i javno objavio

P R E S U D U  
                     Optuženi  J. M., od oca M. i majke  B. rodjene Dj., rodjen u P. ,  sa prebivalištem u P., državljanin CG, razveden, otac 3 djece, pismen, završio srednju školu, govori srpskim jezikom, razumije crnogorski  jezik,  lošeg imovnog stanja, osudjivan  presudom Osnovnog suda u  Pljevljima K.br.82/09  od  02.07.2009.godine zbog krivičnog  djela  iz čl.403  KZCG  kažnjen 6 (šest) mjeseci zatvora uslovno   dvije godine.

K R I V     J E  
                    Što je :

                    Dana  02.07.2011.godine oko 18,10 časova na trgu D.T. u naselju K., opština P.,  R. S. suprotno čl.12  Zakona o  igrama na sreću ( "Sl.list  RCG"  broj 52/04) bez odobrenja nadležnog organa priredjivao  igre na sreću na način  što je  postavio inprovizovani  mehanizam - rulet  na kome su bili  označeni brojevi  te su učesnici igre - djeca i gradjani  ulagali novac  koji je stavljao na odredjene brojeve i kladili se da će se  rulet zaustaviti na odredjenom broju  te je u priredjivanju igre  na sreću  zatečen  na licu mjesta  od policijskih službenika  PPU Prijepolje,

                    čime je izvršio krivično djelo neovlašćeno organizovanje igara na sreću iz čl.407 st.1  Krivičnog zakonika,

                    pa ga sud  na osnovu već citiranog zakonskog propisa te primjenom članova 4,5,13,15,32,33,36 i 42  Krivičnog zakonika,  te čl.226,229 i 374  ZKP-a

O S U DJ U J E  
                     Na  kaznu zatvora u trajanju od 30 (trideset) dana.

                    Optuženi je dužni  platiti ovom sudu  na ime paušala  iznos od  27,50 eura,

                    a ovo u roku od 15.dana po pravosnažnosti presude, pod prijetnjom prinudnog izvršenja.

                    Od optuženog se oduzima   inprovizovani mehanizam - rulet.


                                                O b r a z l o ž e nj e


                      Osnovno državno tužilaštvo u Pljevljima , optužnim predlogom  Kt.br.260/11 od 20.10.2011.godine optužilo je J. M. iz P., da je  izvršio krivično djelo neovlašćeno organizovanje igara na sreću iz čl.407 st.1 Krivičnog zakonika a na način, mjesto i vrijeme bliže opisano izrekom ove presude. U završnoj riječi ODT Pljevlja ostajući pri preciziranom optužnom predlogu,  predložio je  da ga sud oglasi krivim  i osudi  po zakonu    kao i da se  na osnovu čl.407 st.4  KZ-a od optuženog oduzme predmetni rulet.

                     Optuženi J. M. u svojoj odbrani  navodi  da je dana 02.07.2011.godine  zajedno sa T. M. iz P. došao  na sabor  trubača "K.  2011" koji se  održava  na K. - P. i on  i M.  su na  sabor donijeli inprovizovani mehanizam - rulet vlasništvo T. M. na kome su organizovali igre na sreću.  Nije znao da mu treba ikakva  dozvola ili odobrenje nekog nadležnog  organa za organizovanje igara na sreću  na ruletu  koji je zajedno sa M.donio u P. jer je inprovizovani rulet zajedno sa T. nosio po vašarima i ranije   gdje su organizovali igre na sreću. Nije znao  ni da je organizovanje igara na seću bez odobrenja nadležnog organa kažnjivo i ovaj rulet je postavio zajedno sa T. na prostoru gdje se održavao  sabor  trubača  na K. i na ruletu su ovu igru igrali i gradjani i djeca  i u jednom momentu  prišao mu jedan gradjanin  koji je bio u alkoholisanom stanju  i rekao mu da će pozvati načelnika policije  što je  očigledno i uradio i policija ga privela u službene prostorije  u P. gdje je saslušan  a rulet mu oduzet kao i novac  u iznosu od  oko 400  dinara koje je imao kod sebe.  Dalje je kazao  da  priredjujući  ovu  igru  na ruletu  kritičnog dana  nije zaradio ništa  jer čim je postavio  rulet prišao je  gradjanin koji ga je prijavio policiji  koja ga je privela nakon dvadesetak minuta.  U tom momentu T. M. je bio  na vašaru ispod  šatora. Dodao je da je nezaposlen i da je kritičnog dana na ovaj način pokušao da zaradi neki dinar a nije znao da je zabranjeno priredjivanje igara na seću  na ovakav način  a T. je kod sebe imao nekakav papir - dozvolu  pa je na tom ruletu u P. na pijaci organizovao igre na sreću a za ovo djelo  je već platio kaznu od 105,00 eura. Na glavnom pretresu  priznajući  izvršenje krivičnog djela i krivicu  dodao  da ga je sud u P.  za isto djelo osudio na novčanu kaznu  te da nije znao da je ovo krivično djelo  a radio je zajedno sa T. M. koji  u P. rulet na svoje ime. U završnoj  riječi  tražio je da ga sud oslobodi od optužbe pošto nije u mogućnosti da plati kaznu jer nigdje ne radi  jer da radi nebi radio  to zašta je optužen.

                    U dokaznom postupku sud je saslušao svjedoka T.M., pročitao potvrdu o privremeno oduzetim predmetima  PPU Prijepolje  Ku.br. 86/11 od 02.07.2011.godine, pročitao službenu belešku MUP - PPU  Prijepolje od 02.07.2011.godine, izvršio  uvid u kriminalističko tehničku dokumentaciju PPU Prijepolje Kt.br.569/11 od 04.07.2011.godine, pročitao presudu suda za prekršaje Prijepolje  Pr.br.3066/11  od 03.07.2011.godine i pročitao izvod iz KE za optuženog.

                    Nakon provedenog dokaznog postupka i ocjene izvedenih dokaza a  pri tom cijeneći  odbranu optuženog ovaj sud je utvrdio  činjenično stanje  bliže opisano  izrekom ove presude.

                    Naime,  javna optužba  stavlja na teret optuženom J. da je izvršio  krivično djelo  neovlašćeno organizovanje  igara na sreću iz čl.407 st.1 Krivičnog zakonika  tako što je  dana 02.07.2011.godine u P.-mjestu K.,suprotno čl.12 Zakona o igrama na sreću (Sl.list  RCG br.52/04)  bez odobrenje nadležnog organa priredjivao igre na sreću  na način što je  postavio  inprovizovani mehanizam - rulet  na kome su  bili  označeni brojevi  pa su  djeca i gradjani  učestvovali u igri  tako što su ulagali novac  koje je optuženi stavljao na odredjene brojeve  i kladili se  da će se rulet zaustaviti na odredjenom broju te da je  optuženi u priredjivanju  igre na sreću zatečen na licu mjesta od strane ovlašćenih policijskih službenika. Optuženi J. priznaje izvršenje  krivičnog  djela i krivicu navodeći da je početkom 02.07.2011.godine zajedno sa T. M.  otišao u P. na sabor trubača  da  su ponijeli  rulet koji je vlasništvo T.  te da je  on taj rulet postavio  na prostoru gdje se održavao sabor  i na ruletu  igru igrala djeca i gradjani  a onda   ga jedan gradjanin prijavio policiji. T. je bio pod šatorom kad je došla  policija. Nije  znao da je zabranjeno  priredjivanje  igara na sreću bez odobrenja  nadležnog organa  a  T. je imao kod sebe nekakav  papir  \- dozvolu.

                    Svjedok T.M. je kazao da je nezaposlen  i da je ranije imao odobrenje da organizuje zabavne igre  medju koje pada i rulet ali već dvije godine se nebavi organizovanjem zabavnih  igara jer nema odobrenje nadležnog organa za to.Dana 02.07.2011.godine sa optuženim J. je pošao u P., ponijeli su  njegov rulet  i on je bio u kafani sa  prijateljem tako da nezna da li je optuženi organizovao  igre na sreću odnosno da li je koristio taj njegov rulet.  Optuženi mu kazao  da mu je  Prijepoljska  policija  oduzela taj rulet te da je rolet sa fotoelaborata  koji mu je pokazan  rulet koji je oduzet  optuženom u P.. Svjedok T. je kazao i to  da on tog dana nije organizovao  nikakve igre na sreću  a nezna da li je optuženi.

                    Sud je cijenio iskaze svjedoka T. i stekao ubjedjenje da ovaj svjedok nije bio  u potpunosti iskren  i  istinit  u svom kazivanju. Naime, iskaz ovog svjedoka  da je rulet njegov  i da  nije imao  odobrenje  da organizuje igre  na sreću  sud u cjelosti prihvata  kao istinit. Medjutim,  njegove navode  da on nezna   da li je  optuženi  u P. kritične prilike organizovao  igre na sreću  nije mu poznato  jer je bio  pod šatorom  a  on  nije inače organizovao te igre na sreću tada  sud nije mogao prihvatiti  kao istinite  i objektivne  jer je stekao ubjedjenje  da je ovakvim svojim kazivanjem  svjedok  htio da pomogne optuženom  kako bi  optuženi izbjegao  odgovornost za počinjeno krivično djelo. U prilog ovakvog zaključka  suda  ide i činjenica da, da optuženi nije organizovao  i priredio igre na sreću kritične prilike onda   nije bilo potrebe da se u P.  nosi rulet.

                    Sud je cijenio navode optuženog J. da on nije znao da mu treba odobrenje  nadležnog organa  za priredjivanja  igara na sreću ali ove navode optuženog sud nije mogao prihvatiti kao istinite  iz razloga  što  je  optuženi  po sopstvenom priznanju  i ranije sa T.  priredjivao igre na sreću  i  kazao da je tada T. imao odobrenje  kao i da je T. imao odobrenje i kritične prilike što T. negira i sve to navodi na zaključak da je optuženi znao da mu za priredjivanje igara na sreću  treba  odobrenje nadležnog organa  koje on kritične prilike nije imao.

                    Dakle,iz navoda odbrane optuženog  kao i djelimičnim iskazom svjedoka T.te i ostalim izvedenim dokazima u postupku  na nesumnjiv način je utvrdjeno da  optuženi J. nije imao odobrenje nadležnog organa za priredjivanje igara na sreću, da je znao da mu je potrebno odobrenje nadležnog organa za priredjivanje igara na sreću ali je uprkos tome dana  02.07.2011. godine oko 18,10 časova u P. bez odobrenje nadležnog organa  i protivno čl.12 Zakona  o igrama na sreću ( Sl.list RCG br.52/04) priređivao igre na sreću pa je dakle optuženi J. postupao sa direktnim umišljajem  i u ovim radnjama optuženog  stiču se svi bitni elementi  bića krivičnog djela  neovlašćeno organizovanje igara na sreću iz čl.407 st.1 Krivičnog zakonika pa ga je sud kao umišljajnog učinioca oglasio krivim i osudio po zakonu.

                    U okviru opšte svrhe krivičnih sankcija  sud je cijenio sve okolnosti  koje utiču kako  na vrstu  tako i na visinu kazne. Optuženi je razveden i otac troje djece. Nezaposlen  je i loše  materijalne situacije. Ove činjenice su uzete kao olakšavajuće okolnosti  na strani optuženog. Optuženi je osudjivan  što je utvrdjeno iz  izvoda iz KE  i to u toku 2009.godine za  krivično djelo  nedozvoljeno držanje oružja i eksplozivnih materija    iz čl.403 st.1 Krivičnog zakonika kada mu je izrečena  uslovna osuda   što   je  optuženom uzeto kao otežavajuća okolnost. Obzirom na sve ove činjenice sud je mišljenja da u konkretnom slučaju a radi krivično pravne zaštite prema ovom optuženom jedina adekvatna krivična sankcija je kazna zatvora pa je  sud  optuženom J. M.izrekao kaznu zatvora  u trajanju od  30 dana smatrajući da je  kazna zatvora u ovom trajanju  adekvatna  krivična sankcija za izvršeno krivično djelo kojom će se postići  svrha kažnjavanja  i dovoljno  uticati na optuženog  da više ne vrši krivična djela.

                     Odluka suda  da optuženi  plati na ime paušala   iznos od  27,50 eura  koji iznos je odmjeren obzirom na dužinu trajanja  i složenost krivičnog postupka  te imovno stanje optuženog  zasniva se na čl.226 i 229  ZKP-a .

                     Shodno čl.407st.4Krivičnog zakonika od optuženog J.M.oduzima se  inprovizovani mehanizam - rulet  kao sredstvo izvršenja krivičnog djela.

OSNOVNI SUD U PLJEVLJIMA, dana  21.12.2011.godine.  
Zapisničar,
S u d i j a,
Zora Leković
Ljiljana  Popović  
PRAVNA POUKA:
                          Protiv ove presude  dozvoljena je žalba u roku od 8.dana po prijemu 
                        iste  Višem sudu B. Polje, a preko ovog suda.   
DOSTAVITI:
1 x ODT Pljevlja
1 x Optuženom  