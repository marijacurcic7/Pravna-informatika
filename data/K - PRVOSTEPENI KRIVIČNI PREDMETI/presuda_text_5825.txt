K.br.221/11
U IME CRNE GORE
Osnovni sud u Pljevljima, kao prvostepeni krivični sud po sudiji Ljiljani
Popović, uz sudjelovanje zapisničara Zore Leković, u krivičnom predmetu protiv
optuženog S. M. iz P., zbog krivičnog djela zloupotreba prava glasanja iz
čl.187 st.2 u vezi st.1 Krivičnog Zakonika i optuženih N.V. i D.M. oba iz P.,
zbog krivičnog djela zloupotreba prava glasanja iz čl.187 st.1 Krivičnog
zakonika, a po optužnom predlogu ODT Pljevlja Kt.br.176/10-c od 08.11.2011.
godine, nakon održanog glavnog i javnog pretresa u prisustvu zamjenika ODT
Pljevlja Tomčić Milivoja i optuženog D.M. a u odsutnosti optuženih S. M. i
N.V., dana 12.12.2011.godine , donio je i javno objavio
P R E S U D U
Optuženi S.M., JMBG ....,  od oca S. i majke D. rodjene Dj., rodjen u B.
opština P., dana ....godine sa prebivalištem u B., državljanin CG, oženjen,
otac 3 djece, penzioner, pismen, završio osnovnu školu, srednjeg imovnog
stanja, neosudjivan.
Optuženi N.V., JMGB ....,  od oca V. i majke S. rodjene M., rodjen u B.opština
P. dana ....godine, sa prebivalištem u B., državljanin CG, oženjen, otac 3
djece, zemljoradnik, pismen, završio 3 razreda osnovne škole, lošeg imovnog
stanja, neosudjivan i
Optuženi D.M., JMGB ....,  od oca F.i majke F.rodjene A., rodjen u B. opština
P. dana ....godine, sa prebivalištem u P. Ul.N. P., državljanin CG, oženjen,
otac 2 djece, pismen, završio srednju školu, zaposlen u Islamskoj zajednici,
srednjeg imovnog stanja, neosudjivan.
K R I V I S U
Što su :
Optuženi S.M. što je:
Dana 23.05.2010.godine na dan održavanja lokalnih izbora za Opštinu P. u
svojstvu predsjednika B.odbora na biračkom mjestu broj 58 u P. omogućio N. V.
da glasa umjesto svoje supruge N.J. pod njenim imenom i D. M.da glasa umjesto
svoje supruge D. Dž. pod njenim imenom,
čime je izvršio krivično djelo zloupotreba prava glasanja iz čl. 187 st.2 u
vezi st.1 Krivičnog zakonika.
Optuženi N. V. što je:
Dana 23.05.2010.godine na dan održavanja lokalnih izbora za opštinu P. na
biračkom mjestu broj 58 P. glasao umjesto birača - svoje supruge N. J. pod
njenim imenom,
čime je izvršio krivično djelo zloupotreba prava glasanja iz čl.187 st.1
Krivičnog zakonika.
Optuženi Durgut Mehmed što je :
Dana 23.05.2010.godine na dan održavanja lokalnih izbora za opštinu P. na
biračkom mjestu broj 58 P. glasao umjesto birača - svoje supruge D.Dž. pod
njenim imenom,
čime je izvršio krivično djelo zloupotreba prava glasanja iz čl.187 st.1
Krivičnog zakonika.
pa im sud na osnovu već citiranog zakonskog propisa te primjenom članova
4,5,13,15,32,33,36,42,52, 53 i 54 Krivičnog zakonika, te čl.226, 229 i 374
ZKP-a i z r i č e
USLOVNU OSUDU
Sa kojom se optuženim  S. M., N.V. i D. M. utvrdjuju pojedinačne kazne zatvora
u trajanju od po 3 ( tri ) mjeseca i istovremeno odredjuje da se iste neće
izvršiti ako optuženi u roku od jedne godine dana ne izvrše novo krivično
djelo.
Optuženi su dužni platiti ovom sudu na ime paušala pojedinačno iznos od po
27,50 eura,
a ovo u roku od 15.dana po pravosnažnosti presude, pod prijetnjom prinudnog
izvršenja.
Imovinsko pravnog zahtjeva nije bilo.
O b r a z l o ž e nj e
Osnovno državno tužilaštvo u Pljevljima , optužnim predlogom Kt.br.176/10-c od
08.11.2011.godine, optužilo je S.M. iz P., da je izvršio krivično djelo
zloupotreba prava glasanja iz čl.187 st.2 u vezi st.1 Krivičnog zakonika a
optužene N. V. i D.M. oba iz P. da su izvršili krivično djelo zloupotreba
prava glasanja iz čl.187 st.1 Krivičnog Zakonika a na način, mjesto i vrijeme
bliže opisano izrekom ove presude. U završnoj riječi zamjenik ODT Pljevlja
ostajući pri optužnom predlogu, predložio je da sud optužne oglasi krivim i
osudi po zakonu jer je u postupku dokazano da su počinili krivično djelo koje
im je stavljeno na teret.
Oštećene N.J. i D.Dž.i ako uredno pozvane nijesu pristupile na glavni pretres
niti istakle imovinsko pravni zahtjev stim što je oštećena D.Dž. u prethodnom
postupku istakla da se ne pridružuje krivičnom gonjenju.
Optuženi S. M.u odbrani datoj u prethodnom postupku navodi da je na lokalnim
izborima koji su održani u Pljevljima dana 23.05.2010.godine odredjen za
predsjednika B.odbora na biračkom mjestu broj 58 P.. Nikačević V. je bio
zamjenik člana B. odbora i podnio je zahtjev da njegova supruga J. glasa putem
pisma a ista je slijepa i nepokretna. V. je pitao da li može da glasa umjesto
svoje supruge pa je razgovarao sa članovi odbora i svi se saglasili da V.glasa
umjesto supruge J.. Optuženi je dalje kazao da je on dao glasački listić V.
koji je glasao u ime svoje supruge. Na glasačkom mjestu 58 P. glasao je i D.M.
čija je supruga slijepa i nepokretna i živi u P.pa je M. podnio zahtjev da
njegova supruga glasa putem pisma a oni na biračkom mjestu nijesu imali ni
jedno vozilo i M. pitao da li on može da glasa umejsto supruge a glasački
odbor se saglasio da M. glasa umjesto supruge i on je M. dao glasački listić i
M. glasao umejsto supruge.
Optuženi N.V. je kazao u svojoj odbrani da je dana 23.05.2010.godine na dan
održavanja lokalnih izbora za opštinu P. bio član biračkog odbora na biračkom
mjestu broj 58 P. i jednog momenta saopštio članovima B. odbora da njegova
supruga J. nema ličnu kartu jer joj je ista izgorela i pitao da li on može da
glasa mjesto nje i svi članovi biračkog odbora se složili pa je on i glasao za
svoju suprugu Jelenku pod njenim imenom.
Glavni pretres shodno čl.457 ZKP-a održan je u odsutnosti uredno pozvanih
optuženih S. M. i N. V..
Optuženi D.M. u svojoj odbrani u prethodnom postupku navodi da sa suprugom
živi u P. a da su ranije življeli u selu P. i upisani u birački spisak i
glasaju na biračkom mjestu broj 58 P.gdje je on i glasao na lokalnim izborima
dana 23.05.2010.godine. obzirom da je njegova supruga Dž. slijepa i nepokretna
i nije mogla doći na biračko mejsto da glasa pitao je komisiju da li može da
glasa umjesto nje i svi članovi komisije su se složili da glasa umjesto
supruge pa je i glasao umjesto svoje supruge. Na glavnom pretresu priznajući
izvršenje krivičnog djela i krivicu ostao pri odbrani iz prethodnog postupka a
u završnoj riječi odluku o krivici i kazni ostavio na ocjenu sudu.
U dokaznom postupku sud je pročitao iskaz svjedoka-oštećenih D. Dž. i N.J.,
saslušao svjedoke K. Lj., H.M. i H.N., pročitao iskaze svjedoka D.S.i S.C.,
izvršio uvid u rješenje o imenovanju Biračko odbora broj 01-28/58 od
12.05.2010.godine i pročitao izvode iz KE za optužene.
Nakon provedenog dokaznog postupka i ocjene izvedenih dokaza a pri tom
cijeneći priznanja optuženih S., N. i D. ovaj sud je utvrdio činjenično stanje
bliže opisano izrekom ove presude.
Naime, javna optužba stavlja na teret optuženim i to S.M.izvršenje krivičnog
djela zloupotreba prava glasanja iz čl.187 st.2 u vezi st.1 Krivičnog zakonika
zato što je kao predsjednik Biračkog odbora na biračkom mjestu broj 58 u P.
omogućio N.V. i D. M.da glasaju u ime svojih supruga i pod njihovim imenom a
optužene N.V. i D.M. da su izvršili krivično djelo zloupotreba prava glasanja
iz čl.187 st.1 Krivičnog zakonika, tako što su dana 23.05.2010.godine na dan
održavanja lokalnih izbora za Opštinu P. na Biračkom mjestu broj 58 u selu P.
glasali umjesto birača svojih supruga N.J. i D. Dž.. Optuženi S. priznaje da
je kao predsjednik Biračkog odbora na biračkom mjestu br.58 u P. dana
23.05.2010.godine na dan održavanja lokalnih izbora u opštini P. dozvolio u
saglasnost biračkog odbora N.V. da glasa u ime svoje supruge J.i pod njenim
imenom a D.M. da glasa u ime svoje supruge Dž. i u njeno ime. Optuženi N.V. i
D.M. priznaju da su dana 23.05.2010.godine na biračkom mjestu broj 58 P. na
lokalnim izborima za opštinu P. uz saglasnost biračkog odbora glasali u ime
svojih supruga i pod njinim imenima.
Priznanje optuženih S.M., N.V.i D.M. je jasno, potpuno i nedvosmisleno a kao
takvo je potvrdjeno iskazima oštećenih N.J. i D.Dž. koje su kazale da su
svojim supruzima N.V.i D.M. kazali da glasaju umjesto njih na lokalnim
izborima dana 23.05.2010.godine na biračkom mjestu broj 58 u P. i da su oni to
učinili. Da je optuženi S. dozvolio optuženim N. i D. da glasaju u ime svojih
supruga potvrdili su i svjedoci H.N., K. Lj. i H.M. članovi biračkog odbora
koji su kazali da je B.odbor se složio i odobrio N.V. i D.M. da glasaju
umjesto svojih supruga pa su oni i glasali a ispred imena njihovih supruga
zaokružen je u spisku njihov redni broj. I svjedoci Srndović C. takodje član
B. odbora je potvrdila da se B.odbor saglasio i dozvolio N. V.i D. M. da
glasaju u ime svojih supruga jer su one nepokretne i slijepe. Iskaze svjedoka
K., S.C., H.N. i H.M. sud prihvata u cjelosti kao istinite a isti nisu u
suprotnosti ni sa priznanjem optuženih.
Svjedok D.S. je kazao da je na lokalnim izborima koji su održani u P.dana
23.05.2010.godine odredjen za člana B. odbora na biračkom mjestu broj 58 P. te
da nije svo vrijeme bio na biračkom mjestu jer je izlazio da pije terapiju
pošto je nekoliko puta liječen u B. u K. zbog prekomjernog konzumiranja
alkohola. Dok je on bio na biračkom mjestu V. i M.nijesu glasali a čuo je od
članova B. odbora da su V. i M. glasali umjesto svojih supruga a on nezna ko
im je to odobrio. I iskaz svjedoka D. sud prihvata kao istinit i nepristrasan.
Dakle, jasnim i nedvosmislenim priznanjem optuženih S., N. i D., iskazom
oštećenih D.Dž. i N. J. i svjedoka K. Lj., H. M., H.N., S.C. i D.S. utvrdjeno
je da oštećene nijesu lično glasale na B. mjestu već da su u njihovo ime
glasali suprug oštećene Dž. optuženi M. i suprug oštećene J.optuženi V.te da
im je to dozvolio predsjednik B.odbora S.M. prilikom glasanja na lokalnim
izborima Opštine P.dana 23.05.2010.godine. Optuženi S.je kao predsjednik B.
odbora znao da glasač može glasati isključivo lično a to su znali i optuženi
N. i D.. Uprkos tome optuženi Srndović je kao predsjednik B. odbora dozvolio
optuženim D. i N. da glasaju umjesto svojih supruga i pod njihovim imenima što
su oni i učinili pa su dakle sva trojica optuženih djelovali sa direktnim
umišljajem i u radnjama optuženog Srndović Milovana stoje svi bitni elementi
bića krivičnog djela zloupotreba prava glasanja iz čl.187 st.2 u vezi st.1
Krivičnog zakonika a u radnjama optuženih N.V. i D.M. elementi bića krivičnog
djela zloupotreba prava glasanja iz čl.187 st.1 Krivičnog zakonika pa ih je
sud kao umišljajne učinioce oglasio krivim i osudio po zakonu.
U okviru opšte svrhe krivičnih sankcija sud je cijenio i svrhu uslovne osude.
Optuženi su priznali izvršenje krivičnog djela i krivicu. Porodični su ljudi,
optuženi S. otac 3 djece koji za svojih 65.godina nikad nije osudjivan,
optuženi N.takodje otac troje djece, zemljoradnik , starosti 82 godine i nije
dolazio u sukob sa zakonom a u sukob sa zakonom nije dolazio i optuženi D.
koji je otac 2 djece i čovjek starosti 75.godina. Supruge su im stare, slijepe
i nepokretne. Oštećena D.Dž. se nije pridružila krivičnom gonjenju protiv
optuženih. Sve ove činjenice a prevashodn dosadašnji život optuženih su uzete
kao olakšavajuće okolnosti na strani optuženih i obzirom na sve ove činjenice
sud je mišljenja da u konkretnom slučaju a radi krivično pravne zaštite prema
ovim optuženim nije nužno izricati drugu vrstu krivične sankcije , već da se
opravdano može očekivati da će i samim upozorenjem uz prijetnju kaznom
dovoljno se uticati na optužene Srndović M., D.M. i N. V. da više ne vrše
krivična djela i tako postići svrha kažnjavanja zakonom predvidjena. Sa svega
izloženog sud je optuženim utvrdio pojedinačne kazne zatvora u trajanju od po
3.mjeseca i istovremeno odredio da se iste neće izvršiti ako optuženi u roku
od jedne godine dana ne izvrše novo krivično djelo smatrajući da je ova
sankcija adekvatna krivična sankcija kako ličnosti učinioca tako i izvršenom
krivičnom djelu.
Odluka suda da optuženi plate pojedinačno na ime paušala iznos od po 27,50
eura koji iznos je odmjeren obzirom na dužinu trajanja i složenost krivičnog
postupka te imovno stanje optuženih zasniva se na čl.226 i 229 ZKP-a .
Imovinsko pravnog zahtjeva nije bilo.
OSNOVNI SUD U PLJEVLJIMA, dana 12.12.2011.godine.
Zapisničar, S u d i j a,
Zora Leković Ljiljana Popović
PRAVNA POUKA:
Protiv ove presude dozvoljena je žalba u roku od 8.dana po prijemu
iste Višem sudu B. Polje, a preko ovog suda.
DOSTAVITI:
1 x ODT Pljevlja
3 x Optuženim