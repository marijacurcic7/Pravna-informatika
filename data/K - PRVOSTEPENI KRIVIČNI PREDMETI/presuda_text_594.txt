K.br.299/10
U IME NARODA
VIŠI SUD U PODGORICI, kao prvostepeni krivični u vijeću sastavljenom od sudije
Vesne
Moštrokol, kao predsjednika vijeća i sudija porotnika Dašić Strašimira i
Vlahović Velimira, kao
članova vijeća, uz učešće Anke Raković, kao zapisničara, u krivičnom predmetu
protiv B. E. iz Nj.,
koga brani Dj. D. advokat iz Podgorice i Š. R. iz B., koga brani Z. B.,
advokat iz Podgorice, zbog
krivičnog djela neovlašćena proizvodnja, držanje i stavljanje u promet opojnih
droga iz čl. 300 st.1
Krivičnog zakonika, po optužnici Višeg državnog tužioca u Podgorici
Kt.br.206/10 od
16.11.2010.godine, koju je na glavnom pretresu zastupala Begović Tatjana
zamjenik VDT-a u
Podgorici, nakon održanog usmenog, glavnog i javnog pretresa, započetog i
završenog
17.01.2011.godine u prisustvu zastupnika optužbe, optuženih i njihovih
branilaca, nakon tajnog
vijećanja i glasanja, donio je 21.01.2011.godine i istog dana javno objavio
P R E S U D U
Optuženi:
1. B.E., rodjen...... godne u H. – Nj., nastanjen u selu A. – D. – Nj.,
državljanin Njemačke, po
zanimanju gradjevinski radnik, neoženjen, završio osnovnu školu, lošeg imovnog
stanja,
neosudjivan, u pritvoru od 03.10.2010. godine
2. Š.R. JMBG...., rodjen...... godine u B., sa prebivalištem u B., Š. b.b., a
boravištem u
Njemačkoj – D. St. br.... Njemačka, državljanin Crne Gore, kao radnik zaposlen
u sopstvenoj
firmi u Njemačkoj, razveden, bez djece, završio osnovnu školu, sredjeg imovnog
stanja,
neosudjivan, u pritvoru od 03.10.2010. godine
K r i v i s u
Zato što su:
Dana 02.10.2010. godine u Baru i Herceg Novom, optuženi B.E.neovlašćeno kupio
radi prodaje
kokain, a optuženi Š.R. neovlašćeno posredovao u kupovini marihuane i kokaina
i neovlašćeno radi
prodaje prenosio kokain – supstance proglašene za opojnu drogu Rješenjem o
utvrdjivanju opojnih
droga (Službeni list SRJ br. 44/02) na način što je optuženi Š. u ime i za
račun optuženog B. E., koji
mu je dao 150 €, za kupovinu opojnih droga marihuane i kokaina, kod za sada
nepoznatog lica u Baru
kupio jedno pakovanje sa sadržajem od 42,20 gram marihuane i 10 ručno
pravljenih paketića od
ukupno 5,33 grama kokaina, a zatim ove opojne droge predao optuženom B. E.,
koji je navedeni
kokain neovlašćeno kupio radi dalje prodaje, da bi se istog dana uputili u
pravcu graničnog prelaza
Debeli Brijeg, opština Herceg Novi, radi odlaska u Njemačku, kojom prilikom je
okrivljeni Š., na
traženje optuženog B. i za obećanu nagradu od 200 €, za okrivljenog B.
prenosio radi dalje prodaje u
Njemačku kokain, o čemu su istog dana otkriveni prilikom kontrole na navedenom
graničnom
prelazu, kada je ličnim pretresom kod okrivljenog Š.R. u donjem vešu
pronadjeno 9 paketića od
2
ukupno 4,79 grama kokaina, a kod B. E., takodje u donjem vešu, pronadjen jedan
paketić od 0,54
grama kokaina i marihuana u količini od ukupno 42,21 gram
- čime su izvršili krivično djelo neovlašćena proizvodnja, držanje i
stavljanje u promet opojnih
droga iz čl. 300 st.1 Krivičnog zakonika
- pa ih sud primjenom citiranih zakonskih odredbi, te odrebi čl. 4, 32, 36,
42, 45, 46 i 51
Krivičnog zakonika, te odredbi čl. 199, 202 i 364 Zakonika o krivičnom
postupku
O S U Đ U J E
Na kazne zatvora u trajanju od po 1 (jedne) godine, u koje kazne će im se
uračunati vrijeme
provedeno u pritvoru i to optuženom B. E. od 03.10.2010.godine pa nadalje, a
optuženom Š.R. od
03.10.2010.godine do 21.01.2011. godine.
Shodno čl. 300 st.7 u vezi čl. 75 Krivičnog zakonika, i z r i č e s e
MJERA BEZBJEDNOSTI
ODUZMANJE PREDMETA
ODUZIMA SE od optuženih 42,21 gram marihuane i 5,33 grama kokaina, a koja
opojna droga se ima
uništiti nakon pravosnažnosti presude.
OBAVEZUJU SE optuženi da na ime troškova krivičnog postupka uplate ovom sudu i
to optuženi
B.E. iznos od 1000 eura (hiljadu) , optuženi Š.R. iznos od 200 eura (dvjesta),
dok su na ime paušala
optuženi dužni platiti iznose od po 100 € (sto eura), sve u roku od 15 dana po
pravosnažnosti presude,
pod prijetnjom prinudnog izvršenja.
O b r a z l o ž e nj e
Optužnicom VDt-a u Podgorici Kt.br. 206/10 od 16.11.2010. godine, optuženima
B.E. i Š.R. stavljeno
je na tret izvršenje krivičnog djela neovlašćena proizvodnja, držanje i
stavljanje u promet opojnih
droga iz čl. 300 st.1 Krivičnog zakonika (KZ), pri kojoj optužnici je njen
zastupnik ostao do kraja
glavnog pretresa predlažući sudu da iste oglasi krivim i osudi po zakonu.
Optuženi B. E., u svojoj odbrani datoj na glavnom pretresu, je naveo da je za
sopstvene potrebe kupio
marihuanu u Crnoj Gori, da mu je namjera bila da kupi manju količinu 1 ili 2
džointa, ali je ispalo da
je kupo veću količinu, da je to uradio jer je marihuana u Crnoj Gori jeftinija
nego u Njemačkoj, a
kokain je došao uz marihuanu, tako da je sve to platio 150 €, da u Njemačkoj
gram marihuane košta
10 €, a gram kokaina izmedju 80 i 120 €, da je kokain kupio jer je došao uz
marihuanu i htio je da ga
proba kada se vratio u Njemačku, da marihuanu konzumira od svoje 12 godine i
to dnevno od jedan
do dva džointa, da nije koristio ni jednu drugu vrstu opojne droge, da sebe
smatra ovisnikom o
marihuanu, ali se nikad nije obraćao za pomoć ljekaru i evenutalno se liječio
od ove zavisnosti, da je
prilikom lišenja slobode i smještaja u prostorije ZIKS-a, tražio pomoć
ljekara, ali se nije mogao
3
sporazumjeti sa službenicima ZIKS-a, pa mu ista nije obezbijedjena, da
optuženog Š. poznaje 3 -4
godine, da su se upoznali u Njemačkoj, pa kako on već četiri godine praktično
živi bez krova nad
glavom, R. se sprijateljio sa njim i pomogao mu tako što ga je zaposlio u
svojoj firmi, da je kod R.
radio oko mjesec dana za zaradu od 1200 € mjesečno, da je R. znao da on
konzumira marihuanu, ali
mu je zabranio da to radi na poslu, da R. ne konzumira ni jednu vrstu opojne
droge i protivnik je toga,
da je kritičnog dana zajedno sa optuženim Š.R. službenim kolima njegove firme,
došao u Crnu Goru,
jer ga je R. zamolio da mu pravi društvo kako bi vratio psa svom ocu koji živi
u Baru, da su u Crnu
Goru ušli preko Herceg Novog i kada su u Baru predali psa R. ocu otišli su u
grad gdje je u jednoj
robnoj kući, pitao R. na njemačkom jeziku zna li gdje može da nabavi
marihuanu, da mu je R.
odgovorio da ne zna, a kada su izašli iz robne kuće prišao im je jedan čovjek
– mladić starosti 20 – 22
godine, crne kose, zapušten, manjeg rasta, da ovaj čovjek počeo da komunicira
na crnogorskom
jeziku sa R. i da je on imao utisak da se njih dvojica poznaju, da mu je R.
nakon toga rekao da ipak
može da mu nabavi marihuanu, a to će učiniti ovaj čovjek što im je prišao,te
da trebaju da ga sačekaju,
da se ovaj čovjek poslije 20 minuta vratio sa jednim većim zamotuljkom i rekao
da sve to košta 150€,
da mu R. nije rekao da u zamotuljku pored marihuane ima i kokaina, da je on
ovom čovjeku predao
150 € i preuzeo zamotuljak, nakon čega su otišli R. kući, gdje je on otvorio
paketić koji je kupio i
vidio da u istom pored marihuane ima više zamotuljaka u kojima je bio bijeli
prah, da je zaključio da
se radi o kokainu, a zna kako kokain izgleda jer ga je gledao na TV-u u raznim
emisijama, mada ga
lično nikada nije vidio, da su krenuli da se vraćaju za Njemačku i dok su išli
prema Herceg Novom
marihuana i kokain su bili kod njega, a u blizini granice zamolio je R. da mu
pomogne da prebace
opojnu drogu preko granice, te da će mu za to, kada stignu u Njemačku dati 200
€, da je R. pristao,
nakon čega je on marihuanu i jednu kuglicu kokaina sakrio u donjem vešu, dok
je preostale kuglice
kokaina R. sakrio u svom donjem vešu, da je prije toga, od kupljene marihuane,
napravio jedan džoint
i djelimično ga konzumirao, nakon čega ga je ugasio i stavio u džep od
faramerica, da su došli na
carinu gdje su im carinici tražili dokumenta i rekli da izadju iz vozila
komentarišući da se u kolima
osjeća marihuana, pa pretpostavlja da se taj miris osjećao od ostatka džointa
koji je stavio u svoj džep,
da nije imao namjeru da u Crnoj Gori kupuje marihuanu ili neku drugu opojnu
drogu, jer se sasvim
slučajno desilo da dodje do kupovine, da je tokom konzumiranja marihuane u
vozilu bio otvorio
prozor, te da u Njemačkoj nije zabranjeno konzumiranje marihuane, s tim što
istu legalno ne može da
kupi, već je nabavlja kod lekara. Dalje je naveo da od svoje 12 godine živi
sam jer su ga roditelji
napustili, te da je praktično živio od pomoći koju je primao od prijatelja i
raznih ljudi, seleći se iz
grada u grad, sve dok nije upoznao optuženog Š. i počeo da radi u njegovoj
firmi, te da mu je žao što
je optuženog Š. uvukao u sve ovo.
Branilac optuženog u završnoj riječi je naveo da je odbrana njegovog
branjenika logična i uvjerljiva te
da isti nije imao namjeru da predmetnu opojnu drogu dalje prodaje, već da je
nabavio za lične potrebe,
te ukoliko sud ne prihvati stav odbrane da cijeni brojne olakšavajuće
okolnosti na strani optuženog i
istog što blaže kazni.
Optuženi Š.R. u svojoj odbrani datoj pred ovlašćenim službenicima policije PJ
Herceg Novi, je naveo
da je sa optuženim B. E. došao u Crnu Goru 02.10.2010. godine, kako bi doveo
svog psa i predao ga
ocu koji živi u Baru, da su nakon predaje psa otišli u grad kako bi kupili
veš, gdje je u blizini robne
kuće sreo jednog “ciganina”, kojeg poznaje iz vidjenja i pitao ga ima li gdje
da se kupi marihuana i
kokain, našto mu je ovaj odgovorio da mu ovu opojnu drogu može nabaviti i
donijeti za pola sata, da
ga je ovo pitao sa razloga što ga je prethodno E. zamolio da mu nadje nekog
prodavca opojne droge i
pomogne da istu prebaci iz Crne Gore za Njemačku za novčanu naknadu od 200 €.
Da mu je E. dao
150 €, za ovu marihuanu i kokain a nakon što se onaj “ciganin” vratio i donio
marihuanu koja je bila
upakovana u jednu veću kuglu oblijepljenu crnom trakom i deset kesica
kokaina,razišli su se sa ovim
4
momkom, da bi u večernjim satima krenuli da se vraćaju za Njemačku, da je
opojna droga čitavo
vrijeme bila kod Enrica, a prije dolaska na granični prelaz, E. mu je dao da
sakrije 9 kesica sa
kokainom, da ih je na graničnom prelazu Debeli Brijeg zaustavila carinska
služba kako bi izvršila
kontrolu, nakon čega su ih izveli iz vozila, obzirom da se u vozilu osjećao
miris marihuane, jer je E. u
neposrednoj blizini graničnog prelaza zapalio džoint sa marihuanom i kada je
vidio da se približavaju
prelazu isti ugasio i sakrio ga u donji veš, da su policajci prilikom pretresa
i kod njega i kod E.
pronašli svu drogu koju su htjeli da prenesu, te da je sve ovo uradio jer je
htio da učini uslugu Enricu,
obzirom da nije uživalac opojnih droga niti je iste prodavao.
U odbrani datoj pred istražnim sudijom naveo je da kada su došli u Bar i
krenuli prema robnoj kući
on i B. su razgovarali o predmetnoj opojnoj drogi na Njemačkom jeziku, da je
onaj “ciganin”
vjerovatno čuo njinjhovom razgovor jer su oni u njemu pominjali marihuanu,
obzirom da ga je E.
pitao ima li dje marihuane, da je onaj Ciganin prišao i pitao ih treba li im
marihuana, pa je on rekao da
treba, da je nakon toga ovaj “ciganin” donio marihuanu i kokain i rekao da sve
to košta 150 €, da je on
to preveo E. koji se složio sa cijenom i njemu dao 150 €, koji novac je on
predao ovom “ciganinu”
nakon što je donio opojnu drogu, da optuženog B. poznaje oko tri godine i da
mu je poznato da E.
koristi marihuanu od svoje 12 godine, zbog teške porodične situacije, jer su
ga roditelji koji su teški
alkoholičari ostavili na ulici kada je imao 12 godina, da ga je on prihvatio
da radi u njegovoj firmi
prije nekih četiri mjeseca za zaradu od 1200 € mjesečno, da E. živi u jednoj
iznajmljenoj sobi bez
sanitarnog čvora i grijanja, da od kada ga je angažovao da radi u njegovoj
firmi E. manje koristi
marihuanu, da je istu E. kupio za sebe, a ne da je prodaje, jer bi mu u
Njemačkoj ta količina trajala tri
sedmice, da je kokain kupio samo da ga proba a ne da ga prodaje i da je to
uradio zato što je cijena
ovih opojnih droga puno manja u Crnoj Gori, nego u Njemačkoj, tako da bi mu za
ovo što je kupio u
Baru, u Njemačkoj trebalo najmanje 1000 €, a to zna zato što mu je to E.
ispričao, te da je od onog
“ciganina” tražio samo marihuanu, da bi nakon toga isti donio i marihuanu i
kokain.
Na glavnom pretresu je ponovio odbranu koju je dao pred istražnim sudijom
objašnjavajući da ni u
policiji ni kod istražnog sudije nije pominjao da je E. od njega tražio da mu
nadje prodavca kokaina,
već da je u pitanju bila samo marihuana,te da je ono lice romske
nacionalanosti donijelo jedan paketić
i reklo da se u njemu nalazi marihuana, kao i 10 paketića koje je družao u
drugoj ruci, za koje je rekao
da se radi o kokainu, i sve to ponudio za cijenu od 150 €.
Branilac optuženog Š.R. u završnoj riječi je naveo da je njegov branjenik
praktično priznao izvršenje
krivičnog djela, ali da je evidentno da se u konkretnom slučaju ne radi o
“kriminalcima”, već da su
optuženi na kraju ispali naivni i nesmotreni, a našto ukazuje činjenica da je
neposredno ispred
graničog prelaza optuženi B. konzumirao marihuanu, te da cijeneći brojne
olakšavajuće okolnosti na
strani njegovog branjenika sud prema istom bude blagonaklon.
U dokaznom postupku sud je proveo sledeće dokaze: pročitao službenu zabilješku
Uprave policije –
PJ Carinarnica Kotor – CI Debeli Brijeg 12/10 broj D – 1649/1 od 02.10.2010.
godine, službenu
zabilješku Uprave policije – Sektor granične policije – GP Debeli Brijeg 04/11
broj 280/10/1-1979 od
03.10.2010. godine, pročitao zapisnik o pregledu putničkog vozila reg. oznaka
DAH PU 950 Uprave
carina PJ Carinarnica Kotor – CI Debeli Brijeg K-13U 5 od 02.10.2010. godine,
pročitao zapisnik o
pregledu putnika Uprave carina PJ Carinarnica Kotor – CI Debeli Brijeg K
120/10 od 02.10.2010.
godine, pročitao potvrdu Uprave policije GP Debeli Brijeg o privremeno
oduzetim predmetima od
optuženog Š.R.a br. 134/10 od 03.10.2010. godine, potvrdu Uprave policije GP
Debeli Brijeg br.
135/10 od 03.10.2010. godine, o privremeno oduzetim predmetima od optuženog B.
E., izvršio uvid u
fotodokumentaciju Uprave policije PJ Herceg Novi br. 253/10 od 03.10.2010.
godine, pročitao
5
izvještaj o vještačenju br. 3920/10 vještaka hemijske struke B. N., u čijem
prilogu se nalazi
fotodokumentacija i pročitao izvod iz kaznene evidencije na ime optuženog Š.R.
Uprave policije PJ
Berane br. 03/3-245-618 od 15.10.2010. godine.
U službenoj zabilješci Uprave policije PJ Carinarnica Kotor – CI Debeli Brijeg
12/10 broj D-1649/1
od 02.10.2010. godine, koju službenu zabilješku su sačinili carinski
službenici K. I., Dj. O., Š. D. i M.
A., konstatovano je da je dana 02.10.2010. godine u 23,30 časova, od strane
carinskih službenika
zaustavljeno teretno motorno vozilo – kombi marke “Mercedes benz”, reg. oznaka
DAP – PU 950,
kojim je upravljao Š.R., dok se na mjestu suvzača nalazio B. E., da su nakon
toga carinski službenici
pristupili kontroli vozila kada je utvrdjeno da na podu ispod suvozačevog
sjedišta postoje tragovi
zelene materije, dok se u kaseti na suvozačevoj strani nalaze “rizle” – papir
za motanje duvana, nakon
čega su lica iz vozila privedena u službene prostorije i izvršen pretres
istih, a pretresom optuženog
Šuntića pronadjeno je skriveno u donjem rublju 9 PVC kesica u kojima je bila
bijela praškasta
materija, dok je kod optuženog B. E., takodje u donjem rublju, pronadjen
zamotuljak od samoljepljive
izolir trake u kome se nalazila zelena materija biljnog porijekla i jedna
metalna kutijica od bombona u
kojoj se nalazila PVC kesica bijele praškaste materije i jedna ručno
paravljena cigareta.
U službenoj zabilješci Uprave policije – Sektor granične policije – GP Debeli
brijeg 04/11 broj
280/10/1-1979 od 03.10.2010. godine, koja je sačinjena od strane ovlašćenog
policijskog službenika
K. N., konstatovano je da je dana 02.10.2010. godine u 23,45 časova, na
izalsku iz Crne Gore,
zaustavljeno i kontrolisano t-m.v. marke “Mercedes” , narandžaste boje,
njemačkih reg. oznaka DAP -
PU 950 , kojim je upravljao Š.R., dok se u vozilu nalazio i B. E., da se nakon
toga pristupilo detaljnoj
graničnoj provjeri vozila, putnika u vozilu i prtljaga sa službenicima Uprave
carina, kada je na polici
ispred mjesta suvozača primijećen papir - tzv. “rizla”, koja se koristi za
pravljene cigareta, da se
prilikom otvaranja prtljažnika osjetio miris koji nastaje od pušenja opojne
droge marihuane, ali da
pretresom vozila nije pronadjeno ništa, nakon čega se pristupilo pretresu
optuženih, kada je kod Š.R.,
u donjem vešu, pronadjeno 9 PVC pakovanja sa sadržajem bijele praškaste
materije, dok je pretresom
optuženog B. E., takodje u donjem vešu, pronadjena metalna kutijica u kojoj se
nalazila jedna PVC
kesica sa sadržajem bijele praškaste materije i jedno pakovanje okruglog
oblika, veličine šake,
oblijepljeno izolir trakom crne boje, sa sadržajem suve biljne materije
tamnozelene boje, kao i jedna
ručno pravljena cigareta, sa istim sadržajem, nakon čega su od optuženih
oduzeti pronadjeni predmeti
.
U zapisniku o pregledu putničkog vozila reg. oznaka DAH – PU 950 i zapisniku o
pregledu putnika
Uprave carina PJ Carinarnica Kotor - CI Debeli Brijeg K - 135 i K - 120 od
02.10.2010. godine, je
konstatovano da je dana 02.10.2010. godine, od strane ovlašćenih Carinskih
službenika na graničnom
prelazu Debeli Brijeg, a u saradnji sa graničnom policijom, i korišćenjem
“službenog psa” izvršen
pregled vozila reg. oznaka DAH – PU 950, kojim je upravljao Š.R., kao i
pregled putnika i prtljaga
koji su se nalazili u pomenutom vozilu.
Iz potvrde o privremeno oduzetim predmetima Uprave policije GP Debeli Brijeg
br. 134/10 od
03.10.2010. godine, utvrdjeno je da je dana 03.10.2010. godine, od optuženog
Š.R. oduzeto 9 PVC
pakovanja sa sadržajem bijele praškaste materije, a koji su pronadjeni u
donjem vešu, koju potvrdu je
optuženi bez primjedbi potpisao.
Iz potvrde o privremeno oduzetim predmetima Urave policije GP Debeli Brijeg
br. 135/10 od
03.10.2010. godine, utvrdjeno je da je od optuženog B. E., dana 03.10.2010.
godine privremeno
oduzeto jedno PVC pakovanje sa sadržajem bijele praškaste materije, jedno
pakovanje okruglog
6
oblika veličine šake oblijepljeno selotejp trakom crne boje sa sadržajem suve
biljne materije tamno
zelene boje i jedna ručno pravljena cigareta sa sadržajem suve biljne materije
tamnozelene boje, a koji
predmeti su pronadjeni u donjem vešu i koju potvrdu je optuženi bez primjedbi
potpisao.
Iz izvještaja o vještačenju br.3920/10, u čijem sastavu se nalazi i
fotodokumentacija, vještaka
hemijske struke B. N., je utvrdjeno da je na vještačenje dostavljeno 9 ručno
pravljenih zamotuljaka od
plastične kese sa sadržajem praškaste supstance bijele boje neto masa 0,55
grama, 0,47 grama, 0,51
gram, 0,53 grama, 0,58 grama, 0,50 grama, 0,55 grama, 0,55 grama i 0,55 grama
( u nalazu pobrojani
pod brojem 1), a koji su oduzeti od optuženog Š.R.; jedna manja metalna kutija
sive boje u kojoj se
nalazio jedan ručno pravljeni zamotuljak od plastične kese sa sadržajem
praškaste supstance bijele
boje neto mase 0,54 grama ( u nalazu konstatovan pod brojem 2A), jedan ručno
pravljeni zamotuljak
od plastične kese , oblijepljen crnom izolir trakom sa sadržajem sasušene
biljne materije zelene boje,
karakterističnog mirisa, neto mase 41,81 gram (u nalazu konstatovan pod brojem
2B) i jedan “džoint”
sa sadržajem sasušene biljne materije tamno zelene boje i boje ćilibara,
karakterističnog mirisa, neto
mase 0,40 grama (u nalazu konstatovan pod brojem 2C). Izgled ovih predmet
prikazan je na
fotoelaboratu koji čini sastavni dio pomenutog izvještaja. Nakon makroskopske
i mikroskopske
analize dostavljenog biljnog materijala (2B i 2C) konstatovano je prisustvo
smole, kao i bodlji u
obliku “medvedjih” knadži, pa je na osnovu ovakve karakterističke morfološke
gradje utvrđeno da isti
potiču od biljke čiji je botanički naziv Cannabis sativa L. iz familije
Cannabaceae (poznatija kao
konoplja), dok je hemijskom analiziom ovih uzoraka (2B i 2C) konstatovano da
isti sadrže
psihoaktivnu komponentu tetrahidrokanabinol (THC) u koncentaraciji iznad 0,3
%, a da su kanabis i
THC supstance koje djeluju na centralni nervni sistem i izazivaju stanje
zavisnosti i nalaze se na listi
opojnih droga. Hemijskom analizom dostavljenih uzoraka navedenih pod brojevima
1 i 2A
konstatovano je da isti sadrže kokain, supstancu koja djeluje na centralni
nervni sistem, izaziva stanje
zavisnosti i nalazi se na listi opojnih droga.
Sud je u potpunosti prihvatio pomenuti izvještaj o vještačenju, kao jasan,
objektivan, stručan i u
cjelosti zasnovan na pravilima nauke i struke, a na koji izvještaj stranke
nisu imale primjedbi.
Iz izvoda iz kaznene evidencije na ime optuženog Š.R. Uprave policije PJ
Berane br. 03/3 – 245-618
od 15.10.2010. godine utvrdjeno je da ovaj optuženi nije osudjivan.
Cijeneći navode optužbe, odbranu optuženih, provedene dokaze i utvrdjeno
činjenično stanje, sud
nalazi da su optuženi izvršili krivično djelo na način, u vrijeme i na mjestu
kako je to precizirano
izrekom presude.
Optuženi ne spore da su dana 02.10.2010. godine došli u Bar gdje je optuženi
B. E. zamolio
optuženog Š.R. da mu pomogne da negdje kupi opojnu drogu marihuanu, nakon čega
su sreli jedno
lice romske nacionalnosti, koje je optuženi Š. poznavao od ranije iz vidjenja
i sa kojim je razgovarao o
nabavci marihuane, kazavši mu da istu hoće da kupi, nakon čega je ovo lice
otišlo i vratilo se nakon
nekih dvadesetak minuta, sa jednim paketićem marihuane i deset manjih paketića
kokaina, nudeći im
ovu opojnu drogu za cijenu od 150 €, koji novčani iznos mu je predao optuženi
Š., a koji novac mu je
prethodo dao optuženi B.. Nakon kupovine marihuane i kokaina, optuženi su
istog dana krenuli u
pravcu Herceg Novog, sa namjerom da se vrate u Njemačku, a predmetnu opojnu
drogu koju je kupo
B., su sakrili u svom donjem vešu i to optuženi B. paketić marihuane, jedan
manji paketić kokaina i
jedan tzv. “džoint”, a optuženi Š. devet paketića kokaina, sa namjerom da ga
na taj način prenesu
preko granice, za koju uslugu je optuženi B.,optuženom Š., obećao novčani
iznos od 200€, da bi na
graničnom prelazu Debeli Brijeg, prilikom kontrole vozila marke reg. oznaka
DAH – PU 950, u
7
kojem su se optuženi nalazili, putnika u tom vozilu, te njihovog prtljaga, a
od strane carinskih
službenika i ovlašćenog policijskog službenika, kod optuženih pronadjena i
oduzeta predmetna opojna
droga, a kako je to utvrdjeno iz potvrde o privremeno oduzetim predmetima na
ime optuženih,
fotodokumentacije Uprave policije PJ Herceg Novi br. 253/10 na kojoj je
prikazan izgled 9 PVC
kesica sa sadržajem bijele praškaste materije oduzete od optuženog Š. i jednog
pakovanja
oblijepljenog izolir trakom, metalne kutije u kojoj se nalazila jedna PVC
kesica sa sadržajem bijele
praškaste materije i jedna ručno pravljena cigareta sa sadržajem suve biljne
materije tamnozelene
boje,koji predmeti su oduzeti od optuženog B. E., što optuženi nijesu sporili,
a što proizilazi i iz
službenih zabilješki Uprava carina – PJ Carinarnica Kotor – CI Debeli Brijeg,
od 02.10.2010. godine i
službene zabilješke Sektora granične policije – Ispsotava granične policije
Herceg Novi – GP Debeli
Brijeg od 03.10.2010. godine, u kome je konstatovano da su navedena službena
lica, dana
02.10.2010.godine, izvršila kontrolu i pretres pomenutog vozila i optuženih,
kod kojih su prilikom
pretresa pronadjeni i oduzeti predmeti koji su navedeni u potvrdama o
privremeno oduzetim
predmetima.
Izvještajem o vješačenju br. 3920/10, utvrdjeno je da se u zamotuljcima i
jednoj ručno pravljenoj
cigareti, nalazila opojna droga marihuana i kokain, odnosno da je u 9 ručno
pravljenih zamoutljaka od
plastične kese neto masa: 0,55 grama, 0,47 grama, 0,51 gram, 0,53 grama, 0,58
grama, 0,50 grama,
0,55 grama, 0,55 grama i 0,55 grama, a koji su pronadjeni i oduzeti od
optuženog Šuntića i u jednom
ručno pravljenom zamotuljku od plastične kese neto mase 0,54 grama, koji je
pronadjen i oduzet od
optuženog B. E., konstatovano da isti sadrže opojnu drogu kokain, dok jedan
ručno pravljeni
zamotuljak od plastične kese, oblijepljen crnom izlolir trakom neto mase 41,81
gram i jedan “džoint”
neto mase 0,40 grama, koji su pronadjen i oduzet prilikom pretresa optuženog
B. E., sadrže u sebi
psihoaktivnu komponentu tetrahidrokanabinol-THC u koncetraciji iznad 0,3 %.
Optuženi B. E. negira da je opojnu drogu kokain kupio radi prodaje,
objašnjavajući da je zavisnik od
marihuane i da je htio da proba i kokain, što potvrdjuje i optuženi Š.R..
Medjutim, imajući u vidu broj
kupljenih paketića kokaina (10), da su isti bili skoro identične težine,
količinu ove opojne droge 5,33
grama, da su optuženi istu sakrili u svom donjem vešu, kako bi uspjeli da je
prenesu preko granice, te
da optuženi u svojim odbranama navode da je ova opojna droga u Njemačkoj 3-4
puta skuplja,
nesumnjivo ukazuje da je optuženi B. istu kupio radi prodaje, a optuženi Š.
neovlašćeno posredovao u
kupovini iste i radi prodaje je prenosio, a u cilju sticanja materijalne
koristi u visini razlike izmedju
cijene za koju je kupljen kokain i cijene po kojoj se isti prodaje u
Njemačkoj. Osim toga, da je
optuženi B. htio, da kako on kaže, proba opojnu drogu kokain, logično bi bilo
da je kupio samo jedan
paketić a ne 10, pa u ovom dijelu sud nije prhvatio njihove odbrane, jer
smatra da su iste usmjerene
kako bi optuženi ublažili ili eventualno isključili svoju krivičnu
odgovornost.
Postupajući na naprijed opisan način, optuženi su znali da se u konkretnom
slučaju radi o opojnim
drogama marihuani i kokainu, a koje su kao takve proglašene Rješenjem o
utvrdjivanju opojnih droga
(Službeni list SRJ br. 44/02), i pri tome bili svjesni i to optuženi B. da bez
ovlašćenja kupuje kokain
radi njegove prodaje, a optuženi Š. neovlašćeno posreduje u kupovini marihuane
i kokaina i bez
ovlašćena radi prodaje prenosi kokain, imajući u vidu da su ovu opojnu drogu
podijelili i sakrili u
svom donjem vešu kako bi je neopaženo prenijeli preko granice, postupajući na
taj način suprotno
Zakonu o proizvodnji i prometu opojnih droga, kojim je regulisano kada su
proizvodnja, prerada i
promet ove supstance dozvoljeni i ko ih može vršiti, ali su to i htjeli,
postupajući u konkretnom
slučaju sa direktnim umišljajem, pa su se u njihovim radnjama stekli svi bitni
elementi bića krivčnog
djela neovlašćena proizvodnja, držanje i stavljanje u promet opojnih droga iz
čl. 300 st. 1 KZ-a.
8
Optuženi B.E. svojoj odbrani je naveo da konzumira opojnu drogu marihuanu od
svoje 12 godine,
jedan – dva “džointa” dnevno, pa je marihuanu koja je pronadjena i oduzeta od
njega, kupio za ličnu
upotrebu,a da je marihuanu zadnji put konzumirao neposredno prije ganičnog
prelaza Debeli Brijeg,
kada je “džoint” sa mraihuanom napola ugasio i sakrio ga. Navode odbrane
optuženog B. potvrduje i
optuženi Š., čije poznanstvo sa optuženim B. datira unazad dvije – tri godine,
a navodi da mu je
poznato da optuženi Brehmel konzumira marihuanu, obzirom da je radio u
njegovoj firmi i da mu je
zabranio da je koristi na poslu. Optuženi B. je naveo da ne posjeduje
medicinsku dokumentaciju,
obzirom da se nikada nije javljao ljekaru zbog konzumranja marihuane.
Medjutim, iz provedenih
dokaza evidentno je da je optuženi konzumirao marihuanu kritičnog dana, a što
se utvrdjuje iz potvrde
o privremeno oduzetim predmetima na ime optuženog, u kojoj je konstatovano da
je pored ostalog od
istog oduzet i jedna ručno pravljena cigareta tzv. “džoint”, iz izvještaja o
vještačenju br. 3920/10 iz
koga je utvrdjeno da se u ovoj ručno pravljenoj cigareti težine 0,40 grama,
koja je oduzeta od
optuženog B., nalazi psihoaktivna komponenta THC iznad 0,3 %, a čiji je izgled
prikazan u
fotodokumentaciji koja čini sastavni dio ovog izvještaja, kao i
fotodokumentaciji Uprave policije PJ
Herceg Novi br.253/10 od 03.10.2010. godine, koja je sačinjena prilikom
pretresa optuženih, i na
kojima slikama je evidentno da je ovaj tzv. “džoint” prethodno djelimično bio
konzumiran, jer se na
njegovim ivicama uočavaju tragovi gašenja, a što proizilazi i iz dvije
službene zabilješke koje su
sačinili Carinski službenici GP Debeli Brijeg i ovlašćeni policijski službenik
Ispostave granične
policije Herceg Novi – GP Debeli brijeg, u kojima je konstatovano da su na
podu ispod suvozačevog
sjedišta postojali tragovi zelene materije, a u kaseti suvozačevih vrata,
“rizle” – papir za motanje
duvana, dok se u vozilu se osjećao miris koji se stvara prilikom pušenja
opojne droge marihuane, zbog
čega su navedni ovlašćeni slubženici i izvršili kontrolu i pretres optuženih i
njihovog vozila, sa kojih
razloga je sud i prihvatio odbranu optuženog da koristi opojnu drogu
marihuanu. Optuženi je kritčnom
prilikom kupio 42,21 grama marihuane, a ne “džoint “ ili dva, kako je to
namjeravao i što je njegova
dnevna potreba. Medjutim, za sud je logična odbrana optuženog da je kupio
količinu veću od dnevnih
potreba, zato što je cijena marihuane u Njemačkoj mnogo veća i gdje on za
jedan gram marihuane
plaća 10 €, pa je na taj način htio da uštedi novac, a sebi obezbijedi
marihuanu za naredne 3 – 4
nedelje.
Imajući u vidu naprijed navedeno, a u nedostatku drugih dokaza, sud je iz
činjeničnog opisa izreke
presude izostavio radnju izvršenja koja se odnosi na neovlašćenu kupovinu radi
prodaje opojne droge
marihuane, a koja se stavlja na teret optuženom B., jer tokom postupka nije
nesumljivo utvrđeno da je
optuženi B. E. ovu opojnu drogu kupio upravo radi njene dalje prodaje.
Odlučujući o visini kazne koju će izreći optuženima, sudi je cijenio sve
okolnosti koje utiču da ista
bude manja ili veća, pa je od olakšavajućih okolnosti na strani optuženih
cijenio, da su optuženi ranije
neosudjivani, što je za optuženog Š. utvrđeno iz izvoda iz kaznene evidencije
Uprave policije PJ
berane od 15.10.2010.god., a za optuženog B. iz ličnih podataka koje je o sebi
dao,obzirom da je
zastupnik optužbe odustao od provođenja ovog dokaza, njihove lične prilike,
koje se ogledaju u tome
da je optuženi B. relativno mladje lice (star 29 godina), da je bez porodice
od koje je napušte n u
svojoj 12 godini, njegovo loše imovno stanje, dok je optuženi Š.R. mladje lice
koje je u vrijeme
izvršenja djela imalo 23 godine, da ima bolesnog oca kojeg često posjećuje i o
kojem se brine, te da je
zaposlen i vlasnik privatne firme, a koje okolnosti sud smatra naročito
olakšavajućim, pa je optužene
osudio na kazne zatvora u trajanju od po jedne godine, ispod granice propisane
zakonom, smatrajući
da je izrečena kazna adekvatna težini krivičnog djela i optuženih kao
izvršilaca, te da će se istom
ostvariti svrha kažnjavanja predvidjena čl. 32 KZ-a, a u okviru opšte svrhe
izricanja krivičnih sankcija
iz čl. 4 KZ-a, odnosno da optuženi ubuduće neće vršiti krivična djela.
9
Shodno odredbi čl. 51 KZ-a, optuženom B.E., u izrečenu kaznu zatvora uračunaće
se vrijeme
provedeno u pritvoru od 03.10.2010. godine, pa nadalje, a optuženom Š.R. od
03.10.2010. godine do
21.01.2011. godine.
Optuženima je izrečena i mjera bezbjednosti-oduzimanje predmeta, kojom je
oduzeto 42,21 gram
marihuane i 5,33 grama kokaina, koja se ima uništiti nakon pravosnažnosti
presude i za koje predmete
zakon predvidja obavezno oduzimanje, shodno odredbi čl. 300 st. 7 u vezi čl.
75 KZ-a.
Odluka o troškovima donijeta je shodo odredbi čl. 199 i 202 ZKP-a, a isti se
odnose na nagradu
braniocu po službenoj dužnosti u predkrivičnom postupku, advokatu S. M. u
iznos od 200 €, na koje
troškove je obavezan optuženi Š.R. i nagradu braniocu po službenoj dužnosti
predkrivičnom
postupku, advokatu R. V. u iznosu od 1000 €, na koje troškove je obavezan
optuženi B.E., dok je
paušal odredjen imajući u vidu složenost i dužinu trajanja postupka, kao i
imovinske prilike
optuženih, a navedene novčane iznose optuženi su dužni uplatiti u roku od 15
dana po pravosnažnosti
presude, pod prijetnjom prinudnog izvršenja.
Sud je cijenio i ostale provedene dokaze, ali je našao da su bez uticaja na
drugačiju odluku suda.
Na osnovu izloženog, a shodno odredbi čl. 364 ZKP-a, odlučeno je kao u izreci
presude.
VIŠI SUD U PODGORICI
Dana, 21.01.2011. godine
PREDSJEDNIK VIJEĆA – SUDIJA
                                                                                         Vesna Moštrokol s.r.

PRAVNA POUKA: Protiv ove presude dozvoljena je žalba   Apelacionom sudu Crne
Gore u roku od 15 dana od dana prijema prepisa iste, a preko Višeg suda u
Podgorici  
Za tačnost otpravka tvrdi
i ovjerava
namještenik suda  
