K.br.244/10
U IME NARODA
VIŠI SUD U PODGORICI, kao prvostepeni krivični u vijeću sastavljenom od sudije
Vesne
Moštrokol, kao predsjednika vijeća i sudija porotnika Vlahović Velimira i
Dašić Strašimira, kao
članova vijeća, uz učešće Anke Raković, kao zapisničara, u krivičnom predmetu
protiv K.K. iz
Albanije, koga brani Z. B., advokat iz Podgorice, zbog krivičnog djela
neovlašćena proizvodnja,
držanje i stavljanje u promet opojnih droga iz čl. 300 st.1 Krivičnog
zakonika, po optužnici Višeg
državnog tužioca u Podgorici Kt.br.177/10 od 27.09.2010. godine, koju je na
glavnom pretresu
zastupala Suzana Milić, zamjenik VDT-a u Podgorici,nakon održanog usmenog,
glavnog i javnog
pretresa,započetog 18.11.2010.godine, završenog 27.01.2011.godine, u prisustvu
zastupnika optužbe,
optuženog i njegovog branioca, nakon tajnog vijećanja i glasanja, donio je
31.01.2011.godine i istog
dana javno objavio
P R E S U D U
Optuženi:
K.K., rodjen.... godine u V. – Opština K. – A., gdje je i nastanjen,
državljanin Republike Albanije, po
zanimanju bravar, nezaposlen, oženjen, otac dvoje maloljetne djece, završio
osnovnu školu, lošeg
imovnog stanja, neosudjivan, u pritvoru od 04.09.2010. godine od 23,15 časova,
K r i v j e
Zato što je:
Dana 04. septembra 2010. godine oko 20,00 časova u Tuzima – Opština Podgorici,
radi prodaje
neovlašćeno prenosio opojnu drogu marihuanu, supstancu proglašenu za opojnu
drogu Rješenjem o
utvrdjivanju opojnih droga (Službeni list SRJ 44/02) na način što je na putu
prema Božaju, u blizini
bivše kasarne Vojske Crne Gore, zaustavio se sa putničkim motornim vozilom
marke „Mercedes
123“, reg. oznake SH – 3804-E, kojom prilikom su po unaprijed utvrdjenom
dogovoru sa albanskim
državljaninom N. R., dva NN lica u prtljažniku vozila optuženog stavili dva
velika PVC džaka u
kojima se nalazilo 30 većih vakumiranih ručno pravljenih paketa ukupne neto
mase 28 kg i 642
grama, da bi nakon preuzimanja opojne droge namijenjene prodaji, uputio se u
pravcu Tuzi i u mjestu
Vuksanlekići, u cilju sprečavanja da u izvršenju krivičnog djela bude otkriven
od strane ovlašćenih
službenika Uprave policije – Područna jedinica Podgorica – koji su se kretali
iza vozila okrivljenog i
davali mu svjetlosne i zvučne signale da se zaustavi, velikom brzinom nastavio
kretanje u pravcu
Tuzi, da bi u mjestu Akšabanovići bio zaustavljen od strane policije
2
- čime je izvršio krivično djelo neovlašćena proizvodnja, držanje i
stavljanje u promet opojnih
droga iz čl. 300 st.1 Krivičnog zakonika.
- pa ga sud primjenom citiranih zakonskih odredbi, te odredbi čl. 4, 5, 32,
36, 42 i 51 Krivičnog
zakonika, te odredbi čl. 199, 202 i 364 Zakonika o krivičnom postupku
O S U Đ U J E
Na kaznu zatvora u trajanju od 2 (dvije) godine, u koju kaznu će mu se
uračunati vrijeme
provedeno u pritvoru od 04. 09.2010. godine od 23,15 časova, pa nadalje.
Na osnovu čl. 300 st. 7 i čl. 75 Krivičnog zakonika, optuženom se izriču
MJERE BEZBJEDNOSTI
ODUZIMANJE PREDMETA
ODUZIMA SE 28 kg i 642 grama opojne droge marihuane, koja se ima uništiti,
nakon
pravosnažnosti presude.
ODUZIMA SE putničko motorno vozlo „Mercedes 123“ reg. oznaka SH – 3804 – E, sa
ključevima
od istog.
Primjenom odredbi čl. 112 i 113 st.1 Krivičnog zakonika, te odredbi čl. 538
st. 1 i 542 Zakonika o
krivičnom postupku:
Od optuženog K.K.a se ODUZIMA 50 € (pedeset eura), kao imovinska korist
pribavljena izvršenjem
krivičnog djela.
OBAVEZUJE SE optuženi da na ime troškova krivičnog postupka uplati ovom sudu
iznos od 500 €
(petsto eura), a na ime paušala iznos od 100 € (sto eura), sve u roku od 15
dana po pravosnažnosti
presude, pod prijetnjom prinudnog izvršenja.
O b r a z l o ž e nj e
Optužnicom VDT-a u Podgorici Kt.br.177/10 od 27.09.2010. godine, optuženom
K.K. stavljeno je na
teret izvršenje krivičnog djela neovlašćena proizvodnja, držanje i stavljanje
u promet opojnih droga iz
čl. 300 st.1 KZ-a, pri kojoj optužnici je njen zastupnik ostao do kraja
glavnog pretresa, predlažući
sudu da istog oglasi krivim i osudi po zakonu.
Optuženi K.K., u svojoj odbrani datoj pred Upravom policije PJ Podgorica na
zapisniku Ku.br.795/10
od 05.09.2010. godine, je naveo da živi u mjestu Koplik, Republika Albanija, u
porodičnoj kući sa
suprugom i dvoje maloljetne djece, da nigdje nije zaposlen, već se bavi
bravarskim poslovima, a ima
radionicu u okviru svoje kuće, da teško živi i da je u nezavidnoj materijalnoj
situaciji, obzirom da mu
je skoro umro otac, a majka mu je teško bolesna, da je iz ovih razloga
povremeno dolazio u Crnu
3
Goru, kako bi zaradio nešto novca, da u Crnoj Gori, konkretno u Tuzima, ima
rodjake D. i N. A., da je
dana 03.09.2010. godine, u popodnevnim časovima, kod njega kući, došao R. N.,
koji živi u obližnjem
mjestu, koje je udaljeno 10 – 15 kilometara, da se sa istim poznaje duži niz
godina, a R. ima oko 40
godina, srednje gradje, crne kratke kose, visok 185 cm, oženjen i ima troje
ili četvoro djece i bavi se
prodajom drva za ogrijev, da ga je isti pozvao na kafu, pa obzirom da je znao
za njegovu tešku
materijalnu situaciju, pitao ga je da li je spreman da za njega uradi neki
posao i zaradi 200 €, pa kako
je on R. rekao da sjutradan ide u Crnu Goru, ovaj mu je kazao da će nešto
ubaciti u njegovo vozilo i
da on to preveze do bivše karaule vojske u blizini Božaja do katoličkog
groblja, da na ovom dijelu
puta bude oko 20 časova i zaustavi se na mjestu gdje će biti jedna grana od
drveta, da je on narednog
dana oko 19 časova bio u Tuzima, gdje je sa svojom suprugom svaratio kod
rodjaka A., nakon čega je
sa svojim vozilom „Mercedes 123“ reg.oznaka SH 3804 E, krenuo u pravcu Božaja,
gdje je u blizini
kasarne primijetio granu od drveta, pa se parkirao na jednom proširenju, kada
su dva njemu nepoznata
lica, sa kapuljačama na glavi, otvorila gepek njegovog vozila i u isti ubacila
neke predmete, da on nije
izlazio iz vozila, a nakon što su ova lica zatvorila gepek, krenuo je u pravcu
Tuzi, da bi se u mjestu
Vuksanlekići mimoišao sa patrolom policije, da je na ovom dijelu puta vozio
prilično brzo, a da je kod
benzinske pumpe primijetio da ovo policijsko vozilo ide za njim, ali nije
primijetio da isto daje signale
i da ga zaustavlja, da je sa glavnog puta skrenuo i prečicom išao prema
Božaju, kako bi izbjegao
policiju, da bi ga isti zaustavili kod kuće A. i u gepeku našli dva džaka
marihuane, da on ne zna tačno
koliko je bilo marihuane, ali kada se dogovarao sa R., isti je rekao da će
biti „nešto malo“, da je sa R.
bio dogovor da preuzetu robu odveze do katoličkog groblja i istu ubaci preko
ograde u groblje, a kada
se vrati u Albaniju, R. je trebao da mu isplati 200 €, te da se zbog izvršenog
djela kaje a to je uradio
kako bi pomogao svojoj porodici da preživi.
Pred istražnim sudijom na zapisnicima Kri.br.815/10 i Ki.br.158/10, je ponovio
odbranu koju je dao
pred ovlašćenim službenicima Uprave policije PJ Podgorica, osim što je tvrdio
da nije znao što vozi, a
pomislio je da se radi o oružju, da je bio svjestan da vozi nešto što se
krijumčari, ali da nije znao da se
radi o drogi, da u policiji nije pominjao marihuanu, da vreće koje su pronašli
u njegovom vozilu nije
gledao, niti je imao ikakav kontakt sa njima, te da ne zna zašto se u
zapisniku sačinjenim pred
policijom pominje marihuana, da on nije bježao od policije, već je vozio samo
malo brže ali da je
primijetio da ga vozilo policije prati, te da je saznao šta vozi tek kada su
ga policajci zaustavili.
U odbrani datoj na glavnom pretresu je naveo da je 04.09.2010. godine, oko 19
časova, došao u Crnu
Goru, da posjeti svoje rodjake u Tuzima, da je na graničnom prelazu sreo
jednog svog poznanika iz
Albanije R. Dž. , koji ga je pitao da li bi u Crnu Goru prebacio neki duvan, a
za novčanu naknadu od
50 €, da mu je R. objasnio da duvan treba da preuzme kod vojne kasarne u
blizini granice, da će tamo
biti lica koja će utovariti taj duvan, koji on treba kasnije da prebaci do
groblja u Tuzima, da mu je
odmah dao 50 € za ovaj posao, koju novčanicu mu je policija pronašla i
oduzela, da je sa svojim
vozilom marke „Mercedes 123“ reg. oznaka SH 3804 E , došao do vojne kasarne
oko 20 časova, da
nije izlazio iz kola, kada su došla dva čovjeka i u gepek utovarila neku robu,
da nije vidio što je u
vozilu utovareno, niti je razgovarao sa ovim licima, da je odmah krenuo sa
vozilom prema groblju i
kada je primijetio vozilo policije, koje ga je zaustavljalo, on je stao i na
njihovo pitanje šta prevozi,
rekao da se radi o duvanu, nakon čega je otvorio gepek i tek tada je saznao
šta se ustvari u kolima
nalazi, da je vozilo policije vidio kada je došao na dio puta koji vodi prema
groblju, a koji je bio
osvijetljen i primijetio da auto ima policijske tablice, ali da na istom nije
bilo upaljeno rotociono
svijetlo, da se sa vozilom zaustavo, čim je primijetio da mu vozilo policije
daje znak farovima da
stane, da ga prije toga nije mogao vidjeti jer je dio puta kojim se kretao
neosvijetljen, da je po
uputstvima R., nakon posjete svojim rodjacima u Tuzima, krenuo ka vojnoj
kasarni, a trebao je da se
zaustavi na mjestu gdje je bila jedna grana od drveta, kako mu je to R.
prethodno objasnio, ali kako te
4
grane nije bilo, vratio se kod rodjaka, da bi opet pošao nakon nekih pola sata
i našao onu granu, nakon
čega je utovarena roba, da sa R. nije komunicirao telefonom, niti mu zna broj,
da R. poznaje odavno
jer živi u mjestu koje se nalazi u blizini mjesta gdje on živi, te da je putem
koji vodi prema groblju
vozio nekih 50 km/h, a prije nego što ga je policija zaustavila.
Objašnjavajući razlike u svom
kazivanju, naveo je da je ime i prezime čovjeka koji mu je ponudio posao R.
N., s tim što „N.“
označava ime oca R., te da on ne zna da čita i piše na službenom jeziku suda,
tako da ne zna šta su
pisali u policiji, mada mu je prevodilac bio prisutan tokom saslušanja, kao i
kod istražnog sudije i da
mu je prevodilac prevodio ono što su diktirala službena lica, te da je tačno
ono što je izjavio na
glavnom pretresu.
U završnoj riječi branilac optuženog je naveo da je nesporno da je u vozilu
njegovog branjenika
pronadjena predmetna količna opojne droge marihuane, medjutim isti se brani da
nije znao o kojoj
robi se radi, tako da je moguće da je isti zloupotrijebljen od nekih lica, ali
da u svakom slučaju sud
cijeni njegovu tešku materijalnu situaciju i porodične prilike, te motive zbog
kojih je prenosio
predmetnu opojnu drogu, a koje okolnosti imaju karakter naročito
olakšavajućih, te da mu se izrekne
kazna ispod zakonskog minimuma, a koju završnu riječ je optuženi u cjelosti
prihvatio, navodeći da
traži milost i pomoć od suda.
U dokaznom postupku sud je proveo sledeće dokaze: pročitao službenu zabilješku
Uprave policije PJ
Podgorica – Filijala Tuzi Ku.br.795/10 od 04.09.2010. godine, dvije potvrde o
privremeno oduzetim
predmetima Uprave policije PJ Podgorica – Filijala Tuzi Ku.br.795/10 od
04.09.2010. godine na ime
optuženog, pročitao izvještaj o vještačenju Forenzičkog centra Danilovgrad br.
3485/10, izvršio udvid
u fotoelaborat Uprave policije PJ Podgorica br. 17-28-244-1751/2221, te
saslušao svjedoke S. Lj. i M.
S..
U službenoj zabilješci Uprave policije PJ Podgorica – Filijala Tuzi Ku.br.
795/10 od 04.09.2010.
godine, je konstatovano da je pomenutog datuma, oko 20,00 časova od strane
ovlašćenih službenika
policije S. Lj. i M. S., primijećeno vozilo marke „Mercedes 123“ reg. oznaka
SH 3804 E, na raskrsnici
puta Božaj – selo Drešaj, kako se kreće u pravcu Tuzi, a vozilom je upravljao
optuženi K.K., da su
pomenuta službena lica sa službenim vozilom, krenula za vozilom optuženog,
koje se kretalo velikom
brzinom, pokušavajući da istoga zaustave sa zvučnim i svjetlosnim signalima,
da bi isti skrenuo na
sporedni put, kod benzinske pumpe „Luk oil“, a sustigli su ga u blizini kuće
N. H., u selu
Akšabanovići, da su na licu mjesta, prilikom kontrole lica, utvrdili su da se
radi o K.K., da bi prilikom
pregleda vozila, u prtljažniku istog bila pronadjena dva platnena džaka
obmotana crnim platnom, u
kojima se nalazilo 30 vakumiranih paketa sa biljnom materijom, dok je
pretresom optuženog kod
istog pronadjen jedan mobilni telefon, putna isprava, novčanica od 50 € i 2200
leka.
Svjedok S. Lj., u svojoj izjavi je naveo da je zajedno sa kolegom M. S., dana
04.09.2010. godine oko
20 časova, obavljao redovnu patrolnu djelatnost na području Tuzi, kao
službenik Ekspozitirue za JRM
– Filijala policije Tuzi, da su se nalazi u službenom vozilu koje je i sa
jedne i sa druge strane imalo
policijske tablice, dok je na bočnim stranama vozila velikim slovima pisalo
„Policija“, a na krovu se
nalazilo rotociono svijetlo, da su se kretali u pravcu Božaja, da bi u selu
Vuksanlekići, prije pumpe ,
susreli vozilo optuženog, za koje su raspolagali operativnim saznanjima da se
bavi krijumčarenjem, da
je optuženi upravljao vozilom marke „Mercedes“, albanskih reg. oznaka i da je
isto prilikom
mimoilaženja usporilo, da su na službenom vozilu već bile uključene rotacije,
a optuženom su davali
znak i pritiskom na sirenu, da se zaustavi, da se optuženi nije zaustavio, već
se nakon mimoilaženja,
velikom brzinom udaljio u pravcu Tuzi, da su se oni okrenuli sa svojim vozilom
i uptili se za
optuženim, koji im je već bio odmakao na nekih možda 100 metara, da su ga
pratili do mjesta
5
Vuksanlekići, gdje je vozilo optuženog skrenulo desno prema selu Krevenci i
dalje se krećući velikom
brzinom, nakon čega je skrenulo prema Tuzima, a ispred kuće H. su ga sustigli,
na način što su ga
pretekli, pa kada je vozilo optuženog počelo da usporava, iz bezbjedonosnih
razloga su ga propustili i
zaustavili se iza njega, da su tokom praćenja vozila optuženog, na službenom
vozilu bile upaljene
rotacije, a oni su blicanjem farova , davali znak optuženom da se zaustavi, da
je nakon zaustavljanja
vozila optuženog njegov kolega Mijović otvorio prtljažnik vozila u kojem su se
nalazile dvije veće
platnene vreće, dok je on izveo optuženog iz vozila i pretresao, da su o svemu
obavijestili nadležne
inspektore, u čijem prisustvu su otvoreni džakovi u kojima je bilo oko 30-tak
manjih pakovanja, koja
su na licu mjesta i fotografisana, a što je sve oduzeto od optuženog uz
potvrdu o privremeno oduzetim
predmetima, da je od optuženog oduzeto i vozilo i odredjeni iznos novca, koji
je pronadjen kod njega.
Svjedok M. S. u svom iskazu je naveo, da je kritične večeri bio na dužnosti sa
svjedokom S. Lj., da su
raspolagali operativnim saznanjima da se albanski državljanin K.K. bavi
krijumčarenjem, da su se
negdje oko 20 časova, sa službenim vozilom, koje je obilježeno oznakama
policije i na kojem su bila
rotacija, uputili od pravca Vuksanlekića prema Božaju, da bi se na skretnici
prema selu Drešaj
mimoišli sa vozilom marke „Mercedes“ skadarskih reg. oznaka, a već su imali
saznanja da će se
optuženi nalaziti u tom vozilu, da su rotacije tokom mimoilaženja sa optuženim
bile upaljene, a pored
toga, oni su blicanjem farova, optuženom davali znak da stane, da je optuženi
prvo stao, pa krenuo, pa
opet stao, da bi, dok su oni okrenuli svoje vozilo, dao gas i pobjegao u
pravcu Tuzi, da je i tokom
praćenja vozila optuženog bila upaljena rotacija, a pokušavali su i
svjetlosnom i zvučnom
signalizacijom da daju znak optuženom da stane, našto se on nije obazirao, već
je velikom brzinom
išao u pravcu Vuksanlekića, da je vozilo optuženog skrenulo prema selu
Akšabanovići, a bilo je nekih
500-600 metara ispred njih, da su im u blizini ovog sela u susret naišla 3 – 4
vozila, pa je optuženi
usporio, tako da su ga sustigli, da je njegov kolega svjedok S.Lj., koji je
bio na mjestu suvozača,
pokazao optuženom da se zaustavi pored puta, što je ovaj i učinio ,
parkirajući se ispred kuće H., da su
se oni iz bezbjedonosnih razloga parkirali iza optuženog, nakon čega je
izvršen pretres vozila, a u
gepeku istog su pronadjena dva platnena bijela džaka obmotana sa crnim
maramama, što je oduzeto
od optuženog , a njemu izdata potvrda o privremenom oduzimanju, da su o svemu
obavijestili
dežurnog inspektora za droge, koji je sa ekipom za uvidjaje na licu mjesta
fotografisao oduzete
džakove, a od optuženog je oduzet još i pasoš, pomenuto vozilo i neki novac
oko 50 € i 2000 leka.
Dalje je naveo da optuženog poznaje iz vidjenja, obzirom da već duže vremena
radi kao policajac na
reonu Tuzi , a često ga je gledao u kafani Dj. J., u Tuzima, gdje ga je
vlasnik predstavio kao lice koje
se bavi bravarijom, da ga je jednom zamolio da za njegovog tasta iz Albanije
donese žicu za motore,
što je optuženi i učinio, da je ovu žicu od optuženog preuzeo njegov tast i
istu mu platio i da je htio da
optuženog angažuje da mu radi bravariju na kući, pa kada mu je optuženi da će
to da košta 400 €,
rekao je optuženom da će razmisliti, a sve se to desilo mjesec dana prije nego
što su uhapsili
optuženog.
Iz dvije potvrde o privremeno oduzetim predmetima Uprave policije PJ
Podgorica- Filijala Tuzi
Ku.br.795/10 od 04.09.2010. godine, utvrdjeno je da je nakon pretresa vozila
optuženog, kako je to
konstatovano u pomenutoj službenoj zabilješci, a što su potvrdili naprijed
navedeni svjedoci, od
optuženog oduzeta dva PVC džaka, platnena, obmotana crnim platnom u kojima se
nalazilo ukupno
30 vakumiranih većih paketa sa sadržajem tamno - zelene biljne materije,
putničko motorno vozilo
marke „Mercedes 123“ reg. oznaka SH 3804 E sa ključevima, mobilni telefon
marke „Samsung SGH
– E 690“ sa SIM karticom „Vodafon-a“, putna isprava na ime K.K., 50 € i 2200
albanskih leka, a koje
potvrde je u prisustvu stalnog sudskog tumača za albanski jezik R. R.,
optuženi bez primjedbi
potpisao.
6
U fotoelaboratu Uprave policije PJ Podgorica br. 17-28-244-1751/2221 od
04.09.2010. godine
prikazan je izgled vozila, „Mercedes 123“ reg.oznaka SH 3804 E, mjesto gdje su
pronadjena dva
platnena džaka obmotana crnim platnom, tačnije u prtljažniku pomenutog vozila,
sadržina platnenih
džakova u kojima se nalazilo više manjih paketa obmotanih PVC folijom i u
kojima se, a kako je to
prikazano na fotografijama, nalazila biljna materija tamno zelene boje, a koje
činjenice u potupnosti
odgovaraju sadržini potvrde o privremeno oduzetim predmetima od optuženog, te
izjavama svjedoka
S. Lj. i M. S., ovlašćenih policijskih službenika koji su sačinili naprijed
citiranu službenu zabilješku i
izvršili pretres optuženog i njegovog vozila.
Iz izvještaja o vještačenj br. 3485/10 Forenzičkog centra Danilovgrad,
utvrdjeno je da su na
vještačenje dostavljena dva platnena džaka obmotana platnom, tamnoplave boje,
u kojima se nalazilo
30 većih ručno pravljenih pakovanja od najlona i providne folije, sa sadržajem
sasušene biljne
materije, tamnozelene boje, karakterističnog opojnog mirisa , ukupne neto mase
28642 grama, da je
detaljnim mikroskopskim pregledom dostavljenog biljnog materijala konstatovano
prisustvo smole
kao i bodlji u obliku „medvedjih kandži“, pa je na osnovu ove
kafrakterisitične morfološke gradje u
dostavljenom biljnom materijalu konstatovano da isti potiču od biljke čiji je
botanički naziv Cannabis
sativa L. Iz familije Canabaceae – kanabis, dok je hemijskom analizom
dostavljenih uzoraka
konstatovano da isti sadrže psihoaktivnu komponentnu tetrahidrokanabinol (THC)
u koncentaraciji
iznad 03 %, a da se kanabis i THC nalaze na listi opojnih droga.
Sud je prihvatio naprijed citirani izvještaj o vještačenju kao stručan, jasan
i objektivan, zasnovan na
pravilima nauke i struke, a na koji nalaz stranke nisu imale primjedbi.
Cijeneći navode optužbe, odbranu optuženog , provedene dokaze i utvrdjeno
činjenično stanje, sud je
našao da je optuženi izvršio krivično djelo stavljeno mu na teret, na način, u
vrijeme i na mjestu kako
je to precizirano izrekom presude.
Optuženi ne spori da je dana 04.09.2010. godine, u večernjim časovima, oko
20,00 h, u mjestu Tuzi –
Opština Podgorica,na osnovu prethodnog dogovora sa N.R., u svom vozilu marke
„Mercedes 123“,
reg. oznake SH 3804 E, za novčanu naknadu, prenosio određenu robu, na način
što je sa svojim
vozilom došao u blzini kasarne Vojske CG, na putu prema Božaju, zaustavio se
na dionici puta gdje se
nalazila jedna grana od drveta, kako mu je to prethodno objasnio N., gdje su
dva NN lica, u prtljažnik
njegovog vozila utovarila dva džaka, da bi nakon toga bio zaustavljen od
strane policijskih službenika,
kojom prilikom su u prtljažniku vozila optuženog pronadjena dva platnena džaka
u kojima se nalazila
biljna materija tamnozelene boje, a što je izmedju ostalog utvrdjeno iz
potvrde o privremeno oduzetim
predmetima Uprave policije PJ Podgorica Ku.br.795 od 04.09.2010. godine, u
kojoj je konstatovano
da su od optuženog oduzeta dva platnena džaka obmotana crnim platnom u kojima
se nalazilo 30
vakumiranih većih paketa sa pomenutim sadržajem, fotoelaborata, koji je od
strane Uprave policije PJ
Podgorica sačinjen nakon pretresa vozila optuženog i na kojem je prikazan
izgled vozila, kao i izgled
pomenutih džakova i paketa obmotanih PVC kesama, kao i izgled ove biljne
materije tamnozelene
boje u jednom od ovih PVC paketa, a što proizilazi iz službene zabilješke
Uprave policije PJ
Podgorica – Filijala Tuzi u kojoj je konstatovano da je nakon zaustavljanja
vozila optuženog izvršen
pretres putničkog vozila i optuženog koji je upravljao istim, a u prtljažniku
istog pronadjena dva
platnena džaka obmotana crnim platnom u kojima se nalazilo ukupno 30
vakumiranih paketa sa
biljnom materijom, što su svojom iskazima potvrdili i svjedoci S. Lj. i M. S.,
policijski službenici koju
su zaustavili optuženog i izvršili pretres njegovog vozila.
7
Ukupna težina oduzete biljne materije tamnozelene boje je 28.642 grama, a
detaljnim mikroskopskim
pregledom ovog biljnog materijala konstatovano je prisustvo smole kao i bodlji
u obliku „medvedjih
kandži“, koji potiču od biljke kanabis, dok je hemijskom analizom konstatovano
da svi uzorci sadrže
psihoaktivnu komponentu tetrahidrokanabinol (THC) u koncentraciji iznad 03 %,
kako je to utvrdjeno
iz izvještaja o vještačenju broj 3485/10.
Optuženi spori da je znao da je roba koju je prevozio opojna droga marihuana,
pri čemu je u odbrani
koju je dao pred istražnim sudijom naveo da je pretpostavljao da se radi o
oružju, dok je na glavnom
pretresu ustvrdio da mu je N. rekao da treba da preveze duvan.
Medjutim, imajući u vidu vrijeme, mjesto i način preuzimanja predmetne opojne
droge, te ponašanje
optuženog nakon što se susreo sa vozilom policije upućuje na nesumnjiv
zaključak da je znao da se u
džakovima koje je prevozio nalazila opojna droga marihuana. Naime, optuženi je
po mraku, oko 20
časova, došao sa svojim vozilom u blizini kasarne Vojske CG, gdje je od strane
dva NN lica, koja su
imala kapuljače na glavi, kako je i sam rekao, ova opojna droga utovarena u
njegovo vozilo, da bi se
nakon toga lokalnim putem uputio u pravcu Tuzi, a nakon što je primijetio da
ga vozilo policije prati,
pokušavao da im pobjegne vozeći velikom brzinom i skrećući nekoliko puta na
sporedne puteve. Ove
činjenice utvrdjene su iz izjava svjedoka S. Lj. i M. S., policijskih
službenika Ekspoziture za JRM
Filijala policije Tuzi, koji su službenim vozilom na kojem su bile uočljive
policijske oznake i
upaljenom rotacijom na krovu, pokušavali da zaustave optuženog svjetlosnim i
zvučnim signalima,
našta se optuženi nije obazirao, već je i dalje vozio velikom brzinom,
skrećući sa puta koji vodi prema
Tuzima na sporedne puteve, da bi istog sustigli u blizini kuće Akšabanovića,
gdje je optuženi
zaustavljen i izvršen pretres njegovog vozila i kojom prilikom je u istom
pronadjena predmetna
opojna droga, a u pogledu kojih činjenica su ovi svjedoci bili saglasni.
Svjedoci su se različito izjašnjavali u pogledu daljine sa koje su pratili
vozilo optuženog, te načina
zaustavljanja njegovog vozila, a što nije od bitnog značaja, kod nesporno
utvrdjene činjenice da su ovi
svjedoci službenim vozilom pratili optuženog, bez obzira kolika je udaljenost
bila izmedju njih, jer je
to subjektivna porcjena svakog od pomenutih svjedoka, koja ne mora biti tačna,
a da li se vozilo
optuženog zaustavilo tako što su mu službenim vozilom prerpiječili put ili što
su naišla vozila iz
suprotnog smjera, takodje nema uticaja obzirom da iz izjave svjedoka nesporno
proizilazi da se vozilo
optuženog zaustavilo, nakon čega su se isti sa službenim vozilom parkirali iza
vozila optuženog i
izvršili pretres, kojom prilikom je pronađena i oduzeta predmetna opojna
droga.
Iz naprijed navedenog nesumnjivo proizilazi da je optuženi znao da prenosi
opojnu drogu marihuanu,
što je izmedju ostalog i rekao u svojoj odbrani datoj pred Upravom policije PJ
Podgorica, navodeći da
su se u njegovom vozilu nalazila dva džaka marihuane, ali da nije znao koliko
je tačno bilo, jer mu je
R. rekao kada su pravili dogovor, da će biti „nešto malo“, što znači da je
upravo odbrana koju je dao
pred policijskim službenicima istinita, pa je izmjena iste u pogledu ove
okolnosti, kako u prethodnom
postupku, tako i na glavnom pretresu, očigledno bila usmjerena da optuženi
izbjegne krivičnu
odgovornost ili evenutalno ublaži svoj krivični položaj, pogotovo kod
činjenice da se optuženi,
opisujući način i mjesto dogovora sa izvjesnim R. N., različito izjašnjavao,
pa je pred policijom i kod
istražnog sudije navodio da se sa istim sreo kod svoje kuće u Albaniji i da su
tamo postigli dogovor
oko prebacivanja predmetne opojne droge, a za novčani iznos od 200 €, da bi na
glavnom pretresu, u
tom pravcu se bitno drugačije izjašnjavao navodeći da je ovo lice sreo na
graničnom prelazu gdje mu
je ovaj predložio da mu prebaci neki duvan za iznos od 50 €.
8
Kako je tokom postupka utvrdjeno da je predmetno krivično djelo izvršeno na
teritoriji Tuzi –
Opština Podgorica, to je u pogledu mjesta izvršenja krivičnog djela sud
precizirao izreku presude.
Takodje je u izreci presude precizirano da je optuženi od strane policije
zaustavljen u mjestu
Akšabanovići, a izostavljeni su navode iz optužnice da mu je policija
prepriječila put i prinudno ga
zaustavila jer u tom pravu svjedoci nisu bili saglasni , kod nesporno utvrđene
činjenice da je na
pomenuto mjestu bio zaustavljen i to od strane policije, čime nije povrijedjen
objektivni identitet
optužbe, samo je precizirano činjenično stanje.
Dakle, optuženi je dana 04.09.2010. godine, oko 20,00 časova, u Tuzima –
Opština Podgorica, radi
prodaje neovlašćeno prenosio opojnu drogu marihuanu, a nakon prethodno
postignutog dogovora sa
izvjesnim N. R., na način što je sa svojim vozilom marke „Mercedes 123“, reg.
oznaka SH 3804 E,
došao u blizini bivše kasarne Vojske CG, gdje su dva NN lica u prtljažnik
njegovog vozila stavila dva
velika džaka u kojima se nalazilo 30 većih vakumiranih ručno pravljenih paketa
ukupne neto mase
28,642 kg, da bi se nakon preuzimanja ove opojne droge uputio u pravcu Tuzi,
da bi u mjestu
Akšabanović bio zaustavljen od strane policije , koja ga je prethodno pratila
i svjetlosnim i zvučnim
signalima pokušavala zaustaviti, našta se optuženi nije obazirao, već je i
dalje nastavio kretanje u
pravcu Tuzi.
Iz naprijed navedenog nesumnjivo proizilazi da je optuženi znao da je roba
koju je prenosio opojna
droga marihuana, supstanca proglašena za opojnu drogu Rješenjem o utvrdjivanju
opojnih droga
(Službeni list SRJ br. 44/02), te da je ova opojna droga namijenjena daljoj
prodaji, imajući u vidu
količini iste (28,642 grama), i pri tome bio svjestan da nema ovlašćenja za
njeno prenošenje radi
prodaje imajući u vidu da je istu preuzeo po mraku, na skrovitom mjestu,
krećući se sporednim
seoskim putevima, kao i način pakovanja iste (30 većih paketa) postupajući na
taj način suprotno
Zakonu o proizvodnji i prometu opojnih droga, kojim je regulisano kada su
proizvodnja, prerada i
promet ove supstance dozvoljeni i ko ih može vršiti, ali je to i htio, tako da
su se u njegovim radnjama
stekli svi bitni elementi bića krivičnog djela neovlašćena proizvodnja,
držanje i stavljanje u promet
opojnih droga iz čl. 300 st. 1 KZ-a, za koje djelo ga je sud oglasio krivim i
krivično odgovornim.
Poznanstvo optuženog sa svjedokom M. S., po mišljenju suda je bez ikakvog
uticaja, imajući u vidu
utvrdjeno činjenično stanje, a očigledno je da je optuženi i ranije dolazio u
Tuzi, te da je pomenuti
svjedok, kao policijski službenik na tom reonu istoga poznavao kroz rad na
terenu.
Odlučujući o visini kazne koju će izreći optuženom, sud je cijenio sve
okolnosti koje utiču da ista
bude manja ili veća, pa je kao olakšavajuće okolnosti na strani optuženog
cijenio da isti ranije nije
osudjivan, kako je to utvrdjeno iz podataka koje je o sebi dao optuženi,
obzirom da je zastupnik
optužbe odustao od pribavljanja dokaza koji se odnosi na osudjivanost
optuženog jer po zamolnici
suda za pružanje međunarodne pravne pomoći kojom je tražen izvod iz kaznene
evidencije nije
postupljeno do okončanja glavnog pretresa, njegove lične prilike koje se
ogledaju u tome da se radi o
porodičnom čovjeku koji je oženjen i otac dvoje maloljetne djece, da se brine
o bolesnoj majci i da je
nezaposlen i lošeg imovnog stanja, pa je optuženog osudio na kaznu zatvora u
trajanju od dvije
godine, jer smatra da je izrečena kazna zatvora adekvatna težini krivičnog
djela i optuženog kao
izvršioca, te da će se sa istom ostvariti svrha kažnjavanja predvidjena čl. 32
KZ-a, a u okviru opšte
svrhe izricanja krivičnih sankcija iz čl. 4 KZ-a, odnosno da optuženi ubuduće
neće vršiti krivična
djela.
Shodno odredbi čl. 51 KZ-a, optuženom će se u izrečenu kaznu zatvora uračunati
i vrijeme provedeno
u pritvoru od 04.09.2010. godine, pa nadalje.
9
Optuženom je izrečena i mjera bezbjednosti oduzimanja predmeta, kojom je od
optuženog oduzeto
28,642 kg opojne droge marihuane, koja se ima uništiti nakon pravosnažnosti
presude i za koje
predmete zakon predivdja obavezno oduzimanje, a shodno odredbi čl. 300 st. 7 u
vezi čl. 75 KZ-a.
Od optuženog je oduzeto i putničko motorno vozilo marke „Mercedes 123“ reg.
oznaka SH 3804 E, sa
ključevima od istog, jer je tokom postupka nesumnjivo utvrdjeno da je ovim
vozilom, koje je
vlasništvo optuženog, isti radi prodaje prenosio opojnu drogu marihuanu, što
znači da se radi o
predmetu kojim je preduzeta radnja izvršenja krivičnog djela, a na koji način,
imajući u vidu opštu
svrhu izricanja krivičnih sankcija, izrečenom mjerom bezbjednosti će se
otkloniti stanje i uslovi koji
mogu biti od uticaja da optuženi ubuduće vrši krivična djela, a shodno odredbi
čl. 75 u vezi čl. 66
KZ-a.
Optuženi nije sporio da mu je prilikom dogovora sa albanskim državljaninom N.
R. bila obećana
naknada, ali se u pogledu visine izjašnjavao različito, pa je u odbrani datoj
pred policijom i kod
istražnog sudije navodio da se radilo o 200 €, a na glavnom pretresu o 50 €,
ali nije sporio da je od
ovog lica primio 50 € na ime postignutog dogovora i kasnije obavljenih
inkriminisanih radnji, te da je
to upravo novčani iznos koji je oduzet od njega od strane policijskih
službenika, a prilikom njegovog
pretresa, kako je to utvrdjeno iz potvrde o privremeno oduzetim predmetima
Ku.br. 795 od
04.09.2010. godine.
Odredbom čl. 112 i 113 KZ-a predvidjeno je da niko ne može zadržati imovinsku
korist pribavljenu
protivpravnim djelom, koje je u zakonu odredjeno kao krivično djelo, a da će
se korist, (u konkretnom
slučaju novčani iznos od 50 €), oduzeti od učinioca pod uslovom predvidjenim
pomenutim zakonikom
i sudskom odlukom, pa je sud shodno odredbi čl. 538 st.1 i čl. 542 ZKP-a, po
službenoj dužnosti, od
optuženog oduzeo 50 €, kao imovinsku korist pribavljenu izvršenjem predmetnog
krivičnogd jela.
Odluka o troškovima donijeta je shodno odredbi čl. 199 i 202 ZKP-a, a isti se
odnose na nagradu
branioca po službenoj dužnosti u predkrivičnom postupku, advokata V. D., u
iznosu od 500 €, dok je
paušal odredjen imajući u vidu složenost i dužinu trajanja postupka, kao i
imovinske prilike
optuženog, što je isti dužan da uplati u roku od 15 dana po pravosnažnosti
presude, pod prijetnjom
prinudnog izvršenja.
Na osnovu izloženog, a na osnovu čl. 364 ZKP-a, odlučeno je kao u izreci
presude.
VIŠI SUD U PODGORICI
Dana 31.01.2011. godine
PREDSJEDNIK VIJEĆA – SUDIJA
Vesna Moštrokol s.r.  
PRAVNA POUKA: Protiv ove presude dozvoljena je žalba   Apelacionom sudu Crne
Gore u roku od 15 dana od dana prijema prepisa iste, a preko Višeg suda u
Podgorici  
Za tačnost otpravka tvrdi
i ovjerava
namještenik suda  

.