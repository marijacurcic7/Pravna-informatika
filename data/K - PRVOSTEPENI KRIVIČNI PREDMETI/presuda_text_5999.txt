
Posl.br.K.614/10/10                                                                                                                               Kv. 83/12 
U IME CRNE GORE! 
        **OSNOVNI SUD U KOTORU,** kao nadležni prvostepeni krivični sud u krivičnom vanraspravnom vijeću sastavljenom od Predsjednika vijeća- sudije   Momirke Marović  i članova vijeća-sudija  Vesne Pean i Sanje Čakanović,  uz učešće zapisničara  Ana-Marije Petković, u krivičnom predmetu protiv okrivljenog V. A. zbog krivičnog djela nedavanja izdržavanja iz čl. 221 st.1 Krivičnog zakonika koji se vodi po optužnom predlogu ODT-a Kotor Kt.br. 616/10 od 27.12.2010 godine, odlučujući o opozivanju uslovne osude okrivljenom izrečene presudom ovog suda K. 614/10/10 od 2.02.2010 godine, po održanoj sjednici vijeća  kojoj su prisustvovali zamjenik ODT-a Kotor Danka Živković, i zak. zast. mal.  oštećenog V. M., Č. M., shodno čl. 57 Krivičnog zakonika i čl.490 ZKP-a donio je dana 27.3.2012 godine sljedeću

P R E S U D U 
OPOZIVA SE uslovna osuda izrečena presudom ovog suda K. 614/10/10 od
02.02.2011 godine okr. V. A., sa podacima kao u spisima predmeta navedenim u
istoj presudi i određuje da se utvrđena kazna zatvora u trajanju od 4 (četiri)
mjeseca za krivično djelo nedavanja izdržavanja iz čl. 221 st. 1 Krivičnog
zakonika izvrši.  
O b r a z l o ž e nj e 
        Presudom ovog suda K. 614/10/10 od 2.02.2011 godine oglašen je krivim V.A. zbog izvršenja kivičnog djela nedavanja izdržavanja iz čl. 221 st.1 Krivičnog zakonika i izrečena mu je uslovna osuda kojom je  istom za navedeno krivično djelo utvrđena kazna zatvora u trajanju od četiri mjeseca i istovremeno određeno da se ista neće izvršiti ukoliko okrivljeni za vrijeme od dvije godine od dana pravosnažnosti presude ne učini novo krivično djelo. Navednom presudom je okrivljeni obavezan da u roku od tri mjeseca od dana pravosnažnosti uplati zakonskoj zastupnici  Č. M. iznos od 700 eura na  ruke, kao i da  ubuduće plaća iznos od 50 eura, kako je to  inače, određeno pravosnažnom presudom Osnovnog suda u Kotoru,  P.br. 20/08 od 9.05.2008 godine, a ukoliko  za vrijeme provjeravanja ne bude izvršavao  obavezu,  uslovna osuda će se opozvati.  
        Protiv navedene presude nije bila izjavljena žalba i ista je postala pravosnažna dana  16.2.2011 godine.  
        Zamjenik ODT Kotor Danka Živković je aktom Kt. br. 616/10 od 26.10.2011 godine podnijela predlog za opozivanje uslovne osude izrečene presudom Osnovnog suda u Kotoru K.614/10/10 od 2.01.2011 godine, s obzirom da okrivljeni nije ispunio obavezu određenu pravosnažnom presudom u roku koji mu je sud presudom odredio, pa je vijeće ovog suda presudom Kv. br. 412/11 od 16.11.2012 godine, odlučilo da pravosnažna presuda ovog suda  K.614/10/10 od 2.02.2011. godine, ostaje neizmijenjena u pogledu izrečene krivične sankcije - uslovne osude ista, s tim što je odlučeno da se produži rok za ispunjenje obaveze u trajanju od 3 mjeseca od dana pravosnažnosti te presude.

ODT Kotor je dana 5.03.2012 godine podnio ovom sudu predlog za opozivanje
uslovne osude izrečene presudom Osnovnog suda u Kotoru K. 614/10/10 od
02.02.2011 godine, s obzirom da okrivljeni nije ispunio obavezu određenu
pravosnažnom presudom u roku koji mu je sud presudom odredio, niti u roku od 3
mjeseca od dana pravosnažnosti presude ovog suda Kv. br. 412/11 od 16.11.2011
godine.
            U vezi prednjeg sproveden je postupak za opozivanje uslovne osude, tako što je prije zakazane sjednice  vijeća saslušan okr. V. A. kao i zak. zast. mal.  oštećenog Č. M..  Okr. V. je potvrdio da nije uplatio iznos na koji je bio obavezan, takodje navodeći da se u medjuvremenu zaposlio, te da mu prethodni poslodavac nije isplatio ostvarenu zaradu, a sa kojim ne može ostvariti kontakt. Zakonski zastupnik mal. ošt. Č.M. je izjavila da okr. V. ne daje izdržavanje za svoje dijete, niti je ispoštovao novi rok određen presudom ovog suda Kv. br. 412/11, a ona radi i više poslova kako bi djetetu priuštila najnužnije. Imajući u vidu prednje, a kako je vijeće u postupku po ranijem opozivu uslovne osude cijenio okolnost da se okrivljeni u međutvremenu zaposlio, te mu upravo zbog te okolnosti i produžio rok za izmirenje obaveze, pa kako okrivljeni ni u produženom roku nije dao ni jednan mjesečni doprinos na ime izdržavanja djeteta, a koji mu je određen u iznosu od 50 eura, to vijeće nalazi a rukujući se prvensteno interesima ma. djeteta, da su navodi okrivljenog usmjereni na izbjegavanje obaveza.
            Kod ovakvog stanja stvari, po održanoj sjednici vijeća na kojoj je ODT Kotor ostao kod podnijetog predloga za opozivanje uslovne osude, vijeće nalazi da su ispunjeni uslovi iz čl.57 KZ-a i čl. 490 st. 4 ZKP-a za opozivanje uslovne osude i izvršenje utvrđene kazne zatvora. Ovo stoga što je sud poklonio vjeru iskazu oštećene da okrivljeni ne ispunjava svoju obavezu prema maloljetnom sinu zbog koje je i bio uslovno osuđen, kao  ni po presudi ovog suda Kv. br. 412/11 od 16.11.2011 godine, a kojom presudom mu je produžen rok za ispunjenje obaveze , to je očigledno da isti nije isupunjavao svoju obavezu utvrđenu presudom Osnovnog suda u  Kotoru  P.br. 20/08 od 1.06.2008 godine.
            Kako je okrivljeni V. A. u presudi ovog suda K.br. 614/10/10 od 02.02.2011 godine obavezan da ubuduće uredno daje izdržavanje za svoje dijete, a u istoj upozoren da će se ukoliko obavezu ne bude ispunio uslovna osuda opozvati, koji rok mu je bio produžen presudom ovog suda Kv. br. 412/11 od 16.11.2011 godine, a kako isti nije postupio po navedenim presudama, to sud opoziva okrivljenom uslovnu osudu i izriče kaznu koja je utvrđena u uslovnoj osudi (kazna zatvora u trajanju od četiri mjeseca), jer vijeće smatra da će se jedino na ovaj način postići svrha izricanja krivične sankcije iz čl. 4 Krivičnog zakonika.
            Shodno čl. 57 Krivičnog zakonika i 490 Zakonika o krivičnom postupku riješeno je kao u dipozitivu.  
OSNOVNI SUD U KOTORU
Dana, 27.3.2012 godine 
Zapisničar
PREDSJEDNIK VIJEĆA sudija
    Ana-Marija Petković
Momirka Marović 
PRAVNA POUKA: Protiv ove presude ima se pravo žalbe u roku od 8 dana od
dana prijema iste Višem sudu u Podgorici, a preko ovog suda. 