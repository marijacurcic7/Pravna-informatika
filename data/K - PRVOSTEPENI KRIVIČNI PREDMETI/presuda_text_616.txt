

U IME CRNE GORE!  
Posl.br.K. 150/11  
OSNOVNI SUD U HERCEG NOVOM, po sudiji Leković Branislavu, uz učestvovanje
zapisničara Šušić Lidije, u krivičnom predmetu protiv okrivljenog K.D., zbog
krivičnog djela iz 220.st.1. KZ CG, povodom optužnog predloga  ODT H.Novi
Kt.br.162/11 od 16.08.2011.godine, nakon održanog glavnog i javnog pretresa
dana 14.09.2011.godine, u prisustvu okrivljenog K.D. i zamjenika ODT.H.Novi
Pavlović Nade, donio je i javno objavio slijedeću  
P R E S U D U  
Okrivljeni: K.D.  
K r i v    j e  
Što je:  
      Dana 22.06.2011 godine oko 20,00 časova u svom stanu u Bijeloj, primjenom grubog nasilja narušio tjelesni inetgritet svoje supruge K.D., tako što je nakon kraće prepirke uhvatio za nadlaktice i gurnuo na krevet, a zatim je više puta rukama i nogama udarao po tijelu, i na taj način joj nanio povrede u vidu modrice na ledjima sa lijeve strane i u pazušnim jamama u visini grudnog koša, modrica u predjelu desne nadlaktice sa gornje strane, dvije manje modrice u predjelu desnog lakta, crvenila u slijepoočnom – čeonom dijelu glave, crvenila oko desnog oka, crvenila u centralnom slabinskom dijelu ledja, i dva mala crvenila u predjelu prednje strane vrata, koje povrede u zbiru predstavljaju laku tjelesnu povredu,

-čime je izvršio krivično djelo nasilje u porodici ili porodičnoj zajednici iz čl.220.st. 1. KZ.  
pa ga sud, na osnovu čl.220.stav 1 KZ, i primjenom čl. 4, 32, 36 i 42 KZ CG  
OSUĐUJE  
Na kaznu zatvora u trajanju od 30 (trideset) dana.  
Na osnovu čl.229.stav  4. ZKP-a okrivljeni se oslobadja obaveze plaćanja
troškova krivičnog postupka.  
O b r a z l o ž e nj e:
Obrazloženje je izostalo na osnovu čl.458.stav 7 ZKP-a, jer su se stranke
odrekle prava na žalbu i niko od njih nije zahtijevao dostavu presude.  
OSNOVNI SUD U HERCEG NOVOM
Dana,  13.09.2011.godine  
Zapisničar:
S u d i j a:
Šušić Lidija
Leković Branislav  