OSNOVNI SUD U BERANAMA
K.br. 127/11 
U IME NARODA
      Osnovni sud u Beranama kao prvostepeni krivični po Predsjedniku suda Draganu Dašiću kao sudiji pojedincu, uz sudjelovanje Mirjane Čukić kao zapisničara, u krivičnom predmetu protiv optuženog **S.M.** iz B., zbog produženog krivičnog djela ugrožavanje sigurnosti iz čl.168. st.1. Krivičnog Zakonika Crne Gore,   po optužnom predlogu Osnovnog državnog tužilaštva u Beranama, Kt.br.93/2011, od 01. aprila 2011. godine, nakon održanog, usmenog, glavnog i javnog pretresa u prisustvu optuženog S. M. i oštećenog L.S., a u odsustvu uredno pozvanog zastupnika javne optužbe Zamjenika ODT-a iz Berana Dragoljuba Popovića, donio je i javno objavio dana 19.04.2011. godine,

P R E S U D U
      Optuženi: **S.M.** **(jmbg ....),** od oca R. i majke N., rođene Š., rođen ..... godine, u Beranama,   stalno nastanjen u Ul. ........, Opština ....,  državljanin Crne Gore, privatnik, oženjen, pismen, završio SSS, srednjeg imovnog stanja, osuđivan presudom ..............

OSLOBAĐA SE OD OPTUŽBE
      **Da je :**

-U noći 09.03.2011. godine, oko 23,00 časa u B., ugrozio sigurnost oštećenog L. S.iz B., ozbiljnom prijetnjom da će napasti na život i tijelo oštećenog, na način što je putem SMS poruke mobilnog telefona br. ........ oštećenom na telefon br............ uputio riječi preteće sadržine "znaš li da bi sada došao da ti sve polomim i uništim, ali neću do sjutra, jer hoću svi da gledaju, nemoj pičko da si mi stao na put jer bi onda tek zažalio ti si najveća pička od čovjeka, ako sada u SUP ne odeš i ne prijaviš me i prospeš onu tvoju lažljivu priču ko neka pizda zadnja ološi".  
-Dana 10.03.2011. godine, oko 10,00 časova ugrozio sigurnost oštećenog L. S.iz B, ozbiljnom prijetnjom  da će napasti na život i tijelo oštećenog, na način što je putem SMS poruke sa svog mobilnog telefona br. ..prema oštećenom L.S. na mobilni telefon br....... uputio riječi sledeće sadržine "dabogda ti nikada ovako ne spavao, nego ti sve crno bilo ko što će ti biti, e nećeš S.L. uzimati ničiju muku, rasturat porodicu, naćeš S., pa ja nikada ne vidio bijela dana, istjerat ću te ja iz te jazbine, nećeš se krit, pičko do vijeka, a danas do pet te čekam, a poslije ti je sudbina zapečaćena, a ti da imaš i trunke časti i obraza ti bi ko čovjek došao kod nas, ko što si ološu dolazio kada si pare krao lopove lopovski, a iako imaš muda prijavi me pičko u SUP, nemaš ti muda ti možeš samo da varaš, lažeš uništavaš i kradeš ološu".  
- Čime bi izvršio produženo krivično djelo ugrožavanje sigurnosti iz čl.168.
st.1. Krivičnog zakonika Crne Gore.  
POŠTO nije dokazano da je okrivljeni izvršio krivično djelo za koje je
optužen, shodno čl.363. st.1. tač.3. ZKP-a.  
Troškova krivičnog postupka nije bilo.  
      Imovinsko-pravnog zahtjeva za naknadu štete nije bilo.

O b r a z l o ž e nj e
      Osnovno državno tužilaštvo u Beranama, je optužnim predlogom Kt.br.93/2011 od 01. aprila 2011. godine, optužilo S.M., iz B., da je izvršio produženo krivično djelo ugrožavanje sigurnosti iz čl.168. st.1. KZ CG. Na glavni pretres od 19.04.2011. godine, nije pristupio zastupnik javne optužbe Zamjenik ODT-a Dragoljub Popović, iako je uredno pozvan, pa je sud na osnovu čl.453. st.1. ZKP-a, glavni pretres održao i zaključio u njegovom odsustvu.

      Oštećeni L.S.u završnoj riječi se nije pridružio krivičnom gonjenju protiv okrivljenog, niti je postavio imovinsko pravni zahtjev za naknadu štete, jer predmetne poruke koje je primio od okrivljenog  nijesu ga uznemirile na bilo koji način, odnosno nije se uplašio za svoj život, tijelo, niti imovinu, i da ga je okrivljeni S. M. tužio u parničnom postupku za novac koji mu duguje, te da će on taj dug vratiti čim bude mogao.

      Izjašnjavajući se o navodima iz optužnog predloga Osnovnog državnog tužilaštva Berane, optuženi **S.M.**   je tokom postupka u svoju odbranu naveo:

Da nije počinio krivično djelo ugrožavanje sigurnosti koje mu je optužnim
predlogom Osnovnog državnog tužilaštva stavljeno na teret i da je S. L.
upoznao prije nekoliko godina. Dana 26. februara 2008. godine oštećeni je
došao kod njega kući i tražio mu na pozajmicu 25.000,00 eura, pa da je on, ne
obavještavajući o tome svoju suprugu, iako je to bio zajednički novac, isti
pozajmio L. na nedjelju dana, bez ikakve kamate, ali mu čak ni do danas nije
vraćen taj novac. Inače taj novac je on pozajmio od nekih ljudi kojima je isti
trebao da vrati uz kamatu. Da je to uništilo kako njega, jer je zdravstveno
obolio, a tako i njegovu porodicu, jer se razveo od žene. Predmetne poruke je
pisao iznerviran činjenicom da nije imao novca da vrati svoje dugove, kao i da
upućene poruke imaju samo uvredljivi karakter, te da sa njima nije htio da L.
ugrozi niti život, niti tijelo, jer da je to htio imao je prilike. Na kraju je
istakao, da je svoja prava tražio na sudu, pa tako ima i presudu po kojoj je
L.S. obavezan da plati dug, te da oštećenog nije htio da ugrozi na bilo koji
način. U završnoj riječi je izjavio, da mu je oštečeni L.S. u parničnom
postupku priznao dug.  
      Radi pravilnog i zakonitog presuđenja ove krivične stvari sud je na glavnom pretresu u dokaznom postupku izveo sledeće dokaze:

u svojstvu svjedoka saslušao oštećenog L.S., izvršio uvid u fotodokumentaciju
Uprave policije-PJ Berane br.03/3 od 10.03.2011. godine i izvršio uvid u izvod
iz kaznene evidencije za okrivljenog.  
      Nakon sprovedenog dokaznog postupka cijeneći navode optužbe odbranu okrivljenog, te izvedene pobrojane dokaze cijeneći ih u smislu čl.17. i 360. ZKP-a, a dovodeći ih u vezu jedne sa drugim, sud je stao na stanovište da činjenice iz činjeničnog opisa izreke presude nijesu dokazane, pa je okrivljenog S.M., za produženo krivično djelo ugrožavanje sigurnosti iz čl.168. st.1. KZ CG, koje mu je optužnim predlogom Osnovnog državnog tužilaštva Berane stavljeno na teret, oslobodio od optužbe, pošto nije dokazano da je izvršio krivično djelo za koje je optužen, shodno čl.363. st.1. tač.3. ZKP-a. Pri tom, sud je u potpunosti prihvatio odbranu okrivljenog koji je negirao izvršenje krivičnog djela stavljenog mu na teret, a ista je osnovana, ubjedljiva i iz nje je nesporno utvrđeno, da predmetne poruke nijesu imale prijeteći sadržaj, te da kod oštećenog nijesu izazvale osjećaj ugroženosti, niti su ga uznemirile na bilo koji način, što je potvrđeno  iskazom oštećenog, te je kao nesporno utvrđeno da okrivljeni nije počinio krivično djelo ugrožavanje sigurnosti iz čl.168. st.1. KZ CG.

      Iz iskaza oštećenog **L.S.** koga je sud saslušao u svojstvu svjedoka se vidi, da on optuženog S.M. poznaje više godina i   da je 2008. godine kod njega pozajmio 25.000,00 eura, bez kamate, kao i da je optuženi jedini čovjek u B. kod koga je pozajmljivao novac i koji mu nije tražio kamatu. Da su tada bili u prijateljskim odnosima i da je zbog loše ekonomske situacije zapao u probleme zbog kojih nije bio u mogućnosti da okrivljenom vrati pozajmljeni novac, te da to ne može još uvijek učiniti. Optuženi je, kao i članovi njegove porodice, dolazili kod njega više puta da traže pozajmljeni novac i prema njemu su se ponašali korektno. Međutim, u zadnje vrijeme optuženi je njega smatrao odgovornim za sve svoje probleme, uključujući i razvod braka koji je imao, a zbog svega toga je optuženi njemu poslao predmetne poruke koje ga jesu uvrijedile, ali ga nijesu uznemirile ni na koji način, niti se on zbog tih poruka uplašio kako za život i tijelo, tako ni za imovinu. Na kraju je istakao, da će optuženom izmiriti dug, od prvog novca koji bude zaradio, jer taj novac koji je pozajmio od optuženog mu je tada spasio život.

      Sud je cijenio iskaz svjedoka oštećenog L. S. i isti je u potpunosti prihvatio, jer se iz njega jasno može zaključiti da predmetne  SMS poruke koje su njemu upućene od strane optuženog imale za njega uvrjedljiv, ali ne i prijeteći karakter jer kako je i sam naveo one kod njega  nijesu izazvale osjećaj nesigurnosti, niti osjećaj straha za život i tjelesni integritet. A sud je posebno cijenio i tu okolnost, da je iskaz svjedoka oštećenog u skladu i sa odbranom koju je okrivljeni dao na glavnom pretresu.

Uvidom u fotodokumentaciju Uprave policije PJ-Berane, br.03/3 od 10.03.2011.
godine se vidi da je na broj mobilnog telefona ....koji je u vlasništvu S.L.
upućena SMS poruka sa broja telefona.......: "dabogda ti nikada ovako ne
spavao, nego ti sve crno bilo ko što će ti biti, e nećeš S..L. uzimat ničiju
muku, rasturat porodicu, nećeš S., pa ja nikad ne vidio više bijela dana.
Istjerat ću te ja iz te jazbine, nećeš se  ti krit, pičko do vijeka, a danas
do pet te čekam, a posle ti je sudbina zapečaćena, a ti da imaš imalo trunke
časti i obraza ti bi ko čovjek došao kući kod nas, ka što si ološu dolazio kad
si pare krao lopove lopovski, aj ako imaš muda prijavi me pičko u SUP, nemaš
ti muda ti možeš samo da lažeš, varaš, uništavaš i kradeš ološu".  
      Sud je fotodokumentaciju Uprave policije-PJ Berane prihvatio kao dokaz, jer je ista sačinjena od nadležne državne institucije, snadbjevena pečatom i potpisom ovlašćenog službenog lica, i iz nje je utvrđeno da je predmetna SMS poruka upućena sa broja mobilnog telefona koji posjeduje i koristi optuženi S.M.

Nijedan dokaz izveden u toku krivičnog postupka nije mogao potvrditi tezu
optužbe da je optuženi S.M., izvršio produženo krivično djelo  ugrožavanje
sigurnosti iz čl.168. st.1. Krivičnog Zakonika Crne Gore, koje mu je optužnim
predlogom Osnovnog državnog tužilaštva stavljeno na teret. Naime, u toku
postupka je, na osnovu odbrane okrivljanog, i ostalih dokaza, kao nesporno
utvrđeno da predmetne SMS poruke koje je okrivljeni uputio oštećenom nijesu
imale za oštećenog prijeteći karakter, niti su iste kod njega izazvale
osjećanje ugroženosti, niti je kod njega postojao stah za  život i tjelesni
integritet. Takođe je nesporno utvrđeno da okrivljeni prilikom upućivanja
predmetnih SMS poruka nije imao namjeru da ugrozi život i tjelesni integritet
oštećenog, kao i da su poruke nastale kao posledica poremećenih odnosa izmedju
okrivljenog i oštećenog zbog postojanja duga koji oštećeni ima prema
okrivljenom. Dakle, nesporno je utvrđeno da optuženi S.M. nije počinio
produženo krivično djelo ugrožavanje sigurnosti iz čl.168. st.1. Krivičnog
Zakonika Crne Gore, pa je istog sud oslobodio od optužbe, na osnovu čl.363.
st. 1. tač. 3. ZKP-a.  
Troškova krivičnog postupka nije bilo.  
      Imovinsko-pravnog zahtjeva za naknadu štete nije bilo.

      S iznijetih razloga odlučeno je kao u izreci presude.

OSNOVNI SUD U BERANAMA,
Dana, 19.04.2011. godine. 
Zapisničar,
PREDSJEDNIK SUDA-SUDIJA,
Mirjana Čukić
Dragan Dašić
PRAVNA POUKA:
Protiv ove presude nezadovoljna stranka
ima pravo žalbe u roku od 8 /osam/ dana
od dana prijema iste i to Višem sudu u
Bijelom Polju, a preko ovog suda.  