                          ** _                                                           K.br. 68/10-08_**

 
                                                 U IME CRNE GORE 
           OSNOVNI SUD U KOLAŠINU, kao provostepeni krivični, po sudiji
Mirjani Čepić, kao sudiji pojedincu, uz učešće zapisničara Vrhovac Nade,  u
krivičnom predmetu protiv  optuženog P. A.  i Đ. G., zbog krivičnog djela
prinuda u pokušaju iz čl.l65 st 2 u vezi st l Krivičnog zakonika u vezi čl.20
KZ CG, postupajući po optužnici ODT iz Podgorice, Kt.br.l352/08 od
3l.l2.2008.godine nakon održanog glavnog javnog pretresa u prisustvu
zastupnika optužnice ODT Vojislava Grujića,  branioca okrivljenog P.A.
adv.V.S.B. i  okrivljenog Đ. G., nakon održanog glavnog javnog pretresa  donio
je i javno objavio 07.l2.2011.godine  
                                        P R E S U D U 
           OKRIVLJENI : 
           l.P.A. ,zvani A., od oca M. I majke D., rođene P., rođen
...goine u P. sa prebivalištem u P., državljanin Crne Gore,završio srednju
školu,  po zanimanju privatnik, oženjen, otac dvoje djece, srednjeg imovnog
stanja, do sada osuđivan  
      **2.Đ. G.** od oca G. I majke I., rođene P., rođen ….godine u P., sa prebivalištem u S., zaposlen u Z., završio srednju školu, državljanin CG, oženjen, srednjeg imovnog stanja, do sada osuđivan

                    Na osnovu čl. 373 st. 1 tačka 2 ZKP-a – 
                              OSLOBADJAJU SE OD OPTUŽBE 
           Da su: 
      Dana 22.avgusta 2008.godine u selu M. u G. Opština P., po prethodnom dogovoru, silom i prijetnjom ubistvom pokušali da prinude oštećenog P. M. da im nešto učini, na način što je okrivljeni P. A. poslije kraće prepirke sa oštećenim P. M., pištoljem kao sredstvom podobnim da tijelo teško povrijedi ili zdravlje teško naruši udario oštećenog u predjelu glave nanoseći mu laku telesnu pvoredu u vidu rane razderine u predjelu glave ,a zatim su ga okrivljeni P. i Đ. ubacilii u vozilo “C.” kojim je upravljao Đ. i odvezli ga u šumu pored preduzeća “K.”  , izbacili iz vozila, gdje su mu prijetili da će ukoliko im do dana 25.avgusta 2008.godine ne nabavi l0 kg droge “S.”, a do 26.avgusta 2008.god. novac u iznosu od 5.000,00€ ubiti ženu i brata, a kada mu se žena porodi ako ih prijavi ubiće mu dijete,

           -Čime bi kao saizivršioci izivršili krivično djelo prinuda u
pokušaju iz čl.l65 stav 2 u vezi st l u vezi čl.20 Krivičnog zakonika, a
okrivljeni P. A. u sticaju sa krivičnim djelom laka tjelesna pvoreda iz čl.l52
stav 2 u vezi st l Krivičnog zakonika. 
Troškovi krivičnog postupka u ukupnom iznosu od 220,00 €ura, padaju na teret
budžetskih sredstava.
Oštećeni P. M. radi ostvarivanja imovinsko-pravnog zahtjeva upućuje se na
parnicu.  
O b r a z l o ž e nj e 
      ODT iz Podgorice svojom optužnicom Kt.br. l352/08 od 3l.l2008.godine stavio je na teret P. A. i Đ. G.da su počinili krivična djela i to kao saoizvršioci krivično djelo prinuda u pokušaju iz čl.l65 stav 2 u vezi stava l KZ CG u vez čl.20 KZ CG, a optuženi P. A.u sticaju sa krivčnim djelom laka tjelesna povreda iz čl.l52 stav 2 u vezi stava l KZ CG. ODT  \- Kolašin Vojislav Grujić, ostao je   pri navodima optužbe stim što je prije početka glavnog pretresa saglasno čl. 447 ZKP-a, promijenio naziv optužnog akta tako da je riječ o optužnom predlogu, a imajući u vidu visinu zaprijećene kazne za konkretno krivično djelo. U završnoj riječi predložio je  da sud okrivljene oglasi krivim i osudi po Zakonu.  
      Okrivljeni P. A. nije prisustvovao glavnom pretresu održanom 25.11.2011. godine, a sud je od strane U. p. – PJ P., u više navrata obaviješten da se ovo lice ne nalazi na datoj adresi, već da  je po izjavi ukućana  na privremenom radu u A.. Obzirom na naprijed navedenu činjenicu da se okrivljeni nalazi u A., te njegovo prinudno dovodjenje nije moguće, kao I činjenicu da je riječ o skraćenom postupku u kom je okrivljeni na okolnosti izvršenja krivičnog djela prethodno saslušan, sud je shodno čl. 457 ZKP-a održao pretres u odsustvu okrivljenog P. A., pa je na glavnom pretresu pročitana odbrana okrivljenog data na zapisnik sa glavnog pretresa od 2.09.2009.godine, gdje je ovaj u bitnom istakao:  Da je 22.08.2008.godine bio u kući u S., da je kod njega u gostima boravio D.M. u ostalom dijelu ostao je pri odbrani datoj na zapisnik pred U. p.,gdje je u bitnom istakao da je bio u S. sa svojom porodicom I boravio od l8.08.2008.godine a ostao je do 25.08.2008.godine, za svo ovo vrijeme nije dolazio u P.Što se tiče P. M. naveo je da istog zna samo iz viđenja, a da se istom čak I ne javlja. Đ. G. poznaje kao kolegu iz policije, a komšije su u D. G., mada se ne druže.Ne posjeduje vozilo marke  M. ML već zadnje 3 godine koristi vozilo “P.” a M. nikada nije posjedovao. Ne posjeduje vatreno oružje I ne bavi se preprodajom droge.Posjeduje  privatnu firmu koja se vodi na ime njegove supruge, te da mu nije jasno koji je razlog naveo P. M. da podnese   prijavu protiv njega. Branilac optuženog P. A. u završnoj riječi je istakla  da tokom postupka nije dokazano da je P. počinio krivična djela koja mu se stavljaju na teret, jer je u cjelosti potvrdjeno kazivanje okrivljenog P. da kritičnom prilikom nije bio ni u kakvom kontaktu sa oštećenim P. M., da su navodi iz optužnog akta bazirani na prethodnom kazivanju oštećenog, koji iskaz je okrivljeni negirao na pretresu 8.12.2009.godine, gdje se prilikom prepoznavanja lica P. A. izjasnio da to nije lice koje ga je napalo, da isti ne odgovara ni fizičkom izgledu, niti po visini licima koja su ga te večeri napala. Obzirom da četiri lica koja su napala oštećenog nijesu bila maskirana, oštećeni bi svakako prepoznao P. A. da se isti nalazio medju njima. Takodje se izjasnio da niko od službenika kako tokom privodjenja , tako I u toku postupka nije tražio od njega prepoznavanje, jer kako je navedeno I u tom momentu bi dao izjavu kao na pretresu 8.12.2009.godine. Ovakvim kazivanjem u cjelosti je potvrdjena odbrana okrivljenog koji svo vrijeme pretresa tvrdi da sa oštećenim nije bio ni u kakvom bližem kontaktu. Prethodno data izjava oštećenog bila je proizvoljna I kontradiktorna, jer je izmedju ostalog negirana I ostalim dokazima. Tako se isti izjasnio da je rodbina P. A. od brata oštećenog tražila da povuče prijavu,  da bi njegov brat R. iste navode negirao na zapisniku od 6.10.2008.godine, gdje se decidno izjasnio da rodbina sa njim nije kontaktirala, niti tražila da povuče prijavu. Oštećeni P. se kasnije , vjernovatno shvatajući da se ne radi o licu koje ga je napalo izjasnio  da upravo P. I nije lice koje je tom prilikom izvršilo napad na njega. Imajući u vidu navedeno cijeneći sprovedene dokaze tokom postupka nije dokazano da je njen branjenik počinio krivična djela koja mu se stavljaju na teret, pa je predložila da sud okrivljenog oslobodi od optužbe.

      Okrivljeni Đ. G. ostao je pri odbrani datoj  u toku dosadašnjeg postupka, gdje je na zapisnik pred istražnim sudijom  od 27.09.2008.godine I izjavi datoj na zapisnik pred U.p. od 26.08.2008.godine uz prisustvo branioca po službenoj dužnosti,  u bitnom istakao da radi kao službenik u KP D. S.negirao je da je 22.08.2008.godine u selu M. u G. po predhodnom dogovoru sa P. A. koji je njegov kolega pokuša da prijetnjom prinudi oštećenog P. M. da mu na štetu svoje imovine preda novac.P. M. poznaje od ranije I da su mu on I njegova supruga M. bili žiranti na više kredita koje on kredite nije redovno plaćao pa su on I njegova supruga zbog toga imali problema.Svakog mjeseca morao je da ga poziva telefonom I opominje da uplati ratu.Nespori činjenicu da je P. poziviao par puta prije 22.08.2008.godine da plati ratu I taj telefonski razgovor nije bio prijatan.Dana 22.08.2008.godine bio je na poslu u dnevnoj smjeni od 7-l9h, nakon toga došao je kući oko 20h I sa suprugom pošao za B. kako bi se pozdaravili sa svastikom I zetom.Toga dana nije vidio uopšte P. a on ga je te večeri pozvao telefonom  sa broja 067-544-824 na njegov broj 069-707-7l7 oko 2lh i30 minuta kako bi mu rekao da je uplatio jednu ratu kredita   a da će druge dvije rate uplatiti uskoro.P. A. nije vidio toga dana ,a poznato mu je da se čitav avgust nalazio u svojoj kući u S. Navodi da ima vozilo C. , a negira da je od P. tražio da mu nabavi l0 kg droge  S. i da mu preda 5.000€.  Na pretresu održanom dana 27.10.2010.godine istakao je da je 22.08.2008.godine radio dnevnu smjenu od 7 ujutru do 19 časova, da je sa posla izašao oko 19,15 časova, da se uputio put kuće da mu je do kuće bilo potrebno nekih pola sata jer radi u S. a živi u P., tako da je kući stigao negdje oko 19,45 časova. U medjuvremenu ga je nazvao kolega B.D. da mu pozajmi vozilo, našta mu je okrivljeni odgovorio da mu treba vozilo jer sa porodicom ide u B., potom su se dogovorili da zamijene vozila, da on njemu da M., a okrivljeni D. svog C.. Tim povodom našli su se na pumpi M-P. na Z., gdje su razmijenili auta. Njegova supruga bila je sa njim u autu prilikom razmjene I on je nastavio put za B. oko 20,20 časova. U B. je ostao do 3,00 časa poslije ponoći. U završnoj riječi okrivljeni je istakao da je u ponovljenom postupku dokazano sve ono što je Viši sud svojim ukidnim rješenjem naložio da se sprovede. Izvadjenim listingom dolaznih I odlaznih poziva potvrdjeni su navodi njegove odbrane da je kritične večeri oštećeni P. njega pozvao,  a ne okrivljeni njega, takodje se iz izvještaja banaka utvrdjuje činjenica da su on I njegova supruga bili žiranti oštećenom na više kredita koje su vraćali I dalje vraćaju u jednom dijelu, I za koje im P. nije izvršio povraćaj sredstava. Iz svega proizilazi da je oštećeni iskonstruisao cijeli dogadjaj kako bi izbjegao vraćanje duga prema njemu I supruzi, a što proizilazi iz izjava koje je ovaj davao u toku postupka, a koje su I same medjusobno kontradiktorne. Smatra da je u toku postupka sudu podnio dovoljno dokaza da nije kriv za djelo koje mu se optužnim aktom stavlja na teret, te traži da ga sud oslobodi od optužbe.  
                U dokaznom postupku sud je pročitao iskaz oštećenog P. M., pročitao nalaz i mišljenje vještaka med.struke D. Č. Ki.br.08/334 od 2.l0.2008.godine, izvršio uvid u izvod iz KE izdat na ime okrivljenog P. A. od strane U. p. . br.245/09-3l57/2 od 2.04.2009.godine, pročitao izvod iz KE  na ime okrivljenog Đ. G. od strane uprave 245/09-5994/2-983 od l.04.2009.godine, izvršio uvid u listing poziva za 22.08.2008.godine C. T. odnosno zabilježbu komunikacije između korisnika 067-544-824 I 069-707-7l7, pročitao iskaze svjedoka D. B. Đ.M. M. A., M. Lj., D. M., M. A., te pročitao akt P. ,,A. M.,, br. 981 od 15.02.2011. godine, akt istog preduzeća br. 1751 od 17.03.2011. godine, pročitao akt E. banke AD – P. od 13.11.2010.godine, akt M. ,,A. M.,, iz B. P. br. 402 od 23.11.2010.godine, izvršio uvid u listing poziva operatera T-M. od 7.12.2009.godine, te nalaz I mišljenje vještaka za telekomunikaciju P. B. od 30.11.2010.godine.  
      Iz iskaza svjedoka – oštećenog P. M.datog na zapisnik sa glavnog pretresa od 3.ll.2009.godine utvrđuje se da isti ostaje pri iskazu datom na zapisnik pred istražnim sudijom od 6.l0.2009.godine, gdje je u bitnom istakao da ga je dana 22.08.2008.godine pozvao P. da dođe na jedno mjesto pored prodavnice u G. kako bi vidio vozilo koje je ovaj dovezao iz inostranstva.P. je inače u to vrijeme bio na godišnjem odmoru a nalazi se na privremenom radu u A..Oštećeni navodi da je P. upoznao preko Đ. G.. Po dogovoru došao je na ugovoreno mjesto oko 20h i 30 minuta, gdje je zatekao  druga P. A., koji ga je pitao da li je on taj koji treba da vidi vozilo, našta je ovaj odgovorio da jeste.Tada je oštećeni sjeo u vozilo i ovaj momak mu je rekao da nije u pitanju vozilo,već da oštećeni treba da im nabavi drogu. Obzirom da je bio na izdržavanju kazne zbog droge gdje je i upoznao Đ., koji ga je kasnije upoznao sa P. Posle toga je oštećeni pozvao P. telefonom ,ovaj je ubrzo došao i zajedno sa P.sjeo je u vozilo M., dok se momak koji ga je dovezao izgubio u nepoznatom pravcu. P. ga je ponovo pitao da mu nabavi lo kg  S. a riječ je o drogi sličnoj M..Vozili su se autom nekih 2-3 minuta a onda su se zaustvili pored P.servisa, vozilom ponovo nailazi momak kojeg je prvobitno susreo i svoje vozilo parkira iza vozila P., a zatim svojim vozilom iz pravca P. dolazi Đ.. Iz vozila su izašli oštećeni,P. I Đ., dok je ovaj momak svo vrijeme bio u vozilu makre O.Tada  ga P. udara  dva i  više puta u glavu, dok Đ. otvara gepek svog vozila i njih dvojica ga zajedno  ubacuju u gepek C..Vozilom su ga odvezli do mjesta gdje se nalazi MUP-ovo strelište,gdje ga vade iz gepeka. P. ga ponovo udara u predjelu glave, a Đ. u predjelu tijela.Za svo ovo vrijeme oštećeni se nalazi na zemlji.Obzirom da su znali da mi je supruga trudna, prijetili su mu da će je  nakon porođaja ubiti  i nju i dijete, ukoliko im do 25.08.2008.godine ne nabavi l0 kg S., a do sjutradan dakle do 26.08.2008.godine i novac u iznosu od 5.000,00€.Nikakve priče oko kredita u kojem su Đ. i njegova supruga žiranti  nije bilo, jer je taj kredit uredno vraćen.Ostavili su  ga u borovoj šumi I udalji se svojim vozilima dok je oštećeni pošao kući i sa ženom otišao u U. c. gdje su mu sašili ranu na glavi.Poslije dva dana pošao je u policiju i prijavio slučaj.Bio je uplašen za svoju porodici i život budućeg djeteta.Naznačio je da je rodbina P. A. pregovarala sa njegovim bratom da oštećeni povuče svoju prijavu što je ovaj odbio.Pridružio se krivičnom gonjenju i istakao imovinskopravni zahtjev protiv  optuženih.  
      U svojoj izjavi sa glavnog pretresa od 3.ll.2009.godine a vezano za način nanošenja tjelesnih povreda izjasnio se da ga je P. A. kritičnom prilikom udario drškom od pištolja u predjelu glave,kojom prilikom mu je nanio povredu  u vidu rane razderotine.Prije  kritičnog događaja P. A. poznavao  je l0 mjeseci. Sa njim je bio u kontaktu ,ali se to uglavnom zasnivalo na činjenici da se sa Đ.dužio , a da je P. takođe bio drug Đ..U ovom periodu nije bilo nikakvog poslovnog odnosa između njega  i P.Oštećeni navodi da se javio na poziv P. obzirom na njihovo predhodno poznastvo, a on mu je putem telefona saopštio da treba da pogleda neko vozilo koje je dovezeno iz inostrsnastva.Navodi da se sa Đ. družio nekih godinu dana, njihov odnos bio je drugarski te mu je Đ. žirirao za neke kredite  koje je  podizao.Nakon kritičnog događaja Đ. nije pokušao da stupi u kontakt sa njim. U čovjeka koji je prvi te noći došao sa vozilom u njega nije posumnjao jer je imao dogovor sa P.naveo je da ne bježi za svoje  obaveze I da Đ. vrati dio kredita koji je otplaio za njega.Iz iskaza oštećenog Pelevića koji je dao na glavnom pretresu 8.l2.2009.godine utvrđuje se da lice koje je vidio na pretresu 3.ll.2009.godine, a riječ je o P. A., ni po visini , ni po fizičkom izgledu ne odgovara licu sa kojem se kritične večeri sastao I koji je nad njim izvršio predmetno krivično djelo.Nesporno je da je tog dana imao jedan poziv sa telefona P. A., ali on nije lice koje ga je kritične večeri napalo.Te noći bilo je prisutno četiri lica, ali nijedno od njih nije P. A., da se P. nalazio među njima svakako bi ga mogao prepoznati obzirom da ova lica nijesu bila maskirana.Upitan od stane suda na različitost kazivanja u odnosu na svoju  izjavu datu pred istražnim sudijom I na pretresu od 3.ll.2009.godine oštećeni se izjasnio da ostaje pri izjavi koju je dao 8.l2.2009.godine ističući da ga nije niko prinudio na ovakvu izjavu.  
      Iz iskaza svjedokinje M.Lj. utvrđuje se da je ista dana 22.08.2008.godine u društvu P. A. I njegove supruge, kao I svog supruga bila u S. negdjeo oko l9h I 30 minuta kada su pošli za B. gdje su bili na večeru.P. je pošao iz B. negdje posle ponoći dakle 23.08.2008.g.Svo vrijeme boravka u S. I u B. P. je bio sa njima u društvu I nije ih napuštao navedenog dana svjedokinja je sa svojim suprugom proslavljala godišnjucu braka.  
      Iz  iskaza svjedoka D. M. utvrđuje se da je P. 22.08.2008.godine bio na plaži u S. sa svojom suprugom, tu su pravili roštilj a povod je bio jubilej koji je proslavljala njegova kuma.Nije se mogao izjasniti koliko je P. bio u S. obzirom da svjedok sa poslom završava u l8 h I 30 minuta, a da su sa roštiljem počeli u l8h I 30 minuta.  
      Iz iskaza svjedoka M. A., utvrđuje se da je dana 22.08.2009.godine P. bio na plaži u S., obzirom da oni borave na plaži koju drži u zakup M. D.Često na plaži prave roštilj pa je I tog dana P. ostao.Sa roštiljem obično počinju oko l9h tako da do kasno ostaju na plažu.Nije primijetio da je toga dana P. odlazio sa plaže neki duži period.  
      Iz iskaza svjedoka D. B, utvrđuje se da isti sa Đ.radi u KP D. S. da su navedenog datuma radili prvu smjenu od 7-l9h.Pošto živi u S. svjedok je kući  došao oko l9h I l0 minuita.Supruga mu je saopštila da ga je u međuvremenu zvao komšija sa sela gdje ima imanje a obzirom da do ovog sela odnosno do imanja ima 7-8km makadama pozvao je Đ. da mu pozajmi svoje vozilo C. obzirom da ga je I ranije  koristio čak jednom prilikom ga je Đ. vozio na selu.Đ. mu je rekao da mora za B. I da se što prije vrati.Negdje oko 20h I l0 minuta našli su se na pumpi M. na Z. I Đ. je dao svoj M. l90 a uzeo od njega C..Đ. nije gledao do sjutradan uviče , tačnije do noćne smjene  jer su se tako dogovorili.Pojasnio je da je vozilo čiji je vlasnik Đ. teget plave boje I riječ je o C. C.a reg.oznaka, dok je  svjedokovo vozilo . sa.. tablma.Tvri da je te večeri sa Đ. izvršio zamjenu vozila.  
      Iz iskaza svjedokinje Đ. M.utvrđuje se da je njen suprug sa posla došao negdje oko l9h I 30 minuta.Presvukao se I trebali su odmah da krenu za B. jer su imali zakazanu večeru sa njenom sestrom I zetom koji žive u Italiji I koji su trebali sjutradan da putuju.Pošli su do hotela C.G.da uzmu druga A. M. koji je radio kao obezbeđenje na primorju a tada su pošli do pumpe M. na Z. gdje su bili oko 20h I 20 minuta I sastali se sa G. kolegom sa kojim su zamijenili vozilo.Uzeli su njegov M. a on je uzeo njihov C.U B. su bili negdje od 2-3h izjutra I svo vrijeme G. je sa njima bio u društvu , nije se nigdje udaljavao niti ih je napuštao.Nije joj poznato da je P. bio u nekom poslovnom odnosu sa njenim suprugom I ako ga poznaje nekih pola godine.Navodi da P. poznaje jer je isti njihov komšija u D. G. , navedenog datuma Pivljanina nije gledala jer je bila na poslu do l6h.  
      Iz iskaza svjedoka M. A. utvrđuje se da se isti sa Đ. G.sastao u gradu negdje oko 20h., sa njim u društvu bila je njegova supruga, pošli su do pumpe na Z. gdje je Đ. zamijenio vozilo I uzeo vozilo M.Na pumpi su se zadržali 20 minuta obzirom da je Đ. sipao govoro a potom su pošli za Budvu, svjedok se sa njima rastao oko 2lh I 30 minuta.Oko 03h izjutra svjedok se susreo sa Đ. I sa njima se vratio u P.  
      Iz nalaza I mišljenja vještaka med.struke Dr.D. Č. utvrđuje se da je P. M. u predmetnom događaju zadobio ranu razderotinu u predjelu glave.Ovakva povreda u vrijeme nanošenja  kvalifikuje se kao laka tjelesna povreda.Ista je nastala jednokratnim djelovanjem  tupine zamahnutog mehaničkog oruđa , moguće drškom pištolja.U analizarnoj medicinskoj dokumentaciji osim navedene povrede nijesu registrovane nikakve druge povrede.  
      Iz izvoda iz KE izdatog za P. A. utvrđuje se da je isti do sada osuđivan presudom O. suda P. od l9.l2.l999.godine zbog krivičnog djela iz čl.39 KZ RCG izrečena mu je kazna l.200 Dinara novčana, presudom O. s. K.br.264/02 od 4.08.2006.godine zbog krivičnog djela iz čl.36 stav l u sticaju sa čl. 167 stav 3 KZCG  kažnjen je 5 mjeseci zatvorom uslovno na 2.godine.  
      Iz izvoda iz KE izdatog na ime Đ. G., utvrđuje se da je isti do sada osuđivan presudom O. s. U P.a K.br.05/43l od 23.l0.2007.godine za krivično djelo iz čl.233 stav l KZ RCG na 6 mjeseci zatvora uslovno na 2 godine.  
      Iz listinga poziva operatera T-M. utvrđuje se da je dana 20.08.2008.godine bilo komunikcije između broja 067-544-824 I br.069-707-7l7 čiji je vlasnik Đ. G.,  u periodu od 2lh 29 minuta I 38 sekundi.  
      Iz nalaza I mišljenja vještaka za telekomunikacije B. P. utvrdjuje se da se vještak nije mogao izjasniti o lokaciji na kojoj se nalazio korisnik broja … u trenutku uspostavljanja kontakta. U spisima predmeta nema podataka odnosno listinga za broj …, jer mobilni operater ,,T.,, na osnovu čl. 126 tačka 4 Zakona o elektronskim komunikacija ne čuva podatke o saobraćaju duže od 12 mjeseci, a kako je od predmetnog dogadjaja prošlo više od 24 mjeseca to se vještak nije ni obraćao ovom operateru za dostavljanje listinga. Za posmatrani period dana 22.08.2008.godine na osnovu listinga telefonskog broja … ostvarena je samo jedna komunikacija sa brojem… I to na način što je broj … naznačenog datuma u 21,29 časova  i 38 sekundi pozvao broj … od naznačenog datuma.  
      Iz akta Z. S.br. 667/2 od 5.11.2010.godine utvrdjuje se u kom periodu je I u korist koje banke, te u kom iznosu vršena obustava mjesečnih zarada okrivljenom Dj. G..  
      Iz akta E. banke AD – P. od 13.11.2010.godine utvrdjuje se da je oštećeni P. M. bio korisnik kredita u iznosu od 1.500,00 €ura u periodu od 11.02.2008.godine do 11.02.2012. godine  koji kredit nije redovno izmirivan, te je konstatovano da je na ovom kreditu izmedju ostalog bila žirant supruga okrivljenog Dj., Dj. M…..  
      Iz akta ,,A. M.,, iz B P br. 402 od 23.11.2010.godine utvrdjuje se da je oštećeni P. kod ove institucije 22.09.2007.godine podigao kredit u iznosu od 1.000,00 €ura, sa rokom otplate 12 mjeseci. Žiranti su P. D. I P. R. Kako kredit nije otplaćivan u skladu sa planom otplate ostatak duga po kreditu naplaćen je od žiranata.  U ovom kreditu žiranti nijesu bili Dj. G. I Dj. M.  
      Vršeći uvid u akt P. ,,A. M.,, od 17.03.2011. godine utvrdjuje se da je kredit klijenta P. M. podignut 22.09.2007.godine, u potpunosti izmiren, te da je iznos od 297,00 €ura odbijen solidarnom dužniku P. D. za koga je okrivljeni Dj. pojasnio da je riječ o njegovom kolegi koji je na njegov nagovor pristao da bude žirant P..  
      Iz potvrde P. ,,A. M.,, br. 981 od 15.03.2011. godine  utvrdjuje se da je kredit nosioca L. E. podignut dana 29.12.2007.godine u iznosu od 1.000,00 €ura u potpunosti izmiren I da je solidarnom dužniku Dj. M. na osnovu administrativne zabrane odbijeno 583,00 €ura, za ovaj dokaz okrivljeni Dj. je pojasnio da je Lj. E. kum oštećenog P., da je po ovom kreditu supruga okrivljenog Dj. M. solidarni dužnik, a da se Lj. pojavljuje kao nosilac kredita sa razloga što P. nije mogao podići kredit obzirom da nije bio u radnom odnosu.

      Cijeneći  sve izvedne dokaze kako pojedinačno tako I u njihovom medjusobnom odnosu tokom postupka nije dokazano da su okrivljeni P. A. I Dj. G. kao saizvršioci počinili krivična djela prinuda u pokušaju iz čl. 165 st. 2 u vezi st. 1 Krivičnog Zakonika u vezi čl. 20 KZ, a okrivljeni P. A. u sticaju sa krivičnim djelom laka tjelesna povreda iz čl. 152 st. 2 u vezi st. 1 Krivičnog Zakonika, koja djela se okrivljenima stavljaju na teret optužnim aktom.  Naime, nema dokaza da su okrivljeni  dana 22.avgusta 2008.godine u selu M. u G. Opština P., po prethodnom dogovoru, silom i prijetnjom ubistvom pokušali da prinude oštećenog P. M. da im nešto učini, na način što je okrivljeni P. A. poslije kraće prepirke sa oštećenim .p M., pištoljem kao sredstvom podobnim da tijelo teško povrijedi ili zdravlje teško naruši udario oštećenog u predjelu glave nanoseći mu laku telesnu pvoredu u vidu rane razderine u predjelu glave ,a zatim su ga okrivljeni P. i Đ. ubacilii u vozilo “C.” kojim je upravljao Đ. i odvezli ga u šumu pored preduzeća “K.”  , izbacili iz vozila, gdje su mu prijetili da će ukoliko im do dana 25.avgusta 2008.godine ne nabavi l0 kg droge “S.”, a do 26.avgusta 2008.god. novac u iznosu od 5.000,00€ ubiti ženu i brata, a kada mu se žena porodi ako ih prijavi ubiće mu dijete. Zaključak da okrivljeni P. A. nije počinio krivična djela koja mu se optužnim aktom stavljaju na teret proizilazi iz izjave oštećenog P. M. koji je na glavnom pretresu održanom 8.12.2009.godine u cjelosti potvrdio navode odbrane okrivljenog P. da ovaj kritičnom prilikom nije bio na opisanom mjestu, niti je nanio tjelesnu povredu oštećenom, obzirom da je na tom pretresu oštećeni  u cjelosti negirao činjenicu da je okrivljeni P. te večeri bio jedno od lica koje je oštećenog napalo u mjestu M., te da okrivljeni niti po svom fizičkom izgledu, niti po visini ne odgovara licu koje ga je udarilo, a da lica koja su ga napala njih četvorica nijesu bila pod maskama, te samim tim da je okrivljeni P. bio medju tim licima oštećeni bi ga svakako mogao prepoznati na glavnom pretresu.Ovom svojom izjavom oštećeni je u cjelosti negirao ranije navode ističući da ga niko nije prinudio na davanje različitog iskaza. Odbrana okrivljenog P. potvrdjena je I kroz iskaze saslušanih svjedoka M. Lj., D. M., M. A.,koji su se decidno izjasnili da je ookrivljeni P., naznačenog datuma sa porodicom boravio u S., te da su do kasnih večernjih časova pravili roštilj na plaži, te se nije mogao u vrijeme opisano optužnim aktom naći u P. jer po iskazima svjedoka nije se udaljavao od njih. Ovakvim iskazima potvrdjena je odbrana okrivljenog koju je sud posebno cijenio, te sud smatra da je okrivljeni .p pružio dovoljno dokaza za potvrdu svog alibija da kritične večeri nije bio u P.,  niti da je izvršio krivična djela na štetu oštećenog P.. Sud je u ovom dijelu prihvatio odbranu okrivljenog I sa razloga što se oštećeni P. poziva na svog brata R. da je kod istog dolazila porodica okrivljenog I molila da oštećeni povuče prijavu,da bi u svojoj naknadnoj izjavi ovu činjenicu negirao.  
    Tokom postupka nije dokazano ni da je okrivljeni D. počinio krivično djelo koje mu se stavlja na teret, jer je očigledno da je u kritično vrijeme bio na sasvim drugom mjestu tačnije u B., koje navode potvrdjuje D. B., Dj. M., M. A., Takodje okrivljeni navodi da je u B. pošao vozilom M. vlasništvo komšije D. B., a ne svojim vozilom C.,za koje je oštećeni tvrdio da je kritičnom prilikom djuričković otvorio gepek C. I u njega ubacio oštećenog. Takodje kroz listing poziva, kao I kroz nalaz I mišljenje vještaka za telekomunikacije potvrdjena je činjenica da je do komunikacije izmedju broja …I broja … došlo u 21,30 časova 22.08.2008.godine, te da je dakle Pelević pozvao okrivljenog Dj. u naznačeno vrijeme, pa je neprihvatljiva tvrdnja oštećenog da se čitav dogadjaj odigrao oko 20,30 časova,a da je oštećeni nazvao okrivljenog, sat vremena nakon navodnog dogadjaja da mu kaže da je uplatio jednu ratu kredita a da će dvije rate uplatiti uskoro ,kako u svojoj odbrani ističe okrivljeni Dj.Takodje je kao nesporna utvrdjena I činjenica da su Dj. G.I njegova supruga Dj. M.bili žiranti na kreditima koje je podigao oštećeni P., odnosno čiji su nosioci bili neka treća lica, a koji krediti su podignuti u korist oštećenog, koja je utvrdjena kroz brojne potvrde finansijskih organizacija – E. banke, ,,A. M.,, kao I iz akta KPD – S.iz kog se vidi da je Dj. G. žirant na kreditu P., te je sa iznijetog sud odbranu Dj. prihvatio kao saglasnu provedenim dokazima I utvrdjenim činjenicama.    
      Kroz nalaz I mišljenje vještaka medicinske struke utvrdjuje se kao nesporna činjenica da je P. zadobio laku tjelesnu povredu – ranu razderotinu u predjelu glave, a koja je nastala jednokratnim djelovanjem tupine zamahnutog mehaničkog orudja – moguće drškom pištolja, medjutim iz nalaza kao posrednog dokaza ne može se utvrditi da je  ovakvu povredu oštećenom nanio kritičnom prilikom P. A., sa kojeg razloga sud ovaj dokaz nije cijenio kao relevantan za presudjenje same stvari.  
      Kako su okrivljeni oslobodjeni od optužbe to je sud donio odluku da troškovi krivičnog postupka u iznosu od 220,00 €ura, a koji se odnose na naknadu za dati nalaz I mišljenje vještaku medicinske struke Dr D. Č. iznos od 104,50 €ura, te naknadu za dati nalaz I mišljenje vještaku za Telekomunikacije B. P. iznos od 115,50 €ura, padaju na teret budžetskih sredstava, prednje shodno čl. 230 u vezi čl. 226 ZKP-a.  
      Obzirom na činjenicu da je oštećeni istakao imovinskopravni zahtjev čiju visinu nije opredijelio, a da su okrivljeni oslobodjeni od optužbe, to je sud shodno čl. 239 st. 3 u vezi st. 1 ZKP-a, oštećenog P. M. uputio na parnicu.


      Sa svega naprijed iznijetog odlučeno je kao u izreci presude, prednje shodno čl. 373 st. 1 tačka 2 ZKP-a.

                                       OSNOVNI SUD U KOLAŠINU,
                                              Dana  07.l2.2011.godine. 
Zapisničar,                                                     S U D I J
A,
Vrhovac Nada s.r.
Mirjana  Čepić s.r. 
PRAVNA POUKA: Protiv ove presude dozvoljena je žalba Višem sudu – Bijelo
Polje I to u roku od 8 dana, od dana prijema iste, a preko Ovog suda. 