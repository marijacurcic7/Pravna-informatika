

                                                                                                                                K.br.187/11

U IME CRNE GORE 
        Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog V. M. iz P., zbog krivičnog djela kradje iz čl. 239. st.1. Krivičnog zakonika po optužnom predlogu ODT Pljevlja Kt.br.221/11 od 28.09.2011. godine, nakon održanog glavnog i javnog pretresa u prisustvu zamjenika ODT-a Gačević Božidrke, a u odsutnosti uredno pozvanog okrivljenog i oštećenog J. D. iz P., dana 27.10.2011. godine donio je i javno objavio

P R E S U D U 
        Okrivljeni **V. M.** zv. M., JMBG ... od oca Z. i majek B. rodjena G., rodjen u P. dana .... godine gdje i živi ul. ..., državljanin CG, ne zaposlen, ne oženjen, bez djece, pismen, završio osnovnu školu, vojsku nije služio ne vodi se u   VE, izdržavaju ga roditelji, ranije ne osudjivan kao punoljetno lice,

K r i v    j e 
        Što je:  
        dana 20.08.2011. godine oko 05,50 časova u namjeri da sebi pribavi protivpravnu imovinsku korist, došao u pekaru DOO "Andreas" u P.vlasništvo oštećenog J. D. i iskoristivši trenutno odsustvo radnice B. V. iz registar kase, koja se nalazila na prodajnom pultu, oduzeo 240,00 eura te je na taj način oštetio vlasnika J. D. za naznačeni n ovac,  
        čime je izvršio krivično djelo kradja iz čl. 239. st.1. Krivičnog zakonika,  
        pa ga sud na osnovu već citiranog zakonskog propisa, a primjenom članova 4, 5, 13, 15, 32, 33, 36,  42\. i 51.  Krivičnog zakonika te članova 226, 229, 234. i 239.  ZKP CG

O S U D J U J E 
        Na kaznu zatvora u trajanju od 30 dana (trideset dana) u koju kaznu mu se ima uračunati vrijeme povedeno u pritvoru počev od 21.08.2011. godine pa do 23.08.2011. godine.  
        Okrivljeni se obavezuje da na ime troškova vodjenja krivičnog postupka plati ovom sudu iznos od 75,00 eura, a na ime paušala iznos od 27,50 eura.  
        Troškove krivičnog postupka i paušal okrivljeni je dužan platiti ovom sudu u roku od 15 dana po pravnosnažnosti presude pod prijetnjom prinudnog izvršenja.  
        Okrivljeni se obavezuje da na ime imovinsko-pravnog zahtjeva - štete plati oštećenom J. D. iz P. iznos od 240,00 eura, a ovo takodje u roku od 15 dana po pravnosnažnosti presude pod prijetnjom prinudnog izvršenja.

O b r a z l o ž e n j e 
        Osnovno državno tužilaštvo u Pljevljima optužnim predlogom Kt.br.221/11 od 28.09.2011. godine optužilo je okrivljenog V. M. iz P. zbog krivičnog djela kradja iz čl.239. st.1. Krivičnog zakonika navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.  
        U završnoj riječi zamjenik ODT-a je u cjelosti ostao pri podnesenom optužnom predlogu, pa je na kraju predložio da sud okrivljenog oglasi krivim i da mu izrekne kaznu zatvora u trajanju od 30 dana.  
        Današnji glavni pretres je održan u odsutnosti uredno pozvanog okrivljenog kao i oštećenog.  
        Okrivljeni V. M. u svoju odbranu pred OSL policije, a u prisustvu svog branioca je istakao da je kritičnog jutra u navedenom vremenskom periodu došao u pomenutu pekaru u vidno pijanom stanju i tom priliko koliko se može sjetiti od njemu nepoznate radnice je tražio novac na pozajmicu čijeg se tačno iznosa ne može sjetiti, detalje priče koje su vodili izmedju njega i nepoznate radncie se ne može sjetiti osim da je bio pijan i strogo je vodio računa da ne bi radnicu uvrijedio. Nakon što mu radnica nije željela da da novac na pozajmicu on je iskoristio njeno osustvo otvorio registar kasu na način što je pronašao taster ispod kase i nakon startovanja ista se otvorila, a zatim je uzeo iz jedne ladice sve papirne novčanice dok je u kasi u drugim pregradama ostalo i sitnog i krupnog novca. Nakon izlaska iz pomenute pekare otišao je pravo u kockarnicu koja je locirana u ul. Kralja Petra u Pljevljima gdje je odmah na ruletu izgubio sav novac, a koga je bilo ukupno 130,00 eura. S obzirom da je bio u pijanom stanju, a svijest mu je bila sasvim suženja nakon triježnjenja, a danas ističe da se kaje i osjeća kompletnu odgovornost prema izvršenom krivičnom djelu. Takodje ističe da nije imao namjeru da izvrši nikakvo krivično djelo kao ni namjeru da omalovaži bilo koga kritične večeri. Ističe da je spreman da uzeti novac u najkraćem vremenu nadoknadi.  
        U predmetu istrage je dodao da se sjeća da je u kazinu "Mat" njemu pozajmio novac momak koji radi u kazinu jer je gubio svoj novac pa mu je ostao dužan 40,00 ili 50,00 eura i rekao mu da taj novac mora donijeti kada preda smjenu do 07,00 časova ujutru. Nije znao kako da se snadje za taj novac pa je otišao da uzme novac kako je već i objasnio. Dalje je dodao da je radniku ukazinu vratio dug, a ostatkom novca nastavio da igra rulet pa je izgubio sav novac. Tvri da iz pekare nije oduzeo iznos od 262,30 eura, već iznos od 130,00 eura jer kada je otvorio kasu bile su 3 pregrade sa papirnim novčanicama i učinilo mu se da u jednoj pregradi ima 30,00 ili 40,00 eura koliko mu je trabalo da vrati dug, pa je uzeo taj novac, medjutim, kada je izašao iz pekare i prebrojao taj novac bilo je 130,00 eura.  
         U dokaznom postupku sud je saslušao svjedokinju B. V., pročitao iskaze svjedoka - oštećenog J. D. kao i svjedoka P. B., pročitao popisnu listu  DOO "Andreas" od 19.08.2011. godine i pročitao izvještaj iz KE za okrivljenog izdat od strane UP PJ Pljevlja br. 03-245/11-8391/2 od 08.09.2011. godine.

        Nakon provedenog dokaznog postupka i nakon ocjene svih izvedenih dokaza sud je utvrdio da je okrivljeni V. M. iz P. izvršio krivično djelo koje mu je optužnim predlogom ODT-a stavljeno na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na svim izvedenim dokazima kako pojednačno tako i skupa i u njihovoj medjusobnoj povezanosti, kao i na osnovu priznanja okrivljenog.  
        Naime, svjedok - oštećeni J.D. u svom iskazu iz predmeta istražnih radnji je istakao da je vlasnik privatnog preduzeća  DOO "Andreas" u čijem sklopu posluje pekara "Andreas" u ul. ... u P.. Dana 20.08.2011. godine oko 05,50 časova telefonskim putem sam od strane šefa pomenute pekare P. G. obaviješten da je u pomenutom vremenskom periodu u pekaru došao okrivljeni V. M. i oteo pazar. Ističe da je došao u pekaru gdje je već bila stigla policija i radnica B. V. koja je radila u trećoj smjeni ispričala mu je da je okrivljeni tražio novac na zajam, pa pošto mu ona nije dala traženi novac isti je sam iz kase uzeo, a kasa se nalazila na prodajnom pultu. Tada je okrivljeni iz kase uzeo 240,00 eura u raznim papirnim apoenima ostavljajući sitan novac u kasi. Svjedokinja B. .V. mu je rekla da se ona u tom trenutkom nalazila u proizvodnom dijelu pekare. Dalje dodaje da u poslednje 3 godine okrivjeni dolazi u pekaru i pravi probleme, vrijedja i maltretira radnike koji su zaposleni u pekari, uzima proizvode i iste ne plaća, a prije dvije godine je polomio vitrinu u pekari. Okrivljeni uglavno dolazi u III smjenu u ranim jutarnjim časovima. Pazar iz III smjene za dan 20.08.2011. godine iznosio je 262,30 eura, a okrivljeni je oduzeo 240,00 eura ostavljajući sitan novac u kasi. Istakao je da se pridružuje krivičnom gonjenju protiv okrivljenog i ističe imovinsko-prvni zahtjev u iznosu od 240,00 eura.  
        Sud je u cjelosti prihvatio iskaz svjedoka oštećeno smatrajući da je oštećeni objektivno svjedočio, a inače njegov iskaz se u potpunosti uklapa u odbranu okrivljenog osim što je okrivljeni istakao da je oduzeo ukupno 130,00 eura iz registar kase.  
        Svjedokinja B. V. je istakla da je zaposlena kao prodavac peciva u pekari "Andreas" u ul. ... koja je vlasništvo J. D.. Dana 19/20.08.2011. godine radila je III smjenu od 22,00 - 06,00 časova ujutru. Negdje oko 05,45 ili 05,50 časova u pekaru je došao okrivljeni V. M. i ona je tada bila za pultom za prodaju, a u drugoj prostoriji u proizvodnom dijelu bili su P. B. i još dva momka koji su pripremali tijesto za hljeb. Okrivljenog je poznavala iz prethodnog perioda jer je on u dva navrata dolazio u njenu smjenu kupovao peciva i ista nije plaćao. Okrivljeni je od nje tražio da mu pozajmi novac u iznosu od 100,00 eura, pa kada mu je rekla da nemaju novca za pozajmljivanje on je tražio 80,00 eura, a zatim na kraju 50,00 eura. Iz straha da se nešto ne desi i da je nenapadne ušla je u drugu prostoriju gdje su bili B. i još dvojica njegovih kolega. Blendi je bio na mjestu sa koga je mogao da vidi sjenku okrivljenog sa pločica, pa ga je pitala da li je otišao, a on joj je rekao da nije. U jednom momentu B. joj je rekao "V. on uze pare". Kada joj je B. rekao da je okrivljeni izašao iz pekare ona se vratila u prodajni dio, otvorila kasu i vidjela da u kasi nema novčanica u apoenima od 50,00 eura, 20,00 eura i 10,00 eura, a u kasi su se nalazile samo dvije novčanice u apoenima od po 5,00 eura i nešto metalnog novca. Ubrzo je u pekaru došla njena koleginica A. S. koja je trebala da radi I smjenu i rekla joj da je srela okrivljenog i vidjela ga da broji novac, a ona joj je objasnila da je brojao njihov novac koji je oduzeo iz kase. Pazar u III smjeninije bila izbrojila, ali sugurna je da je bilo oko 250,00 eura. To jugro uradjen je popis, ali je bila potrešena i nije učestvovala u popisu te se sa sigurnošću ne može izjasniti kolikav je pazar bio III smjene. Napomenula je da se uplašila od okrivljenog kada je ušao u pekaru, pa je zbog toga otišla u drugu prostoriju.  
        Svjedoki P. B. je istakao da je zaposlen kao pekar u pekar "Andreas" koja se nalazi u ul. ... čiji je vlasnik J. D.. U noći 19/20.08.2011. godine radio je III smjenu i negdje oko 05,50 časova nalazio se u prostroji gdje se odvija proizvodnja hljeba kada je u pekaru gdje se vrši prodaja hljeba ušao okrivljeni. Okrivljeni je od svjedokinje B. V. koja prodaje peciva tražio na pozajmicu 100,00 eura, pa kada mu V. nije dala novac tražio je 80,00

eura, a na kraju je tražio 50,00 eura. Dalje ističe da je sve ove riječi
okrivljenog čuo jer su vrata izmedju prodajnog dijela i prostorije ukojoj se
vrši proizvodnja peciva bila otvrena. Tada je svjedokinja B. . ušla kod njih u
njinu prostoriju on je vidio da je okrivljeni iz kase uzeo novac, zatim se
okrenuo i izašao iz radnje. Ističe da nije vidio koliko novca i u kojim
apoenima je okrivljeni oduzeo.
            Sud je u cjelosti prihvatio iskaze svjedoka B. V.i svjedoka P.B. smatrajušći da su svjedoci objektivno svjedočili što su zapazili kritičnog jutra, a uglavnom je okrivljeni potvrdio u svojoj odbrani sve njihove navode osim što nije potvrdio kolikav iznos novca je uzeo iz kase.
            Sud je u najvećem dijelu prihvatio odbranu okrivljenog, a jedino je njegovu odbranu odbacio u dijelu u kojem kaže da je ukupno iz kase uzeo 130,00 eura, a okrivljeni je to najvjerovatnije istakao da bi izbjegao vraćanje više količine novca pošto je kako ističe sve izgubio na ruletu.
            Iz popisne liste DOO "Andreas" od 19.08.2011. godine se zaključuje da je III smjena tog objekta ostvarila promet u iznosu od 262,30 eura te da je okrivljeni iz kase oduzeo 240,00 eura dok je u kasi ostalo ukupno 22,30 eura.
            Sud je prihvatio popisnu listu oštećenog kao vjerodostojnu jer je ista sačinjena na osnovu podataka kojim su raspolagali i na osnovu cijena proizvoda koje su istačene na proizvodima u pekari.
            Iz izvještaja iz kaznene evidencije sud je utvrdio da je okrivljenom u 11 navrata izrečena vaspitna mjera, a da do sada nije osudjivan kao punoljetno lice.
            Kod ovakvog činjeničnog stanja na osnovu svih izvedenih dokaza kao i na osnovu djelimičnog priznanja okrivljenog sud je utvrdio da je okrivljeni u namjeri da sebi pribavi protivpravnu imovinsku korist dana 20.08.2011. godine oko 05,50 časova došao u pekaru zv. "Andreas" u P. u ul. ... i iskoristio odsustvo radnice B. V., iz registar kase koja se nalazila na prodajnom pultu oduzeo 240,00 eura i na taj način oštetio vlasnika J. D. za naznačeni iznos. Dakle, u radnjama okrivljenog stiču se svi bitni elementi bića krivičnog djela kradja iz čl.231. st.1. Krivičnog zakonika.
            Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu kazne zatvora, pa je sud mišljenja da je u konkretnom slučaju jedino prema okrivljenom opravdano izreći kaznu zatvora pa mu je sud izrekao kaznu zatvora u trajanju od 30 dana koliko je to predložio i zamjenik ODT-a u završnoj riječi, smatrajući da će se izrečenom kaznom dovoljno uticati na okrivljenog da više ne vrši krivična djela. Pri tome sud je posebno imao u vidu činjenicu da je okrivljeni kao maloljetnik do sada u 11 slučajeva izvršio razna krivična djela, a čak 6 puta krivično djelo teške kradje, ali se ipak okrivljeni smatra ne osudjivanim licem, pa je sud mišljenja da izrečena krivična sankcija optuženom je adekvatna i primjerena stepenu društvene opasnosti, konikretno učinjenog djela, samog učinioca kao i nastalim posedicama. Pri tome je sud cijenio kao otežavajuće okolnosti okrivljenom da nije obeštetio oštećenog, te da se oštećeni pridružio krivičnom gonjenju protiv njega, dok je kao olakšavajuću okolnost sud okrivljenom uzeo u obzir činjenicu da je bio u pijanom stanju, da je priznao u najvećem dijelu izvršenje krivičnog djela (osim iznosa oduzetog novca), pa je sud mišljenja da upravo izrečena kazna prema okrivljenom predstavlja onu mjeru koja je neophodna da bi se prema okrivljenom postigla svrha kažnjavanja u smislu člana 32. Krivičnog zakonika.
            U smislu članova 226. i 229. ZKP CG sud je obavezao okrivljenog da na ime troškova vodjenja krivičnog postupka plati ovom sudu iznos od 75,00 eura, a isti iznos predstavlja naknadu i nagradu braniocu za odbranu okrivljenog po službenoj dužnosti kod UP PJ Pljevlja, a iznos paušala od 27,50 eura sud je odredio imajući u vidu dužinu trajanja i složenost krivičnog postupka kao i imovno stanje okrivljenog.  
         U smislu člana 234. i 239.  ZKP CG sud je obavezao okrivljenog da na ime štete postavljenim imovinsko pravnim zahtjevom plati oštećenom J. D. iznos od 240,00 eura koliko iznosi i imovinsko-prvni zahtjev oštećenog.  
        Sa iznijetih razloga odlučeno je kao u izreci presude.

OSNOVNI SUD U PLJEVLJIMA
dana 27.10.2011. godine 
Zapisničar,
S u d i j a,
Djondović Milenka
Branko Pejović  
PRAVNA POUKA : protiv ove presude dozvoljena je žalba u roku od 8 dana po
prijemu iste
                                  Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
1x okrivljenom
4x u predmet  