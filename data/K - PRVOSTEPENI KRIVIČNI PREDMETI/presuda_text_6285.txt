

                                                                                                            K.br.181/11

U IME CRNE GORE 
        Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog S. S. iz P. zbog krivičnog djela ugrožavanje sigurnosti iz čl.168. st.1. Krivičnog zakonika po optužnom predlogu ODT Pljevlja Kt.br.200/11 od 12.09.2011. godine, nakon održanog glavnog i javnog pretresa u prisustvu zamjenika ODT Golubović Sanje, okrivljenog i oštećenog Ć. H. dana 19.10.2011. godine, donio je i javno objavio

P R E S U D U 
        Okrivljeni **S. S.** , JMBG .... od oca S. i majke N. rodjena Z., rodjen dana .... godine u selu G., opština P., živi u P. ... u P. državljanin CG, ne zaposlen, oženjen otac jednog djeteta, pismen završio osnovnu školu, vojsku služio 2000/01. godine u Nikšiću, ne vodi se u  VE, lošeg imovnog stanja, ranije osudjivan presudom ovog suda K.br.62/02 od 26.06.2002. godine zbog krivičnog djela iz čl. 37. st.2. KZ RCG izrećena mu novčana kazna, presudom ovog Suda K.br.30/03 od 28.04.2004. godine zbog krivičnog djela iz čl.145. KZ RCG, osudjen na kaznu zatvora, istu izdržao, presudom ovog Suda K.br.135/06 zbog krivičnog djela iz čl. 152. st.2. KZ CG, osudjen na kaznu zatvora u trajanju od 30 dana, istu izdržao, presudom ovog suda K.br.101/08 od 26.08.2008. godine, zbog krivičnog djela iz čl.376.st.3. KZ CG, osudjen na 6 mjeseci kazne zatvora, presudom ovog Suda K.br.66/08 od 19.08.2008. godine, zbog krivičnog djela čl.328.st.3. KZ CG, izrečena mu novčana kazna i presudom ovog Suda K.br.146/08 zbog krivičnog djela iz čl.399. KZ CG, osudjen na kaznu zatvora od 3 mjeseca, istu izdržao.

K r i v   j e 
        Što je:  
        dana13.07.2011. godine oko 21,30 časova ispred ugostiteljskog objekta "Fast-food" u ul. M. Peruničića u Pljevljima ugrozio sigurnost oštećenom Ć. H., prijetnjom da će napasti na život i tijelo oštećenog, na način što mu je uputio riječi prijetnje "jebaću ti tursku majku, jebem ti ćerku, sve ću ovo zaklati i zapaliti" nakon čega je gurnuo oštećenog ponavljajući iste riječi prijetnje,

-2-
            čime je izvršio krivično djelo ugrožavanje sigurnosti iz čl.168. st.1. Krivičnog zakonika,
            pa ga sud na osnovu već citiranog zakonskog propisa, a primjenom članova 4, 5, 13, 15, 32, 33, 36. i 42. Krivičnog zakonika te članova 226. i 229. ZKP CG  
O S U D J U J E 
        Na kaznu zatvora u trajanju od 30 dana (trideset dana).  
        Okrivljeni se obavezuje da na ime paušala plati ovom sudu iznos od 27,50 eura, a ovo u roku od 15 dana po pravnosnažnosti presude pod prijetnjom prinudnog izvršenja.

O b r a z l o ž e n j e 
        Osnovno državno tužilaštvo u Pljevljima optužnim predlogom kt.br.200/11 od 12.09.2011. godine optužilo je S. S. iz P. zbog krivičnog djela ugrožavanje sigurnosti iz čl.168.st.1. Krivičnog zakonika navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.  
        U završnoj riječi zamjenik ODT-a je u cjelosti ostao pri podnesenom optužnom predlogu i predložio da sud okrivljenog oglasi krivim i osudi po zakonu.  
        Svjedok - oštećeni Ć. H. u završnoj riječi je istakao da se ne pridružuje krivičnom gonjenju protiv okrivljenog niti ističe imovinsko-pravni zahtjev.  
        Okrivljeni S. S. u svoju odbranu u predmetu istražnih radnji je istakao da je dana 13.07.2011. godine oko 15,30 časova došao u ugostiteljski objekta "Fast-food" koji se nalazi u ul. Mila Peruničića pa je poručio porciju ćevapa i još nešto za jelo, a sada ne može da se sjeti šta i nakon izvjesnog vremena donijeto mu je jelo koje je poručio. Sa nožem je pokušao da presiječe jedan ćevap, ali nije uspio pa kada je uzeo ćevap u ruku vidio je da se u njemu nalazi dlaka, nakon čega je odgurno tanjir na stolu i rekao "jebem vam mater trujete narod sa ovim", a obaratio se i konobaru i konobarici koji su radili u objektu i pokazao im ćevape u kojima je našao dlake. Nakon toga je ustao iza stola, bacio pare na sto i to iznos od 5,00 eura i izašao preko vrata. Ispred ugostiteljskog objekta je sreo vlasnika - oštećenog Ć. H. i koji ga je pitao o čemu se radi, pa mu je rekao da je u ćevapima pronašao dlaku i da truju narod, a oštećeni mu je rekao da će mu vratiti novac, našta mu je on odgovorio "i treba da mi vratiš, jer ja nisam pojeo hranu koju sam poručio". Oštećeni mu je vratio 5,00 eura i udaljio se sa lica mjesta. Sa oštećenim je bio još jedan čovjek koga ne poznaje. Ističe da tvrdi da nikave psovke niti riječi prijetnje nije uputio oštećenom, a kritičnog dana je bio u alkoholisanom stanju, ali se sjeća svega šta se dešavalo i sjeća se riječi koje je izgovorio. Na glavnom pretresu je još jedanput istakao da je kritičnog dana bio u pijanom stanju da se ne sjeća šta je sve izgovorio, ali je moguće da je sve ove riječi uputio oštećenom što je navedeno u optužnom predlogu. U završnoj riječi je istakao da se osjeća krivim, da priznaje krivicu, da se kaje što je ovo uradio pa je na kraju svoju odgovornos ostavio sudu na slobodnu procjenu.  
        U dokaznom postupku sud je saslušao svjedoka - oštećenog Ć. H., saslušao svjedoke G. R., L. D. i B. V., pročitao izvještaj iz kaznene evidencije za okrivljenog izdat od strane UP PJ PLjevlja br. ... od 29.08.2011. godine.  
        Nakon provedenog dokaznog postupka i nakon ocjene svih izvedenih dokaza, kako skupa tako i pojedinačno i u njihovoj medjusobnoj povezanosti, kao i na osnovu djelimičnog priznanja okrivljenog sud je utvrdio da je okrivljeni izvršio krivično djelo koje mu je optužnim predlogom stavljeno na teret, a na način mjesto i vrijeme kako je to bliže opisano u izreci ove presude.

Ovakvu svoju odluku sud je zasnovao na osnovu činjenica koje slijede iz dokaza
izvedenih na glavnom pretresu.
            Naime, svjedok - oštećeni Ć. H. u predmetu istražnih radnji je istakao da je vlasnik ugostiteljskog objekta "Fast-food" u ul. Mila Peruničića i dana 13.07.2011. godine oko 21,30 časova nalazio se u Kafe baru "Strit" koji se nalazi nedaleko od njegovog objekta kada ga je telefonom pozvala njegova radnica L. D. i rekla mu da imaju problema sa jednim od gostiju. Odmah je ustao i sa G.R. koji je bio sa njim krenuo prema svom objektu. Pred objekat su došli vrlo brzo jer su bili udaljeni stotinak metara i zatekao je okrivljenog na ulici ispred terase objekta i čim ga je ugledao okrivljeni je povišenim tonom počeo da govori "jebem ti tursku majku, vrati mi 5,00 eura, oćete da me otrujete", on je tada neznajući o čemu se radi izvadio iz džepa 5,00 eura i dao okrivljenom u namjeri da ga smiri. Kada mu je dao novac, okrivljeni je nastavio povišenim tonom da govori "jebaću ti tursku majku, jebem ti ćerku, sve ću ovo zaklati i popaliti". U tom trenutku S. ga je gurnuo pokušavajući da udje u objekat, a oštećeni mu je rekao da mu je do daljenjeg ulaz zabranje, pa zato je telefonom pozvao policiju, pa je okrivljeni otišao niz ulicu. Napominje da je sve ove riječi okrivljeni govorio veoma glasno prijeteći i psujući, a ljudi koji su sjedeli na terasi objekta su se razbježali. Istakao je da okrivljenog ne poznaje i da sa njim nije imao nikakvih nesporazuma. Posebno je istakao da se osjetio ugroženim zbog upućenih prijetnji, a napominje da je prije nekoliko dana prije saslušanja okrivljeni došao u objekat i obratios e riječima oštećenom "ti to meni krivičnu prijavu", a on mu je rekao da napusti lokal. Na glavnom pretresu je istakao još jedanput da se osjetio ugroženim i da se uplašio te da je prijetnju svhatio kao ozbilju, a ovo posebno iz razloga što je prije 10 godina u istom ovom objektu i gotovo na isti način poginuo njegov brat, a takodje prethodno je okrivljeni odgurnuo gosta koji je pao na terasu lokala i nakon svega toga što se i ranije desilo, a i sada sigurno je da se osjetio ugroženim, da se uplašio i da je shvatio da je okrivljeni sposoban da sve te svoje prijetnje i ostvari. U završnoj riječi je istakao da se ne pridružuje krivičnom gonjenju protiv okrivljenog i ne ističe imovinsko-pravni zahtjev.
            Sud je u cjelosti prihvatio iskaz svjedoka - oštećenog smatrajući da je oštećeni veoma objektivno svjedočio.
            Svjedok G. R. je istakao da je okrivljeni povišenim tonom glasno prijetio oštećenom govoreći mu "jebem ti tursku majku, jebem ti porod, djecu ću ti ubiti is ve ću vas zaklati i zapaliti", a ove riječi je ponavljao više puta. Takodje, ističe da je svo vrijeme tu bio prisutan dok okrivljeni nije otišao.
            Svjedokinja L. D.  je istakla  da je okrivljeni uputio riječi prijetnje njima zaposlenim u lokalu govoreći im "sve ću vam ovo polomiti i uništiću vas, vi ste budale radite kod turčina", a to je izgovarao dok oštećeni još nije bio stigao. Dalje ističe da nije čula šta je ispred objekta okrivljeni govorio oštećenom, ali zna da su se raspravljali i da su svi gosti lokala napustili lokal, a ona je nastavila da radi.
            Svjedokinja B. V. je takodje istakla da je okrivljeni njima zaposlenim u lokalu uputio riječi psovki i prijetnji da će im sve zapaliti i uništiti ih, a kada je došao oštećeni ispred lokala ona nije čula sve šta je govorio oštećenom jer je morala da brine o roštilju. Na terasi je bilo više gostiju i svi su se razbježali kada je oštećeni počeo da pravi probleme.
            Sud je u cjelosti prihvatio iskaze svjedoka G. R., L. D. i B. V. smatrajući da su svjedoci veoma objektivno svjedočili, a sud je na osnovu iskaza svih svjedoka utvrdio da je okrivljeni vikao i galamio najprije u objektu, a zatim ispred objekta, a na osnovu iskaza svjedoka G. R. sud je utvrdio da je okrivljeni izgovorio riječi prijetnje oštećenom ističući sledeće: "jebem ti tursku majku, jebem ti porod, djecu ću ti ubiti, zaklaću vas sve i sve ću vas zapaliti".
            Dakle, iz iskaza svjedoka - oštećenog i svjedoka G. R. sud je zaključio da je okrivljeni oštećenom izgovorio riječi prijetnje te da mu je govorio riječi "jebaću ti tursku majku, sve ću vas zaklati i zapaliti".  Takodje iz iskaza svjedoka - oštećenog sud je zaključio da se 
oštećeni osjetio ugroženim te da ga je bilo strah kada je okrivljeni izgovarao
ove riječi, a posebno što je oštećeni kako ističe u istom objektu prije 10
godina na isti ili na sličan način izgubio brata i sigurno je da se osjetio
ugroženim jer zbog takvog ponašanja okrivljenog koji je prethodno odgurno
jednog gosta, oštećeni je mišljenja da je okrivljeni sposoban da te sve svoje
prijetnje i ostvari.
            Iz izvještaja iz kaznene evidencije za okrivljenog sud je utvrdio da je okrivljeni ranije osudjivan 6 puta te da je u 4 navrata osudjen na efektivnu kaznu zatvora za razna krivična djela, a da mu je u dva slučaja izrečena novčana kazna.
            Kod ovakvog činjeničnog stanja, na osnovu svih izvedenih dokaza, kao i na osnovu djelimičnog priznanja okrivljenog, jer je okrivljeni istakao na glavnom pretresu da je moguće da je sve te riječi prijetnje uputio oštećenom, ali je bio pijan, sud je zaključio da je okrivljeni izvršio krivično djelo koje mu se stavlja na teret, a na način mjesto i vrijeme kako je to bliže opisano u izreci ove presude. Dakle, sud je utvrdio da je okrivljeni oštećenom izgovorio više riječi prijetnje nakon kojih se oštećeni osjetio ugroženim i zastrašenim.
            Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhz kazne zatvora, pa je sud mišljenja da je u konkretnom slučaju jedino opravdano okrivljenom izreći kaznu zatvora što je sud i učinio i izrekao mu kaznu zatvora u trajanju od 30 dana smtrajući da je ista adekvatna težini učinjenog djela, stepenu društvene opasnosti, kao i nastalim posledicama, te da izrečena kazna po mišljenju suda predstavlja onu mjeru koja je potrebna da bi se prema okrivljenom postigla svrha kažnjavanja u smislu člana 32. Krivičnog zakonika.
            Shodno članovima 226. i 229. ZKP CG sud je obavezao okrivljenog da na ime paušala plati ovom sudu iznos od 27,50 eura, a isti iznos sud je odredio imajući u vidu dužinu trajanja i složenost krivičnog postupka kao i imovno stanje okrivljenog.
            Sa iznijetih razloga odlučeno je kao u izreci presude.  
OSNOVNI SUD U PLJEVLJIMA
dana 19.10.2011. godine 
Zapisničar,
S u d i j a,
Djondović Milenka
Branko Pejović  
PRAVNA POUKA : protiv ove presude dozvoljena je žalba u roku od 8 dana po
prijemu iste
                                  Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
1x okrivljenom
6x u predmet  