 

K. 41/12/12
U IME CRNE GORE 
        **OSNOVNI SUD U KOTORU** , po sudiji Momirki Marović, uz učešče zapisničara Tamare Počanić, u krivičnom predmetu protiv okrivljenog M. D. zbog krivičnog djela nedavanja neizdržavanja u produženom trajanju iz člana 221. stav 1. Krivičnog zakonika, koji se vodi po optužnom predlogu ODT Kotor Kt. broj 636/11-2 od 26.01.2012 godine, nakon održanog glavnog i javnog pretresa dana 24.05.2012. godine u prisustvu zamjenika ODT Kotor Jovanke Čizmović, okrivljenog M.D., donio i javno objavio sledeću

PRESUDU 
        **OKRIVLJENI M. D.,** od oca M. i majke Lj., rođene Č., rođen ....godine u Nj., stalno nastanjen u K., ...., državljanin CG, oženjen, otac troje djece, sa završenom SSS, lošeg imovnog stanja, ranije osuđivan presudom Osnovnog suda u Kotoru Posl. Br. K. .... od 20.11.2009. godine zbog krivičnog djela nedavanje izdržavanja u produženom trajanju iz člana 221. stav 1. u vezi sa članom 49 Krivičnog zakonika na kaznu zatvora u trajanju od 5 (pet) mjeseci, uslovno na dvije godine, protiv koga se ne vodi postupak za drugo krivično djelo,

KRIV JE
            Što je,  
        U periodu od 28.11.2011. godine i dalje, u K., nije davao izdržavanje za lice koje je po zakonu dužan da izdržava, svoju maloljetnu kćerku M. J., u iznosu i na način kako je ta obaveza utvrđena izvršnom sudskom odlukom-Presudom Osnovnog suda u kotoru P. .... od 19.05.2010 godine, po kojoj je obavezan da svakomjesečno plaća iznos od 100,00€ na tekući račun zakonske zastupnice, majke P. S., br. ..... K. b. AD B., svakog 1-og do 5-og u mjesecu, sve dok za to budu postojali zakonski uslovi.

        \- čime je učinio krivično djelo nedavanja izdržavanja u produženom trajanju iz člana 221. stav 1. u vezi člana 49. Krivičnog zakonika.  
        Pa ga sud na osnovu naprijed navedene krivičnopravne odredbe i člana 3, 5, 8, 13, 15, 32, 33, 39, 42, 45. i 46. KZ-a  i čl. 368. i 374. ZKP-a

O S U D J U J E 
        Na novčanu kaznu u iznosu od 1200,00 eura /jednehiljade i dvjesto eura/, koju će okrivljeni platiti  u roku od 90 dana od dana pravosnažnosti presude, a koja će se u slučaju nenaplativosti zamjeniti tako što će se za svakih započetih 25,00 € novčane kazne odrediti jedan dan zatvora.

        Okrivljeni je dužan da na ime sudskog paušala iznos od 30,00 eura u roku od tri mjeseca od dana pravosnažnosti presude, na žiro račun Osnovnog suda Kotor br. 832-16-52 i dokaz o uplati dostaviti ovom sudu s pozivom na broj K. 41/12/12.  
        Zakonski zastupnik maloljetne oštećene M. J., njena majka P. S. se sa imovinsko pravnim zahtjevom upućuje na parnicu.

Obrazloženje 
        ODT Kotor svojim aktom Kt. broj 636/11-2 od 26.01.2012. godine optužilo je M. D.zbog izvršenja krivičnog djela nedavanje izdržavanja u produženom trajanju iz člana 221. stav 1. u vezi člana 49. Krivičnog zakonika.

        Sud je zakazao i održao glavni pretres od 24.05.2012. godine u prisustvu zamjenika ODT Kotor Jovanke Čizmović i okrivljenog M. D. i nakon završenog glavnog pretresa izrekao okrivljenom novčanu kaznu u iznosu od 1200,00 eura /jednehiljade i dvjesto eura/, koju će okrivljeni platiti u roku od 90 dana od dana pravosnažnosti presude, a koja će se u slučaju nenaplativosti zamjeniti tako što će se za svakih započetih 25,00 € novčane kazne odrediti jedan dan zatvora.

        Sud je okrivljeng obavezao da plati sudski paušal, shodno članu 226. ZKP-a.

        Sud je takođe i zakonskog zastupnika maloljetne M. J., njenu majku P.S. sa imovinsko pravnim zahtjevom uputio na parnicu.

        Nakon objavljivanja presude, Osnovni državni tužilac iz Kotora Boris Savić i okrivljeni M. D. su saglasno izjavili da na presudu neće ulagati žalbu, pa je rješeno kao u izreci shodno čl. 383 ZKP-a, tako da presuda ne sadrži obrazloženje.

OSNOVNI SUD U KOTORU
Dana 24.05.2012. godine 
             Zapisničar
Sudija
Tamara Počanić
Momirka Marović 
             PRAVNA POUKA: Protiv ove presude nije dozvoljena žalba jer su
se stranke odrekle prava žalbe na istu.  