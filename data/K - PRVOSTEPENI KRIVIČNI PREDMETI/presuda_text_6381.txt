K.br. 25/12
U IME CRNE GORE
OSNOVNI SUD U DANILOVGRADU kao krivični, po sudiji Vladimiru Novoviću, kao
pojedincu, uz učešće Ane Ivanović kao zapisničara, u krivičnom predmetu protiv
okrivljenog P.R.a iz D., zbog krivičnog djela kradja iz čl.239 st.1 KZ,
odlučujući po optužnom predlogu Osnovnog državnog tužilaštva iz Podgorice
Kt.br.122/12 od 27.02.2012.godine, koji je na glavnom pretresu zastupao Grujo
Radonjić, zamjenik ODT-a iz Podgorice, nakon održanog glavnog i javnog
pretresa dana 18.04.2012.godine u prisustvu zastupnika optužbe i okrivljenog,
donio je dana 18.04.2012.godine i istog dana javno objavio  
PRESUDU
Okrivljeni P.R., JMB ..., od oca Ž. i majke M., rodjene R., rodjen ...godine u
P., sa mjestom prebivališta u D. - G. bb, državljanin Crne Gore, saobraćajni
tehničar u penziji, oženjen, otac dvoje djece, završio srednju mašinsku školu
- smjer saobraćajni tehničar, pismen, lošeg imovnog stanja, neosudjivan.  
Kriv je
Što je:  
Dana 29.08.2011.godine, u naselju S., opština D., oduzeo tudju pokretnu stvar
- električnu energiju, vlasništvo oštećenog preduzeća "Elektrodistribucije"
Podgorica, u namjeri da njenim prisvajanjem sebi pribavi protivpravnu
imovinsku korist u iznosu preko 150,00 eura, na način što je na električnom
brojilu marke "Iskra" br.25256324 RTG trakom zakočio disk brojila, usljed čega
se utrošak električne energije na mjernom uredjaju nije mogao registrovati, u
čemu je otkriven prilikom kontrole ovlašćenih radnika oštećenog preduzeća,  
- čime je počinio krivično djelo kradja iz čl.239 st.1 KZ.  
Pa sud okrivljenom primjenom citiranog zakonskog propisa, te čl. 4, 5, 15, 36,
42, 52, 53 i 54 KZ i čl.226, 229 i 374 ZKP-a, i z r i č e  
USLOVNU OSUDU  
Kojom mu utvrdjuje kaznu zatvora u trajanju od 30 (trideset) dana i
istovremeno odredjuje da se ista neće izvršiti ako okrivljeni za vrijeme od 1
(jedne)  godine po pravosnažnosti presude ne učini novo krivično djelo.  
Dužan je okrivljeni da na ime troškova krivičnog postupka - sudskog paušala
uplati ovom sudu iznos od 30,00 eura, u roku  od 15 dana po pravosnažnosti
presude.  
O b r a z l o ž e nj e
Optužnim predlogom ODT-a Podgorica Kt.br.122/12 od 27.02.2012.godine,
stavljeno je na teret okrivljenom P.R.u da je izvršio krivično djelo kradja iz
čl.239 st.1 KZ. Zastupnik optužnog predloga je u završnoj riječi predložio da
sud okrivljenog oglasi krivim i osudi na kaznu u zakonom propisanim granicama.  
Okrivljeni P.R. u odbrani datoj u istražnom postupku i na glavnom pretresu je
priznao izvršenje krivičnog djela. U bitnom je naveo da je tačno da je dana
29.08.2011.godine, u naselju S., opština D., oduzeo tudju pokretnu stvar -
električnu energiju, vlasništvo oštećenog preduzeća Elektrodistribucije
Podgorica, u namjeri da njenim prisvajanjem sebi pribavi protivpravnu
imovinsku korist u iznosu preko 150,00 eura. Tvrdi da je to učinio na način
što je na električnom brojilu marke "Iskra" br.25256324 RTG trakom zakočio
disk brojila, usljed čega se utrošak električne energije na mjernom uredjaju
nije mogao registrovati, u čemu je otkriven prilikom kontrole ovlašćenih
radnika oštećenog preduzeća. Istakao je da je iznos od 969,97 eura za koji ga
je Elektrodistribucija dužila po osnovu neovlašćenog utroška električne
energije, u cjelosti platio. U završnoj riječi je kazao da se kaje zbog
počinjenog krivičnog djela.  
Sud je na glavnom pretresu u dokaznom postupku saslušao ovlašćenog
predstavnika Elektrodistribucije Podgorica N.S.S., pročitao zapisnik o
kontroli mjernog mjesta Elektrodistribucije Podgorica br.247902 od
29.08.2011.godine i pročitao izvod iz kaznene evidencije Uprave policije PJ
Podgorica br.29-245/12-5662/2-1268 od 14.03.2012.godine, izdat na ime
okrivljenog.  
Ovlašćeni predstavnik oštećene Elektrodistribucije Podgorica N.S.S. u iskazu
datom na glavnom pretresu u bitnom je navela da se pridružuje krivičnom
gonjenju protiv okrivljenog, a da ne postavlja imovinsko-pravni zahtjev, jer
je okrivljeni P.R. oštećenoj Elektrodistribuciji Podgorica platio iznos koji
je oštećena potraživala od njega.  
Iz sadržine zapisnika o kontroli mjernog mjesta Elektrodistribucije Podgorica
br.247902 od 29.08.2011.godine, utvrdjuje se da su ovlašćeni radnici
Elektrodistribucije u trenutku vršenja kontrole brojila marke "Iskra"
br.25256324, vlasništvo okrivljenog P.R.a u mjestu S. u D., zatekli da je u
brojilu bio strani predmet - film, čime je ometan rad brojila.  
Iz izvoda iz kaznene evidencije Uprave policije PJ Podgorica
br.29-245/12-5662/2-1268 od 14.03.2012.godine, izdatog na ime okrivljenog,
utvrdjuje se da okrivljeni P.R. nije osudjivan.  
Na osnovu naprijed izložene činjenične gradje, koja proizilazi iz sadržine
dokaza provedenih na glavnom pretresu, ovaj sud je nesumnjivo zaključio, da su
se u radnjama okrivljenog P.R.a stekla sva obilježja bića krivičnog djela
kradja iz čl.239 st.1 Krivičnog zakonika. Naime, okrivljeni je dana
29.08.2011.godine, u naselju S., opština D., oduzeo tudju pokretnu stvar -
električnu energiju, vlasništvo oštećenog preduzeća "Elektrodistribucije"
Podgorica, u namjeri da njenim prisvajanjem sebi pribavi protivpravnu
imovinsku korist u iznosu preko 150,00 eura, na način što je na električnom
brojilu marke "Iskra" br.25256324 RTG trakom zakočio disk brojila, usljed čega
se utrošak električne energije na mjernom uredjaju nije mogao registrovati, u
čemu je otkriven prilikom kontrole ovlašćenih radnika oštećenog preduzeća.  
Sve naprijed navedene činjenice utvrdjene su iz odbrane okrivljenog P.R.a iz
istražnog postupka i sa glavnog pretresa.  
Naime, iz odbrana okrivljenog P.R.a iz istražnog postupka i sa glavnog
pretresa, koje imaju kvalitet priznanja, utvrdjuje se da je isti dana
29.08.2011.godine, u naselju S., opština D., oduzeo tudju pokretnu stvar -
električnu energiju, vlasništvo oštećenog preduzeća "Elektrodistribucije"
Podgorica, u namjeri da njenim prisvajanjem sebi pribavi protivpravnu
imovinsku korist u iznosu preko 150,00 eura, na način što je na električnom
brojilu marke "Iskra" br.25256324 RTG trakom zakočio disk brojila, usljed čega
se utrošak električne energije na mjernom uredjaju nije mogao registrovati, u
čemu je otkriven prilikom kontrole ovlašćenih radnika oštećenog preduzeća.  
Ovakvo priznanje okrivljenog sud je cijenio kao istinito, potpuno, jasno, dato
svjesno i dobrovoljno, uz razumijevanje posljedica datog priznanja.  
Priznanje okrivljenog stoji u skladnoj vezi sa zapisnikom o kontroli mjernog
mjesta Elektrodistribucije Podgorica br.247902 od 29.08.2011.godine.  
Krivično djelo kradja iz čl.239 st.1 KZ čini onaj ko tudju pokretnu stvar
oduzme drugom u namjeri da njenim prisvajanjem sebi ili drugom pribavi
protivpravnu imovinsku korist. Iz provedenih dokaza koji su već analizirani,
proizilazi da namjera okrivljenog nije bila da pribavi malu imovinsku korist,
jer učinilac koji krade struju, na način što RTG trakom blokira disk brojila,
odnosno što struju uvodi do potrošačkih tačaka, tako da se njen utrošak ne
registruje preko brojila, ima namjeru da to čini dok god bude u mogućnosti.  
Sud nalazi da je okrivljeni imajući u vidu sve okolnosti konkretnog slučaja,
navedeno krivično djelo učinio sa direktnim umišljajem, jer je bio svjestan
svog djela i htio je njegovo izvršenje, a sa namjerom pribavljanja
protivpravne imovinske koristi preko 150,00 eura. Zbog toga se u njegovim
radnjama stiču sva bitna obilježja bića krivičnog djela krađa iz čl.239 st.1
KZ, pa je istog valjalo oglasiti krivim i izreći mu krivičnu sankciju.  
Nakon što je zastupnik optužbe odustao od saslušanja svjedoka D.R. i M.D., sud
je odlučio da se ovi svjedoci ne saslušavaju, jer je činjenično stanje bilo u
dovoljnoj mjeri utvrdjeno.  
Sud je prilikom odlučivanja o vrsti i visini krivične sankcije za okrivljenog,
imao u vidu sve okolnosti na strani okrivljenog koje su od značaja za izbor i
visinu u smislu čl.42 KZ, pa je od olakšavajućih okolnosti na strani
okrivljenog našao da nije osudjivan, što je utvrdjeno iz citiranog izvoda iz
kaznene evidencije, da je priznao izvršenje krivičnog djela, da je oženjen,
otac dvoje djece i da je obeštetio oštećenog u iznosu koji je oštećeni tražio,
dok otežavajućih okolnosti nije bilo, pa je sud okrivljenom izrekao uslovnu
osudu kojom mu je utvrdio kaznu zatvora u trajanju od 30 (trideset) dana i
istovremeno odredio rok provjeravanja od 1(jedne) godine, odnosno da se
utvrdjena kazna neće izvršiti ako okrivljeni za vrijeme od 1 godine po
pravosnažnosti presude ne izvrši novo krivično djelo. Sud je našao da se u
konkretnom slučaju, a imajući u vidu naprijed navedene olakšavajuće okolnosti
može očekivati da će se upozorenjem uz prijetnju kaznom uticati na okrivljenog
da ubuduće ne vrši krivična djela, te da nije nužno da se kazna primijeni radi
krivično-pravne zaštite, pa sud nalazi da će se uslovnom osudom iz izreke ove
presude u potpunosti ostvariti svrha izricanja ove krivične sankcije iz čl.52
KZ u okviru opšte svrhe propisivanja i izricanja krivičnih sankcija iz čl.4
st.2 KZ.  
O troškovima krivičnog postupka odlučeno je na osnovu čl.226 i 229 ZKP-a, pa
kako je okrivljeni oglašen krivim, isti je obavezan da plati ovom sudu na ime
troškova krivičnog postupka  - sudskog paušala iznos od 30,00 eura, koji
iznos je odmjeren srazmjerno trajanju, složenosti ovog postupka i imovnom
stanju okrivljenog. Navedeni iznos okrivljeni je dužan platiti u roku od 15
dana po pravosnažnosti presude.  
Sa iznijetog, a primjenom čl.374 ZKP-a, odlučeno je kao u izreci ove presude.  
ZAPISNIČAR,
S U D I J A,
Ana Ivanović, s.r.
Vladimir Novović, s.r  
PRAVNA POUKA : Protiv ove presude može se izjaviti žalba Višem sudu u
Podgorici u roku od 8 dana od dana prijema  pismenog otpravka, a preko ovog
suda.  
DOSTAVITI:
- ODT Podgorica
- Okrivljenom
- Po pravosnažnosti oštećenoj  