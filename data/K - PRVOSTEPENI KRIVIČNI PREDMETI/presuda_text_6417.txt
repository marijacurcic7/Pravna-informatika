                                                                   **  K.br.09/884**

                                     U IME NARODA 
OSNOVNI SUD U PODGORICI ,u vijeću sastavljenom od sudije Đuković Gorana
kao predsjednika vijeća,sudija porotnika Popović Miljana i Ćuković Mirka kao
članova vijeća,uz učešće namještenika suda Paunović Nataše kao zapisničara,u
krivičnom predmetu protiv optuženih M. I. zbog produženog krivičnog djela
teška krađa iz čl. 240.st.2 u vezi st.1 u vezi čl. 49 Krivičnog zakonika,B. D.
i P. B. zbog krivičnog djela teška krađa iz čl. 240.st.2 u vezi st.1 Krivičnog
zakonika,J. A. zbog krivičnog djela krađa iz čl. 239.st.1 Krivičnog
zakonika,odlučujući po optužnici Osnovnog državnog tužilaštva Kt.br.701/06 od
02.06.2009. godine koju je zastupala zamjenik Osnovnog državnog tužioca Kostić
Ana,nakon glavnog i javnog pretresa održanog dana 15.04.2011. godine u
prisustvu stranaka i branioca optuženog M. I. advokata K. D.,nakon tajnog
vijećanja i glasanja izrekao je a dana 18.04.2011 godine javno objavio
                                                          **PRESUDU**

Optuženi:    
1. M. I. ,od oca R. i majke B.,rođene M.,rođen . godine u P.,sa
prebivalištem u Podgorici,ul. M. P. br.53,završio srednju mašinsku
školu,nezaposlen,crnogorski državljanin,lošeg zdravstvenog stanja,osuđivan
presudom Osnovnog suda u P. K.br. od .... godine zbog krivičnog djela krađa
3(tri)mjeseca zatvora uslovno na 2(dvije)godine,presudom Višeg suda u
P.K.br.od ... godine zbog krivičnog djela iz čl. 245.st.1 KZSRJ,na kaznu
zatvora u trajanju od 2(dvije)godine,presudom Osnovnog suda u K. K.br.. od
godine zbog krivičnog djela iz čl. 246.st.1 KZSRJ na kaznu zatvora u trajanju
od 5(pet)mjeseci,presudom Osnovnog suda u K K.br... od ... godine zbog
krivičnog djela iz čl. 240.st.1 tač.1 KZCG,na kaznu zatvora u trajanju od
8(osam)mjeseci i presudom Višeg suda u P. K.br.... od . godine zbog krivičnog
djela iz čl. 300 st.1 KZCG,na kaznu zatvora u trajanju od 3(tri)godine  
2.B. D. ,od oca A. i majke J.,rođene M.,rođen ... godine u K,nastanjen u
P. ul. B. R. br.182,penzioner,oženjen,otac dvoje djece,lošeg imovnog
stanja,osuđivan presudom Osnovnog suda u P. K.br... od ... godine zbog
krivičnih djela iz čl. 190.st.4 u vzi čl. 185.st.3 KZRCG 6(šest)mjeseci
zatvora uslovno na 2(dvije)godine,presudom Osnovnog suda u T. K.br.... od ...
godine zbog krivičnog djela iz čl. 45.st.1.KZRCG,3(tri)mjeseca zatvora uslovno
na 2(dvije)godine,presudom Osnovnog suda u P. K.br..... od .... godine zbog
krivičnog djela iz čl. 171.st.3 KZRCG,na novčanu kaznu u iznosu od 1.500,00
dinara,presudom Osnovnog suda u P. K.br. .. od ... godine zbog krivičnog djela
iz čl. 207.st.3 KZRCG na kaznu zatvora u trajanju od 6(šest)mjeseci,presudom
Višeg suda u B. P. K.br.... od .... godine zbog krivičnog djela iz čl.
168.st.2 KZSFRJ na kaznu zatvora u trajanju od 1(jedne) godine,presudom
Osnovnog suda u K. K.br. od .... godine zbog krivičnog djela iz čl. 207.st.3 u
vezi st.1 KZRCG na kaznu zatvora u trajanju od (četiri)mjeseca i presudom
Osnovnog suda u P. K.br. zbog krivičnog djela iz čl. 207.st.3 u vezi st.1
KZRCG na kaznu zatvora u trajanju od 8(osam)mjeseci  
3.J. A. ,od oca B. i majke M.,rođene R.,rođen ... godine u Podgorici,sa
prebivalištem u P. ul. M. P. br.159,po zanimanju trgovac, oženjen,srednjeg
imovnog stanja,osuđivan presudom Osnovnog suda u P. K.br.. od ... godine zbog
krivičnog djela iz čl. 246.st.2 KZSRJ,na kaznu zatvora u trajanju od
3(tri)mjeseca,presudom Okružnog suda u B. K.br od ... godine zbog krivičnog
djela iz čl. 246.st.3 KZRS 7(sedam)mjeseci zatvora uslovno na
3(tri)godine,presudom Višeg suda u P. ... od .... godine zbog krivičnog djela
iz čl. 300 st.1 KZCG na kaznu zatvora u trajanju od 2(dvije)godine  
4 .P. B. ,od oca R. i majke G. rođene Ć.,rođen ... u P.,sa prebivalištem u
P. ul. P. M. P. bb,po zanimanju vozač,srednjeg imovnog stanja,crnogorski
državljanin,noženjen,osuđivan presudom Višeg suda u P. ....od.... godine zbog
krivičnog djela iz čl. 145.st.3 u vezi st.1 KZRCG na kaznu zatvora u trajanju
od 3(tri)godine i 6(šest)mjeseci,presudom Višeg suda u P. K.br.... od ..
godine zbog krivičnog djela iz čl. 245.st.1 KZSRJ,na kaznu zatvora u trajanju
od 1(jedne)godine,presudom Osnovnog suda u  P. K.br. od ... godine zbog
krivičnog djela iz čl. 240.st.2 u vezi st.1 KZRCG  2(dva)mjeseca zatvora
uslovno na 2(dvije)godine,presudom Osnovnog suda u P. K.br.... od .... godine
zbog krivičnog djela iz čl. 240.st.1 tač.1 u vezi čl. 49 KZCG na kaznu zatvora
u trajanju od 7(sedam)mjeseci,presudom Osnovnog suda u P. K..... od .....
godine zbog krivičnog djela iz čl. 240.st.2 u vezi st.1 u vezi čl. 49 KZCG na
kaznu zatvora u trajanju od 1(jedne) godine,presudom Višeg suda u P. K.br....
od ..... godine zbog krivičnog djela iz čl. 300 st.1 KZCG na kaznu zatvora u
trajanju od 3(tri)godine i presudom Osnovnog suda u P. K.br.... od .....
godine zbog krivičnog djela iz čl. 151.st.1 KZCG na kaznu zatvora u trajanju
od 10(deset)mjeseci  
                                            **Krivi su**

Zato što su:

Okrivljeni: M. I., B. D. i P. B.,dana 19.02.2006. godine u popodnevnim časovima u P.,djelujući kao više lica putničkim motornim vozilom marke „Mercedes“ kojim je upravljao okrivljeni B. D. ušli u neobezbjeđen prostor magacina“L-P“ vlasništvo oštećenog G. R.,u namjeri da prisvajenjem    stvari sebi pribave protivpravnu imovinsku korist ,oduzeli tuđe pokretne stvari 200 aluminiskih šipki vrijednosti 6.000,00 hiljada eura,na način šo su ih sva trojica stavili na krov vozila, koje su međusobno podjelili

Okrivljeni M.. I. i J. A, dogovorno dana 24.03.2006. godine u P. u popodnevnim časovima sa putničkim motornim vozilo marke „G II“ kojim je upravljao okrivljeni J. A. ušli u neobezbjeđen prostor preduzeća“L-P,te u namjeri da prisvajanjem stvari sebi pribave protivpravnu imovinsku korist, oduzeli tuđe pokretne stvari -40 komada pocinčanih kutija za izradu PVC-a stolarije vrijednosti od 480 eura,na način što su ih stavili na krov vozila i odvezli se iz prostora

-čime su  kao saizvšioci izvršili i to: optuženi M. I. produženo krivično djelo teška krađa iz čl. 240.st.2 u vezi st.1 u vezi čl. 23 i 49 Krivičnog zakonika(kao saizvršilac sa optuženim B D. i P. B. radnjama bliže predstavljenim tač.1 izreke presude i kao saizvršilac sa optuženim J. A. radnjama bliže predstavljenim tač.2 izreke presude   ,optuženi B. D. krivično djelo teška krađa iz čl. 240.st.2 u vezi st.1 u vezi čl. 23 Krivičnog zakonika(kao saizvršilac sa optuženim M. I. i P. B. radnjama predstavljenim tač.1 izreke presude),optuženi J. A. krivično djelo krađa iz čl. 239.st.1 u vezi čl. 23 Krivičnog zakonika(kao saizvršilac sa optuženim M. I. radnjama bliže predstavljenim tač.2 izreke presude) i optuženi P. Br. krivično djelo teška krađa iz čl. 240.st.2 u vezi st.1 u vezi čl. 23 Krivičnog zakonika(kao saizvršilac sa optuženim M. I. i B. D. (radnjama opisanim u tač.1 izreke presude)  
Pa sud optužene primjenom citiranih zakonskih propisa i čl.
3,4,5,13,15,32,36,42a u odnosu na optuženog B. D. i čl. 45 i 46 Krivičnog
zakonika,te čl. 199,202 i 364 Zakonika o krivičnom postupku  
                                                   **    Osuđuje**

Optužene: 
M. I. i P. B. na kaznu zatvora u trajanju od po 1(jedne)godine,optuženog B. D.
na kaznu zatvora u trajanju od 8(osam)mjeseci i optuženog J. A. na kaznu
zatvora u trajanju od 3(tri)mjeseca.  
Za ovim sud optuženom M. I. na osnovu čl. 71 Krivičnog zakonika izriče  
                                  **      MJERU BEZBJEDNOSTI**

Obavezno liječenje narkomana ,koja se ima izvršiti u ustanovi za izvršenje
kazne ,trajaće dok postoji potreba za liječnjem,može trajati duže od vremena
izrečene kazne,ali njeno ukupno trajanje ne može biti duže od 3(tri)godine.  
Obavezuju se optuženi da solidarno ovom sudu uplate troškove postupka u iznosu
od 247,50 eura,kao i po 30,00 eura,na ime paušla u roku od 15 dana po
pravosnažnosti presude,pod prijetnjom prinudnog izvršenja.  
                                       **             Obrazloženje**

Optužnicom Osnovnog državnog tužilaštva Kt.br.701/06 od 02.06.2009. godine
optuženim M. I. stavljeno je na teret izvršenje produženog krivičnog djela
teška krađa iz čl. 240.st.2 u vezi st.1 u vezi čl. 49 Krivičnog
zakonika,optuženim B. D. i P. B izvršenje krivičnog djela teška krađa iz čl.
240.st.2 u vezi st.1 Krivičnog zakonika i optuženom J. A. krivično djelo krađa
iz čl. 239 st.1 Krivičnog zakonika.U konačnom zastupnik optužbe je ostao pri
podignutoj optužnici i predložio je sudu da optužene oglasi krivim i osudi po
zakonu.  
U odbrani na glavnom pretresu optuženi M. I. je izjavio da je dana 19.02.2006.
godine putem telefona pozvao B. D.,u odnosu na koga mu je poznata činjenica da
radi kao divlji taksista i kome je kazao da dođe autombilom do njega kako bi
nešto završio. Istom nije pominjao bilo kakvu krađu. Nakon poziva B. je došao
automobilom sa još jednim licem . Zatim ga je isti navedenim automobilom
prevezao do jednog preduzeća. Tom prilikom kazao je B. da treba da ga poveze
do jednog skladišta pored koga živi njegov djed.Uglavnom,slagao je B. da ima
pristup navedenom skladištu i da je sve legalno. Došli su u krug navedenog
preduzeća negdje u večernjim časovima. Zatim je sa navedenog mjesta pokupio
neke aluminijske šipke koje je stavio u gepek navedenog automobila ili na pak
treger.Pojasnio je da nije bilo dvijestotine aluminijskih šipki,već manje. Te
aluminijske šipke je prodao A. kombinatu,ne može se sjetiti za koj iznos. B.
D. je platio vožnju,možda malo jače,nego što je trebalo.  
Pojasnio je da J. A. poznaje od ranije iz naselja . Dana 24.03.2006. godine
zamolio je istog da ga prebaci do navedenog skladišta na Cijevni,našto je J.
pristao ne znajući da ima namjeru da izvši krivično djelo krađe.Na navedeno
mjesto došli su u večernjim časovima,kada je iz kruga navedenog preduzeća uzeo
jedan paket u koji je stavio šipke dužine oko pola metra. Navedene stvari je
prodao za iznos od 20 do 30 eura.  
U odbrani u prethodnom postupku na zapisniku Ki.br.08/492 od 27.01.2009.
godine optuženi M. I. je izjavio u svemu kao na zapisniku Kri.br.06/571 s tim
što je pojasnio da P. B. kritičnom prilikom nije bio sa njim u društvu.Ne
sjeća se da je J. A. dana 24.03.2006.godine zajedno sa njim otuđio 40 komada
aluminijskih profila iz neobezbjeđenog prostora preduzeća „L“.  
U odbrani na zapisniku u prethodnom postupku Kri.br.06/571 od 23.05.2006.
godine optuženi M. I. je izjavio da se negdje početkom februara 2006
godine,sajedno sa drugovima P. B. i B. D. uputio u pravcu „K R“ sa namjerom da
otuđi izvjesnu količnu profila aluminijske bravarije. Do magacia su došli
p.m.v. marke „M“ zelene boje kojim je upravljao B D..Zatim su izašli iz vozila
i na krov izstog utovarili 200 komada aluminijskih profila. Zatim su pošli do
Kombinata A. gdje u neposrednoj blizini istog postoji radionica za odkup ovih
profila koje su prodali izvjesnom Š. za iznos od 200 eura. Veći dio novca je
uzeo za sebe,P. B. je dao oko 20 do 30 eura, dok je B platio vožnju oko 20 do
30 eura.  Nadalje,dana 24.03.2006. godine u večernjim časovima zajedno sa
drugom J. A. pošao je do istog magacina,s namjerom da otuđe aluminijske
profile. Na lice mjesta su došli automobilom marke „G “ koji je vlasništvo
brata J A. U automobil su utovaili oko 40 aluminijksih profila,kojii su s
obzirom da su bili okruglog oblika propadali sa strane. Zatim su se udaljili
sa lica mjesta. Pojasnio je da je krivična djela izvršio jer je u navedeno
vrijeme bio zavisnik od opojne droge- heroina.  
Upitan da pojasni razlike u kazivanju na glavnom pretresu i u prethodnom
postupku optuženi je izjavio da je istinit njegov iskaz dat na glavnom
pretresu,da priznaje da je izvršio krivična djela,a da ostali optuženi nijesu
učestovali u izvršenju krivičnih djela koja su im stavljena na teret optužbom.  
U  svojoj odbrani tokom postupka optuženi B. D. je u bitnom izjavio da se u
toku 2006 godine bavio takozvanim „divljim taksiranjem“.Dana 19.02.2006.
godine putem telefona pozvao ga je M. I. i rekao da treba da ga prebaci do
strica kako bi od istog uzeo neke stvari. Automobilom je došao do M. sa kojim
je bio jedan njemu nepoznat momak. Iste je povezao do jednog mjesta koje se
nalazi na pored rijeke C. Kada su došli na lice mjesta M. I. i taj momak su
izašli iz automobila i u isti su nabacili neke šipke, odnosno poluge. Nije
pitao M. I. i tog momka o čemu se radi jer je vjerovao M. I. M. I. je tom
prilikom kazao da su predmetne šipke vlasništvo njegovog strica. I ranije je
vozio M. I. koji je čestito djelovao i koji je uredno plaćao vožnju. Nakon
toga povezao je M. i tog momka do nekih baraka pored A. kombinata ,kada su M.
i taj momak istovarili navedene šipke sa „park tregera“ automobila.  
U svojoj odbrani tokom čitavog postupka optuženi J. A. je izjavio da se dana
24.03.2006 godine našao sa M. I. u predvečernjim časovima i pošli su u kafanu
na „Ci“,kako bi popili piće. Na to mjesto su došli njegovim automobilom. Kada
su se vraćali sa „C“ M. I. je tražio da zaustavi automobil,našto je M. pitao
„Zašto“.Nakon što je stao M. I. je izašao iz automobila i donio neki paket
koji je stavio u automobil. M. nije pitao o čemu se zaprao radi. Pojasnio je
da nema apolutno nikakve veza sa izvršnjem krivičnog djela koje mu je
stavljeno na teret.  
U svojoj odbrani tokom čitavog postupka optuženi P. B. je izjavio da o
predmenom događaju ne zna ništa i da nema nikave veze sa krivičnim djelom koje
mu je optužnicom stavljeno na teret .Optuženog B. D. zna samo iz viđenja i sa
istim se ne druži.  
Branilac optuženog M. I. advokat K. D. u završnoj riječi je u bitnom izjavio
da imajući u vidu svrhu krivičnih sankcija kao i nesporno utvrđenu činjenicu
lošeg zdravstvenog stanja njegovog branjenika,da smatra da bi se svrha
krivičnih sankcija ostvarila izricanjem fiksne mjere bezbjednosti obaveznog
liječenja narkomana u specijalizovanoj bolnici u K.  
Optuženi M. I. je podržao završnu riječ svog branioca te je u završnoj riječi
izjavio da u Zavodu za izvršenje krivičnih sankcija izdržava dugogodišnju
kaznu zatvora u trajanju od devet godine,da je lošeg zdravstvenog stanja i ako
ostane duže u Zavodu za izvršenje krivičnih sankcija neće imati vremena da se
liječi od teške bolesti .  
Optuženi B. D. u završnoj riječi je izjavio,da mu je dosadio život,a kamo li
zatvor,te je predložio suda da ukoliko ga oglasi krivim - izrekne najblažu
krivičnu sankciju.  
Opuženi J.A u završnoj riječi nije imao ništa da kaže.  
Opuženi P. B. u završnoj riječi je izjavio da kategorički negira izvršenje
krivičnog djela. Tačno je da je do sada više puta osuđivan,ali da krivično
djelo koje mu je stavljeno na teret nije počinio.  
Sud je u dokaznom postupku saslušao svjedoka oštećenog G. R.,pročitao je nalaz
i mišljenje vještaka komercijalne struke Đurašković Duška od 30.09.2008.
godine i saslušao je istog vještaka,izvršio je uvid u medicinsku dokumentaiju
na ime M. I.,saslušao je sudskog vještaka medicinske struke dr. Milić
Stanka,pročitao je izvod iz Kaznene evidencije za optuženog J. A. izdat od
Uprave Policije Područne jedinice P. broj: .. od .... godine,pročitao je izvod
iz Kaznene evidencije za optuženog M. I. izdat od Uprave Policije  PJ P.... od
... godine,pročitao je izvod iz Kaznene evidencije za optuženog P. B. izdat od
Uprave policije PJ P. broj: .... od ..... godine i pročitao je izvod iz Kazne
evidencije za optuženog B. D..Č izdat od Uprave policije PJ Podgorica broj:
.... od ..... godine.  
Optuženi M. I. je prigovorio nalazu i mišljenju vještaka komercijalne
struke,kao i izjašnjenju navedenog vještaka u odnosu na vrijednost 200
pocinčanih aluminijskih šipki,navodeći da vrijednost istih koje je otuđio
kritične prilike nije onolika kako je to našao vještak komercijalne struke.  
Ocjenom navoda optužbe i odbrane,provedenim dokazima na glavnom pretresu,kako
pojedinčano,tako i u međusobnoj povezanosti,sud je nepobitno utvrdio da su
optuženi izvršili krivična djela  stavlja im na teret optužbom na način,mjesto
i vrijeme kao u izreci presude,pa je sud iste oglasio krivim i krivično
–pravno odovornim iz sledećih razloga:  
Saslušan na glavnom pretresu svjedok oštećeni G. R. je izjavio da je vlasnik
preduzeća „L“ iz P. Tačno je da je 2006 godine iz neobezbjeđenog prostora
preduzeća L otuđen veći broj aluminijskih šipki,ali se nije mogao sjetiti
koliko. Zatim da su iz kruga navedenog preduzeća dana 24.03.2006 godine
otuđene pocinčane šipke ali se nije mogao izjasniti o kojem broju šipki se
radi.  
Pridružio se krivičnom gonjenju protiv optuženih dok nije istakao imovinsko
pravni zahtjev.  
Iz citiranog nalaza i mišljenja vještaka komercijalne struke proizilazi da
vrijednost  200 aluminiskih šipki na dan izvršenja krivičnog djela
18/19..02.2006 godine ,koje su protivprano otuđene iz preduzeća L. iznosi
6.000,00 eura. Navedne aluminijske šipke su dužine 6 metara. Kupoprodajna
cijna jednog komada je 30 eura.  
Nadalje vrijednost protivprano oduzetih stvari na dan izvršenja krivičnog
djela 24.03.2006. godine i to 40 komada pocinčanih kutija za izradu PVC
stolarije od PVC profila ,dužine šest metara iznosi 480,00 eura,imajući u vidu
da kupoprodajna cijena jednog komada iznosi 12,00 eura.
Saslušan na glavnom pretresu vještak komercijalne struke je ostao pri osnovnom
nalazu i mišljenju pojašnjavajući da je do cijena predmetnih cijevi i
pocinčanih folija došao na način to je nakon naredbe o vještačenju stupio sa
odgovornim licem oštećenog. Količne navedenih stvari su date na osnovu
podataka navednih u zahtjevu za sprovođenje istrage.  
Saslušan na glavnom pretresu vještak medicinske struke neuropsihijatar dr.
Milić Stanko je izjavio da sudsko psihijatrisko mišljenje daje nakon uvida u
medicinsku dokumentaciju za optuženog M. I. i na osnovu neposredno izvršenog
pregleda. Medicinska dokumentacija se odnosi na liječenje ovog okrivljenog od
Hepatitisa C ,kao i na osnovu pregleda koje je obavio nadležni ljekar
psihijatar. Optuženi M. I. je osoba prosječnih intelektualnih
kapaciteta.Pokazuje simptome poremećaja ličnosti u smislu emocionalno
nestabilne ličnosti. Ne ispoljava simptome trajnog duževnog oboljenja ,niti
zaostalog duševnog razvoja,kao ni težeg duševnog oboljenja. Prisustno je
dugogodišnje konzumiranje heroina koje je dostiglo do stadijuma toksikomanske
zavisnosti. Kod vještačenja osoba koje upotrebljavaju drogu ,u konkretnom
slučaju heroin,potrebno je diferencirati,da li se radi o adikciji
–kontinuiranoj upotrebi droge ili se radi o privremenom kozumiranju-
habitulaciji. Iz priložene medicinske dokumentacije za okrivljenog koja se
prvenstvno odnosi na nalaz psihijatra ZIKS-a navodi se da je okrivljeni dugo
godina konzumirao drogu i da je zavisnik od heroina.Prisustvo dijagnoze
Hepatitisa C-zapaljenje jetre ,javlja se kod osoba koje konzumiraju heroin
,zbog nesterilnih igala. Vještak je mišljenja da optuženi M. I. pokazuje
toksikomansku zavisnost o heroinu,što podrazumjeva psihičku i fizičku
zavisnost. U osnovi radi se o poremećaju ličnosti sa karakteristikama
emocionalno nestabilne ličnosti. Vještak je mišljenja da je optuženi u vrijeme
izvršenja krivičnog djela mogao da shvati značaj svog djela i da upravlja
svojim postupcima. Obzirom da se radi o osobi koja je zavisna o
heroinu,vještak je mišljenja da je potrebno primjeniti mjeru obaveznog
liječenja optuženog od strane psihijatra.  
Iz citiranih izvoda iz Kaznene evidencije za optužene koji su izdati od Uprave
policije Područne jedinice P, proizilazi da su optuženi ranije osuđivani,kako
je to navedeno u izreci presude.
Optuženi M. I. u prethodnom postupku na zapisniku Kri.br.06/571 u potpunosti
priznaje izvršenje krivičnog djela,pojašnjavajući,način,mjesto i vrijeme
izvršenja istog,te uloge optuženih P.  B.,B. D. i J. A. u izvršenju krivičnih
djela.Ovakvu odbranu optuženog M. I. sud cijeni kao objektivnu i istinitu i
ista je potvrđena iskazom svjedoka oštećenog G. R.,te nalazom i mišljenjem
vještaka komercijalne struke Đurašković Duška koji sud cijeni kao
jasan,stručan i objektivan.Naime ovaj opuženi je saslušan pred istražnim
sudijom 23.05.2006. godine izjavio da je dana 19.02.2006. godine sa drugovima
B. D. i P. B. pošao do predmetnog magacina preduzeća „L“,u namjeri da otuđi
aluminijske šipke iz kruga navedenog preduzeća, u koji su došli automobilom B.
D.,te da su sva trojica 200 aluminijskih šipki stavili u automobil optuženog
B. marke „M“,koje  su prodali  na mjestu za okup Aluminijuma izvjesnom Š. za
iznos od 200 eura. Pojasnio je da je od navedenog iznosa P. B. dao 20 do 30
eura , da je Bukiliću platio vožnju u iznosu od 20 do 30 eura. Zatim je
istakao da je dana 24.03.2006. godine zajedno sa optuženom J. A. vozilom marke
„G“ kojim je upravljao J. pošao do kruga navedenog preduzeća,u namjeri da
otuđe pocinčane šipke, te kada u došli u krug u navedeni automobil su
utovarili oko 40 pocinčanih profila.Ovakva odbrana optuženog M. I. u
potpunosti je potvrđena iskazom oštećenog G. R.,koji se saslušan na glavnom
pretresu određeno izjasnio da su iz kruga preduzeća čije je vlasnik u dva
navrata  u 2006 godine otuđene kako aluminijske šipke tako i pocinčane
šipke,čiju količinu  i virijednost je sud utvrdio na osnovu nalaza i mišljanje
vještaka komercijalne struke,koji sud cijeni kao stručan jasan i
objektivan.Optuženi M. I. na zapisniku u prethodnom postupku od 27.01.2009.
godine mijenja svoju odbranu sporeći učešće optuženih P. B.,B. D. i J. A. u
izvršenju krivičnih djela,koji dio odbrane sud ne prihvata i koji je u
suprotnosti sa  odbranom ovog optuženog u prethonom postupku na zapisniku
23.05.2006 godine. Optuženi M. I. izoseći svoju odbranu na glavnom
pretresu,nije sporio da je dana 19.02.2006. godine iz kruga Preduzeća L
vlasništvo oštećenog G. R. protivprano prisvojio određenu količinu aluminiskih
šipki, te da je 24.03.2006. godine iz kruga navedenog preduzeća otuđio
određenu količinu pocinčanih folija,međutim sporio je vrijednost i količinu
aluminijskih šipki    ,navodeći da kritičnom prilikom nije otuđio 200
aluminijskih šipki,s kog razloga je i prigovorio malazu i mišljenju vještaka
komercijalne struke,pa ovaj dio odbrane optuženog M. kao i dio odbrane u kojem
negira učešće optuženih P. B. J. A. i B. D. navodeći u bitnom da isti nijesu
učestovali u izvršenju krivičnih djela,sud smatra kao sračunat na umanjenje
sopstvene krivično pravne odgovornosti,i kao odbranu koja je upravljena kako
bi optuženi B. J. i P. izbjegli krivično pravnu odgovornost,jer su isti
drugovi optuženog M,kako je to pojasnio u svom iskazu pred istažnim sudijom
ovog suda na zapisniku Kri.br.06/571 od 23.05.2006. godine,u kom iskazu je
ovaj optuženi određeno i jasno priznao svoje učešće u izvršenju obje radnje
krivičnog djela,detaljno opisijući i učešće ostalih optuženih,za koje na
glavnom pretresu negira da su učestvali u izvršenju krivičnih djela,pa tako u
svojoj odbrani na glavnom pretresu ovaj optuženi u opšte ne pominje učešće
optuženog P. B., dok pojašnjava  da je kada je odlučio da izvrši krivično
djelo krađe 19.02.2006. godine iz kruga predmetnog magacina,  pozvao optuženog
B. D. za koga je znao da se bavi „divljim taksiranjem“ da ga poveze na rijeku
C kako bi uzeo nešto iz skladišta pored koga živi njeg djed,te je B. došao sa
jednim njemu nepoznatim licem i povezao ga do navedenog skladišta,ne znajući
njegovu namjeru da će izvršiti krivično djelo krađe,a takođe pojašnjava da ga
je optuženi J. dana 24.03.2006. godine povezo do navedenog skladišta iz kog je
otuđio pocinčane šipke ,koje je prethodno stavio u jedan paket koji je našao u
skladištu,te da J. nije znao da će da izvrši krivično djelo krađe. Odbrana
optuženog M. I. na glavnom pretresu u odnosu na učešće ostalih optuženih u
izvršenju krivičnih djela je neprihvatljiva, neobjektivna i neistinita. Naime
optuženi B. D. istina tokom čitavog postupka brani se da je tačno da je
kritičnom prilikom kao „divlji taksista“ povezao optuženog M. do jednog
magacina. Pojasnio je da je sa M. bio jedan njemu nepoznat momak,te da ih je
povezao do jednog mjesta na rijeci C,da je ostao u automobilu dok su M. i taj
momak izašli i u automobila, ubacili aluminijske šipke koje za koje je M.
kazao da su vlasništvo njegovog strica. I dok optuženi M. u svojoj odbrani na
glanom pretresu navodi da je kritične večeri B. došao sa njemu nepoznatim
lice,to B. D. ističe da je kada je došao po M. po njegovom pozivu sa istim je
bio nepoznati mamak,koga je zajedno sa M. vozio do navedenog skladišta ,pa je
jasno da su njihove odbrane na glavnom pretresu neosnovene,osim navedene
razlike i zbog toga što je optuženi M. u prethodnom postupku na već citiranom
zapisniku jasno prezentovao da je su B. D. i P. B. njegovi drugovi,te je
pojasnio na koji način su izvršili krivično djelo dana 19.02.2006. godine,te
je jasno da je treće lice koje navode M. i B. na glavnom pretresu upravo
optuženi P. B. koga optuženi M. i B. i teko dobro poznaju i koji je njihov
drug. I optuženi P. B. u toku čitavog postupka negirao je izvršenje krivičnog
djela navodeći da nema apsolutno nikakve veze sa krivičnim djelom koje mu se
stavlja na teret.Međutim sud je u postupku nepobitno utvrdio da ovaj optuženi
i te kako ima veze sa izvrešnim krivičnim djelom koje je kao saizvršilac
izvršio sa optuženim B. D. i M. I. o čemu je M. određeno kazivao u prethodnom
postupku na već citiranom zapisniku pojašnjavajući da je kritične večeri iz
navedenog preduzeća zajedno sa ovim optuženim kao i B. u automobil marke
„M“vlasništvo B. smjestio 200 metalnih šipki,iz kruga navedenog preduzeća,koje
šipke su prodali,od kog novca je upravo ovaj optuženi dobio 20 do 30 eura.I
optuženi J. I. negira izvršenje krivičnog djela krađa,i takva njegova odbrana
je sračunata na izbjegavanje krivično- pravne odgovornosti,  obesnažena
iskazom optuženog M. I. na citiranom zapisniku u prethodnom postupku,gdje je
M. na jasan i određen način prezetovao učešće ovog optuženog u izvršenju
krivičnog djela krađe 40 pocinčanih folija iz kruga navedenog preduzeća,gdje
je optuženi M. do detalja opisao kako svoju tako i ulogu J.,koga na glavnom
pretresu pokušava eskulpirati krivično pravne odgovonosti pojašnjavajući da ga
je Janković kritičene večeri vozio ,da je u njegov automobil ubacio jedan
paket premetne pocinčane šipke,ali da optuženi J. apsolutno nije znao da će on
da izvši krivično djelo krađe ,koji dio odbrane optuženog M. je
nelogičan,nebjektivan,suprotan njegovom iskazu u prethodnoim postupku  i
ostalim provedenim dokazima kojima je sud poklonio vjeru.
U radnjama optuženog M. I. stekli su se svi bitni elementi bića krivičnog
djela produženo krivično djelo teška krađa iz čl. 240.st.2 u vezi st.1 u vezi
čl. 23 i 49 Krivičnog zakonika,u radnjama optuženih B. D. i P. B. bitni
elementi bića krivičnog djela teška krađa iz čl. 240.st.2 u vezi st.1 u vezi
čl. 23 Krivičnog zakonika,a u radnjama optuženog J. A. svi bitni elementi bića
krivičnog djela krađa iz čl. 239.st.1 u vezi čl. 23 Krivičnog zakonika.  
Optuženi M. I,B. D. i P. B.,kvalifikatorni element osnovnog krivičnog djela
ostvarili su jer vrijednost ukradenih stvari 200 aluminijskih šipki prelazi
iznos od 3.000,00 eura,koja činjenica je utvrđena nalazom i mišljanjem
vještaka komercijalne struke iz koga se utvrđuje da je vrijednost predmetnih
aluminijskih šipki 6.000,00 eura.Optuženi M. I.,B. D. i P. B. učestvovali su
radnji izvršenja sa umišljajem i to krivičnog djela teške krađe bliže
predstavljenog tač.1 izreke presude,sa unaprijed podjeljenim ulogama,bili su
svjesni krivičnog djela,htjeli su djelo kao svoje i kao zajedničko, te su u
izvršenju istog postupali kao saizvršioci u smislu čl. 23 Krivičnog zakonika.
Optuženi M. I. i J. A. su umišljajno učestovali u radnji izvršenja krivičnog
djela krađe bliže predstavljeno tač.2 izreke presude,sa unaprijed podjeljenim
ulogama,bili su svjesni djela,htjeli su isto kao svoje i kao zajedničko, te su
postupali kao saizvršioci. Opuženi M. I. je izvršio dva krivična  istovrsna
krivična djela u vremenskoj povezanosti koja čine cjelinu zbog istovjetnosti
oštećenog,korišćenja iste situacije, jedinstva mjesta i prostora i
jedinstvenog umišljaja,te je izvršio produženo krivično djelo teška krađa iz
čl. 240.st.2 u vezi st.1 Krivičnog zakonika jer su zato ispunjeni uslovi iz
čl. 49 Krivičnog zakonika,s tim što se smatra da je produženim krivičnim
djelom učinjen najteži oblik koji ulazi u njegov sastav, a to je u konkretnom
slučaju teška krađa iz čl. 240.st.2 u vezi st.1 Krivičnog zakonika.  
Cjeneći subjektivni odnos optuženih prema izvršenim krivičnim djelima,sud je
utvrdio da su isti bili svjesni krivičnih djela,i htjeli su njihova izvršenja
u namjeri da sebi pribave protivpravnu imovinsku korist,te su postupali sa
oblikom vinosti koji se definiše kao direktan umišljaj koji je sud utvrdio na
osnovu iskaza optuženog M. I. u prethodnom postupku na zapisniku Kri.br.06/571
od 23.05.2006. godine,koji iskaz je potvrđen dokazima provedenim na glavnom
pretresu kojim je sud poklonio vjeru i koji učvršćuju prednji zaključak suda.  
Pri činjenici da se optuženi M. I. tokom postupka branio da je u vrijeme
izvršenja krivičnog djela konzumirao drogu-heroin,to je sud angažovao vještaka
medicinske struke,koji se na glavnom pretresu određeno,jasno i nedvosmisleno
izjasnio i utvrdio da je ovaj optuženi u vrijeme izvršenja krivičnog djela bio
uračunljiv.  
Sud je izmjenio činjenični opis u djelu što je precizirao vrijeme izvršenja
krivičnih djela navodeći da su  ista izvršena u predvečernjim časovima dana
19.02.2006 i 24.03.2006. godine na osnovu dokaza provedenih na glavnom
pretresu,čime nije povrijeđen objektivni identitet optužbe i presude.  
Prilikom izbora vrste i visine krivične sankcije sud je cijenio sve okolnosti
iz čl. 42 Krivičnog zakonika koje utiču da kazna bude manja ili veća,pa je kao
otežavajuće okolnosti na stani svih optuženih cijenio činjenicu njihove
višestruke ranije osuđivanosti,a optuženi M. I. i P. B. su pritom i specijalni
povratnici u izvršenju krivičnih djela protiv imovine,koje činjenice je sud
utvrdio iz citiranih izvoda iz Kaznenih evidencija za optužene,dok je  kao
olakšavajuće okolnosti na strani optuženog M. I. sud cijenio njegovo loše
zdravstveno stanje koje je utvrđeno na osnovu iskaza vještaka medicinske
struke neuropsihijatra,koji je pregledao medicinsku dokumentaciju za optuženog
istučući da je isti  obolio od teške bolesti jetre,te da je inficiran virusom
Hepatitisa C,na strani optuženog B. D. činjenicu da se radi porodičnom čovjeku
i ocu dvoje djece,te njegovo loše imovno stanje,na strani optuženog J. A.
činjenicu da je u vrijeme izvršenja krivičnog djela imao navršenih 24 godine
života,odnosno mladost u vrijeme izvršenja krivičnog djela,dok na strani
optuženog P. B sud nije našao olakšavajućih okolnosti,te je imajući u vidu
navedene okolnosti sud optuženom B. D.  navedene olakšavajuće okolnosti
cijenio kao naročito olakšavajuće te je istom ublažio kaznu po mjeri u smislu
čl. 45.st3 Krivičnog zakonika,poštujući granice ublažavanja kazne,i bez obzira
na činjenicu ranije osuđivanosti koja se utvrđuje iz citiranog izvoda iz
Kaznene evidenicije,iz koga se takođe utvrđuje da se radi o običnom povratu
imajući u vidu protek vremena od ranijih osuda ovog optuženog. Sud je
optuženim M. I. i P. B. izrekao kaznu zatvora u trajanju od po jedne
godine,optuženom B. D. kaznu zatvora u trajanju od osam mjeseci a optuženom J.
A. kaznu zatvora u trajanju od tri mjeseca,u uvjerenju da su izrečene kazne
neophodne i dovoljne, kako za aspekta generalne,tako i specijalne
prevencije,da će uticati na optužene da u buduće ne vrše krivična djela i
imati vaspitni uticaj na druge da ne vrše krivična djela,čime se izražava
društvena osuda za krivično djelo i obaveza poštovanja Zakona,što sve ima za
cilj ima jačanje morala i uticaj na razvijanje društvene odgovrnosti,na koji
način se otvaruje i svrha propisivanja i izricanja krivičnih sankcija iz čl.
4.st.2 Krivičnog zakonika.  
Sud je na osnovu medicinske dokumentacije i nalaza i mišljenja vještaka
medicinske struke dr. Milić Stanka utvrdio da je optuženi M. I zavisnik o
heroinu te da  učinio krivično djelo usled zavisnosti od upotrebe navede droge
,te sobzirom da postoji opasnost da će usled ove zavisnosti i  dalje vršiti
krivična djela ,sud je istom shodno čl. 71 Krivičnog zakonika izrekao mjeru
bezbjednosti obaveznog liječenja narkomana,kako bi se otklonili stanja i
uslovi koji mogu biti od uticaja da ovaj optuženi u buduće vrši krivična
djela,te se izrečenom mjerom ima ostvariti svrha izricanja mjera bezbjednosti.  
Sud je odluku o troškovima postupka temeljio na odredbi čl. 202.st.1 Zakonika
o krivičnom postupku i iste se odnose i to 110,00 eura,na ime nagrade vještaku
medicinske struke,137,50 na ime nagrade vještaku komercijalne struke,dok je
visinu paušala sud odmjerio shodno imovnom stanju optuženih,dužini trajanja i
složenosti postupka.
Iamjući u vidu navedeno,primjenom citiranih zakonskih propisa,odlučeno je kao
u izreci presude.
                                                ‚           OSNOVNI SUD U PODGORICI
                                                               Dana,
18.04.2011. godine 
ZAPISNIČAR
PREDSJEDNIK VIJEĆA-SUDIJA
Paunović Nataša s.r
Đuković Goran s.r. 
PRAVNA POUKA: Protiv ove presude može se izjaviti žalba u roku od 15. dana,
od dana prijema pismenog otpravka iste, Višem sudu u Podgorici, a preko ovog
suda. 
ZTO-Paunović Nataša   