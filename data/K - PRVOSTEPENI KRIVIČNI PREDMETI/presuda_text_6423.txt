

K.br.09/1492 
U IME NARODA 
OSNOVNI SUD U PODGORICI,u vijeću sastavljenom od sudije Đuković Gorana kao
predsjednika vijeća,sudija porotnika kao članova vijeća,uz učešće Čelebić
Dušanke kao zapisničara,u krivičnom predmetu protiv optuženog M. N. iz
Podgorice zbog krivičnog djela omogućavanje uživanja opojnih droga iz čl.
301.st.1 Krivičnog zakonika,odlučujući po optužnici Višeg državnog tužioca
Kt.br.153/08 od 16.09.2008. godine koju je na glavnom pretresu zastupao
zamjenk ODT Podgorica Baković Enis,nakon glavnog,javnog pretresa održanog dana
01.10.2010. godine u prisustvu stranaka i branioca optuženog M. N. advokata B.
N.,izrekao je i istog dana javno objavio  
PRESUDU 
Optuženi:  
M. N. od oca D. i majke N. rođene M.,rođen ... godine u Podgorici,sa
prebivlištem u S. opština D.,zaposlen radio kao konobar u kafiću
„M“,neoženjen,završio srednju školu,srednjeg imovnog stanja,osuđivan:presudom
Osnovnog suda u D K.br...  od .... godine zbog krivičnog djela učestvovanje u
tuči ,na kaznu zatvora u trajanju od3(tri)mjeseca,uslovno na 1(jednu
godinu),presudom Višeg suda u P. K.br.237/08 od 07.10.2009. godine zbog
krivičnog djela neovlašćena proizvodnja,držanje i stavljanje u promet opojnih
droga iz čl. 300 st.1 Krivičnog zakonika na kaznu zatvora u trajanju od
2(dvije) godine  
Kriv je 
Zato što je:  
Dana 18.jula 2008. Godine u P. ,dao na uživanje opojnu drogu drugom,na način
što je častio M. I. takozvanom „linijom“ heroina,supstancom proglašenom za
opojne droge rješenjem o utvrđivanju opojnih droga (sl.list.SRJ br.44/2) a
koju je ovaj iskoristio ušmrkavanjem
-čime je izvršio krivično djelo omogućavanje uživanja opojnih droga iz čl. 301.st.1 Krivičnog zakonika  
Pa sud okrivljenog primjenom citiranog zakonskog propisa i čl.
3,4,5,13,15,32,36,42,45 i 46 Krivičnog zakonika,te čl. 199,202 i 364 Zakonika
o krivičnom postupku Crne Gore  
Osuđuje 
Na kaznu zatvora u trajanju od 60(šesdeset) dana.  
Dužan je okrivljeni da ovom sudu na ime paušala ovom sudu uplati novčani iznos
od 20,00 eura,u roku od 15 dana po pravosnažnosti presude pod prijetnjom
prinudnog izvršenja.  
Obrazloženje 
Optužnicom Višeg državnog tužioca Kt.br.153/08 od 16.09.2008. godine optuženom
je stavljeno na teret izvršenje krivičnog djela omogućavanje uživanja opojnih
droga iz čl. 301.st.1. Krivičnog zakonika.Prije davanja završnih riječi
zastupnik optužbe je izmjenio činjenični opis dispozitiva optužnog akta,te je
precizirao pravnu kvalifikaciju krivičnog djela na način kao u izreci
presude.U konačnom ostao je pri izmjenjenoj optužnici i predložio je sudu da
optuženog oglasi krivim i osudi po zakonu.  
U svojoj odbrani na glavnom pretresu optuženi je naveo da je tačno da je
kritičnom prilikom svom bratu M. I. dao na uživanje liniju heroina,stoga što
je je isti bio u narkomanskoj krizi,koja se ogledala u tome što je htio da
lomi automobil.  
Branilac optuženog advokat B. N. u završnj riječi je naveo,da je optuženi na
glavnom pretresu priznao izvršenje djela,kao što je to učinio pred Višim sudom
u Podgorici.Po stanovištu branioca na strani optuženog stoji više
olakšavajućih okolnosti i to:priznanje izvršenja djela,korektno držanje pred
sudom,te životna dob optuženog koji je još mlađe punoljetno lice,te smatra da
se i evntualnim ublažavanjem kazne može postići svrha kažnjavanja.  
Optuženi je u završnoj riječi u  potpunosti podržao završnu riječ svog
branioca.  
Sud je u dokaznom postupku proveo sledeće dokaze:saslušao je svjedoka M. I. i
pročitao je izvod iz Ke za optuženog izdat od Uprave policije PJ P. broj 1 OD
.... godine.  
Ocjenom navoda optužbe i odbrane,provedenim dokazima na glavnom pretresu,kako
pojedinačno tako i u međusobnoj povezanosi,i dovodeći iste u logičnu vezu sa
navodima odbrane optuženog, sud je na nesumnjiv način utvrdio da je optuženi
izvršio krivično djelo stavljeno mu na teret izmjenjenom optužncom,na
način,mjesto i vrijeme kako je to predstavljeno u izreci presude,te je sud
optuženog oglasio krivim i krivično –pravno odgovornim iz sledećih razloga:  
Saslušan na glavnom pretresu svjedok M. I. je ostao pri iskazu na zapisniku o
glavnom pretresu pred V. sudom  u Podgorici,gdje je u bitnom naveo da je
zavisnik od opojne droge heroina.Dana 18.jula 2008. godine je sa bratom N. bio
u društvu u Podgorici,a takođe je bio u narkomanskoj krizi.Tražio je od brata
da mu da opojnu drogu heroin,što je ovaj deset puta odbijao.Nakon njegovog
insistiranja brat Nikola ga je poveo u jednu kuću i dao mu je jednu liniju
heroina koju je ušmrkao na nos.Pojasnio je da je pritisak na brata vršio na
način što je padao ispod automobila,udarao u automobil a svog brata gađao
kamenjem.  
Iz citirnog izvoda iz Ke za optuženog utvrđuje se da je isti osuđivan kako je
to navedeno u izreci presude.  
Optuženi M. N. u svojoj odbrani na glanom pretresu u potpunosti priznaje
izvršenje krivičnog djela pojašnjavajući da je tačno da je kritičnom prilikom
svom bratu M. I. dao na uživanje liniju opojne droge heroin,a iz razloga što
je njegov brat bio u narkomanskoj krizi,koje priznanje je sud  prihvatio i
isto je potvrđeno djelom iskaza svjedoka M. I.,koji je na glavnom pretresu
pojasnio da je dana 18.jula 2008. godine bio u društvu svog brata N. i s
obzirom da je zavisnik od narkotika,bio je u narkomanskoj krizi,te je
insistirao kod svog brata da mu da na uživanje heroin,te da ga je isti poveo u
jednu kuću u P.,kada mu je dao liniju heroina koju je uživao na način što je
istu ušmrkao na nos.Taj dio iskaza ovog svjedoka sud cijeni kao
objektivan,logičan i uvjerljiv ,nasuprot onom djelu svjedočkog iskaza ovog
svjedoka gdje isti navodi da je svog brata odnosno optuženog primorao da mu da
heroin na uživanje na način što je istog između ostalog gađao kamenjem,i taj
dio iskaza ovog inače privilegovanog svjedoka je usmjeren na olakšavanje
pložaja okrivljenog u krivičnom postupku.  
U radnjma okrivljenog M. N. stekli su se svi bitni elementi bića krivičnog
djela omogućavanje uživanja opojnih droga iz čl. 301.st.1 Krivičnog
zakonika.Krivično djelo za koje je optuženi oglašen krivim i krivično pravno
odgovornim je krivično djelo sa blanketnom dispozicijom ,te je kod ovog
krivičnog djela pored činjenica i okolnosti koje čine bitna obilježaja
predmetnog krivičnog djela ,nužno navesti i materijlno pravni propis od kojeg
zavisi postojanje ovog djela.Naime Rješenjem o utvrđivanju opojnih droga
(SL.list br.44/02) heroin je označen kao opojna droga i nalazi se na spisku
opojnih droga.  
Cjeneći subjektivni odnos optuženog prema izvršenom krivičnom djelu sud je
našao da je isti bio svjestan djela i htio je njegovo izvršenje,te se njegov
subjektivni odnos prema izvršenom krivičnom djelu definiše kao direktan
umišljaj.  
Prilikom izbora vrste i visine krivične sankcije sud je cijenio sve oklonosti
iz čl. 42.Krivičnog zakonika koje utiču da kazna bude manja ili veća,pa je kao
otežavajuću okolnost cijenio raniju osuđivanost optuženog zbog krivičnog djela
učestvovanje u tuči iz čl. 153 KZ-a,koja činjenica je utvrđena iz citiranog
izvoda iz KE za optuženog(dok sud kao otežavjuću okolnost nije cijenio raniju
osuđivanost optuženog zbog krivičnog djela iz čl. 300 KZ-a,imajući u vidu da
je za navedeno krivično djelo osuđen presudom V. u P. Kb,u kom postupku je
optuženom suđeno i za predmetno krivično djelo,te je u odnosu na isto
Apelacioni sud Crne Gore ukino presudu K.br. od . godine),dok je kao
olakšavajuću okolnost na strani optuženog sud cijenio potpuno i jasno
priznanje izvrenja krivičnog djela,koje je u bitnom doprinijelo utvrđivanju
činjeničnog stanja,pri činjenici,da nije bilo svjedoka očevidaca,a da je
jedini svjedok brat okrivljenog koji je nesporno privilegovani i koji je mogao
slijediti odbranu optuženog da je isti negirao izvršenje djela,koristeći se
blagodetima čl. 97 Zakonika o krivičnom postupku Crne   Gore,te je sud
navedenu olakšavajuću okolnost cijenio kao osobito olašavajuću,pa je optuženom
ublažio kaznu po mjeri shodno odredbi čl. 45.tač.3 Krivičnog
zakonika,poštujući granice ublažavanja kazne iz čl. 46.st.1 tč.4 Krivičnog
zakonika,te je optuženog osudio na kaznu zatvora u trajanju od 60 dana ,koja
kazna je po ocjeni suda,neophodna i dovoljna,kako sa aspekta generalne,tako i
sa aspekta specijalne prevencije,da će se sa istom uticati na optuženog kako u
buduće ne bi vršio ovakva ili slična krivična djela,imati vaspitan uticaj na
druge da ne vrše krivična djela,čime se izražava osuda za krivično djelo i
obaveza poštovanja zakona,što sve ima za svrhu jačanje morala i uticaj na
razvijanje društvene odgovornosti,na koji način se ima ostvariti i opšta svrha
propisivanja i izricanja krivičnih sankcija iz čl. 4.st.2 Krivičnog zakonika.  
Sud je odluku op troškovima postupka temeljio na odredbi čl. 202.st.1 Zakonika
o krivičnom postupku Cne Gore,i s obzirom da stvarnih troškova nije bilo,sud
je visinu paušala od 20,00 eura,odmjerio shodno imovnom stanju
optuženog,dužini trajanja i složenosti krivičnog postupka.  
Imajući u vidu navedeno,primjenom citiranih Zakonskih propisa,odlučeno je kao
u izreci presude.  
OSNOVNI SUD U PODGORICI
Dana 01.10.2010. godine. 
PREDSJEDNIK VIJEĆA-SUDIJA
Đuković Goran  