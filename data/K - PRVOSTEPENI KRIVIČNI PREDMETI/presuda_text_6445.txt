![](http://upload.wikimedia.org/wikipedia/commons/thumb/2/23/Coat_of_arms_of_Montenegro.svg/180px-
Coat_of_arms_of_Montenegro.svg.png)
K.br.954/11  
U IME CRNE GORE
OSNOVNI SUD U P., sudija Maja Zeković, uz učešće namještenika Andrijane
Janković, kao zapisničara, u krivičnom predmetu protiv optuženog N.Š., koga u
ovom postupku brani adv.N. K. iz P., zbog produženog krivičnog djela teška
kradja iz čl.240 st.1 tač.1 Krivičnog zakonika u vezi čl.49 Krivičnog zakonika
u sticaju sa krivičnim djelom teška tjelesna povreda iz čl.151 st.1 Krivičnog
zakonika, vodjenog po Optužnici Osnovnog državnog tužilaštva u P.
Kt.br.1834/11-2 od 29.12.2011.godine, nakon održanog glavnog i javnog
pretresa, u prisustvu zamjenika Osnovnog državnog tužilaštva u Podgorici Ivana
Petrovića, optuženog i njegovog branioca, dana 16.02.2012.godine donio je, a
dana 20.02.2012.godine javno objavio.  
PRESUDU  
OPTUŽENI:  
N.Š., od oca M. i majke Lj., rodjene J., rodjen ... godine u N., sa
prebivalištem u P..., državljanin Crne Gore, neoženjen, bez djece, završio
osnovnu školu, osudjivan presudom Višeg suda u P. K.br.67/09 od 02.03.2010.
godine, zbog krivičnog djela iz čl.300 st.1 i čl.301 st.1 KZ-a, na jednu
godinu i dva mjeseca zatvora, u pritvoru od 07.12.2011. godine od 04.00 časa,
pa nadalje.
KRIV JE  
Što je:  
1. Dana 07.12.2011. godine u P., obijanjem oduzeo tudje pokretne stvari u
namjeri da njihovim prisvajanjem sebi pribavi protivpravnu imovinsku korist u
iznosu preko 150,00 eura, na način što je:  
- oko 03:00 časa, u ulici ..., upotrebom fizičke sile odvalio ulazna vrata
knjižare "K." ušao u knjižaru, odvalio ladicu na izlogu staklene stalaže i
oduzeo i prisvojio 10 upaljača marke "Zippo" ukupne vrijednosti 343,00 eura,
vlasništvo oštećenog preduzeća AD "Lj.",  
- oko 07.00 časova, u ulici ... upotrebom fizičke sile odvalio vrata kafića
"I." vlasništvo oštećenog M.J., potom ušao u kafić u namjeri da oduzme sve
vrijedne stvari koje u njemu pronadje, izvršio premetačinu, pri čemu je sa
zida kafića skinuo televizor marke "LG" kako bi isti oduzeo i prisvojio, u
čemu nije uspio, nakon čega se dao u bjekstvo,  
2. Dana 06.12.2011. godine oko 00:30 h u ... ulici u P. teško tjelesno
povrijedio oštećenog B.M., na način što je udario oštećenog pesnicom u
predjelu glave, a zatim i glavom u predjelu nosa, kojom prilikom mu je nanio
tešku tjelesnu povredu, u vidu prelom nosnih kostiju, sa pomjeranjem
slomljenih djelova kostiju,  
- čime je izvršio produženo krivično djelo teška kradja iz čl.240 st.1 tač.1
KZ-a u vezi čl. 49 Krivičnog zakonika  u sticaju sa krivičnim djelom teška
tjelesna povreda iz čl.151 st.1 Krivičnog zakonika.  
Pa mu sud prethodno primjenom navedene zakonske odredbe i čl.
2,4,5,32,36,42,45,46 Krivčnog zakonika utvrdjuje:  
- Za produženo krivično djelo teška kradja iz čl.240 st.1 tač.1 KZ-a u vezi
čl. 49 Krivičnog zakonika CG, kaznu zatvora u trajanju od 10 (deset) mjeseci.  
- Za krivično djelo teška tjelesna povreda iz čl.151 st.1 Krivičnog zakonika
CG, kaznu zatvora u trajanju od 3 (tri) mjeseca.  
Nakon čega sud okrivljenog osnovom citiranih zakonskih odredbi i čl. 226, 229
i 374 Zakonika o krivičnom postupku CG  
OSUDJUJE
Na jedinstvenu kaznu zatvora u trajanju od 1 (jedne) godine, u koju kaznu mu
se uračunava i vrijeme provedeno u pritvoru u trajanju od 07.12.2011. godine,
pa nadalje, a najduže do isteka kazne na koju je osudjen.  
Na osnovu čl.71 KZ-a, optuženom se izriče mjera bezbjednosti  
OBAVEZNO LIJEČENJE NARKOMANA  
Navedena mjera  će se izvršiti u specijalizovanoj psihijatrijskoj bolnici
Dobrota u Kotoru, i ista će trajati dok traje potreba za liječenjem, ali ne
duže od 3 godine. Vrijeme provedeno u ustanovi za liječenje uračunava se u
kaznu zatvora.  
Obavezuje se optuženi da na ime imovinskopravnog zahtjeva isplati oštećenom
preduzeću DOO "Lj.", iznos od 26,60 eura.  
Oštećeni B.Č. i J.M. se radi ostvarivanja imovinskopravnog zahtjeva upućuju na
redovnu gradjansku parnicu.  
Obavezuje se okrivljeni da na ime troškova krivičnog postupka uplati sudu
iznos od 206,50 eura, a na ime paušala iznos od po 30,00 eura, sve prednje u
roku od 15 dana od dana pravosnažnosti presude.
O b r a z l o ž e nj e
Optužnicom ODT-a u Podgorici Kt.br.1834/11-2 od 29.12.2011.godine, optuženom
N.Š., stavljeno je na teret da je izvršio produženo krivično djelo teška
kradja iz čl.240 st.1 tač.1 Krivičnog zakonika u vezi čl.49 Krivičnog zakonika
i krivično djelo teška tjelesna povreda iz čl.151 st.1 Krivičnog
zakonika.Zastupnik optužbe u završnoj riječi naveo je, da su provedenim
dokazima u cjelosti potvrdjeni navodi optužbe da je optuženi N.Š., izvršio
krivična djela koja su mu stavljena na teret, sa kojeg razloga je predložio
sudu da optuženog oglasi krivim i kazni po zakonu, te da optuženom produži
pritvor po istom pritvorskom osnovu, jer i dalje stoje razlozi po kojima je
pritvor odredjen.  
Optuženi N.Š. u svojoj odbrani datoj pred ovlašćenim tužiocem Osnovnog
državnog tužilaštva u P. od 07.12.2011.godine naveo je, da je dana
06.12.2011.godine oko 22 časa, došao u kafe bar "B.", koji se nalazi u ul....
u P., ne zna tačno koliko je u tom lokalu boravio, ali sigurno jeste nekih sat
vremena .Za to vrijeme popio je puno alkohola, tačnije 11 velikih krigli
nikšićkog piva, zapremine od 05 litara, i 4 ili 5 tekila, zapremine 0,02
litra, koje su služene u malim čašama nalik onim za rakiju.Iz tog kafića
izašao je oko 01,00 časova  iza ponoći, kada se uputio prema jednoj piceriji
koja se nalazila na uglu Nj. i H. ulice, jer je htio nešto da pojede.Tamo je
sreo više momaka, koje poznaje iz vidjenja, ali sa kojima ranije nije imao
nikakvih konkretnih konflikata, niti dugova, ali su jednostavno bili jedni
drugima antipatični još iz školskih dana.Jedan od tih momaka nešto mu je
dobacio, a ne zna koje  mu je riječi uputio, odnosno ne zna ni da li se njemu
konkretno obratio, jer je bio puno pijan, i prišao je tom momku, i udario ga
je glavom u predjelu njegove glave.Pokušao je, da udari i drugog momka,
pesnicom desne ruke, ali ga je promašio i udario je u zid, od čega mu je
ostala rasjekotina na nadlanici desne šake.Tom prilikom, mirno je sačekao
policiju, nije bježao, i najprije je odvezen u Hitnu pomoć, gdje mu je ukazana
ljekarska pomoć, a onda je pušten kući.Dalje je naveo, da što se tiče
krivičnog djela teška kradja da se to desilo sinoć,  bio je  u Hitnoj pomoći,
kod stadiona FK "Budućnost", negdje oko 22,30 časova, da mu se ukaže pomoć, i
nakon toga je bio nezadovoljan kako mu je tom prilikom jedna od doktorica
pružila pomoć, odnosno bila je nekulturna u komunikaciji sa njim, pa je htio
da je prijavi policiji, napominjući, da je prije boravka u Hitnoj pomoći bio u
kafiću "T.", gdje je popio 5 velikih krigli  nikšićkog piva od po 0,5 litara,
pa je tek onda opišao u Hitnu, gdje su mu dali bensendine za smirenje.Od
Hitne pomoći uputio prema zgradi Područne jedinice P., sa namjerom da prijavi
tu doktoricu, ali kada je došao u policiju, policijski službenik mu je rekao,
da to ne može da prijavi.Otišao je iz policije, i tu mu se prekinuo film, ali
se sa  sigurnošću sjeća, da je iz knjižare "Lj.", koja se nalazi u ul.... uzeo
10 upaljača "Zipp", a to je učinio tako što je pomjerio ulazna vrata od
knjižare koja su bila zaključana, tako da je jedan njihov dio držao rukom, a
drugi pokretni dio je potegao, i uspio je da otvori, i napravio je prostora da
udje u unutrašnjost.Sa lijeve strane od ulaznih vrata vidio je te upaljače,
stajali su na polici i uzeo je 10 komada upaljača, a tom prilikom nije ništa
preturao, niti je vršio premetačinu jer je htio da uzme jedan upaljač,  i u
tom momentu je naišla policija, i zatekla mu je upaljač i izašao je i predao
se policiji. Dalje je naveo, da što se tiče lokala "I.", ne sjeća se, da je
tamo  bio tu istu noć,  a ne zna gdje je taj lokal jer u kafiće preko Morače
slabo izlazi, a ukoliko postoji CD snimak iz tog kafića može se vidjeti da li
je bio tamo. Pojasnio je, da je bio korisnik heroina do prije dvije - dvije
ipo godine, ali da se više  ne drogira,  a prethodno je bio uživalac te
droge.Pojasnio je, da bensendine koristi po receptu dokora K. jer mu je
potreban za smiranje, i registrovan je u evideniciji,  pod šifrom "F13"
odnosno da je narkoman, a tu noć i noć prije kritičnog dogadjaja, nije pio
bensendin već mu je isti davan kao inekcije u Hitnoj pomoći a bensendin je pio
možda prije 20 dana. Intenzivno pije alkohol od kako izlazi u grad, i to
svakodnevno popije po 5 litara piva, a tikilu pije jedino kada je sa nekom
djevojkom. Naveo je, da se kaje zbog kradje koju je izvršio, i volio bi da
može da se iskupi za to što je učinio ako za to postoji način, a nikada do
sada nije krao, a tu noć  vjerovatno nije bio svjestan što čini.  
U svojoj odbrani na glavnom pretresu od 02.02.2012. godine, optuženi Š.N.,
priznao je izvršenje krivičnih djela koja su mu stavljena na teret, ponovio je
svoju odbranu  datu pred ovlašćenim tužiocem Osnovnog družavnog tužilaštva u
P. od 07.12.2011. godine, i pojasnio je,  da što se tiče krivičnog djela koje
mu je stavljeno na teret na štetu kafića "I.", isto priznaje ukoliko postoje
dokazi protiv njega medjutim, ne sjeća se tog dogadjaja kao što je to kazao u
svojoj odbrani.Ranije je pomenuo, da je nekada bio narkoman, da se liječi, a
dana 07.12.2011 godine popio je nešto alkohola. Pojasnio je, da što se tiče
knjižare nije imao nikakvih namjera da stekne materijalnu korist već je to
uradio zato što je bio pod uticajem alkohola, a nakon toga  je sačekao
policiju, i nije bježao.  
Branilac optuženog u završnoj riječi navela je, da dokazima koji su provedeni
na glavnom pretresu nijesu potkrijepljeni svi navodi iz predmetne optužnice, i
to u dijelu koji se odnosi na konstrukciju produženog krivičnog djela teška
kradja iz čl. 240 st.1 tač.1 KZ u vezi čl.49 KZ, jer je djelo koje se
optuženom stavlja na teret vezano za upotrebu fizičke sile i odvaljivanje
vrata kafića "I.", te navodno premetačinu, i pokušaj kradje, a to djelo se ne
može naći u pomenutoj konstrukciji jer se po stavu odbrane radi o krivičnom
djelu uništenje i oštećenje tudje stvari iz čl.253 Krivičnog zakonika, a za
koje djelo se gonjenje preduzima po privatnoj tužbi, i zamolila je sud, da
prilikom odmjeravanja kazne optuženom posebno cijeni njegovo priznanje
počinjenih krivičnih djela u dijelu u kojem optuženi može da rekonsturiše
pomenute dogadjaje, njegovo iskreno kajanje, mladost, i teške lične i
porodične prilike u kojima se našao, te da ga kazni najnižom kaznom.  
Optuženi N.Š. u završno riječi, prihvatio je  završnu riječ svog branioca,  i
istakao je,  da se iskreno kaje zbog ovih krivičnih djela, da su njegove
porodične prilike dosta teške obzirom da živi sa ocem i majkom koji su
gluvonijemi, i smatra da mu se ovako nešto neće ponoviti.  
Sud je u dokaznom postupku saslušao svjedoke oštećene B. Č., J.M., i M.B.,
pročitao nalaz i mišljenje vještaka komercijalne struke D.Đ. od 20.12.2011.
godine, nalaz i mišljenje vještaka medicinske struke dr B.B. od 20.12.2011.
godine,  dva zapisnika o uvidjaju Uprave policije PJ P., Ku.br. 1024/2011 i Ku
br. 1025/2011 od 07.12.2011. godine, potvrdu o privremeno oduzetim predmetima
Uprave policije PJ P. Ku.br. 1024/11 od 07.12.2011. godine, i potvrdu o
vraćanju predmeta Uprave policije PJ P. od 07.12.2011. godine,  izvršio uvid u
fotodokumentaciju Uprave policije PJ P. br. 17-28-244-2377/2496 od 07.12.2011.
godine, saslušao vještaka medicinske struke S.M., na saglasan predlog stranaka
pročitao iskaz svjedoka F.S., dat pred ovlašćenim tužiocem Osnovnog državnog
dužilaštva u Podgorici. od 16.12.2011. godine, iskaz ovlašćenog predstavnika
preduzeća DOO  "Lj." I.V. dat pred ovlašćenim tužiocem Osnovnog državnog
tužilaštva u Podgorici. od 16.12.2011. godine,  pročitao izvještaj forenzičkog
centra Danilovgrad o DNK-a analizi br. 5576/11, i izvod iz Kaznene evidencije
izdat od UP PJ N., br.398 od 15.02.2012. na ime N.Š., dok je sud rješenjem
odlučio da ne provodi dokaz vršenje  uvida u video zapis obijanja kafića "I."
budući da je  zastupnik optužbe na glavnom pretresu odustao od preloga da se
provede taj dokaz.  
Svjedok oštećeni B.Č. u svom iskazu datom pred ovlašćenim tužiocem Osnovnog
državnog tužilaštva u P. od 16.12.2011. godine naveo je, da je zakupac kafe
bara "I.",  koji je zapravo picerija, a koji se nalazi u ul. … u P..Predmetni
objekat vlasnišvo je M.J. od kojeg je isti zakupio 27.07.2011. godine, na
osnovu pismenog ugovora o zakupu,  i sve stvari koje su bile kritične prilike
u tom objektu vlasništvo su J.M.. Dana 07.12.2011. godine obavješten je od
čistačice lokala V., da je taj objekat obijen odnosno da su ulazna vrata
razvaljena. Došao je oko 08,00 časova izjutra u lokal, i zatekao je odvaljena
vrata eloksirane bravarije, u unutrašnjosti je primijetio da je počupan
monitor od kompjutera, polomljen štampač od fiskalne kase, polomljen uredjaj
za bežični internet, kao i staklo na stolu od šanka, a u suterenu objekta bio
je polomljen televizor,  plazma "Panasonik", u pokušaju da se skine, obzirom
da su bili počupani kablovi na njemu, oštećen je bio i sto, a u kuhinji je
bila obijena vitrina u kojoj stoje dokumenta od picerije. Tom prilikom iz
objekta nije ništa oduzeto ali je pričinjena veća materijalna šteta koja po
njegovoj procjeni iznosi preko 1.500 eura. Takodje je, u kuhinji zatekao
tragove pretraživanja, stvari su bile razbacane, a u toj prostoriji je
učinilac obio tu ladicu u potrazi za novcem a ta ladica je imala bravu za
zaključavanje. Kada je po obavještenju čistačice V. došao na lice mjesta već
su bili stigli službenici policije radi vršenja uvidjaja a ono što je vidio
tom prilikom je, da su ulazna vrata bila izvaljena odnosno bile su izvaljene
šarke od  vrata, brava je bila polomljena ali su stakla na vratima bila
neoštećena. Naveo je, da se pridružuje krivičnom gonjenju protiv okrivljenog,
i postavio je imovinsko pravni zahtjev u visini pričinjene štete u lokalu čiji
je on zakupac.  
U svom iskazu na glavnom pretresu od  02.02.2012. godine svjedok B.Č. ponovio
je, svoj iskaz dat pred ovlašćenim tužiocem Osnovnog državnog tužilaštva u
Podgorici od 16.12.2011. godine i pojasnio je, da je to bio jedan ogavan čin,
jer je u pitanju lomljenje koje nikome nije bilo potrebno, i to je razlog što
se pridružuje krivičnom gonjenju protiv optuženog, i postavio je
imovinskopravni zahtjev u iznosu od 1.500 eura, obzirom da su uništene stvari,
dok mu suštinski nije bio važan novac već samo čin.  
Svjedok oštećeni J.M. u svom iskazu datom pred ovlašćenim tužiocem Osnovnog
državnog tužilaštva u Podgorici od 20.12.2011 godine naveo je,  da je vlasnik
kafića "I." u ulici ..., taj objekat otvorio je u julu 2008. godine a krajem
jula 2011. godine odnosno tačnije 1. avgusta izdao ga je na osnovu pismenog
ugovora  B. Č.. O predmetnoj provali u  njegovom lokalu obavješten je od
njegove bivše radnice  koja je zaposlena kod Č., i odmah je potom došao na
lice mjesta,  i zatekao je  izvaljena ulazna vrata od eloksirane bravarije,
odnosno bile su odvaljene šarke na jednoj strani vrata, i sačekao je
službenike policije koji su tom prilikom obavili uvidjaj. Naveo je, da je
učinilac očigledno pokušao da iščupa dvije  TV plazme marke "LG",  koje su se
nalazile u blizini ulaznih vrata, i to odmah sa jedne i druge strane šanka a
bile su okačene na zidu na nosačima. To su plazme veličine ekrana 37 inča a
bile su stare oko tri godine. Takodje je,  u suterenu lokala zatekao oborenu
plazmu iste marke dakle "LG" s tim što je bila u pitanju plazma većih
dimenzija od gore pomenutih odnosno veličine ekrana 41 inč. Na šanku u gornjem
dijelu kafića nalazila se fiskalna kasa sa monitorom dok su se monitor i
kompjuter za puštanje muzike nalazili ispod ove jedne plazme pored šanka.
Fiskalni štampač zatekao je polomljenog na podu koji je  kupio 2008. godine,
kada je opremao kafić, a kupio ga je zajedno sa fiskalnom kasom od firme
"Kraft".  U suterenu odnosno kuhinji kafića zatekao je odvaljena vrata od
visećeg kuhinjskog elementa, a jasno se vidjelo da je odvaljeno nožem jer je
bio komad polomljenog noža na tom mjestu. Od zakupca Č. dobio je podatak da mu
tom prilikom nije nestao novac iz lokala. Dodao je, da su u suterenu bila
polomljena i dva stakla od stola, jedno je bilo dimenzija 120 x 20 cm, a drugo
možda 60 x 20cm, dok je u gornjem dijelu kafića bilo polomljeno jedno staklo
od stola dimenzije 120 x 20 cm. Pojasnio je, da su ove dvije plazme u gornjem
dijelu kafića bile pričvršćene za zidni nosač šrafofima  a ova velika plazma u
suterenu bila je zakačena na zidne nosače ali bez šrafofa. Tu veću plazmu u
suterenu bilo je moguće skinuti sa nosača a da se ništa prethodno ne ošteti.
Viseći kuhinjski element koji je obijen, bio je izradjen od neprovidnog
pločastog materijala od univera, a unutra su se nalazila neka dokumentacija
koja je pripadala Č., i vidio je tu dokumentaciju razbacanu ispod, i to su
bili tragovi koje je zatekao u lokalu odnosno oštećenja predmetnih stvari i
lomovi stakla. Naveo je, da se pridružuje krivičnom gonjenju protiv
okrivljenog dok će o imovinsko pravnom zahtjevu odlučiti B.Č., jer je on
trenutno zakupnik kafića i odgovorno lice.  
U svom iskazu na glavnom pretresu od 02.02.2012. godine svjedok oštećeni J.M.
ponovio je, svoj iskaz dat pred ovlašćenim tužiocem Osnovnog državnog
tužilaštva u P. od 20.12.2011. godine i naveo je, da se pridružuje krivičnom
gonjenju protiv okrivljenog i postavio je imovinsko pravni zahtjev.  
Iz nalaza i mišljenja vještaka komercijalne struke D.Đ. od 20.12.2011. godine
proizilazi,  da ukupna vrijednost oduzetih stvari na štetu preduzeće DOO "Lj."
iznos 343,00 eura, i to za upaljač marke "ZIPPO" po cijeni od 29,40 eura-1
komad, upaljač marke "ZIPPO", po cijeni od 33,40 eura-1.komad, upaljač marke
"ZIPPO" po cijeni od 32,30 eura-1.komad upaljač marke "ZIPPO" po cijeni od
28,70 eura-1.komad, upaljač marke "ZIPPO" po cijeni od 29,75 eura-1.komad,
upaljač marke "ZIPPO" po cijeni od 35,70 eura-2.komad, a što iznosi 71,40eura,
upaljač marke "ZIPPO" po cijeni od 31,90 eura-2.komad, a što iznosi 63,80eura,
upaljač marke "ZIPPO" po cijeni od  26,60 eura-1.komad, upaljač marke "ZIPPO"
po cijeni od 27,65 eura-1.komad.Nadalje, procijenjena šteta u kafiću "I.", i
to za LCD televizor, marke "LG" od 37 inči, 2 komada iznosi 29,40 eura, za
plazma televizor marke "LG" od 41 inči iznosi 405,00 eura, za štampač od
fiskalne kase marke "Kraft" iznosi 50,40 eura, pa ukupno procijenjena šteta
iznosi 484,80 eura.Kupoprodajne cijene predmetnih stvari na dan izvršenja
krivičnih djela, utvrdjene su na osnovu cijenovnika AD "Lj." P., za upaljače,
"S. C.-T" DOO Podgorica, za televizore, i "Kraft" DOO Podgorica, za štampač za
fiskalnu kasu.Procjena predmetnih stvari, izvršena je na osnovu dobijenih
podataka od oštećenih vlasnika o datumu nabavke, i vremenu korišćenja
predmetnih stvari, primjenom adekvatne stope amortizacije, što je u skladu sa
Zakonom o amorztizaciji Crne Gore.  
Sud je nalaz i mišljenje vještaka komercijalne struke D.Đ. od 20.12.2011.
godine cijenio kao objektivan, jasan i zasnovano na pravilima struke, pa ga je
iz tog razloga u cjelosti prihvatio, a na koji ni stranke nijesu imale
primjedbi.  
Iz nalaza i mišljenje vještaka medicinske struke B. B. od 20.12.2011. godine,
proizilazi da je M. B. u predmetnom dogadjaju zadobio povredu ličnog dijela
glave u vidu preloma nosnih kostiju sa pomjeranjem slomljenih djelova ovih
kostiju. Navedena povreda nastala je djelovanjem zamahnute, tupo tvrde sile,
ravne površine srednjeg intenziteta djelovanja a koja sila je djelovala na
glavu povrijedjenog u jednom navratu od naprijed i lako sa desno sa desne
strane na predio nosne piramide, dovodeći do pomenutog preloma nosnih kostiju,
te oštećenja sitnih krvnih sudova, sluzokože nosnih hodnika i izlaska manje
krvnog sadržaja kroz spoljašne otvore nosa a u spoljašnu sredinu, dok su
dublje strukture glave ostale ne povrijedjene. Ova povreda mogla je nastati
djelovanjem zamahnute glave, zamahnute stisnute šake i sl. Vještak je
mišljenja, da se radi o jednoj povredi a koja predstavlja običnu tešku
tjelesnu povredu.  
Sud je nalaz i mišljenje vještaka medicinske struke B. B. od 20.12.2011.
godine cijenio kao objektivan, jasan i zasnovano na pravilima struke, pa ga je
iz tog razloga u cjelosti prihvatio, a na koji ni stranke nijesu imale
primjedbi.  
Iz zapisnika o uvidjaju Uprave policije PJ Podgorica Ku.br. 1024/2011,
proizilazi da je sačinjen od strane ovlašćenih policijskih službenika dana
07.12.2011. godine, povodom izvršene provalne kradje u knjižari "K.",
vlasništvo AD "Lj.", koja je locirana u ul. ... Na lice mjesta zatečena su
otvorena dvodjelna staklena klizna vrata, desno krilo zatečeno je odvaljeno u
donjem dijelu na krilu su polomljeno staklo koje je isprskala, ali se isto
nije prosulo.U unutrašnjost knjižare zatečena je odvaljena ladica na izlogu
staklene stalaže, a na stalaži se nalazila izbačena polica na kojoj su se
nalazili "ZIPP" upaljači. Dana 07.123.2011. godine, oko 03,00 časova, NN
izvršilac je upotrebom sile odvalio desno krilo vrata, ušao u knjižaru,
upotrebom sile odvalio ladicu u kojoj su se nalazili "ZIP" upaljači, i sa
police je otudjio 11 upaljača "ZIP". Kriminalistički tehničar izvršio pregled
lica mjesta i tom prilikom nije pronašao tragove pogodne za indetifikaciju
počinioca.  
Iz zapisnika o uvidjaju Uprave policije PJ Podgorica Ku.br. 1025/2011.
proizilazi, da je sačinjen od strane ovlašćenih policijski službenika, dana
07.12.2011. godine, povodom provalne krađe izvršene u Kafe baru "I.", vl.
B.Č.. Lice mjesta provalne krađe je Kafe bar "I.", lociran u ulici …, u
prizemlju  stambene zgrade. Pregledom zapadne strane objekta zatečena su
odvaljena ulazna vrata.Pregledom tog djela lica mjesta na ulaznim vratima
konstatovani su tragovi odvaljivanja koja se ogledaju u totalnom izvaljivanju
vrata iz svog ležišta. Cilindrični jezičak brave nalazio se u položaju
"zaključano". Pregledom vrata na dijelu stakla zatečeni su tragovi tamne
carvene boje nalik na krv u vidu kapljica. Na trotoaru ispred tih vrata
zatečeni su tragovi nalik na krv u vidu kapljica. Pregledom unutrašnjeg djela
objekta koji se sastoji iz dva dijela i to prizemnog i suterenskog na dijelu
šanka zatečena je polomljena registar kasa.U tom dijelu demontirani su i
plazma televizori i oštećen je muzički stub, a u tom dijelu polomljeno je i
staklo na stolu, koji se nalazi do šanka po desnoj strani. U suterenskom
dijelu zatečen je polomljen televizor plazma, marke "LG". U dijelu kuhinje na
radnom stolu ispod kuhinjskih elementata, zatečen je polomljen nož. Sa južne
strane tog objekta nalazi se sporedna vrata na kojima su zatečeni tragovi
odvaljivanja. Na lice mjesta sa južne strane objekta kod natkrivene tende i
terase u dijelu zemljišta, zatečen je otisak stopala. U unutrašnjem dijelu tog
objekta na podu, zatečen je slični otisak stopala. Ovi otisci stopala nijesu
izuzimani sa lica mjesta već su fotografisani razmjernom fotografijom. Tokom
noći 06/07.12.2011. godine, tačnije u ranim jutarnjim časovima izvršena je
provalna kradja na način što je NN izvršilac upotrebom tvrdog predmeta odvalio
ulazna vrata na Kafe baru, ušao je u unutrašnji dio gdje je izvršio oštećenje
interijera (polomio stolove, računar kase, i TV marke "LG" - plazma), da bi iz
unutrašnjosti prisvojio flašu alkoholnog pića.Kriminalistički tehničar izvršio
pregled lica mjesta kojom prilikom je pronašao tragove papilaranih linija čija
će se podobnost utvrditi daljom obradom. Sa lica mjesta izuzeti su svi
relevantni tragovi i lice mjesta je fotografisano o čemu će biti sačinjena
fotodokumentacija, i kriminalistički tehničar će sačiniti izvještaj o
kriminalističko - tehničkom pregledu lica mjesta.  
Iz potvrde o privremeno oduzetim predmetima Uprave policije PJ Podgorica
Ku.br. 1024/11 od 07.12.2011. godine proizilazi, da je navedenog dana od lica
N. Š. privremeno oduzete sledeći predmeti 10(deset) upaljača marke "ZIPPO",
2(dva) telefona marke Nokia, i 1(jedna) drška od kuhinjskog noža.  
Iz  potvrde o vraćanju predmeta Uprave policije PJ Podgorica od 07.12.2011.
godine proizilazi, da je navedenog dana ovlašćenom predstavniku preduzeće DOO
"Lj.", vraćeno deset (10) upaljača marke "ZIPPO".  
Fotodokumentacija Uprave policije PJ Podgorica br. 17-28-244-2377/2496 od
07.12.2011. godine, sačinjena povodom provalne kradje u kafe baru "I.", vl.Č.
B., u ul. …, sastoji se od 34 fotografije na kojima je  prikazan, izgled lica
mjesta provalne kradje u kafe baru "I.",  izgled  kafe bara "I.", i odvaljenih
vrata, izgled ulaznih vrata sa markiranim tragovima "1" i "2", bliži izgled
cilindričnog jezička brave označenog markerom "1", tragovi odvaljivanja, donji
dio vrata, izgled tragova nalik na krv označen markerom "2", izgled traga
nalik na krv na trotoaru označenog marker strelicom, izgled djelova vrata,
izgled otiska stopala (marker 8) na podu kod vrata unutar prostorije, izgled
južne strane kafe bara "I.", izgled spoljnih vrata (tragovi odvaljivanja)
označen markerom "6", njihov bliži izgled, izgled reklamnog panoa sa spoljnih
vrata, marler "7", otisak stopala u blatu sa južne strane fotografisan sa
razmjernikom, bliži izgled traga stopala u blatu, izgled unutrašnjosti kafe
bara fotografisan sa ulaznih vrata, izgled unutrašnjosti kafe bara
fotografisano u pravcu ulaznih vrata, izgled dijela šanka i oštećena fiskalna
kasa, bliži izgled tog traga, izgled drugog dijela šanka, polomljenog stola i
kompjutera, bliži izgled kompjutera na šanku koji se pomjera, bliži izgled
polomljenog stakla na stolu, stepenice koje vode u podrum drugi dio kafe bara,
izgled suterenskog dijela kafe bara(unutrašnjost), br.4 polomljen TV uredjaj,
izgled unutrašnjosti suterenskog dijela kafe bara fotografisano u pravcu
stepenica, bliži izgled TV uredjaja br.4, koji je polomljen, izgled vrata koja
vode u kuhinju i toalet, unutrašnjost kuhinje fotografisano sa vrata, zatečene
stvari na podu kuhinje, unutrašnjost kuhinje fotografisano iz suprotnog
dijela, bliži izgled kuhinje i polomljenog noža, bliži izgled polomljenog
noža.  
Svjedok oštećeni M. B. u svom iskazu datom  pred ovlašćenim tužiocem Osnovnog
državnog tužilaštva u Podgorici od 16.12.2011. godine naveo je, da se dana
06.12.2011. godine oko 00,50 časova, sa svojim drugom F. S., nalazio ispred
picerije "P.", koja se nalazi u ... ulici, jer su imali namjeru da nešto
pojedu.Tu su bili samo njih dvojica a  u toj piceriji je bila radnica.Stajao
je ledjima okrenut prema toj piceriji, dok je njegov drug F. naručivao hranu,
kada je iz pravca ul. S. D. prema njemu išlo jedno lice, visine oko 170 -175
cm, punije gradje, neobrijano, smedje kose, kratko ošišan, u predjelu vrata
imao je široki  crveni  trag nalik na ogrebotinu, a desna ruka mu je bila
krvava u predjelu šake. Dok je taj momak prilazio, izgovarao je  riječi "M.,
M.".Okrenuo  se prema lokalima koji se nalaze u ... ulici odnosno prema
kafićima "B." i "S. S." i niko se nije odazivao pozivima tog momka, a taj
momak mu je djelovao kao da je bio u vidno akloholisanom stanju.Taj momak je
ponovo izgovorio riječ "M.", i tada je njegov drug F. vjerovatno pomislio da
taj momak  njega zove  odnosno da govori "F.",  i tom momku je kazao "molim
brate".Ne sjeća se šta su njih dvojica dalje pričali, ali se sjeća da F. tom
momku rekao "oprosti brate", mislio sam da si rekao "F." pa sam ti se odazvao.
Filip se poslije toga njemu obratio i pitao ga je, hoće li nešto da jede, F.
je odgovorio da neće i  tada se to lice umiješalo u ovaj njihov razgovor,
govoreći nešto u smislu "šta ovo ovaj priča",  misleći na njega, i taj momak
mu je prišao na oko pola metra i tada je tom momku rekao "brate, ja se nijesam
tebi obratio". Tada je taj momak zamahnuo desnom rukom i udario ga je u
predjelu glave - lijeve jabučne kosti, a zatim mu je zadao udarac u predjelu
nosa.Odgurnuli su tog momka od njih, ali ga  nijesu udarali.Pošto je bio
obliven krvlju iz nosa krenuli su trčećim korakom … ulicom,  i ušli su u taksi
vozilo koje ih je odvezlo u Hitnu pomoć.Pojasnio je, da je taj momak u gornjem
dijelu bio obučen u nekoj dukserici, teget plave boje dok je u donjem dijelu
imao  trenerku, a moguće da je i ona bila teget plave boje, a oko struka imao
je povezano nešto nalik jakni možda bež ili sive boje. Ne sjeća se da li je
taj momak zamahnuo  pesnicom ili otvorenom šakom desne ruke kada ga je udario
jer to nije pratio, a sigurno ga je udario u predjelu lijeve jabučne kosti. Ne
zna koliko je bio snažan udarac glavom koji mu je taj momak zadao u nos ali
sigurno je bio dovoljno snažan da mu slomi nos od čega je imao dislokaciju
nosa pa mu je nakon tog dogadjaja nos iskrivljen. Naveo je, da se pridružuje
krivičnom gonjenju pritiv okrivljenog, dok će o postavljanju imovinsko pravni
zahtjev  odlučiti tokom postupka.  
U svom iskazu na glavnom pretresu od 16.02.2012. godine svjedok oštećeni M. B.
ponovio je svoj iskaz dat pred ovlašćenim tužiocem Osnovnog državnog
tužilaštva u Podgorici od 16.12.2011. godine,  i pojasnio je, da mu je
optuženi  Š. te noći djelovao nekako pijan, i izgubljen. Naveo je, da se
pridružuje krivičnom gonjenju protiv optuženog dok nije postavio imovinsko
pravni zahtjev.  
Svjedok F. S. u svom iskazu datom pred Osnovnim državnim tužilaštvom u
Podgorica od 16.12.2011. godine naveo je, da se dana 06.12.2011. godine oko
01,00 časova sa svojim drugom Markom Bjelicom nalazio ispred brze hrane
"Pronto" koja se nalazi u ulici ..., i tu je naručio jedno parče pice dok M.
nije htio ništa da jede. U jednom momentu na nekih desetak metara od njega čuo
je glas nepoznate osobe koja je govorila "M.". Obzirom da se on zove F.
učinilo mu se da je ta osoba njega pozvala zbog čega je toj osobi mahnuo
rukom. Tada je ta osoba prišla i vidio je da se radi o muškarcu, i ta osoba ga
je pitala šta hoće kada nije njega zvao. Odgovorio je tom momku "izvini brate,
ime mi je F. i učinilo mi se da si ti zvao F.". Tada se taj momak za trenutak
udaljio od njih a potom se ubrzo vratio vjerovatno misleći da mu se M. B.
obratio, jer je M. njemu kazao da neće ništa da jede, i ovaj momak je bez
ijedne riječi prišao M.,  i udario ga u predjelu glave stisnutom pesnicom.
Nakon toga je tom  momku prišao moleći ga da prestane da napada M. a to isto
je i činio i M. a onda je taj momak uhvatio M. za kragnu i povukao ga je ka
sebi, i udario ga glavom u predjelu nosa.Bježeći su se udaljili sa lica
mjesta, i M. je pošao taksijem da mu se ukaže pomoć. Pojasnio je, da je taj
momak imao vidne povrede kada je došao kod picerije "P." odnosno taj momak je
krvario u predjelu desne šake i glave. Taj momak je visine oko 180 cm, te
večeri je imao i malo brade, bio je punije gradje. Bio je u šoku zbog toga što
se desilo njegovom drugu Marku, i nije na druge detalje u vezi opisa ovoga
lica obraćao pažnju, a taj momak mu je izgledao kao osoba u alkoholisanom
stanju, i iz tog razloga nije htio da se svadja sa njim, i želio je da
izbjegne bilo kakav kontakt sa tim momkom, pa se i tom momku izvinuo.Ponovio
je, da je taj momak kada je prišao njegovom drugi M.,  udario M. stisnutom
pesnicom desne ruke,  a to je bilo jedanput.  
Ovlašćeni predstavnik preduzeća DOO "Lj.",  I. V. u svom iskazu datom pred
ovlašćenim tužiocem Osnovnog državnog tužilaštva u Podgorici od 16.12.2011.
godine navela je, da je radi u firmi "Lj." kao diplomirani pravnik, a što se
tiče konkretne kradje njena firma  je 07.12.2011. godine napravila popis, i o
tome je sačinila odgovarajući dokument iz kojeg se vidi da je u  predmetnoj
kradji  iz knjižare "Lj" u ulici … u P. ukradeno 11 upaljača marke "Zip".Svi
upaljači su u popisnoj listi navedeni po vrijednosti, i po količini, kao i po
šifra, a njihova ukupna vrijednost na dan kada su ukradeni iznosila  je 343,00
eura. Od ukupne količine oduzetih upaljača firmi je vraćeno njih deset a jedan
upaljač nije vraćen. Navela je, da se u ime preduzeća  DOO "Lj." pridružuje
krivičnom gonjenju protiv okrivljenog, i postavila je imovinsko pravni zahtjev
u vrijednosti jednog upaljača koji im nije vraćen.  
Iz izvještaja forenzičkog centra Danilovgrad o DNK-a analizi br. 5576/11
proizilazi, da su na analizu dostavljena dva brisa u epruvetama neodsječenog
vrha, u braon papirnoj vrećici sa printom za pakovanje dokaznog materijala i
oznakama. Na jednom brisu je sadržaj zelenkaste boje koji ukazuje na moguću
degradaciju biološkog materijala, dok je na  drugom brisu sadržaj crvenkaste
boje koji je testiranjem "Seratec Hem Direct", testom dao pozitivan
rezultat.Za potrebe DNK analiza odsječena je polovina testiranog brisa sa
tragom krvi, i od njega sačinjen je uzorak označen labaratorijskim brojem
5575-11-2. DNK analizom uzorka labaratorijskog broja 5576-11-2, dobijen je
kompletni DNK profil koji se u potpunosti podudara sa referentnim DNK profilom
Š.N., čiji je nesporni uzorak dostavljen u prilogu zahtjeva PJ P.
br.17-28-244-2418/3479 od 14.12.2011.godine.  
Iz izvještaja o vještačenju br.5577/11, trasološkog pregleda tragova obuće,
proizilazi da je na osnovu vizuelnog pregleda i uporedjivanja uočenih
fragmenata tragova, koji su fiksirani na dostavljenim fotografijama, i gazećih
površina dostavljenih patika, konstatovano, da fiksirani fragmenti tragova
koji su pronadjeni na licu mjesta sadrže geometrijske elemente koji po opštim
karakteristikama odgovaraju geometrijskim elementima gazeće površine lijeve
patike.Na daktiloskopskoj foliji napravljen je otisak gazećih površina
dostavljenih patika, nakon toga izvršeno je preklapanje otisaka sa folije i
razmjernih fotografija, i tom prilikom uočena je podudarnost otiska lijeve
patike odnosno njenog prednjeg dijela sa fiksiranim fragmentima tragova na
dostavljenim fotografijama.Preklapanjem otisnutih tragova sa folija, i
razmjernih fotografija utvrdjeno je da su pomenuti geometrijski elementi po
svom obliku, veličini i položaju u potpunosti indentični.Shodno navedenom,
utvrdjeno je da fiksirani fragmenti tragova obuće po opštim karakteristikama,
odgovaraju gazećoj površini lijeve patike oduzete od N.Š..  
Sud je izvještaj forenzičkog centra Danilovgrad o DNK-a analizi br. 5576/11
kao i, izvještaj o vještačenju br.5577/11, trasološkog pregleda tragova obuće,
cijenio kao objektivne, jasne i zasnovano na pravilima struke, pa ih je iz tog
razloga u cjelosti prihvatio, a na koji ni stranke nijesu imale primjedbi, a
iz kojeg bez ikakve dileme proizilazi da je DNK analizom uzorka
labaratorijskog broja 5576-11-2, dobijen kompletan DNK profil koji se u
potpunosti podudara sa referentnim DNK profilom optuženog Š. N., te da
fiksirani fragmenti tragova obuće po opštim karakteristikama, takodje
odgovaraju gazećoj površini lijeve patike oduzete od  optuženog N.Š..  
U svom nalazu i mišljenju datom na glavnom pretresu od 16.02.2012.godine,
stalni sudski vještak  medicinske struke S. M., nakon obavljenog razgovora sa
okrivljenim Š. N., uvida u medicinsku dokumentaciju na ime okrivljenog i spisa
predmeta naveo je, da optuženi N.Š. ne boluje od trajnog duševnog oboljenja,
da se ne radi o osobi zaostale duševnog razvoja, niti pokazuje teže duševne
poremećaje. Prisutno je u prošlosti konzumiranje herioina, a nakon toga
konzumiranje alkohola, što ispunjava stadarde politoksikomanske zavisnosti o
heroinu i alkoholu.U tom smislu upućije i priložena medicinska dokumentacija u
kojoj se navodi zavisnost od heroina. Vještak je mišljenja, da optuženi
ispunjava standarde zavisnosti o heroinu u prošlosti, a aktuelno i u vrijeme
izvršenje krivičnog djela bilo je prisutno zavisnost o alkoholu. Ne pokazuje
simptome trajnog duševnog oboljenja niti se radi o osobi trajnog duševnog
razvoja. U vrijeme shvatanja značaja djela i mogućnosti upravljanja svojim
postupcima u vrijeme izvršenja krivičnih djela bili su smanjeni, ali ne bitno.
Obzirom da se radi o osobi koja je zavisna o heroinu i alkoholu odnosno da
ispunjava standarde politoksikomanske zavisnosti mišljenja je, da gledano sa
medicinske strane ima indikacija za primjenu mjera bezbjednsoti obavezno
psihijatirsko liječenje ambulantnog tipa, dok će sud odrediti mjesto
liječenja.  
Sud je izjašnjenje vještaka medicinske struke S. M. na glavnom pretresu od
16.02.2012.godine,  cijenio kao objektivan, jasan i zasnovano na pravilima
struke, pa ga je iz tog razloga u cjelosti prihvatio, a na koji ni stranke
nijesu imale primjedbi.  
Sud je cijeneći prezentirane iskaze svjedoka prihvatio iskaz I.V., ovlašćenog
predstavnika preduzeća DOO "Lj.", kao jasan, odredjen i istinit, u kojem se
ista izjašnjavala na okolnosti predmete kradje koja se desila u  predmetnoj
knjižari, vlasništvo njihovog preduzeća, koja je locirana u ul. … u P., ,  a
koje su joj poznate kao radniku navedenog preduzeća, a iz kojeg proizilazi,
da je njeno preduzeće sačinilo odgovarajući dokument iz kojeg se vidi da je u
predmetnoj kradji  ukradeno 11 upaljača marke "Zip", da je od ukupne količine
oduzetih upaljača firmi vraćeno njih deset, dok im  jedan upaljač nije vraćen.  
Nadalje, sud je prihvatio iskaze svjedoka oštećenog M. B. i svjedoka F.S.,
budući da su se ovi svjedoci na jasan, i  odredjen način izjašnjavali o svim
bitnim okolnostima predmetnog dogadjadja a iz kojih na saglasan način
proizilazi, da su se kritičnom prilikom nalazili ispred picerije "P.", koja se
nalazi u ... ulici u P., kada je iz pravca ul. … prema njima naišao  jedan
momak, izgovarajući riječi "M., M.".Tom momku se niko nije odazivao pozivima a
djelovalo im je kao da je bio u vidno akloholisanom stanju.Taj momak je ponovo
izgovorio riječ "M.", i tada je svjedok F. S.  pomislio da taj momak  njega
zove  odnosno da govori "F.",  i tom momku je kazao "molim brate, oprosti
brate, mislio sam da si rekao "F." pa sam ti se odazvao. Tada su nastavili da
razgovaraju i taj momak im se umiješalo u razgovor, govoreći nešto u smislu
"šta ovo ovaj priča",  misleći na svjedoka oštećenog M.B., i prišao je
svjedoku oštećenom M. B. na oko pola metra i tada je svjedok oštećeni tom
momku rekao "brate, ja se nijesam tebi obratio", da bi nakon toga taj momak
zamahnuo desnom rukom i udario ga je u predjelu glave - lijeve jabučne kosti,
a zatim ga je uhvatio za kragnu, povukao ga je ka sebi i udario ga je glavom u
predjelu nosa.Nakon toga su se daljili sa lica mjesta, i svjedok oštećeni M.
B. pošao je taksijem da mu se ukaže pomoć.Da su ovi svjedoci na pouzdan i
objektivan način predstavili kritični dogadjaj ogleda se u činjenici što su
iskazi ovih svjedoka u pogledu mehanizma nanošenja povreda kod oštećenog
potvrdjeni nalazom i mišljenjem vještaka medicinske struke B. B. od
20.12.2011. godine, a u kojem se imenovani vještak izjasnio o vrsti i težini
povreda koje je ovom prilikom zadobio oštećeni, a iz koje jasno proizilazi,
da je M. B. u predmetnom dogadjaju zadobio povredu ličnog dijela glave u vidu
preloma nosnih kostiju sa pomjeranjem slomljenih djelova ovih kostiju, da je
navedena povreda nastala djelovanjem zamahnute, tupo tvrde sile, ravne
površine srednjeg intenziteta djelovanja a koja sila je djelovala na glavu
povrijedjenog u jednom navratu od naprijed i lako sa desno sa desne strane na
predio nosne piramide, te da je navedena povreda mogla je nastati djelovanjem
zamahnute glave, zamahnute stisnute šake i sl., a koji je sud u cjelosti
prihvatio.  
Ni sam optuženi u svojoj odbrani načelno nije negirao izvršenje krivičnih
djela koja su mu stavljena na teret predmetnom optužnicom na štetu preduzeća
DOO "Lj.", i na štetu oštećenog M. B., pri čemu se iz njegove odbrane može
zaključiti,  da je iz knjižare "Lj.", koja se nalazi u ul.... uzeo upaljače
marke  "Zipp", na način što je ušao u unutrašnjost knjižare, i sa lijeve
strane od ulaznih vrata vidio je te upaljače,  koji su stajali su na polici,
da tom prilikom nije ništa preturao, niti je vršio premetačinu, i da je u  tom
momentu  naišla policija, i zatekla ga sa  upaljačem, i tada je  izašao i
predao se policiji, te da je dana 06.12.2011.godine oko 22 časa, došao u kafe
bar "B.", koji se nalazi u ul.... u P., tu je pio alkohol i  oko 01,00 časova
iza ponoći,  uputio se prema jednoj piceriji koja se nalazila na uglu … i …
ulice, jer je htio nešto da pojede.Tamo je sreo više momaka, koje poznaje iz
vidjenja, ali sa kojima ranije nije imao nikakvih konkretnih konflikata, niti
dugova, ali su jednostavno bili jedni drugima antipatični još iz školskih
dana.Jedan od tih momaka nešto mu je dobacio, a ne zna koje  mu je riječi
uputio, odnosno ne zna ni da li se njemu konkretno obratio, jer je bio puno
pijan, i prišao je tom momku, i udario ga je glavom u predjelu njegove glave,
te da je  i tom prilikom mirno sačekao policiju, i nije bježao.Ovakve navode
odbrane optuženog sud je prihvatio kao jasne, objektivne i istinite budući da
su isti podržani svim dokazima provedenim u postupku i to najprije
analiziranim i prihvaćenim iskazima ovlašćenog predstavnika oštećenog
preduzeća DOO "Lj.", svjedoka oštećenog M. B. i svjedoka F.S., te sadržinom
pismenih dokaza provedenih u postupku i to zapisnika o uvidjaju Uprave
policije PJ P. Ku.br. 1024/2011, potvrde o privremeno oduzetim predmetima
Uprave policije PJ P. Ku.br. 1024/11 od 07.12.2011. godine i  potvrde o
vraćanju predmeta Uprave policije PJ P. od 07.12.2011. godine iz kojih
proizilazi da su ovlašćeni policijski službenici dana 07.12.2011.godine vršili
uvidjaj povodom provalne kradje u knjižari "K.", vlasništvo AD "Lj.", koja je
locirana u ul. …, i da je iz iste otudjeni upaljači marke "ZIPP", da su
07.12.2010.godine od optuženog N. Š. privremeno oduzeli sledeće predmete
10(deset) upaljača marke "ZIPPO", 2(dva) telefona marke Nokia, i 1(jedna)
drška od kuhinjskog noža, i da je ovlašćenom predstavniku preduzeća DOO "Lj.",
vraćeno,  deset (10) upaljača marke "ZIPP", a u koje dokaze sud nije imao
razloga za sumnju.  
Sud nije prihvatio navode odbrane optuženog, da je u predmetnu knjižaru ušao
na način što je pomjerio ulazna vrata od knjižare koja su bila zaključana, pa
je jedan njihov dio držao rukom a drugi pokretni dio je potegao, i tako je
uspio da otvori, odnosno da je tako napravio prostor da udje u unutrašnjost,
da je sa lijeve strane od ulaznih vrata vidio te upaljače koji su stajali na
polici i uzeo je 10 komada upaljača, te da tom prilikom nije imao namjeru da
stekne materijalnu korist već da je to uradio zato što je bio pod uticajem
alkohola, budući da su isti obesmišljeni sadržinom zapisnika o uvidjaju Uprave
policije PJ Podgorica Ku.br.1024/2011 od 07.12.2010.godine iz kojeg jasno
proizilazi, da je upotrebom sile odvaljeno desno krilo vrata u donjem dijelu,
da je na krilu polomljeno staklo koje je isprskalo ali se nije prosulo, i da
je bila odvaljena ladica na izlogu staklene stalaže, u kojoj su se nalazili
predmetni upaljači, te iskazom ovlašćenog preduzeća DOO "Lj.", u kojem je
jasno navedeno da su nakon predmetne kradje uradili popis i da su utvrdili da
im je otudjeno 11 upaljača marke "ZIPP".Takodje sud nije prihvatio navode
odbrane optuženog da je kritičnom prilikom pored toga što je glavom udario
svjedoka oštećenog M.B. u predjelu nosa, nakon toga pokušao da udari pesnicom
desne ruke drugog momka koji je sa M. bio ali da ga je promašio pri tom ne
pominjući da je prije toga svjedoka oštećenog udario pesnicom u predjelu
glave, budući da su ovakvi navodi optuženog obesmišljeni jasnim i odredjenim
iskazima svjedoka oštećenog M.B. i svjedoka F.S. a u kojima su bili decidni i
jasni, da je prije udarca glavom u nos oštećenog, optuženi prvo zadao
oštećenom udarac pesnicom u predjelu glave tj.jagodične kosti, nalazeći da su
ovakvi navodi odbrane optuženog isključivo dati u pravcu ublažavanja njegove
krivice.  
Nadalje, sud je krećući se u granicama optuženja takodje prihvatio iskaze
svjedoka oštećenih B.Č., i J.M. kao jasne, odredjene i istinite, budući da su
se ovi svjedoci na pouzdan način izjašnjavali o okolnostima koje su neposredno
opazili nakon izvršenog krivičnog djela u kafiću "I." a u pogledu toga kakvo
su stanje zatekli u istom nakon kritičnog dogadjaja, i koje su im stvari tom
prilikom oštećene, a iz kojih saglasno proizilazi, da je vlasnik predmetnog
kafe bara svjedok J.M. koji je svoj lokal dao u zakup svjedoku B. Č., da su za
predmetni dogadjaj saznali od radnice lokala, da su nakon toga došli u
predmetni lokal, i da su zatekli, izvaljena ulazna vrata od eloksirane
bravarije, odnosno da su bile odvaljene šarke na jednoj strani vrata, u
unutrašnjosti lokala primjetili su počupan monitor od kompjutera, polomljen
štampač od fiskalne kase, polomljeno staklo na stolu od šanka, a u suterenu
objekta bio je polomljen televizor, plazma u pokušaju da se skine, jer su bili
počupani kablovi na njemu, te da su  u kuhinji zatekli odvaljena vrata od
visećeg kuhinjskog elementa, koji je odvaljen nožem jer je bio komad
polomljenog noža na tom mjestu.Tom prilikom iz objekta nije ništa oduzeto ali
je pričinjena veća materijalna šteta.Takodje su zatekli tragove pretraživanja,
stvari su bile razbacane, te da su policijski službenici  izvršili uvidjaj.  
Da je optuženi N.Š. izvršio radnju produženog krivičnog djela teška kradja u
kafiću "I.", vlasništvo oštećenog J.M. i pored činjenice što  optuženi u tom
dijelu  u svojoj odbrani nije mogao da rekonstruiše predmetni dogadjaj,
proizilazi iz sadržine pismenih dokaza provedenih u ovom postupku i to:
zapisnika o uvidjaju Uprave policije PJ Podgorica Ku.br. 1025/2011, izvještaja
forenzičkog centra Danilovgrad o DNK-a analizi br. 5576/11 i izvještaja o
vještačenju br.5577/11, trasološkog pregleda tragova obuće a iz kojih bez
ikakve dileme proizilazi da su prilikom vršenja uvidjaja povodom provalne
kradje izvršene u predmetnom kafiću pronadjeni u  unutrašnjosti objekta
tragovi tamne crvene boje nalik na krv u vidu kapljica, koji su izuzeti, i
otisak stopala, koji su fotofrafisani razmjernom fotografijom, da je za
potrebe DNK analize odsječena polovina testiranog brisa sa tragom krvi, i od
njega sačinjen je uzorak označen labaratorijskim brojem 5575-11-2. DNK
analizom uzorka labaratorijskog broja 5576-11-2, dobijen je kompletni DNK
profil koji se u potpunosti podudara sa referentnim DNK profilom optuženog
Š.N., te da je preklapanjem otisnutih tragova sa folija, i razmjernih
fotografija utvrdjeno,  da su pomenuti geometrijski elementi po svom obliku,
veličini i položaju u potpunosti indentični, i da shodno tome fiksirani
fragmenti tragova obuće po opštim karakteristikama, odgovaraju gazećoj
površini lijeve patike oduzete od optuženog  N.Š..Sve naprijed saglasno je i
sa fotodokumentacijom Uprave policije PJ Podgorica. br. 17-28-244-2377/2496 od
07.12.2011. godine, koja je sačinjena povodom predmetne provalne kradje u kafe
baru "I.", vl.Č. B., u ul. ….  
Sljedstveno prednjem, u postupku je nesporno utvrdjeno da je optuženi dana
07.12.2010.godine, oko 03:00 časa, u ulici ..., upotrebom fizičke sile odvalio
ulazna vrata knjižare "K." ušao u knjižaru, odvalio ladicu na izlogu staklene
stalaže i oduzeo i prisvojio 10 upaljača marke "Zippo" ukupne vrijednosti
343,00 eura, vlasništvo oštećenog preduzeća AD "Lj.", i istog dana oko 07.00
časova, u ulici ... upotrebom fizičke sile odvalio vrata kafića "I."
vlasništvo oštećenog M.J., potom ušao u kafić u namjeri da oduzme sve vrijedne
stvari koje u njemu pronadje, izvršio premetačinu, pri čemu je sa zida kafića
skinuo televizor marke "LG" kako bi isti oduzeo i prisvojio, u čemu nije
uspio, nakon čega se dao u bjekstvo.I dana 06.12.2011. godine oko 00:30 h u
... ulici u P. teško tjelesno povrijedio oštećenog B.M., na način što je
udario oštećenog pesnicom u predjelu glave, a zatim i glavom u predjelu nosa,
kojom prilikom mu je nanio tešku tjelesnu povredu, u vidu prelom nosnih
kostiju, sa pomjeranjem slomljenih djelova kostiju.  
Sud je vrijednost predmetnih upaljača marke "ZIPP", vlasništvo oštećenog
preduzeća DOO "Lj." utvrdio iz nalaza i mišljenja vještaka komercijalne struke
D.Đ. od 20.12.2011.godine.  
Sud nije prihvatio tezu branioca optuženog iznijetu u završnoj riječi, da na
glavnom pretresu nijesu potkrijepljeni svi navodi iz predmetne optužnice u
dijelu koji se odnosi na konstrukciju produženog krivičnog djela teška kradja
iz čl.240 st.1 tač.1 KZ u vezi čl.49 KZ, jer krivično djelo koje se optuženom
stavlja na teret vezano za upotrebu fizičke sile i odvaljivanje vrata kafića
"I.", i navodne premetačine u istom i pokušaj kradje obzirom da se to djelo ne
može naći u pomenutoj konstrukciji jer  se po stavu odbrane radi o krivičnom
djelu uništenje i oštećenje tudje stvari iz čl.253 KZ-a, a za koje djelo se
gonjenje preduzima po privatnoj tužbi, nalazeći da su ovakvi navodi odbrane
neosnovani budući da je u ovom postupku nesumnjivo utvrdjena namjera optuženog
koja se ispoljava isključivo u namjeri pribavljanja sebi protivpravne
imovinske koristi  tj. da je ušao u predmetni kafić u namjeri da oduzme sve
vrijedne stvari koje u njemu pronadje.  
Cijeneći naprijed utvrdjeno činjenično stanje, ovaj sud nalazi da su se u
radnjama optuženog stekli svi subjektivni i objektivni elementi bića krivičnog
djela teška kradja u produženom trajanju iz čl 240 st.1 tač.1 Krivičnog
zakonika u vezi čl.49 istog zakonika  u sticaju sa krivičnim djelom teška
tjelesna povreda iz čl. 151 st.1 Krivičnog zakonika.Naime, optuženi je
postupajući na naprijed opisani način upotrebom fizičke sile obijajući
predmetne objekte oduzeo tudje tudje pokretne stvari  odnosno vršeći
premetačinu i skidajući sa zida televizor marke "LG", pokušao da oduzme tudje
pokretne stvari, izvršio produženo krivično djelo teške kradje iz čl.240 st.1
tač.1 u vezi čl.49 KZ-a, i udarajući svjedoka oštećenog M.B. pesnicom u
predjelu glave, a zatim udaranjem glavnom u predjelu nosa, istom nanio tešku
tjelesnu povredu. Jasno je da je optuženi navedena krivična djela učinio u
sticaju, a budući da shodno odredbi čl.48 Krivičnog zakonika sticaj krivičnih
djela postoji ukoliko učinilac jednom radnjom ili sa više radnji učini više
krivičnih djela za koja mu se istovremeno sudi.  
Sud je prihvatio pravnu kvalifikaciju optužbe da je optuženi radnjama
navedenim pod tačkom 1. izreke presude, izvršio krivično djelo teška kradja u
produženom trajanju iz čl. čl.240 st.1 tač.1 KZ-a u vezi čl. 49 Krivičnog
zakonika, jer je na prethodno izložen način utvrdio da je optuženi te radnje
izvršio u svemu kako ga to optužba tereti, pri čemu su te radnje prostorno i
vremenski povezane, učinjene u isto danu i na području P., sve radnje su
preduzete na identičan način sa istom namjerom tako da se postupanje optuženog
u pojedinačnim radnjama saglasno Krivičnom zakoniku treba kvalifikovati kao
krivično djelo teška kradja u produženom trajanju, jer se istim zakonikom
smatra da je produženim krivičnim djelom učinjen najteži oblik od učinjenih
djela, odnosno da pojedine radnje treba kvalifikovati kao jedno krivično
djelo.  
Sud cijeni da je optuženi bio svjestan, da postupajući na naprijed navedeni
način, i to obijanjem predmetnih objekata, oduzimanjem tudje pokretne stvari,
vrši krivično djelo teška kradja a sve u namjeri pribavljanja sebi
protivpravne imovinske koristi, što je u konkretnom slučaju i htio, pa se
njegov odnos prema izvršenom krivičnom djelu manifestuje kao direktan
umišljaj, dok je optuženi takodje znao da tjelesno povredjuje oštećenog M.B.
udarajući ga pesnicom u predjelu glave, a zatim i glavom u predjelu nosa, a
takodje je bio svjesan da time čini krivično djelo, što je u konkretnom
slučaju i htio.  
Odlučujući o krivičnoj sankciji za optuženog, sud je najprije, u smislu čl.42
Krivičnog zakonika cijenio sve okolnosti od kojih zavisi izbor i visina
krivične sankcije (olakšavajuće i otežavajuće okolnosti) u okviru zakonom
propisanog minimuma i maksimuma za predmetna krivična djela, pa mu je od
otežavajućih okolnosti cijenio njegovu raniju osudjivanost, a što je utvrdjeno
iz izvoda iz Kaznene evidencije izdat od UP PJ N., br.398 od 15.02.2012. na
ime N. Š., dok je od olakšavajućih okolnosti na strani optuženog cijenio
njegovo loše imovno stanje, njegovo iskazano kajanje zbog učinjenih krivičnih
djela, mladost u vrijeme izvršenja krivičnih djela, budući da je isti imao 23
godine, pri čemu je mišljenja da su navedene olakšavajuće okolnosti takvog
karaktera i značaja da predstavljaju osobito olakšavajuće okolnosti i
opravdavaju primjenu  instituta ublažavanja kazne ispod zakonom propisanog
minimuma za krivična djela u pitanju, pa je tako u smislu čl.48 st.1 Krivičnog
zakonika, za produženo krivično djelo teška kradja iz čl.240 st.1 tač.1 KZ u
vezi čl.49 KZ, prethodno utvrdio kaznu zatvora u trajanju od 10 (dest)
mjeseci, a za krivično djelo teška tjelesna povreda iz čl.151 st.1 KZ,
prethodno utvrdio kaznu zatvora u trajanju od 3(tri) mjeseca, nakon čega je
sud primjenom odredbe čl.48 st.2 Krivičnog zakonika osudio optuženog na
jedinstvenu kaznu zatvora u trajanju od 1(jedne) godine, nalazeći da će se
ovako odmjerenom kaznom u svemu ostvariti svrha kažnjavanja iz čl.32 Krivičnog
zakonika, da optuženi ubuduće ne vrši krivična djela, a u okviru opšte svrhe
propisivanja i izricanja krivičnih sankcija iz čl.4 st.2 Krivičnog zakonika, i
da upravo odmjerena kazna u navedenom trajanju predstavlja realan ekvivalent
težine krivičnih djela u pitanju i optuženog kao izvršioca.  
Na osnovu čl.51 Krivičnog zakonika optuženom je u izrečenu kaznu zatvora
uračunato vrijeme provedeno u pritvoru od 07.12.2011.godine od 04,00 časa do
dalje odluke suda, a najduže do isteka kazne u trajanju od jedne godine,
izrečene mu ovom presudom.  
Imajući u vidu izjašnjenje sudskog vještaka medicinske struke S.M. na glavnom
pretresu od 16.02.2012.godine, sud je optuženom N.Š.  shodno čl. 66,67,68 i 71
Krivičnog zakonika izrekao mjeru bezbjednosti obavezno liječenje narkomana
obzirom da optuženi ispunjava srtandarde zavisnosti o heroinu i alkoholu
odnosno da ispunjava standarde politoksikomanske zavisnosti, te da mu je u
vrijeme izvršenja predmetnih krivičnih djela sposobnosti shvatanja značaja
djela i mogućnosti upravljanja svojim postupcima bili smanjeni ali ne
bitno.Izrečena mjera bezbjednosti  izvršiće se u specijalizovanoj
psihijatrijskoj bolnici Dobrota u Kotoru, trajaće dok traje potreba za
liječenjem, ali ne duže od tri godine.Vrijeme provedeno u ustanovi za
liječenje uračunava se u kaznu zatvora.Ova mjera ne može biti obuhvaćena
amnestijom ili pomilovanjem.Sud je mišljenja da će se izricanjem ove mjere a u
okviru opšte svrhe izricanja krivičnih sankcija iz čl.4 st.2 Krivičnog
zakonika ostvariti svrha izricanja mjere bezbjednosti iz čl.66 istog zakonika
i otkloniti stanja ili uslovi koji mogu biti od uticaja da učinilac ubuduće
vrši krivična djela.  
Sud je shodno čl.239 st.2 Zakonika o krivičnom postupku optuženog obavezao da
na ime imovinskopravnog zahtjeva oštećenom preduzeću DOO "Lj." plati iznos od
26,60 eura, koji iznos je sud utvrdio iz nalaza i mišljenja vještaka
komercijalne struke Đ D. od 24.12.2010.godine, nalazeći da je ovaj iznos
najpovoljniji za optuženog obzirom da ovlašćeni predstavnik oštećenog
preduzeća nije precizno navela vrijednost upaljača marke "ZIPP", koji im nije
vraćen.Dok je sud  shodno istom članu navedenog zakonika oštećene B.Č. i J.M.
radi ostvarivanja imovinskopravnog zahtjeva uputio na redovnu gradjansku
parnicu, budući da dokazi provedeni u ovom postupku nijesu pružili dovoljno
osnova za presudjenju u tom dijelu.  
Kako je optuženi oglašen krivim, sud ga je shodno čl.229 Zakonika o krivičnom
postupku obavezao da plati troškova krivičnog postupka, koji se odnose na ime
vještačenja po vještaku komercijalne struke D.Đ. u iznosu od 60,50 eura, na
ime vještačenja po  vještaku medicinske struke B. dr.B. u iznosu od 60,50
eura, i na ime vještačenja po vještaku medicinske struke S.M. u iznosu od
85,50 eura, i na ime paušala u iznosu od 30,00 eura, koji iznos je odredjen
shodno trajanju i složenosti postupka, kao i imovinskim prilikama optuženog.  
Na osnovu izloženog, u smislu odredbe čl.374. Zakonika o krivičnom postupka,
odlučeno je kao u izreci.  
SUDIJA
Maja Zeković,s.r.  
PRAVNA POUKA:
Protiv ove presude može se izjaviti žalba u roku
od 15 dana od dana  prijema  pismenog otpravka,
Višem sudu u P., a preko ovog suda.  
ZTO- Janković Andrijana  