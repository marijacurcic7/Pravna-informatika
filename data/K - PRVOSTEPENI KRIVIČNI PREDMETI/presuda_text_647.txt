OSNOVNI SUD U PODGORICI
       K.br.10/506
Dana 17.03.2011. godine 
U IME NARODA 
OSNOVNI SUD U PODGORICI kao prvostepeni, krivični, u vijeću sastavljenom od
sudije Nade Rabrenović, kao predsjednika vijeća i sudija porotnika Pavićević
Miroslava i Bojanić Mladenke, kao članova vijeća, uz učešće zapisničara Maraš
Ane, u krivičnom predmetu protiv okrivljenog  D.N. i dr  iz P., zbog krivičnog
djela utaja iz čl. 243 st.2 u vezi st.1 Krivičnog zakonika i dr po Optužnici
ODT Podgorica Kt. br.1651/09 od 19.04.2010. godine, nakon održanog glavnog,
javnog pretresa,dana 17.03.2011.godine u prisustvu zastupnika optužbe Saše
Čađenovića, zamjenika ODT Podgorica okrivljenih D.N. i V.J., i ovlašćenog
predstavnika oštećenog preduzeća „R.“, nakon tajnog vijećanja i glasanja
istog dana  donio je,a dana 18.03.2011.godine,  javno objavio,  
P R E S U D U
OKRIVLJENI:
1. D.N., od oca D., i majke D., rodjene Š., rodjen . . .godine u P., gdje je
i nastanjen, razveden, otac jednog djeteta, završio srednju školu, lošeg
imovnog stanja, zaposlen u “A” taxi, ranije osuđivan presudom Osnovnog suda u
Kolašinu K.br.2/08 od 18.03.2008 godine zbog krivičnog dijela iz čl.221.st.1.
KZ, 30 dana zatvora uslovno na jednu godinu.

V.J., od oca  R. i majke P., rođene V., rođen . . . godine u K. , sa prebivalištem u P., oženjen, završio osnovnu školu, srednjeg imovnog stanja, ranije osuđivan presudom Okružnog suda Beograd K.P-13/06 od 26.05.2008.godine,zbog krivičnog dijela iz čl.204.st.3. u vezi st.1.t.1 u saizvršilaštvu u vezi čl.33. Krivičnog zakonika, osuđen na  tri godine zatvora, presudom Osnovnog suda u Kolašinu Kž. 551/09 od 21.11.2009 godine, zbog krivičnog dijela iz čl. 240 st.1.t.1. Krivičnog zakonika osuđen na jednu godinu zatvora.   

K r i v i    s u 
Zato što su:
1.Dana 26.10. 2009. godine u Podgorici , okrivljeni D.N. u namjeri da sebi i
drugom pribavi protivpravnu imovinsku korist prisvojio tuđu pokretnu stvar
koja mu je povjerena, na način što je vozilo marke “Golf V”, reg. oznake PG. .
. vlasništvo oštećenog- preduzeća
“ R.” iz P., koje vozilo mu je oštećeni predao nakon zaključenja ugovora o
najmu od 22. 10. 2009. godine prisvojio tako što je isto prodao za sada
neidentifikovanim licima sa Kosova   u čemu mu je umišljajno pomogao
okrivljeni V.J. tako što je telefonom stupio u kontakt sa neidentifikovanim
licima sa Kosova i dogovorio vrijeme i mjesto predaje vozila , nakon čega su
okrivljeni zajedno vozilo odvezli u Prištinu gdje su ga i prodali , na koji
način je okrivljeni D.N. sebi  i V.J. pribavio  protivpravnu imovinsku korist
u iznosu od 13.894,40 eura,  
- čime  je okrivljeni D.N. izvršio krivično djelo utaja iz čl.243. st.2 u
vezi st.1 Krivičnog zakonika a okrivljeni V.J. krivično djelo utaja putem
pomaganja iz čl.243 st.2 u vezi st.1 u vezi čl.25 Krivičnog zakonika.  
2.Dana 27.10.2009. godine u Podgorici , okrivljeni D.N. prijavio je da je
izvršeno krivično dijelo za koje se goni po službenoj dužnosti iako je znao da
to djelo nije učinjeno, na način što je nakon izvršenja krivičnog djela
opisanog pod tačkom 1 dispozitiva optužnice ODT Podgorica Kt.br.1651/09 od
19.04.2010.godine , ovlašćenim policijskim službenicima Uprave policije PJ
Podgorica  prijavio da je izvršeno krivično djelo krađa na način što su
navodno nepoznata lica u noći između 26/27.10.2009.godine ispred njegove kuće
oduzela i prisvojila vozilo marke “Golf V” reg.oznaka PG. . . iako je znao da
se takav događaj nije desio.  
- čime je izvršio krivično dijelo lažno prijavljivanje iz čl.388 st.4
Krivičnog zakonika,  
Pa sud okrivljene primjenom citiranih zakonskih odredbi te čl.2,4,5,32, i 42
Krivičnog zakonika , a okrivljenom D.N. i primjenom čl.48 Krivičnog zakonika
prethodno utvrđuje i to :  
Okrivljenom D.N.:  
-Za krivično dijelo utaja iz čl.243 st.2 u vezi st.1 Krivičnog zakonika, kaznu zatvora u trajanju od 1 (jedne)godine,  
-Za krivično djelo lažno prijavljivanje iz čl.388 st.4 Krivičnog zakonika , kaznu zatvora u trajanju od 2 mjeseca ,  
Pa sud okrivljene primjenom citiranih zakonskih odredbi I čl.51 Krivičnog
zakonika , a za okrivljenog D.N. I primjenom čl.48 st.2 Krivičnog zakonika ,
te shodno čl.202,212 i 364 Zakonika o krivičnom postupku,  
O S U Đ U J E 
Okrivljenog  D.N. na jedinstvenu kaznu zatvora u trajanju od 1 (jedne) godine
i 1(jedan) mjesec , u koju kaznu se okrivljenom uračunava vrijeme zadržavanja
pred Upravom policije  od 27.10.2009. godine od 14,30 časova do
29.10.2009.godine do 13,45 časova.  
Okrivljenog  V.J. , na kaznu zatvora u trajanju od 1 (jedne)godine u koju
kaznu se okrivljenom uračunava vrijeme zadržavanja pred Upravom policije od
27.10.2009. godine od 20,00 časova do 29.10.2009. godine do 13,45 časova.  
Obavezuju  se okrivljeni   da na ime troškova krivičnog postupka uplate ovom
sudu  i to okrivljeni D.N. iznos od 173,75 €, a okrivljeni V.J. iznos od
155,oo €  a na ime sudskog paušala iznos od po 30,00 eura, a sve u roku od 15
dana po pravosnažnosti presude.  
Obavezuju  se okrivljeni  D.N I V.J. da na ime imovinskopravnog zahtjeva
preduzeću “ R.” iz P. solidarno plate iznos od 13.894,40 €, shodno odredbi
čl.212 st.2 Zakonika o krivičnom postupku  u roku od 30 (trideset) dana po
pravosnažnosti presude pod prijetnjom prinudnog izvršenja.  
Oštećeno preduzeće ” R.“ P.  se za višak imovinskopravnog zahtjeva  upućuje na
parnični postupak shodno odredbi čl.212 st.2 Zakonika o krivičnom postupku.  
O b r a z l o ž e nj e 
Osnovno državno tužilaštvo u Podgorici podiglo  je optužnicu Kt.br. 1651/09 od
19.04.2010godine, protiv okrivljenog  D.N., zbog krivičnog djela utaja iz
čl.243 st.2 u vezi st.1 Krivičnog zakonika, krivičnog djela lažno
prijavljivanje iz čl.388 st.4 Krivičnog zakonika i okrivljenog V.J. zbog
krivičnog dijela  utaja putem pomaganja iz čl.243 st.2 u vezi  st.1 u vezi
čl.25 Krivičnog zakonika. Zastupnik optužbe je ostao u cjelosti pri podignutoj
optužnici i zatražio od suda da okrivljene oglasi krivim i kazni po zakonu.  
Okrivljeni D.N. u svojoj odbrani pred Upravom policije od 27.10.2009. godine u
prisustvu branioca po službenoj dužnosti naveo je da je dana 22.10.2009 kod
firme „R.“ DOO- Rent a car  iznajmio  pmv marke „ WV Golf V“, sive boje ,
reg.br.PG. . ., kojom prilikom je i sačinjen  ugovor o najmu sa rokom vraćanja
25.10.2009.godine. Prilikom sklapanja ugovora o rentiranju navedenog vozila ,
priložio je svoju ličnu kartu. Vozilo je iznajmio sa namjerom da kod sebe ima
vozilo, jer inače nema svoje privatno vozilo, a sve povodom njegovog rođendana
koji mu je bio 24.10.2009.Nakon preuzimanja vozila od Rent a car-a, isto je
iskoristio za odlazak istog dana kod svoje drugarice u Kotor, gdje se zadržao
do večernjih časova, a onda se vratio u Podgoricu – kući. Sljedećeg dana je sa
ovim vozilom pošao kod svoje sestre  V.V. , koja živi u naselju. . ., gdje je
sreo njenog djevera V.J. , koji se tada nalazio kod njih kući sa kojim je
kasnije izašao na piće u grad-Podgorici. Prilikom vožnje sa navedenim vozilom,
V. ga je pitao odakle mu vozilo , pa  mu je on odgovorio da je vozilo
iznajmio od Rent a car-a  , da bi mu  V. tom prilikom rekao da ima ljude na
Kosovu  kojima bi se moglo prodati vozilo , i da se neće nikada saznati o
takvoj kombinaciji. Sljedećeg dana se opet sreo saV.J. , da bi sa navedenim
vozilom pošli do Ostroga, a zatim ponovo do Kotora , gdje su bili cijelu noć i
narednog dana vratili su se  u Podgoricu. Dok su bili zajedno u Kotoru,
dogovorili su se  tj, V. mu je predložio da pozove svoje ljude na Kosovu  i da
se sa njima dogovori kako ,kada i gdje mogu  njih dvojica da dovedu vozilo i
da im  isto  predaju. Dana 26.10.2009. godine ponovo se našao sa V.J., i  po
prethodnom  dogovoru V. sa licima sa Kosova , oko 08.00 časova su se uputili
sa vozilom prema Kosovu, tj.Rožajama da bi  negdje oko 12.00 časova prešli
granicu prema Kosovu, a zatim se uputili prema Prištini. Nakon dolaska u
Prištinu , V.  je pozvao neka lica , od kojih je čuo  samo nadimak za jedno
lice da se zove Rizo. Napomenuo je, da je on vozio od Podgorice do Mojkovca ,
a zatim Vesković Jovan sve do Prištine. Lica koja je pozvao Vesković, čekali
su na periferiji Prištine, prema auto putu na nekoj raskrsnici, ne sjeća se
prema kojem naselju jer ne poznaje Prištinu. Nakon dolaska na odredište V. je
više puta  pozivao neka lica, koji su došli nakon sat vremena, a radilo se o
dva muškarca starosti oko 35 godina , koji su došli sa vozilom marke „ Opel
Askona“, sive boje, BG reg. oznaka. U saznanju je da se radilo o licima iz
Novog Pazara koja su krenula po dogovoru sa V.J. iz Novog Pazara da bi se
sastali sa njima. Nakon dolaska ovih lica ista su im saopštila da se upute
svojim vozilom za njima, što su oni i učinili. Nakon vožnje od nekih pola sata
i izlaska na auto put prema Skoplju, i nakon skretanja lijevo sa auto-puta,
zaustavili su se ispred jednog restorana, ne sjeća se naziva tog restorana,
gdje je došla još jedna osoba starosti između 25-30 godina, a za koju su mu
prethodna dva lica rekla da se radi o čovjeku koji posjeduje servis auto
djelova  i da će vozilo prodati njemu. U vezi prodaje vozila „Golf V“ ovom
licu, pregovarao je V.J., gdje je i on bio prisutan, ali ne zna koju je cijenu
dogovorio V.. Vozilo marke „Golf V“ koje su dovezli iz Podgorice, jedno lice
iz Novog Pazara zajedno sa licem sa Kosova koje se naknadno pridružilo,
odvezli su u nepoznatom pravcu, dok su on, V.J. i ovo drugo lice iz Novog
Pazara sačekali ih u navedenom restoranu. Dok su njih trojica sjedjeli u ovom
restoranu , u jednom momentu V.J. i ovo  lice iz Novog Pazara su mu rekli da
ih sačeka 10-15 minuta da  nešto završe. V. i ovo lice su se vratili nakon
15-ak minuta, a nedugo iza njih vratila su se i prethodna dva lica koja su
odvezla predmetno vozilo ali ovog puta su se vratili sa džipom, bijele boje,
ne sjeća se koje marke i predali su mu ključ od vozila marke „Golf V“, koje je
on dovezao iz Podgorice, kojom prilikom su mu rekli da vozilo mora odmah da se
rastura u djelove. Lica iz Novog Pazara sa vozilom marke „Opel Askona“, BG
reg. oznaka su njega i V. prebacili do centra Prištine, odakle su njih dvojica
uzeli taksi vozilo“Mercedes 124“ i sa istim se upuli ka Peći. Tokom vožnje
navedenim taksijem V. se čuo sa nekim licima , da bi se sastali sa njima na
benzinskoj pumpi na ulazak u Peć, gdje su se zadržali oko 30-ak minuta. Ova
lica su ih prebacila do centra Peći, a zatim su  opet uzeli taksi od Peći do
Rožaja, sa kojim su se prebacili do Rožaja. Dok su bili u Peći sa ova dva lica
čija imena i prezimena ne zna , ista su im predlagala da prespavaju u Peći, a
zatim da ujutro prijave krađu vozila. Iz Rožaja su se on i V.J. oko 22.00 časa
prebacili autobusom za Podgoricu, koji saobraća na relaciji Priština – Ulcinj.
U Podgoricu su stigli oko 02.00 časa, gdje su se i razdvojili.
S obzirom da je V. dogovorio cijenu oko prodaje vozila,  ne zna koliko je ista
iznosila , on je od V. dobio 700,00 eura, koje mu je dao u taksiju dok su se
vozili od Prištine do Peći, a V. mu  nije  rekao koju je cijenu on uzeo od
prodaje vozila.
Dana 27.10.2009.godine oko 08.00 časova došao je u PJ Podgorica da bi podnio
prijavu o navodnoj krađi vozila koje je iznajmio od Rent a car-a.“R.“ "Golf V“
reg.oznaka PG. . .,  kako bi opravdao prodaju vozila, tj. nevraćanje istog
Rent a car-u.Nakon razgovora sa službenicima PJ Podgorica, istima je priznao
da je pokušao da lažno prijavi krađu navedenog vozila, a zatim ispričao kako
je i sa kim , odvezao vozilo na Kosovo-Prištinu i isto tamo prodao.  
U svojoj odbrani pred istražnim sudijom ovog suda  od 29.10.2009.godine
okrivljeni D.N. ponovio je svoju odbranu iznijetu pred Upravom policije i
dodao da je odbranu u policiji dao u prisustvu branioca koji mu je postavljen
po službenoj dužnosti i sa kojim je obavio povjerljiv razgovor. Izrazio je
žaljenje što je uopšte došlo do predmetnog događaja i da je spreman da u
potpunosti obešteti oštećenu firmu „R.“ iz P.  .  
U svojoj odbrani na glavnom pretresu od 17.03.2011. godine okrivljeni D.N. je
ponovio svoju odbranu datu pred Upravom policije od 27.10.2009. godine i pred
istražnim sudijom ovog suda od 29.10.2009. godine s tim što je pojasnio  da
misli da je vozilo „Golf V“ prodato na Kosovu za iznos od 1900,oo€ , a ovo  su
mu rekli    okrivljeni V.J. i neki njegovi prijatelji. Izjašnjavajući se na
navode odbrane okrivljenog V.J. kazao je da su i on i V.  znali da je
predmetno vozilo on iznajmio od Renta cara „R.“.  
U završnoj riječi okrivljeni D.N. nije imao ništa da kaže.  
Okrivljeni V.J. u svojoj odbrani pred Upravom policije od 27.10.2009 godine u
prisustvu branioca po službenoj dužnosti naveo je da je dana 27.10.2009 godine
oko 19,00h došao  u službene prostorije PJ Podgorica kako bi prijavio krađu
PMV marke „Passat“ reg.oznaka BG. . ., koje je iznajmio kod Rent a car-a u
Novom Sadu 21.10. 2009. godine. Prilikom dolaska u PJ Podgorica od strane
službenika policije saopšteno mu je da se potražuje zbog utaje vozila koje je
izvršio na način što je pronašao kupca radi prodaje vozila, a  koje je
iznajmio D.N. kod Rent a car-a „R.“ iz P.  . Radilo se o vozilu marke „VW Golf
V“, sive boje , ne sjeća se reg. oznaka  ,kada mu je rečeno da će biti zadržan
u prostorijama za zadržavanje PJ Podgorica u vezi tog djela. Prilikom
obavljanja razgovora sa službenicima Policije istima je priznao da je htio da
podnese lažnu prijavu o krađi vozila „Pasat“ reg.oznaka BG. . ., koje je dana
23.10.2009. godine odvezao na Kosovo i predao ga licu pod nadimkom „GANI“, o
kojem ne zna druge podatke.
Što se tiče vozila „VW Golf V“, sive boje , koje je iznajmio D.N. kod rent a
car-a „R.“ ,izjavio je da se sa D. sreo kod njegovog brata V.M.  i snahe V.V.,
inače sestre D.N. u Dajbabama 24.10.2009 godine gdje je D. došao sa navedenim
vozilom. Tu  su sjedjeli izvjesno vrijeme odprilike pola sata, nakon čega su
se rastali da bi se sjutradan ponovo našao u gradu saD.N., a zatim sa
navedenim vozilom Golfom V,pošli su do manastira Ostrog, a zatim i  u  Kotor.
Prilikom vožnje na navedenoj relaciji  D. ga je pitao da li može da se proda
ovo vozilo , pa  je on odgovorio D. da zna neke ljude sa Kosova tj. Prištine i
da će iste kontaktirati i dogovoriti se da li može vozilo da se proda njima .
Inače radi se o jednom licu koje se zove Gani, a misli da se preziva Busoli, a
druga dva lica ne zna kako se zovu.Nakon telefonskog kontakta sa navedenim
licima dogovorio  se da će da kupe navedeno vozilo , o čemu je obavjestio D.N.
i D. je pristao da odvezu vozilo u Prištinu radi dogovorene prodaje.Dana
27.10.2009.godine su pošli on i D.N. sa vozilom „Golf V“ koje je D. iznajmio
kod renta car-a „R.“, za Kosovo tj. Prištinu da bi  negdje oko 12.00h izašli
iz Crne Gore na graničnom prelazu Kula kod Rožaja, gdje su bili  kontrolisani
od strane Granične policije. Zatim su se uputili u Prištinu gdje su stigli oko
15,ooh, i našli se sa navedenim licima ispred jednog restorana pored auto puta
za Skoplje. Ispred tog restorana navedena lica su preuzela vozilo „Golf V“ ,
odvezli su ga u  nepoznatom pravcu, a zatim donijeli novac koji su im predali.
Od tog novca D. je njemu vratio dug u iznosu od 200 eura i častio ga je tj.
platio posao koji  je on odradio 500 eura , nakon čega su se taksi vozilom
vratili do Peći , gdje su se  zadržali 20 minuta , a zatim drugim taksi
vozilom prebacili do Rožaja, odakle su prešli u autobus i došli u Podgoricu
oko 02,00h.  
U svojoj odbrani pred istražnim sudijom ovog suda  od 29.10.2009.godine
okrivljeni V.J. ponovio je svoju odbranu iznijetu  pred Upravom policije i
naveo  da je odbranu u policiji dao u prisustvu branioca koji mu je postavljen
po službenoj dužnosti i sa kojim je obavio povjerljiv razgovor.  Izrazio je
žaljenje  što je učestvovao u predmetnom događaju  i pojasnio  da je  sestra
D.N. udata za njegovog rođenog brata V.M., te se od tada i njih dvojica
poznaju.  
U svojoj odbrani na glavnom pretresu od 17.03.2011. godine okrivljeni V.J. je
ponovio svoju odbranu datu pred Upravom policije od 28.10.2009.godine i pred
istražnim sudijom ovog suda od 29.10.2009. godine s tim što je istakao da se
smatra 50 % krivim za  krivično djelo koje mu se stavlja na teret, odnosno da
je kriv što se uopšte plekao u to.Takođe je naveo da nije znao da zbog ovoga
može da ide u zatvor a da je znao i sekunde da će da ide u zatvor ne bi se
upuštao u ovo. Izrazio je spremnost  da u cjelosti isplati naknadu oštećenom
preduzeću ako sud utvrdi da je kriv . Naveo je da  nije siguran ali misli da
je vozilo Golf V  prodato za iznos od 1800,oo€.Imao je informaciju da je
vozilo skinuto sa osiguranja i da je iz inostranstva i pretpostavio je da je
tolika cijena vozila koja su skinuta sa osiguranja,i toliko mu je taj čovjek
iz Prištine rekao da preuzeto vozilo može da plati. Ne sjeća se čije su
tablice bile na ovom vozilu i ne sjeća se  da li je pitao D. odakle mu vozilo
i da li je  iz „R.“, a možda ga je pitao a možda i nije. Objašnjavajući
razliku u odbrani iznijetoj pred Upravom policije i pred istražnim sudijom i
odbrani iznijetoj na glavnom pretresu u dijelu da li je znao da je vozilo
iznajmljeno od renta car-a“ R.“ ili je skinuto sa osiguranja naveo je da je
saznao da je vozilo „Golf“ uzeto iz „R.“  kada je priveden u Upravu policije
a nije siguran, i ne sjeća se da li je D. pitao odakle mu vozilo. Od prodaje
ovog vozila na ime duga dobio je  200,00€ i preko toga je dobio još nešto ali
nije siguran koliko , moguće da je dobio preko toga još 500,00€  , ali se ne
sjeća. Izjašnjavajući se na navode odbrane okrivljenogD.N. ,izjavio je da je
on vozač 10 godina ali uopšte ne pamti broj vozila jer ima probleme sa
pamćenjem i registarski broj nije nikad zapamtio ni na svom vozilu a kamoli na
vozilu koji je vidio na jedan dan, i ako D. kaže da je on znao da je auto
uzeto u najam iz renta cara neka bude tako  , on će da plati sve što je kriv.
Takođe je naveo da je sve što je D. rekao tačno osim da je predložio D.N. da
proda auto, jer mu to nije predložio nego ga je D.N.pitao gdje je vozilo koje
je on imao prije ovog događaja 10 dana a koje je uzeo iz Novog Sada od svog
prijatelja, radilo se o vozilu „Passat“ pa je rekao D. da je ovo vozilo prodao
na Kosovu  a nije htio da mu otkriva razloge , gdje mu je auto a ovo vozilo su
mu uzeli  za dug od ranije.
U završnoj riječi okrivljeni V.J. izrazio je žaljenje zbog toga što je
učestvovao u predmetnom događaju i da je spreman da odgovara za ono što je
kriv.  
Sud je u dokaznom postupku saslušao ovlašćenog predstavnika oštećenog
preduzeća „R.“ M.R., pročitao ugovor o najmu preduzeća „R.“ autocentar,
zaključen sa D.N. , dana 22.10.2009.godine za vozilo „Golf V“
automatik,reg.oznaka PG. . . uz koji je priložena i fotokopija lične karte na
ime okrivljenog D.N. i fotokopija saobraćajne dozvole za vozilo „Golf 1.9 TDI“
reg.oznaka PG. . ., zatim pročitao potvrdu o oduzimanju predmeta Uprave
policije PJ Podgorica Ku.br. 1443/2009-broj 17-18/21 od 27.10.2009.godine na
ime Dulović Nikole, potvrdu Uprave policije PJ Podgorica br.17-18/21 od
28.10.2009.godine o vraćanju predmeta  na ime M.R., službenu zabilješku Uprave
policije PJ Podgorica  Ku.br.1433/2009 od 29.10.2009. godine. na saglasan
predlog stranaka pročitan je iskaz svjedoka Đ.M., dat na zapisniku pred
istražnim sudijom ovog suda od 22.03.2010.godine. na saglasan predlog stranaka
pročitan je nalaz i mišljenje vještaka komercijalne struke D.Đ. od 23.03.
2010.godine,pročitan je izvod iz KE Uprave policije PJ Podgorica broj
11-245/10-22282/2-3289 od 07.09.2010. godine na imeD.N. ,i  izvod iz KE Uprave
policije  Ispostava Kolašin 19/3 broj 245/101532/2 od 16.12.2010.godine na ime
V.J..  
Ovlašćeni predstavnik oštećenog preduzeća „R.“ , M.R. je na glavnom pretresu
od 17.03.2011.godine naveo da se ne pridružuje krivičnom gonjenju protiv
okrivljenih, a postavio je imovinsko pravni zahtjev u iznosu od 17.368 eura.  
Iz ugovora o najmu preduzeća   „R.“ Renta car Autocentar, proizilazi da je
isti  zaključen sa D.N. dana 22.10.2009.godine.,da je predmet ugovora najam
vozila „Golf V“ automatik,reg.oznaka PG. . .sa početkom najma
22.10.2009.godine i datumom vraćanja 25.10.2009.godine. Uz ugovor  je
priložena i fotokopija lične karte na ime okrivljenog D.N. i fotokopija
saobraćajne dozvole za vozilo „Golf 1.9 TDI“ reg.oznaka PG. . ..  
Iz potvrde o privremeno oduzetim predmetima Uprave policije PJ Podgorica
Ku.br. 1443/2009-broj 17-18/21 od 27.10.2009.godine na ime D.N. proizilazi da
je od okrivljenog D.N. oduzet ključ od vozila VW Golf V  PG. . . .  
Iz  potvrde  Uprave policije PJ Podgorica br.17-18/21 od 28.10.2009.godine o
vraćanju privremeno oduzetih predmeta proizilazi da je ključ od vozila VW Golf
V reg.oznaka  PG. . vraćen M.R., ovlašćenom predstavniku oštećenog preduzeća
„R.“  
Iz službene  zabilješke Uprave policije PJ Podgorica  Ku.br.1433/2009 od
29.10.2009. godine proizilazi  da je  dana 27.10.2009.godine u prostorije PJ
Podgorica ,pristupio  D.N. radi podnošenja prijave o krađi vozila marke „VW
Golf V“ reg.oznaka PG. . ., vl.“R.“ DOO P., a koje je kod tog preduzeća
iznajmio dana 22.10.2009.godine, sa rokom vraćanja 25.10.2009. godine a koja
krađa se navodno dogodila u toku noći 26/27.10.2009.godine u ul Kozaračkoj
ispred br.16. u Podgorici . Nakon detaljnog razgovora sa istim od strane
službenika PJ Podgorica , Filijale za suzbijanje KD u vezi sa motornim
vozilima, D.N.  je priznao da je pokušao lažno da prijavi krađu navedenog
vozila , a da je vozilo 26.10.2009.god. odvezao na Kosovo zajedno sa licem
V.J. , gdje su ga i prodali.  
Svjedok Đ.M. ,u svom svjedočkom iskazu datom  na zapisniku pred istražnim
sudijom ovog suda od 22.03.2010.godine naveo je da radi kao inspektor pri UP
PJ Podgorica ,i dana 27.10.2009.god. u prostorije  UP PJ Podgorica , pristupio
je okrivljeni D.N., koji mu je usmeno ispričao , da mu je izvršena krađa
vozila marke „VW Golf V“ a koje je inače iznajmio od renta car-a u vlasništvu
„R.“. D.N. nije podnio pismenu krivičnu prijavu , a poslije razgovora sa njim,
D. mu je priznao da mu vozilo nije ukradeno , već da je vozilo povezao na
Kosovo sa izvjesnim  V.J. , koje su tamo i prodali. Na ove okolnosti  sačinio
je službenu zabilješku i u istoj naveo detaljno sve okolnosti pristupa D.N. u
zgradu UP PJ Podgorica te okolnosti razgovora sa istim. Postupao je u
predmetnom slučaju i kasnije i u svojstvu osumnjičenih saslušao i V.J. iD.N. ,
a u prisustvu  advokata po službenoj dužnosti , a u kojoj odbrani je
osumnjičeni D.N. između ostalog priznao izvršenje krivičnog dijela lažno
prijavljivanje iz čl.388 KZ CG. Sjeća se  da je isti naveo da je na taj način
želio da opravda sebe kod renta car agencije preduzeća „R.“, jer istima nije
izvršio povraćaj vozila u dogovorenom roku.  
Iz nalaza i mišljenje vještaka komercijalne struke Đ.D. od 23.03. 2010.godine
proizilazi da  cijena motornog vozila marke „Golf V“ 1,9 TDI,zapremine motora
1986 cm3(proizvedeno 2008 godine) iznosi 17.368,00 eura.Procijenjena
vrijednost predmetnog vozila na dan izvršenja krivičnog dijela , a na osnovu
kataloške cijene cijenovnika Auto-moto Saveza Crne Gore iznosi 13.894,40 eura.
Procjena predmetnog vozila , izvršena je na osnovu Pravilnika o amortizaciji
za putnička motorna vozila Auto-moto Saveza Crne Gore, primjenom adekvatne
stope amortizacije (stopa amortizacije za putničko motorno vozilo  zapremine
motora preko 1600 cm3,staro jednu godinu ,iznosi 20%), što je u skladu sa
Zakonom o amortizaciji.  
Sud je nalaz i mišljene vještaka komercijalne struke  Đ.D. od 23.03.2010.
godine  cijenio kao jasan, stručan i objektivan pa je u cjelosti isti
prihvatio.  
Na osnovu naprijed izložene činjenične građe koja proizilazi iz dokaza
provedenih u postupku ovaj sud je nesumnjivo zaključio da su se u radnjama
okrivljenog D.N. ostvarili svi bitni elementi bića krivičnog djela utaja iz
čl.243 st.2 u vezi st.1 Krivičnog zakonika , a u radnjama okrivljenog V.J. svi
bitni elementi bića krivičnog djela utaja putem pomaganja iz čl.243 st.2 u
vezi st.1.u vezi čl.25 Krivičnog zakonika.  
Naime,  dana 26.10. 2009. godine u Podgorici ,u namjeri da sebi I drugom
pribavi protvpravnu imovinsku korist okrivljeni D.N. prisvojio je tuđu
pokretnu stvar koja mu je povjerena, na način što je vozilo marke “Golf V”,
reg. oznake PG. . ., vlasništvo oštećenog- preduzeća “R.” iz P.,  koje vozilo
mu je oštećeni predao nakon zaključenja ugovora o najmu  od 22. 10. 2009.
godine. prisvojio tako što je isto prodao za sada neidentifikovanim licima sa
Kosova  u čemu mu je umišljajno pomogao okrivljeni V.J. tako što je telefonom
stupio u kontakt sa neidentifikovanim licima sa Kosova i dogovorio vrijeme i
mjesto predaje vozila , nakon čega su okrivljeni zajedno vozilo odvezli u
Prištinu gdje su ga I prodali , na koji način je okrivljeni D.N. sebi  i V.J.
pribavio  protivpravnu imovinsku korist u iznosu od 13.894,40 eura.  
Sve naprijed navedene činjenice utvrđene su iz navoda odbrane okrivljenog D.N.
iz  kojih proizilazi da je dana 22.10.2009.godine. kod firme „R.“ DOO Rent a
car  iznajmio PMV marke WV Golf V sive boje reg.oznaka PG. . .kojom prilikom
je sačinjen ugovor o najmu sa rokom vraćanja 25.10.2009.godine. Sa ovim
vozilom pošao je  kod svoje sestre V.V. gdje je sreo V.J. sa kojim je kasnije
izašao u grad  i V.  ga je pitao odakle mu je vozilo pa je V.  objasnio da je
vozilo iznajmio od Rent a cara  kojom prilikom mu je V.  rekao da ima ljude na
Kosovu   kojima bi se moglo prodati ovo vozilo. V. mu je kada su zajedno bili
u Kotoru  sa ovim vozilom predložio  da pozove svoje ljude na Kosovu  i da sa
njima dogovori kako, kada i gdje mogu njih dvojica da dovedu ovo vozilo i da
im isto prodaju. Dana 26.10.2009.godine sa V.J. koji se prethodno dogovorio sa
licima sa Kosova  oko prodaje vozila, odvezli su predmetno vozilo u Prištinu
objašnjavajući detaljno na koji način su vozilo Golf  V reg.oz. PG. . .prodali
na Kosovu i da je od V. dobio 700,00 eura od prodaje ovog vozila nakon čega su
se vratili u Podgoricu. Naprijed utvrđeno činjenično stanje proizilazi iz
navode odbrane okrivljenog V.J. iznijete pred Upravom policije od 27.10.2009.
godine i pred istražnim sudijom od 29.10.2009. godine iz koje  proizilazi da
se sa D.N. sreo kod njegovog brata V.M. i snahe V.V. koja je inače sestra D.N.
a nakon toga se ponovo narednog dana sreo sa D.N. kada su zajedno sa vozilom
Golf  V pošli do Manastira Ostrog i Kotora i D.N. ga je pitao da li može da
proda ovo vozilo Golf  V. Rekao je D. da zna neke ljude na Kosovu koje će
kontaktirati i dogovoriti se sa tim licima oko kupovine ovog vozila što je i
uradio .Dana 26.10.2009. godine on i D.N. su odvezli Golf V koji  je D.N.
iznajmio kod rent a car „R.“ u P., u Prištinu radi dogovorene prodaje
objašnjavajući na koji na način su u Prištini prodali ovo vozilo. Od novca od
prodaje ovog vozila D. mu je vratio dug od 200,00 eura i platio mu posao koji
je odradio 500,00 eura a nakon čega su se vratili u Podgoricu. Navodi odbrane
okrivljenih D.N. i V.J. potvrđeni su podacima sadržanim u  ugovoru o najmu od
22.10.2009. godine preduzeća „R.“ P. zaključenog sa D.N. za vozilo „Golf  V“
reg. oznak.PG . . ., potvrde o privremeno oduzetim predmetima Uprave policije
PJ PG Ku.br.1443/2009 od 27.10.2009. godine na ime D.N. i potvrde o vraćanju
privremeno oduzetih predmeta Uprave policije br. 17-18/21 od 28.10.2009.
godine na ime M.R..  
Sud je cijenio navode odbrane okrivljenog V.J. iznijete na glavnom pretresu od
17.03.2011 godine, da je imao informaciju da je vozilo "Golf V" skinuto sa
osiguranja i da je iz inostranstva , da je pretpostavio da je cijena ovog
vozila 1.800,00 eura, što je cijena vozila koje je skinuto sa osiguranja
nalazeći da su ovakvi navodi odbrane okrivljenog neistiniti i  usmjereni na
umanjenje krivičnopravne odgovornosti i  neprihvatljivi su za sud a koji su u
suprotnosti sa navodima odbrane okrivljenog D.N. koji je naveo da je
okrivljenom V.J. rekao da je  vozilo "Golf V" iznajmio od Renta car "R." P. a
što je potvrdio i okrivljeni V.J. u odbrani iznijetoj pred Upravom policije
od 27.10.2009 godine i pred istražnim sudijom ovog suda od 29.102009
godine.Citirani navodi odbrane okrivljenog V.J. su u suprotnosti i sa podacima
sadržanim u ugovoru o najmu zaključenim između Preduzeća "R." Renta car
Autocentar i D.N. , dana 22.10.2009 godine.  
Cijeneći psihički odnos okrivljenog D.N. prema izvršenom krivičnom dijelu
utaja iz čl.243.st.2 u vezi st.1 Krivičnog zakonika sud je našao da je
okrivljeni postupajući na naprijed opisani način odnosno na način što je
prisvojio tuđu pokretnu stvar PMV „Golf V“  vlasništvo „R.“ Rent a car u P.
koja mu je bila povjerena na osnovu ugovora o najmu od 22.10.2009. godine,
koje vozilo je zajedno sa okrivljenim V. odvezao u Prištinu  gdje  su ga i
prodali u namjeri da sebi i  V.J. pribavi protivpravnu imovinsku korist,bio
svjestan svog djela i htio njegovo izvršenje postupajući sa direktnim
umišljajem što ga čini krivično pravno odgovornim .  
Okrivljeni V.J. bio je svjestan onoga što čini i upravo je išao na to da
pomagne okrivljenom D.N. da sebi i njemu pribavi protivpravnu imovinsku
korist, tako što je stupio u kontakt sa nepoznatim licima na Kosovu i
dogovorio vrijeme i mjesto predaje PMV marke "Golf V" reg.br. PG. . .,
vlasništvo oštećenog preduzeća "R." Renta car P.  koje je oštećeno preduzeće
predalo okrivljenom D.N. na osnovu ugovora o najmu od 22.10.2009 godine, nakon
čega su okrivljeni D.N. i  V.J. zajedno odvezli vozilo u Prištinu gdje su ga i
prodali, što znači da je djelovao sa umišlajajem i u njegovim radnjama su se
stekla sva obilježja pomaganja zbog čega je okrivljeni V.J. oglašen krivim za
pomaganje u izvršenju krivičnog djela utaja iz čl.243.st.2.u vezi st.1 u vezi
čl.25 Krivičnog zakonika.  
Na osnovu naprijed izložene činjenične građe koja proizilazi iz dokaza
provedenih u postupku ovaj sud je nesumnjivo zaključio da su se u radnjama
okrivljenog D.N. ostvarili  i svi bitni elementi bića krivičnog djela lažno
prijavljivanje iz čl.388 st.4 Krivičnog zakonika. Naime, dana 27.10.2009.
godine u Podgorici , okrivljeni  D.N. prijavio je da je izvršeno krivično
dijelo za koje se goni po službenoj dužnosti iako je znao da to dijelo nije
učinjeno, na način što je nakon izvršenja krivičnog dijela  opisanog pod
tačkom 1. Optužnice ODT kt.br.1651/09 od 19.04.2010.godine , ovlašćenim
policijskim službenicima Uprave policije PJ Podgorica  prijavio da je izvršeno
krivično djelo krađa na način što su navodno nepoznata lica u noći između
26/27.10.2009.godine ispred njegove kuće oduzela i prisvojila vozilo marke
“Golf V” reg.oznaka PG. . .iako je znao da se takav događaj nije desio.  
Naprijed utvrđeno činjenično stanje proizilazi iz navoda odbrane okrivljenog
D.N.  da je dana 27.10.2009. godine oko 08 časova došao u PJ Podgorica da bi
podnio krivičnu prijavu o navodnoj krađi vozila koje je iznajmio od rent a car
“R.” I to Golf V reg.br.  PG. . kako bi opravdao prodaju vozila tj. nevraćanje
istog rent a car-u. Nakon razgovora sa ovlašćenim službenicima PJ Podgorica
istima je priznao da je pokušao da lažno prijavi krađu navedenog vozila a
zatim im je ispričao kako je i sa kim odvezao ovo vozilo na Kosovo i isto tamo
prodao.Ovakvi navodi odbrane okrivljenog D.N. potvrđeni su podacima sadržanim
u Službenoj zabilješci Uprave policije PJ Podgorica Ku.br-1433/2009 od
29.10.2009. godine i jasnom i istinitom iskazu svjedoka  Đ.M. koji je potvrdio
da je dana 27.10.2009. godine u prostorije Uprave policije PJ PG pristupio
okrivljeni D.N. koji mu je usmeno ispričao da miu je izvršena krađa vozila
marke VW Golf V a koje je inače iznajmio od Rent a car-a u vlasništvu “R.” a
nakon toga je D.N. priznao da mu ovo vozilo nije ukradeno već da je vozilo
povezao na Kosovo sa V.J. koje su tamo i prodali. Na ove okolnosti sačinio je
službenu zabilješku u kojoj je naveo sve  u vezi pristupa D.N. u zgradu Uprave
policije  PJ Podgorica koji iskaz je sud u cjelosti prihvatio.  
Cijeneći psihički odnos okrivljenog D.N. prema izvršenom krivičnom djelu lažno
prijavljivanje iz čl.388 st.4 Krivičnog zakonika, sud nalazi da je okrivljeni
postupajući na naprijed opisani način odnosno na način što je ovlašćenim
službenicima Uprave policije PJ Podgorica prijavio da je izvršeno krivično
djelo krađa na način što su navodno nepoznata lica u noći između 26/
27.10.2009. godine ispred njegove kuće oduzela i prisvojila vozili marke Golf
V reg.oznaka PG. . .iako je znao da se takav događaj nije desio  bio svjestan
svog djela i htio njegovo izvršenje postupajući sa direktnim umišljajem, što
ga čini krivičnopravno odgovornim.  
Sud je prilikom odlučivanja o visini kazne za okrivljene imao u vidu sve
okolnosti  na strani okrivljenih koje su od značaja  da kazna bude manja ili
veća, pa je u smislu čl. 42 Krivičnog zakonika od olakšavajućih okolnosti na
strani okrivljenog  D.N. cijenio  da je otac jednog djeteta a za okrivljenog
V.J. da je oženjen , dok je od otežavajućih okolnosti sud  cijenio  raniju
osuđivanost okrivljenih, što je utvrđeno iz izvoda iz Kaznene evidencije UP PJ
Podgorica broj 11-245/10-22282/2-3289 od 07.09.2010. godine na ime D.N. i
izvoda iz KE Uprave policije  Ispostava Kolašin 19/3 broj 245/101532/2 od
16.12.2010.godine na ime V.J. .  
Cijeneći ovako utvrđene okolnosti koje utiču da kazna bude manja ili veća,
imajući u vidu svrhu kažnjavanja sud je okrivljenom D.N. prethodno utvrdio
kazne zatvora  za svako krivično dijelo pojedinačno shodno odredbi čl.48
Krivičnog zakonika i to  za krivično djelo utaja iz čl.243.st.2 u vezi sa st.1
Krivičnog zakonika kaznu zatvora u trajanju od  1 (jedne )godine, a za
krivično djelo lažno prijavljivanje iz čl.388 st.4 Krivičnog zakonika  kaznu
zatvora od 2 ( dva) mjeseca i  okrivljenog D.N.  osudio na jedinstvenu kaznu
zatvora  u trajanju od  1(jadne)godine i 1(jedan) mjesec  a okrivljenog V.J.
na  kaznu zatvora u trajanju od 1 (jedne)godine, odmjerivši kazne u zakonom
propisanim granicama za izvršena krivična  djela, uz uvjernje suda da će se
ovako odmjerenim kaznama postići svrha kažnjavanja iz čl. 32 Krivičnog
zakonika u okviru opšte svrhe krivičnih sankcija iz čl. 4 st. 2 Krivičnog
zakonika.  
Shodno čl.51 Krivičnog zakonika sud je okrivljenom D.N. u kaznu  zatvora
uračunao   vrijeme zadržavanja pred Upravom policije  od 27.10.2009. godine od
14,30 časova do 29.10.2009.godine do 13,45 časova,a okrivljenom V.J. u  kaznu
zatvora  uračunao vrijeme zadržavanja pred Upravom policije od  27.10.2009.
godine od 20.00 časova do 29.10.2009. godine do 13,45 časova,  
Pošto su okrivljeni oglašeni krivim, na osnovu čl. 202 Zakonika o krivičnom
postupku obavezni su  da na ime troškova krivičnog postupka uplate ovom sudu,
i to okrivljeni D.N. iznos od 173.75 € od čega 55,00€ na ime angažovanja
vještaka komercijalne struke a na ime angažovanja branioca po službenoj
dužnosti u pretkrivičnom postupku iznos od 118.75 €  , a okrivljeni V.J. iznos
od 155,oo € od čega 55,00€ na ime angažovanja vještaka komercijalne struke a
na ime angažovanja branioca po službenoj dužnosti u pretkrivičnom postupku
iznos od 100,00 €  dok je   sudski paušal u  iznosu  od po 30,00€ određen
shodno složenosti predmeta , trajanja postupka i imovinskim prilikama
okrivljenih, a sve u roku od 15 dana po pravosnažnosti presude.  
Okrivljeni  D.N. i V.J. , obavezani su da na ime imovinskoprvnog zahtjeva
oštećenom  preduzeću “R. ” P. solidarno plate iznos od 13.894.40 €, shodno
odredbi čl.212 st.2 Zakonika o krivičnom postupku  u roku od 30 (trideset)
dana po pravosnažnosti presude pod prijetnjom prinudnog izvršenja.  
Oštećeno preduzeće ” R.“ P. je za višak imovinskopravnog zahtjeva upućeno na
parnični postupak shodno odredbi čl.212 st.2 Zakonika o krivičnom postupku.  
Na osnovu izloženog a shodno čl. 364 Zakonika o krivičnom postupku odlučeno je
kao u izreci presude.  
OSNOVNI SUD U PODGORICI
Dana, 17.03.2011.godine,
ZAPISNIČAR
Predsjednik vijeća -  sudija
          Ana Maraš, s.r.                                                                              Nada Rabrenović, s.r.
