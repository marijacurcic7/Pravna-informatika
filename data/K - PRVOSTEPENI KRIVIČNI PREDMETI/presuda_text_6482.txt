OSNOVNI SUD U PODGORICI
K. br. 537/11
Dana,02.02. 2012. godine 
U IME CRNE GORE 
OSNOVNI SUD U PODGORICI ,  po sudiji Nadi Rabrenović, uz učešće
zapisničara Radojke Rakočević, u krivičnom predmetu protiv okrivljenog  U.
S. ,  iz P., zbog produženog krivičnog djela teška kradja iz  čl. 240 st.1
tač.1 Krivičnog zakonika u vezi čl.49 Krivičnog zakonika, po Optužnici
Osnovnog državnog tužilaštva u Podgorici, Kt. br. 1374/09 od 10.06.2011.
godine, nakon održanog glavnog, javnog pretresa dana 02.02.2012. godine, u
prisustvu zastupnika optužbe I. M., zamjenika Osnovnog državnog tužioca u
Podgorici,  i okrivljenog U. S., donio je a dana 03.02.2012. godine javno
objavio.  
P R E S U D U 
OKRIVLJENI: 
U. S., od oca R. i majke B., rođene A., rođen ... godine u P., sa
prebivalištem u P.-Ul. ... završio osnovnu školu, nezaposlen, oženjen, otac
jednog djeteta, lošeg imovnog stanja, ranije osuđivan presudom Osnovnog suda u
Podgorici, K. br. 98/1256 od 22.08.2001. godine, zbog krivičnog djela iz čl.
145 st. 1 KZ RCG, šest mjeseci zatvora; presudom Osnovnog suda u Podgorici, K.
br. 99/5920 od 28.12.2000. godine, zbog krivičnog djela krađa, šest mjeseci
zatvora; presudom Osnovnog suda u Podgorici, K. br. 00/7311 od 30.07.2001.
godine, zbog krivičnog djela prikrivanje tri mjeseca zatvora, uslovno na jednu
godinu; presudom Osnovnog suda u Podgorici, K. br. 04/725 od 21.12.2006.
godine, zbog krivičnog djela iz čl. 239 st. 1 KZ CG, devet mjeseci zatvora;
presudom Osnovnog suda u Podgorici, K. br. 05/998 od 19.06.2008. godine, zbog
krivičnog djela iz čl. 240 st. 1 KZ CG, čl. 241 st. 1 KZ CG, tri godine i
četiri mjeseca zatvora; presudom Osnovnog suda u Kolašinu, K. br. 217/09 od
29.06.2009. godine, zbog krivičnog djela iz čl. 240 st. 1 tač. 1 KZ CG, u vezi
čl. 49 KZ, deset mjeseci zatvora; presudom Osnovnog suda u Podgorici, K. br.
09/1334 od 09.02.2010. godine, zbog krivičnog djela iz čl. 240 st. 1 tač. 1 KZ
CG, u vezi čl. 49 KZ, jedna godina zatvora; presudom Osnovnog suda u Kolašinu,
K. br. 155/08 od 30.10.2009. godine, zbog krivičnog djela iz čl. 240 st. 1
tač. 1 KZ CG, u vezi čl. 49 KZ, osamnaest mjeseci zatvora; presudom Osnovnog
suda u Cetinju, K. br. 147/09 od 14.12.2009. godine, zbog krivičnog djela iz
čl. 240 st. 1 tač. 1 KZ CG, u vezi čl. 20 KZ, pet mjeseci zatvora; presudom
Osnovnog suda u Podgorici, K. br. 03/3596 od 07.09.2010. godine, zbog
krivičnog djela iz čl. 240 st. 1 tač. 1 KZ CG i čl. 240 st. 1 u vezi čl. 20
KZ, jedna godina i osam mjeseci zatvora, i presudom Osnovnog suda u Nikšiću,
K. br. 237/10 od 04.08.2010. godine, zbog krivičnog djela iz čl. 246 st. 1 KZ
CG, u vezi čl. 49 KZ, četiri mjeseca zatvora,  
K r i v    j e,  
Zato što je:  
U vremenskom periodu, od 25. avgusta do 08./09. septembra 2009. godine, u P.,
tuđe pokretne stvari oduzeo drugom, u namjeri da njihovim prisvajanjem sebi
pribavi protivpravnu imovinsku korist, u vrijednosti preko 150,00 eura, na
način što je:  

U vremenskom periodu, od 25. avgusta do 01. septembra 2009. godine, u Ulici V proleterske, u P., u dva navrata, kroz razbijeni prozor na suterenskom dijelu butika ˝V.˝, vlasništvo oštećenog B. G., ušao u butik, odakle je oduzeo i prisvojio 15 muških košulja, vrijednosti 150,00 eura, kao i 15 muških pantalona, vrijednosti 300,00 eura, čime je sebi pribavio protivpravnu imovinsku korist u iznosu od 450,00 eura,  

2. Dana 02. septembra 2009. godine, u ... ulici b.b, ušao kroz otvoren prozor
na ordinaciji oštećene ...., koja se nalazi na Klinici za psihijatriju
Kliničkog centra Crne Gore, a zatim iz ormarića oduzeo i prisvojio kožnu
tašnu, u kojoj su se nalazila dva novčanika sa novcem, u iznosu od 130,00 eura
i 120 dolara(83,83 eura), kao i zdravstvena knižica, vozačka dozvola, lična
karta, master card Opportunity Bank, legitimacija ljekarske komore, sve na ime
oštećene, te razne fotografije, adresar, ključ od putničkog vozila, marke
˝golf 4˝, ključ od radnog stola i stana, kao i ruksak, u kojem se nalazila
knjiga, neseser sa kozmetikom i dezodorans, ukupne vrijednosti 455,71 euro, u
kojem iznosu je sebi pribavio protivpravnu imovinsku korist,  
3. U noći 04./05. septembra 2009. godine, u naselju C..., obijanjem -
upotrebom fizičke snage, otvorio prozor na suterenskom dijelu salona tepiha
˝D. D.˝, vlasništvo oštećenog M. S., ušao u salon, a zatim podesnim sredstvom
otvorio metalnu kasu, iz koje je oduzeo sav novac koji se u njoj nalazio, i to
u iznosu od 115,00 eura, u apoenima od 2 x 50,00 €, 1 x 10,00 € i 5 x 1,00 €,
čime je sebi pribavio pribavio protivpravnu imovinsku korist u označenom
iznosu,  
4. U noći 08./09. septembra 2009. godine, u Ul. ..., savlađivanjem većih
prepreka, popeo se na krov prodavnice ˝J.c.˝, vlasništvo oštećenog J. E., a
zatim upotrebom fizičke sile pomjerio 4 crijepa sa krova, spustio se na tavan,
gdje je odvalio lim i lamperiju a potom ušao u prodavnicu i iz registar kase
oduzeo i prisvojio novac, u iznosu od 10,00 eura, i iz police vačuere od po
5,00 eura mobilne mreže 067 i 069, u vrijednosti od 145,00 eura, čime je sebi
pribavio protivpravnu imovinsku korist u iznosu od 155,oo eura,  
- čime je izvršio produženo krivično djelo teška krađa iz čl. 240 st. 1 tač.
1 Krivičnog zakonika, u vezi čl. 49 Krivičnog zakonika,  
Pa sud okrivljenog, primjenom citiranih zakonskih odredbi, te čl. 2, 4, 5, 42
i 51 Krivičnog zakonika, te čl. 229, 239 i 374 Zakonika o krivičnom postupku,  
O   S  U  Đ  U  J  E
Na kaznu zatvora, u trajanju od 1 (jedne)  godine, u koju kaznu se okrivljenom
uračunava vrijeme zadržavanja pred Upravom policije - od 15.09.2009. godine,
od 15,00 časova, do 16.09.2009. godine, do 13,20 časova.  
Dužan je okrivljeni da, na ime troškova krivičnog postupka, uplati ovom Sudu
iznos od 719,00 eura, a na ime sudskog paušala iznos od 30,00 eura, sve u roku
od 15 dana po pravnosnažnosti presude.  
Obavezuje se okrivljeni da, na ime imovinskopravnog zahtjeva, oštećenom B. G.
plati iznos od 450,00 eura, shodno odredbi čl. 239 st. 2 Zakonika o krivičnom
postupku, u roku od 30 dana po pravnosnažnosti presude.  
Oštećeni B. G. se, radi ostvarivanja viška imovinskopravnog zahtjeva, upućuje
na parnični postupak, shodno odredbi čl. 239 st. 2 Zakonika o krivičnom
postupku.  
Na osnovu čl. 66, 67, 68, i 71 Krivčnog zakonika i čl. 476 Zakonika o
krivičnom postupku prema okrivljenom U. S.,  i z r i č e   s e  
MJERA BEZBJEDNOSTI
OBAVEZNO LIJEČENJE NARKOMANA
Određuje se obavezno liječenje okrivljenog U. S., u Zavodu za izvršenje
krivičnih sankcija - Zatvor Podgorica, pod nadzorom nadležnog psihijatra, a po
izdržanoj kazni u Centru za mentalno zdravlje Doma zdravlja u Podgorici i
trajaće dok postoji potreba za liječenjem, ali ne duže od tri godine.  
O b r a z l o ž e n je
Optužnicom Osnovnog državnog tužilaštva u Podgorici, Kt. br. 1374/09 od
10.06.2011. godine, okrivljenom U. S.,  stavljeno je na teret produženo
krivično djelo teška kradja čl. 240 st.1 tač.1 Krivičnog zakonika u vezi čl.
49 Krivičnog zakonika.Zastupnik optužbe prije davanja  završne riječi
precizirao je dispozitiv optužnog akta, tako što je u odnosu na radnju
izvršenja bliže opisanu pod tačkom 3. dispozitiva Optužnice, u četvrtom redu
odozgo, poslije riječi "oduzeo", naveo riječi "sav", te u istom redu, nakon
riječi "novac" naveo je riječi "koji se u njoj nalazio, i to", dok je u
ostalom dijelu činjenični opis i pravna kvalifikacija krivičnog djela
stavljenog na teret okrivljenom ostala nepromjenjena.Zastupnik optužbe u
završnoj riječi naveo je,  da u cjelosti ostaje pri tako preciziranoj
Optužnici, iz razloga što je provedenim dokazima, na glavnom pretresu
nesumnjivo utvrdjeno da je okrivljeni U. S. izvršio krivično djelo stavljeno
mu na teret.Naime, činjenica da je okrivljeni u kasnijem toku postupka u
svojoj odbrani negirao izvršenje predmetnog krivičnog djela, osim što je
priznao radnju izvršenja krivičnog djela bliže predstavljenu pod tačkom 1.
Optužnice, smatra neosnovanom, i sračunatom na izbjegavanje njegove krivice,
obzirom da je na glavnom pretresu nesumnjivo utvrdjeno da je saslušanje
okrivljenog pred Upravom policije, izvršeno u skladu sa odredbama Zakonika o
krivičnom postupku, da je tom prilikom saslušanju prisustvovao i branilac po
službenoj dužnosti, što je sve potvrdjeno i saslušanjem njegovog branioca na
glavnom pretresu, te saslušanjem svjedoka B. Dj., koji je kao ovlašćeni
policijski službenik sačinio zapisnik o saslušanju osumnjičenog. U prilog toj
činjenici ide i to što je okrivljeni u svojoj odbrani, datoj pred istražnim
sudijom, priznao tri krivična djela, a jedno nije, te da ni tom prilikom, iako
je imao mogućnosti nije istražnom sudiji ukazao na nepravilnosti koje su
učinjene tokom njegovog boravka u prostorijama Područne jedinice Podgorica. S
toga je predložio sudu a imajući u vidu otežavajuću okolnost na strani
okrivljenog, a koja se manifestuje kroz njegovu raniju osudjivanost zbog
izvršenja više istovrsnih krivičnih djela, da okrivljenog oglasi krivim i da
mu izrekne kaznu zatvora u granicama predvidjenim zakonikom.  
Okrivljeni U. S. u svojoj odbrani datoj pred Upravom policije PJ Podgorica od
16.09.2009.godine, u prisustvu branioca naveo je, da  je početkom septembra
2009.godine, u večernjim časovima,  bio kod svog druga A. S., na K., i tom
prilikom mu je njegov drug A. S., ispričao,  da je sa B. K. provalio u jedan
butik, koji se nalazio u ulici ..., u prizemlju stanbene zgrade "N.C.", na S.
A., i da su tom prilikom on i B. K. iz istog otudjili nekoliko torbi sa muškom
i ženskom garderobom. Te iste večeri kada mu je A. S. ovo ispričao, pošao je
sam do pomenutog butika, ne govoreći A. ništa i tom prilikom je zatekao
odvaljene rešetke na suterenskim prostorijama tog butika i otvoren prozor.
Ušao je u taj butik, i u jednu torbu spakovao je nekoliko muških pantalona, i
nekoliko muških košulja.Nakon toga tu robu je ponio kod sebe kući na K., a
sjutradan uveče, negdje poslije ponoći, ponovo je pošao do tog butika i na
isti način ušao je  u suterenske prostorije, i tom prilikom otudjio je
nekoliko muških pantalona i košulja.Kada se ujutru probudio tu robu je
spakovao u jednu torbu, ponio je na kamionsku pijacu, kod D. centra, i
rasprodao je različitim prodavcima,i to pantalone po cijeni od  3-4 eura, a
košulje po 2-3 eura, i za tu robu je uzeo negdje oko 60 eura.Pojasnio je, da
se ne može tačno sjetiti koliko je robe bilo, ali je možda bilo oko 15
pantalona a isto toliko i košulja.Početkom septembra 2009.godine, u večernjim
satima došao je do … u Zeti, i vidio je jednu prodavnicu u kojoj su se
prodavali tepisi.Tom prilikom otvorio je staklo odnosno prozor od suterena te
prodavnice, ušao je u objekat, u kome nije bilo stražara, i tada je vidio
jednu malu priručnu kasu, koju je otvorio, i iz iste je otudjio oko 100 eura
sitnog novca.Novac je iskoristio za svoje potrebe, zbog svog lošeg
finansijskog stanja kao i na kupovinu opojne droge. Dalje je naveo, da se
polovinom septembra 2009.godine, nalazio na K., kada je vidio jednu prodavnicu
koja se nalazila blizu ulice gdje on živi, i u kasnim večernjim satima , popeo
se na krov te prodavnice, skinuo je nekoliko tigala sa iste, odvalio je lim i
lamperiju od plafona te prodavnice, i ušao je u istu.U prodavnici je vidio
kasu, u kojoj je bilo 10 eura, a ispod kase nešto vaučera koje je odnio sa
sobom, i te vaučere je prodao na "G." pijaci, slučajnim prolaznicima za iznos
od 50 eura.Takodje je naveo, da se početkom septembra 2009.godine nalazio u
dijelu grada preko Morače, u blizini Dvorca,  u dijelu stare bolnice, gdje se
nalazi nervno odjeljenje, i negdje oko 12,00 časova vidio je otvoren prozor od
kancelarije, kroz koji prozor je ušao, a u toj kancelariji nije bilo nikoga.
Iz jednog ormarića u kojem su se nalazile stvari, otudjio je jedan novčanik
braon boje, u kojem se nalazilo oko 30 eura, kao i još jedan novčanik u kojem
se nalazilo 100 eura novca. Osim tih novčanika, u ormaru se nalazio jedan
ruksak sa kozmetikom koji je takodje odnio sa sobom. U tim novčanicima bilo je
i ličnih dokumenata, platnih kartica i ostalih dokumenata koje nije uzeo sa
sobom, već ih je ostavio u ruksaku, u blizini bolnice. Novac koji je našao
iskoristio je za svoje potrebe.  
Okrivljeni U. S. u svojoj odbrani datoj pred istražnim sudijom ovog suda od
16.09.2009.godine ponovio je svoju odbranu datu pred Upravom policije od
16.09.2009.godine i dodao je, da je odbranu u policiji dao u prisustvu
branioca koji mu je postavljen po službenoj dužnosti, sa kojim je prethodno
obavio povjerljiv razgovor, i naveo je, da je izvršio tri a ne četri kradje,
odnosno da nije izvršio kradju u naselju K. a koju je opisao u svojoj odbrani
koju je dao u policiji, a da je ostale tri kradje izvršio.Objašnjavajući
razliku u svojoj odbrani datoj pred Upravom policije od 16.09.2009.godine i
pred istražnim sudijom od 16.09.2009.godine, okrivljeni U. S. naveo je, da je
tačno to što je rekao pred istražnim sudijom  da je izvršio tri kradje a koje
je detaljno opisao u svojoj odbrani koju je dao u policiji, a da nije izvršio
kradju u naselju K., i da ne zna ko je tu kradju izvršio.  
Okrivljeni U. S. u svojoj odbrani datoj pred istražnim sudijom ovog suda od
11.06.2010.godine naveo je, da je izvršio kradju u butiku "V .", a da nije
izvršio ostale kradje koje su mu stavljene na teret. Objašnjavajući razlike u
svojoj odbrani koju je dao pred istražnim sudijom ovog suda od
16.09.2009.godine i pred istražnim sudijom ovog suda od 11.06.2010.godine,
okrivljeni U. S. naveo je, da je tačno to što je rekao pred istražnim sudijom
ovog suda od 11.06.2010.godine, a da je odbranu koju je dao pred istražnim
sudijom ovog suda od 16.09.2009.godine dao u narkomansko -  heroinskoj krizi.  
U svojoj odbrani na glavnom pretresu od 10.10.2011.godine okrivljeni U. S.
naveo je, da je izvršio  krivično djelo kradja u butiku "V.", da je prozor na
tom butiku bio otvoren, i da je ušao unutra, i uzeo  neku garderobu, ali se ne
sjeća šta je tačno bilo od garderobe, jer pije terapiju, i liječio se od
droge, u S. b. na nervnom odjeljenju, i u D. u K. Što se tiče stvari koje je
otudjio iz tog butika misli da su bile  u pitanju košulje i pantalone, a ne
sjeća se koliko je pari bilo, i  te stvari je prodao na T. p. Takodje, ne zna
koliko je uzeo novca za te pantalone i košulje misli da je uzeo malo nešto oko
50,00 eura, odnosno da je uzeo 15 komada pantalona i isto toliko košulja, a za
tu robu je uzeo oko 60, 00 eura novca. Naveo je, da nije izvršio krivična
djela koja su mu Optužnicom stavljena na teret pod tačkom 2, 3 i 4 odnosno
nije izvršio krivična djela koja su mu stavljena na teret na štetu oštećenih
G. V.,M. S. i J. E. Objašnjavajući razliku u svojoj odbrani iznijetoj pred
Upravom policije od 16.09.2009.godine i na glavnom pretresu okrivljeni U. S.
naveo je, da tu izjavu pred Upravom policije nije dao, da ništa nije pričao,
da su  inspektori kucali njegovu izjavu, tom prilikom nije imao poverljiv
razgovor sa braniocem u policiji, a branilac je bio prisutan, a tom prilikom
nije znao za sebe pošto je bio u krizi, i nije čuo ništa šta se diktiralo  u
zapisnik odnosno šta je ovlašćeni službenik diktirao u zapisniku, i ne zna da
li je potpisao zapisnik ali zna da je tom prilikom  nešto potpisao. Nakon što
je okrivljenom od strane suda predočen zapisnik sačinjen pred Upravom policije
od 16.09.2009. godine na kojem se nalazi potpis okrivljenog pa objašnjavajući
da li se na tom zapisniku nalazi njegov potpis okrivljeni U. S. naveo je, da
na zapisniku jeste njegov potpis, i da je tom prilikom samo čekao da ga povezu
u istragu ili do hitne pomoći,  i požalio se svom braniocu da je u krizi, da
ne može da iznosi svoju odbranu, ali je  njegov branilac normalno sjedio u
stolici i razgovarao je sa inspektorima koji su bili prisutni, a on tom
prilikom nije ništa znao za sebe, i samo je sjedio. Nakon dva dana doveden je
kod istražnog sudije, i koliko se sjeća kada je doveden kod istražnog sudije
rekao je istražnom sudiji da je neke stvari uradio, ali se ne sjeća šta je
rekao pred istražnim sudijom kada je prvi put saslušavan.Nakon što je
okrivljenom predočena odbrana data pred istražnim sudijom ovog Suda od
16.09.2009. godine u kojoj je naveo, da je odbranu u policiji dao u prisustvu
branioca po službenoj dužnosti, sa kojim je obavio poverljiv razgovor, i u
kojoj je naveo da ponavlja odbranu iznijetu pred Upravom policije u odnosu na
krivična djela stavljena mu na teret pod tačkom 1, 2 i 3 Optužnice, a da nije
izvršio krivično djelo pod tačkom 4. na štetu J. E., pa objašnjavajući razliku
u svojoj odbrani iznijetoj na glavnom pretresu kada je naveo da nije obavio
poverljiv razgovor sa braniocem pred Upravom policije, okrivljeni U. S. naveo
je, da nema nikakve veze sa drugim krivičnim djelima koja mu se stavljaju na
teret odnosno krivičnim djelima pod tačkom 2, 3 i 4, učinjenim na štetu G. V.,
M. S. i J. E.,da ni pred istražnim sudijom nije znao za sebe i jedva  je čekao
da ga povedu u hitnu pomoć. Kada je saslušavan prvi put pred Upravom policije
i  kada je saslušavan prvi put pred istražnim sudijom 16.09.2009.godine,
rekao je da koristi heroin i tražio je  da ga povedu u hitnu pomoć, i taj
njegov zahtjev  su odbili i rekli su mu da sačeka da ode u istragu, a da je
zavisnik o heroinu rekao je i prvi put kada je saslušavan pred istražnim
sudijom. Ponovio je, da je izvršio kradju u butiku "V.", vlasništvo oštećenog
B. G., dok ostala krivična djela  nije uradio. Dalje je pojasnio, da nije znao
za sebe, a da  psihijatar može da objasniti kako se ponašaju osobe kada se
nalaze u krizi, a ne umije da objasni zašto je istog dana kada je davao izjavu
pred istražnim sudijom rekao, da priznaje tri krivična djela koja su mu
stavljena na teret a da ne priznaje kradju izvršenu na K. na štetu J. E.  
Okrivljeni U. S. u završnoj riječi naveo je, da se kaje zbog toga što je
uradio i da mu se ubuduće to neće ponoviti.  
U dokaznom postupku sud je saslušao svjedoke S. D., B. Đ. i svjedoka oštećenog
J. E., pročitao: zapisnik o uviđaju Uprave policije PJ Podgorica Ku.br.1242/09
od 10.09.2009. godine, zapisnik o uviđaju Uprave policije Ku.br.1257/2009. od
13.09.2009. godine, zapisnik o uviđaju Uprave policije PJ Podgorica
Ku.br.1236/09 od 09.09.2009. godine, zapisnik o uviđaju Uprave policiji PJ
Podgorica, Ku.br.1275/2009, od 16.09.2009. godine, izvještaj o tehničkoj obadi
i indetifikaciji tragova papilaranih linija Uprave policiji PJ Podgorica
Ku.br.1257/2009. od 16.09.2009. godine, na saglasan predlog stranaka pročitao
nalaz i mišljenje vještaka komercijalne struke D. Đ.a od 24.12.2010. godine,
na saglasan  predlog stranaka pročitao iskaz svjedoka oštećene G. V. dat pred
istražnim sudijom ovog suda od 15.11.2010. godine, iskaz svjedoka oštećenog M.
S.  dat pred istražnim sudijom ovoga suda od 16.11.2010. godine, iskaz
svjedoka oštećenog B. G. dat pred istražnim sudijom ovog suda od 10.12.2010.
godine, na saglasan predlog stranaka pročitao nalaz i mišljenje vještaka
medicinske struke prof.dr. S. M. od 12.12.2011. godine, i pročitao izvod iz
Kaznene evidencije PJ Podgorica br.29-245/11-22294/2-3494 od 05.09.2011.
godine na ime U. S.  
Svjedok S. D. u svom iskazu na glavnom pretresu od 09.12.2011. godine, naveo
je da se sjeća lika okrivljenog U. S., i da je Đ. B. radio kao ovlaćeni
policijski službenik, odnosno da je radio kao inspektor u sektoru za krađe. Ne
sjeća se tačno, kada je prisustvovao iznošenju odbrane okrivljenog U. S. ali
može da kaže uopšteno, da kada ga pozovu  pred Upravom  policije,  da postupa
u svojstvu branioca, upozna  to lice koje treba da brani, da mu je određen za
branioca po službenoj dužnosti i upozna ga sa njegovim pravima odnosno da može
da se brani ćutanjem ili da iznese svoju odbranu. Što se tiče povjeljivog
razagovora konkretno sa okrivljenim U. S., ne sjeća se,  ali ako je u
zapisniku konstatovano da je imao poverljiv razgovor sa okrivljenim onda je
taj razgaovor i imao,  i to što je okrivljeni U. S. ispričao na  tom zapisniku
to je sigurno njegova izjava, i  nije okrivljenog podučavao, da to tako kaže
nego je okrivljeni to sam ispričao, a on je okrivljenom saopštio posledice
njegove izjave ukoliko je ta njegova izjava priznanje, i ako na zapisniku o
saslušanju okrivljenog U. S. pred Upravom policije postoji njegov potpis kao
branioca onda je sve tako kao što je navedeno u tom zapisniku. U njegovom
prisustvu, prema okrivljenom nije bilo nikakve primjene sile, niti prinude,
niti mu se okrivljeni požalio nešto u tom pravcu, jer to ne bi sigurno
prećutao, i to bi ušlo u zapisnik, a ne sjeća se kada je tačno prisustvovao
iznošenju odbrane okrivljenog, niti o čemu se radilo, odnosno o kojim
krivičnim djelima, ali mu je lik okrivljenog poznat. Takodje se, ne sjeća, da
mu se okrivljeni U. S. požalio da je u trenutku davanja izjave bio u krizi
zbog korišćenja droga, a ukoliko mu se i požalio sigurno bi nešto preduzeo. Od
2004.godine postupa kao branilac po službenoj dužnosti pred Upravom policije,
i to svakog mjeseca i ne može se sjetiti svakog pojedinačnog slučaja, a
posebno se ne sjeća slučajeva povodom krivičnih djela teška krađa,  a
osumnjičenih koji kažu da su izvršili krivično djelo pod uticajem droge ima
veliki broj, i ne vidi razlog zašto bi mu U. S. bio specifičan.  
Svjedok B. Đ u svom iskazu datom na glavnom pretresu od 02.02.2011. godine
naveo je, da je zaposlen u Upravi policije PJ Pogorica, i do prije godinu dana
odnosno do 17.12.2010. godine, radio je u Odjeljenju za suzbijanje krađa i
teških krađa. Sjeća se da je više puta saslušavao okrivljenog U. S., zbog
krivičnih djela krađa, medjutim ne sjeća se kada je tačno saslušavao
okrivljenog U. S. u svojstvu ovlašćenog policijskog službenika, i konkretno se
ne sjeća detalja vezano za saslušanje okrivljenog U. S. od 16.09.2009. godine
ali generalno može da kaže, da je okrivljenom u svakom slučaju bio omogućen
povjerljiv razgaovor sa braniocem, jer branilac ne bi prihvatio da postupa
ukoliko mu se ne bi omogućio poverljiv razgovor sa osumnjičenim. Pojasnio je,
da se zapisnik o saslušanju osumnjičenog sastavlja u prisustvu branioca po
službenoj dužnosti, postavljanjem pitanja vezano za krivična djela, na koja
pitanja osumnjičeni odgovara bez ikakve prisile, i to što okrivljeni govori
unosi se glasno u zapisnik, a što može čuti i okrivljeni, i njegov branilac.
Ne sjeća se da li je bilo primjedbi vezano za saslušanje okrivljenog U. S. od
16.09.2009. godine, a ukoliko je bilo primjedbi,  to bi sigurno bilo
konstatovano u zapisniku o saslušanju osumnjičenog U. S.Pojasnio je, da
branilac cijelo vrijeme prisustvuje saslušanju osumnjičenog, ali se ne može
sjetiti, ko je konkretno postupao  kao branilac osumnjičenog U. S. 16.09.2009.
godine, a takođe se ne sjeća, da li se osumnjičeni U. S. žalio da je bolestan
ili da je eventualno bio  u krizi zbog bolesnosti zavisnosti. Kada se završi
saslušanje osumnjičenog svi koji su prisustvovali iznošenju odbrane
osumnjičenog potpišu zapisnik, i osumnjičeni se sprovodi kod istražnog sudije.  
Iz zapisnika o uviđaju Uprave policije PJ Podgorica Ku.br.1242/09 od
10.09.2009. godine proizilazi, da je isti sačinjen dana 09.09.2009.godine u
08,10 sati, od strane ovlašćenih policijskih službenika povodom provalne
kradje izvršene u prodavnici "J. K.", vlasništvo J. E., koja je locirana u ul
… U   toku noći 08./09.2009.godine NN izvršilac popeo se na krov naznačene
prodavnice, skinuo sa krova crepove, pokidao lim i lamperiju na plafonu
prodavnice, ušao je u unutrašnjost i iz registar kase otudjio 10 eura, a iz
police ispod stola na kojem se nalazila registar kasa otudjio je vaučere u
vrijednosti od 145 eura. Kriminalistički tehničar izvršio je pregled lica
mjesta ali tom prilikom nije pronašao tragove podobne za indentifikaciju
počinioca.  
Iz zapisnika o uviđaju Uprave policije Ku.br.1257/2009. od 13.09.2009. godine
proizilazi, da je isti sačinjen dana 10.09.2009.godine u 15,30 sati, od strane
ovlašćenih policijskih službenika povodom provalne kradje izvršene u butiku
"V", vlasništvo B. G., koji je lociran u prizemnom dijelu stanbene zgrade "N.
c.", u ul. V P. na S. a. Predmetni objekat se sastoji iz dva dijela, prvi dio
se nalazi u prizemnom dijelu, a drugi dio u suterenskom dijelu zgrade. Ulazna
vrata koja se nalaze na južnoj strani objekta zatečena su zaključana i na
istim nijesu primijećeni tragovi djelovanja fizičke sile. Na zadnjem dijelu
objekta (sjeverna strana) iz pravca dvorišne strane zgrade na suterenskom
dijelu objekta nalaze se dva dvokrilna prozora koja su napravljena od
aluminijske eloksirane bravarije od kojih je prvi (naspram silaznih stepenica)
zatečen otvoren, iznad prozora zatečena je pomjerena - podignuta zaštitna
rešetka koja vjerovatno nije bila fiksirana za betonsku podlogu. Pregledom
prozora nijesu primijećeni vidni tragovi oštećenja od djelovanja podesnog
sredstva,a sa unutrašnje strane prozora nema ručke - rajbera. Provjerom na
licu mjesta konstatovano je, da je navedeni prozor ispravan tako da je isti
prethodno najvjerovatnije bio slabo zabravljen - obezbjedjen. Pregledom
unutrašnjosti suterenskog dijela objekta zatečena je premetačina stvari (
prevrnute izlog lutke, razbacana garderoba, vješalice, kartonske kutije i
drugi predmeti i inventar). U vremenskom periodu od  25.08. do 10.09.2009.
godine NN izvršilac je najvjerovatnije prišao objektu iz pravca dvorišne
strane zgrade, pomjerio je zaštitnu rešetku, a zatim je pritiskom otvorio
slabo obezbijedjeni prozor od suterenskog dijela butika, uskočio u
unutrašnjost, izvršio premetačinu i tom prilikom je otudjio veću količinu
muške i ženske garderobe ( majice, kožne jakne, košulje, odjeću, obuću). Tačna
količina robe će se utvrditi popisom. Upotrebom kriminalističko tehničkih
sredstava na licu mjesta pronadjeni su tragovi papilarnih linija, čija će se
podobnost utvrditi daljom obradom, a o čemu će biti sačinjen izvještaj o
kriminalističko tehničkom pregledu lica mjesta.  
Iz zapisnika o uviđaju Uprave policije PJ Podgorica Ku.br.1236/09 od
09.09.2009. godine proizilazi, da je isti sačinjen dana 02.09.2009.godine u
13,50 sati, od strane ovlašćenih policijskih službenika povodom provalne
kradje izvršene u kancelariji doktora psihijatrije G. V., koja se nalazi na
Klinici za psihijatriju KC CG, u Ul..., S B.Navedena kancelarija nalazi se u
sastavu prizemnih prostorija Klinike za psihijatriju KC CG, koje su locirane u
krugu stare bolnice. Ulazna vrata kancelarije bila su zaključana, a pregledom
istih nijesu primijećeni vidni tragovi djelovanja fizičke sile. Na sjevernoj
strani prostorije nalazi se dupli dvokrilni prozor na visini od 160 cm, od
betonske podloge, a čije je jedno krilo prethodno ostavljeno otvoreno. U
unutrašnjosti kancelarije nije primjećena premetačina stvari, a u istoj se
nalazi drveni ormarić za lične stvari, koji je najvjerovatnije otvaran od
strane NN lica. Dana 02.09.2009.godine u vremenskom intervalu od 11,30 do
12,30h, NN izvršilac je najvjerovatnije iskoristio otvorenost dvokrilnog
prozora kancelarije, uskočio kroz isti u unutrašnjost, i tom prilikom iz
drvenog ormarića otudjio jednu žensku kožnu tašnu žute boje sa plavim
džepovima, u kojoj se nalazio jedan novčanik braon boje zajedno sa 35-40 eura,
zatim još jedan veći novčanik, drap boje u kojem se nalazio plastificirani
omot za lična dokumenta, u kojem su bili zdrastvena knjižica, vozačka dozvola,
lična karta, masterkard "Oportuniti" banke, legitimacija Ljekarske komore, sve
na ime oštećene G. V., kao i još jedan novčanik bordo boje, u kojem se
nalazilo 100 eura, 120 američkih dolara, razne fotografije, adresar, ključ od
putničkog motornog vozila "Golf IV", ključ od stana i ključ od radnog stola.
Tom prilikom je NN izvršilac otudjio i žensku torbu plastificiranu - platnenu
u obliku ruksaka, sivo crne boje u kojoj se nalazila knjiga "Prevare", Den
Braun, jedan neseser sa kozmetikom, dezodorans i druge sitnice.
Kriminalistički tehničar je izvršio pregled lica mjesta i tom prilikom nije
pronašao tragove podobne za identifikaciju izvršioca.  
Iz zapisnika o uviđaju Uprave policiji PJ Podgorica, Ku.br.1275/2009, od
16.09.2009. godine proizilazi, da je isti sačinjen dana 05.09.2009.godine u
09,45 sati, od strane ovlašćenih policijskih službenika povodom provalne
kradje izvršene u salonu tepiha "D. D.", vlasništvo M. S., lociran u ul. ...
Na stolu koji se nalazio u jednoj od prodajnih prostorija izvršena je
djelimična premetačina, na istom je pronadjena priruča metalna kasa, koja se
nalazila na podu pored stola, i šrafciger vlasništvo NN izvršioca. U toku noći
04/05.09.2009.godine NN izvršilac je podesnim sredstvom odvalio prozor od
suterena, ušao u salon, zatim se stepenicama popeo na sprat odakle je iz
pomenute kase otudjio 115 eura u apoenima od 2x50 eura, 1x10 eura i pet eura u
apoenima od 1 euro. Kriminalistički tehničar je izvršio pregled lica mjesta i
tom prilikom pronašao tragove papilarnih linija na pomenutoj kasi čija će se
vjerodostojnost utvrditi naknadnom obradom.  
Iz izvještaja o tehničkoj obadi i indetifikaciji tragova papilarnih linija
Uprave policiji PJ Podgorica Ku.br.1257/2009. od 16.09.2009. godine
proizilazi, da je trag na staklenoj polici(u suterenu objekta), koji je
pronadjen prilikom vršenja uvidjaja, povodom teške kradje izvršene u butiku
"V.", vlasništvo G. B., koji se nalazi u Ul... bb, podoban za indentifikaciju,
koji trag je pomoću AFIS-a indentifikovan i potiče od dlana lijeve ruke,
osumnjičenog lica -U. S.  
Iz nalaza i mišljenja vještaka komercijalne struke D. Đ. od 24.12.2010. godine
proizilazi, da je vrijednost protivpravno oduzetih stvari iz butika "V.",
vlasništvo G. B. i to 15 komada muških košulja iznosi 150,00 eura, a
vrijednost 15 komada muških pantalona 300,00 eura, što ukupno iznosi 450 eura.
Vrijednost protivpravno oduzetih stvari na štetu oštećene G. V. iznosi i to:
kožne tašne drap-plave boje, 28,40 eura, novčanika, kožng, braon boje, 26,08
eura, kožnog  novčanika, bordo boje, 17,90 eura, ličnih dokumenta (lična
karta, zdrastvena knjižica, vozačka dozvola i legitimacija ljekarske komore)
45,00 eura, novčanika,  plastičnog za novac,  3,00 eura, ključa od putničkog
motornog vozila 73,00 eura, ključa od stana, blind  8,50 eura, ključa od
radnog stola  2,00 eura, ruksaka, platnenog  15,00 eura, knjige 3,00 eura,
nesesera sa kozmetikom (pomadom i ružom) i dezodoransom  10,00 eura,
vrijednost oduzetog gotovog novca iznosi 40,00 i  100 eura dok vrijednost 120
USA u eurima iznosi 83,83 eura, a što sve ukupno iznosi 455,71 eura.Vrijednost
protivpravno oduzetih stvari iz prodavnice "J. k.", vlasništvo oštećenog J. E.
iznosi i to vrijednost vaučera "Pro-Monte" iznosi 145 eura i  vrijednost
oduzetog gotovog novaca iznosi 10 eura, što ukupno iznosi 155,00 eura.
Kupoprodajne cijene protivpravno oduzetih stvari utvrdjene su na osnovu
cijenovnika adekvatnih prodavnica koje se bave prodajom iste vrste stvari, na
teritoriji Opštine Podgorica. Vrijednost USD dolara u odnosu na euro utvrdjena
je i data na osnovu važećeg kursa valuta. Procjena navedenih stvari izvršena
je uz adekvatnu stopu amortizacije.  
Sud je nalaz i mišljenje vještaka komercijalne struke D. Đ. od 24.12.2010.
godine cijenio kao stručan, objektivan i baziran na pravilima nauke, a na koji
ni stranke nijesu imale primjedbi.  
Svjedok oštećena G. V. u svom iskazu pred istražnim sudijom ovog suda od
15.11.2010. godine navela je,  da radi kao ljekar u KC CG, pri Klinici ...
koja se nalazi u ul. .... Dana 02.09.2009. godine došla je na posao, i oko
07,oo časova u ormariću koji ne zaključava stavila je svoju kožnu tašnu, da bi
oko 12,00 časova istog dana otkrila da joj je tašna nestala. U tašni su joj
bili novčanik u kojem se nalazila zdravstvena knjižica, njena vozačka dozvola,
lična karata, legitimacija ljekarske komore CG, Master kartica Oportuniti
banke i 120,00 dolara. U tašni je bio i još jedan novčanik u kojem je bilo
130,00 eura, razne fotografije, adresar, ključ od putničkog vozila marke "Golf
4", ključ od radnog stola, ključ od stana, a iz ormarića joj je nestao,  i
jedan ruksak u kojem se nalazio neseser sa kozmetikom, neka hrana i jedna
knjiga. Sjutradan je jedan penzioner pronašao ispod klupe u parku u okviru
kojeg se nalazi ... sve prethodno pobrojane stvari izuzev novca, odnosno
vraćene su joj kožna tašna, ruksak i sve što je bilo u njima izuzev 120,00
dolara i 130,00 eura. Navela je, da se ne pridružuje krivičnom gonjenju protiv
okrivljenog i nije postavila imovinskopravni zahtjev.  
Svjedok  oštećeni M. S. u svom iskazu  pred istražnim sudijom ovoga suda od
16.11.2010. godine naveo je, da je vlasnik salona tepiha "D. D.",  koji se
nalazi  u ... Dana 05.09.2009. godine, sa kolegom Š. H. došao je do predmetnog
objekta, u 08 sati ujutru i odmah je primijetio da je nasilno otvoren prozor
na suterenskom dijelu objekta, a svi prozori i vrata na objektu bili su uredno
zatvoreni, odnosno zaključani, a taj prozor je upotrebom fizičke snage
otvoren. Pogledao je objekat, i na spratnom dijelu, na podu zatekao je
priručnu metalnu kasu koja je takođe bila nasilno otvorena, a iz koje je
nestalo ukupno 115,00 eura i to u apoenima 2 x 50, 1 x 10 i 5 x 1 euro.
Naknadnim popisom ustanovio je, da ništa drugo nije nestalo iz objekta izuzev
navedenih 115,00 eura. Odmah je pozvao policiju koja je došla i izvršila
uviđaj. Naveo je, da se pridružuje krivičnom gonjenju, a nije postavio
imovinskopravni zahtjev.  
Svjedok ošećeni B. G. u svom iskazu pred istražnim sudijom ovog suda od
10.12.2010. godine naveo je, da je vlasnik butika "V.", koji se nalazi u ul.
... u P. Prošle godine, negdje u avgustu, ne sjeća se tačnog datuma nalazio se
u B... kada su ga telefonom pozvali kćerka i otac koji su tada bili u P..., i
obavjestili da je neko sa zadnje strane, gdje su se nalazile rešetke i prozor
obio njegov butik,  i da je iz njega odnio svu robu. Njegovi otac i kćerka su
odmah nakon toga pozvali policiju koja je izašla na lice mjesta, i izvršila
uviđaj. Njegov butik je veličine 150 m2, u kojem se nalazila muška i ženska
garderoba kao i obuća, a lopovi su iz butika odnijeli sve to, pa čak i perike
koje su se nalazile na lutkama. Dio oduzete garerobe mu je  vraćen od strane
službenika PJ Podgorica. Njegov butik prije ove krađe bio je zaključan, i lice
koje je izvršilo krađu ušlo je sa zadnje strane butika, odnosno razbilo je
prozor i pomjerio je rešetke sa istog. Naveo je, da se pridružuje krivičnom
gonjenju protiv okrivljenog, i postavio je imovinskopravni zahtjev u iznosu od
43.499,00 eura.  
Svjedok J. E. u svom iskazu pred istražnim sudijom ovog suda od14.10.2010.
godine naveo je, da je vlasnik kioska koji se nalazi u ... kod pijace na K.
Dana 08/09.09.2009. godine neko lice je  pomjerilo crepove sa krova istog,
spustilo se na tavan odvalio je  lim i lamperiju i ušlo je u prodavnicu pa je
potom iz registar takse oduzeo 10,00 € novca, i vaučere raznih operatera
ukupne vrijednosti od 140,00 €. Po otkrivanju provalne krađe pozvao je
policiju koja je došla i izvršila uviđaj na lice mjesta. Naveo je, da se
pridružuje krvičnom gonjenju protiv okrivljenog i postavio je imovinsko pravni
zahtjev u iznosu od 150,00 €.  
U svom iskazu na glavnom pretresu od 09.12.2011. godine svjedok J. E. ponovio
je svoj iskaz dat pred istražim sudijom ovog suda od 14.10.2010. godine i
dodao , da je imao vaučere od po 5,00 € i da su bili  067 i  069 mreže a ne
zna koliko je bilo kojih od tih vaučera. Ne zna koja je radnica bila u to
vrijeme u smjeni, a zna da je ta radnica koja je radila u smjeni vodila
evidenciju koliko je vaučera prodato i taj spisak je predala radnici u
narednoj smjeni, i svaka radnica je znala koliko je zaduženje vaučera u
sledećoj smjeni tako da su oni na taj način došli do iznosa vrijednosti
vaučera koji su otuđeni jer je radnica u prethodnoj smjeni popisala vaučere
koje je predala radnici u sledećoj smjeni, a vaučeri su bili kako je to i
naveo 067 i 069 mreže od po 5,00 €. Naveo je, da se ne pridružuje  krivičnom
gonjenju protiv okrivljenog, i nije postavio imovinsko pravni zahtjev.  
Iz nalaza i mišljenja vještaka medicinske struke prof.dr. S. M. od 12.12.2011.
godine, proizilazi da okrivljeni U. S. ne boluje od trajnog duševnog
oboljenja, osoba je ispod prosječnih intelektualnih kapaciteta, pokazuje
simptome emocionalno nestabilnog poremećaja ličnosti i sa dominantnim
simptomima promjene raspoloženja, razdražljivosti, te smanjene kontrole na
vanjske frustracije. Okrivljeni U. S. liječen je u specijalnoj bolnici za
psihijatriju 2009 godine, konzumira heroin od 1996 godine, i liječen je
hospitalno u dva navrata u Psijhijatriskoj Klinici u Podgorici. Nakon
liječenja apstinirao je oko godinu dana od heroina. Uzimao je heroin poslije
dvije godine intervenski u dozi od dva grama i više, zna da je HCV pozitivan.
Živi sa bolesnim ocem i često je u konfliktu sa njim. Aktuelno bez psihotičke
dekompenzacije. Prilikom psihijatirskog prekleda u ambulanti KPD u … 2011.
godine postavljena je dijagnoza postraumatskog stresnog poremećaja sa
nesanicom, pojačanom nervozom i u tom pogledu je data terapija  (ksalol,
sanval ) sedativa. Kod neposrednog pregleda okrivljenog vidljivi su blijedi
tragovi sa ožiljcima duž vena koja je posledica intervenske primjene heroina.U
konkretnom slučaju medicinska dokumentacija okrivljenog U. S. potvrđuje da
okrivljeni ispunjava standarde toksikomanske zavisnisti o heroinu na nivou
psihičke i fizičke zavisnosti. Vještak je mišljenja, da okrivljeni pokazuje
simptome emocionalno nestabilnog poremećaja ličnosti i toksikomasku zavisnosti
(psihičku i fizičku) od heroina. Okrivljeni je izvršio predmetno  krvično
djelo usled zavisnosti od upotrebe na nivou toksikomanske zavisnosti o
herioinu. Sposobnost shvatanja značaja djela kao i mogućnost upravljanja
svojim postupcima kod okrivljenog u vrijjeme izvršenja krivičnog djela bila je
smanjena ali ne bitno. Mišljenja je, da sa medicinske strane postoje
indikacije za primjenu mjere bezbjednosti obaveznog liječenja od narkomanije,
jer kod okrivljenog postoji ozbiljna opasnost da će usled ove zavisnosti i
dalje da vrši krivična djela ukoliko se ne bi liječio. Liječenje se shodno
odluci suda može provesti u penalnoj ustanovi sa kontrolama kod nadležnog
psihijatra ili u psihijatriskoj ustanovi u Centru za mentalno zdravlje u
Podgorici.  
Sud je nalaz i mišljenje vještaka medicinske struke prof.dr. S. M. od
12.12.2011. godine cijenio, kao stručan, objektivan i baziran na pravilima
nauke, a na koji ni stranke nijesu imale primjedbi.  
Sud je cijeneći prezentirane iskaze svjedoka  prihvatio iskaze svjedoka
oštećenih G. V., M. S., B. G., i J. E.,  koji svjedoci su se u svojim iskazima
na jasan i odredjen način izjašnjavali o svim okolnostima u vezi ove
krivičnopravne stvari, koje su neposredno opazili, a koje se odnose na mjesto,
vrijeme i način na koji su im otudjene njihove stvari, a koje iskaze je sud u
cjelosti prihvatio budući da njihovi iskazi nijesu dovedeni u sumnju nijednim
dokazom provedenim na glavnom pretresu.  
Takodje  sud je, prihvatio kao jasne i odredjene iskaze svjedoka S. D. i B.
Dj. u kojima su se ovi svjedoci na glavnom pretresu izjašnjavali na okolnosti
vezane za način saslušavanja okrivljenog U. S. na zapisniku o saslušanju
osumnjičenog pred Upravom policije od 16.09.2009.godine, u kojima su iznosili
činjenice koje su neposredno opazili kao službena lica koja su prisustvovala
saslušanju okrivljenog budući da su isti medjusobno saglasni, iz kojih razloga
sud nije imao razloga za sumnju u kredibilitet istih.  
Na osnovu rezultata cjelokupnog dokaznog postupka i ocjene svih provedenih
dokaza, kako pojedinačno tako i u njihovoj medjusobnoj zavisnosti i dovodeći
ih u vezu sa odbranom okrivljenog U. S. koju je dao pred Upravom policije PJ
Podgorica od 16.09.2009.godine ovaj sud je nesumnjivo  zaključio da je
okrivljeni izvršio krivično djelo teška kradja iz čl.240 st.1 tač.1 Krivičnog
zakonika, u vezi čl.49 Krivičnog zakonika, činjenično i pravno bliže opisano u
izreci presude.  
Naime, da je okrivljeni U. S. izvršio produženo  krivično djelo teška kradja
iz čl.240 st.1 tač.1  Krivičnog zakonika, u vezi čl.49 Krivičnog zakonika,
čije su radnje bliže označene pod tačkom 1,2,3, i 4 izreke presude nesporno je
utvrdjeno prije svega iz potpunog i jasnog priznanja okrivljenog U. S.
iznijetog u odbrani pred Upravom policije PJ Podgorica od 16.09.2009.godine u
prisustvu branioca, kada je nedvosmisleno naveo, na koji način je ušao u
predmetne objekte, koje stvari je iz tih objekata oduzeo i šta je sa tim
stvarima uradio, a u koje priznanje  sud nije imao razloga za sumnju, budući
da je takvo priznanje okrivljenog potvrdjeno svim dokazima provedenim na
glavnom pretresu, i to iskazima svjedoka oštećenih G. V., M. S., B. G., J. E.,
te sadržinom materijalnih dokaza i to zapisnika o uviđaju Uprave policije PJ
Podgorica Ku.br.1242/09 od 10.09.2009. godine, Ku.br.1257/2009. od 13.09.2009.
godine, Ku.br.1236/09 od 09.09.2009. godine, Ku.br.1275/2009, od 16.09.2009.
godine, koji su sačinjeni povodom provalnih kradja u predmetnim objektima
odnosno u prodavnici "J. K.", vlasništvo J. E., koja je locirana u ulici ...,
u butiku "V", vlasništvo B. G., koji je lociran u prizemnom dijelu zgrade "N.
c." u ulici ..., u kancelariji doktora psihijatrije G. V. koja se nalazi na
... u sklopu KC CG, i u salonu tepiha "D D", vlasništvo M. S. koji je lociran
u ulici ..., i izvještajem o tehničkoj obradi i indetifikaciji tragova
papilaranih linija Uprave policiji PJ Podgorica Ku.br.1257/2009. od
16.09.2009. godine, iz  kojeg bez ikakve dileme proizilazi da trag koji je
pronadjen prilikom uvidjaja koji je vršen povodom kradje izvršene u butiku
"V", vlasništvo B. G., koji je lociran u prizemnom dijelu stambene zgrade "N
c", u Ul... na staklenoj polici koja se nalazi u suterenskom dijelu  tog
butika potiče od dlana lijeve ruke, okrivljenog U. S., dok je sud  vrijednost
protivpravno oduzetih i prisvojenih stvari od oštećenih G. V., M. S., B. G. i
J. E. utvrdio iz nalaza i mišljenja vještaka komercijalne struke D. Đ. od
24.12.2010. godine.  
Imajući u vidu naprijed navedeno, ovaj sud nalazi da su se u radnjama
okrivljenog U.S. ostvarili svi subjektivni i objektivni elementi bića
produženog krivičnog djela teška krađa iz čl.240 st.1 tač.1 Krivičnog zakonika
u vezi čl. 49 Krivičnog zakonika.  
Krivicu okrivljenog U. S., koji je u vrijeme izvršenja produženog krivičnog
djela teška kradja iz čl.240 st.1 tač.1 u vezi čl.49 Krivičnog zakonika bio
zavisan o heroinu a što je utvrdjeno iz nalaza i mišljenja vještaka medicinske
struke prof. dr.S. M. od 12.12.2011.godine sud je shodno čl. 14 st. 3
Krivičnog zakonika cijenio prema vremenu neposredno prije dovodjenja u stanje
u kojem nije mogao da shvati značaj svog djela, ili da upravlja svojim
postupcima, usled upotrebe droge, pa je okrivljeni u konkretnom slučaju bio
svjestan da može učiniti djelo, odnosno da iz pritežanja drugog može oduzeti
tudje pokretne stvari u namjeri da njihovim prisvajanjem pribavi sebi
protivpravnu imovinsku korist pa je na to pristao postupajući sa eventualnim
umišljajem.  
Sud nije prihvatio navode odbrane okrivljenog U. S. date pred istražnim
sudijom ovog suda od 16.09.2009.godine i od 11.06.2010.godine i na glavnom
pretresu od 10.10.2011.godine, u kojim je neuspjelo pokušao da opovrgne svoje
priznanje koje je dao pred Upravom policije i različito iznosio svoju odbranu
navodeći u bitnom pred istražnim sudijom da je izvršio tri a ne četri kradje,
odnosno da nije izvršio  kradju u naselju K. a koju je opisao u svojoj odbrani
koju je dao u policiji a da je ostale tri kradje izvršio pri tom
objašnjavajući razliku u svojoj odbrani datoj pred Upravom policije od
16.09.2009.godine i pred istražnim sudijom sasvim neuvjerljivo navodeći, da je
tačno to što je rekao pred istražnim sudijom da je izvršio tri kradje a koje
je detaljno opisao u svojoj odbrani koju je dao u policiji sada ističući, da
nije izvršio kradju u naselju K., te da je svoju odbranu pred istražnim
sudijom dao u narkomansko-heroinskoj krizi, a koje navode odbrane okrivljenog
je sud cijenio kao sračunato date u pravcu ublažavanja svoje krivice. Takodje
je okrivljeni u tom pravcu na  glavnogm pretresu naveo,  da nije izvršio
krivična djela koja su mu Optužnicom stavljena na teret pod tačkom 2,3, i 4
odnosno krivična djela stavljena mu na teret na štetu oštećenih G.V., M. S. i
J.E., da izjavu pred Upravom policije nije dao, da ništa nije tom prilikom
pričao, a da su inspektori kucali tu njegovu izjavu, da nije imao povjerljiv
razgovor sa braniocem u policiji i da tom prilikom nije znao za sebe jer je
bio u narkomanskoj krizi i nije čuo ništa šta se diktiralo u tom zapisniku, a
zna da je tom prilikom nešto potpisao, nalazeći da su ovakvi navodi odbrane
okrivljenog takodje neistiniti budući da su isti obesmišljeni prije svega
jasnim i odredjenim priznanjem okrivljenog U. S., koje je iznio u odbrani na
zapisniku o saslušanju osumnjičenog pred Upravom policije od
16.09.2009.godine, koju je dao u prisustvu branioca, a da je taj zapisnik o
saslušanju osumnjičenog pred Upravom policije od 16.09.2009. godine sastavljen
u svemu po odredbama Zakonika o krivičnom postupku potvrdjeno je jasnim i
odredjenim iskazom svjedoka S. D., koji je kao branilac okrivljenog U. S.
prisustvovao iznošenju njegove odbrane pred Upravom policije a koji je naveo,
da kada ga pozovu iz Uprave policije da postupa u svojstvu  branioca  upozna
lice koje treba da brani, i istom saopšti da je odredjen za njegovog branioca
po službenoj dužnosti, upozna ga sa njegovim pravima, da se konkretno ne sjeća
poverljivog razgovora sa okrivljenim U. S. ali ako u zapisniku o saslušanju
osumnjičenog piše da je imao povjerljiv razgovor sa okrivljenim onda je taj
razgovor i imao, i to što je okrivljeni U. S. ispričao na zapisniku to je
sigurno njegova odbrana i on ga  nije podučavao šta da kaže nego je okrivljeni
to sam ispričao a on je okrivljenom saopštio posledice njegove izjave ukoliko
je ta njegova izjava priznanje, i ako na zapisniku o saslušanju osumnjičenog
U. S. pred Upravom policije postoji njegov potpis kao branioca onda je sve to
tako kako je navedeno u tom zapisniku, te da u njegovom prisustvu prema
okrivljenom nije bilo nikakve primjene sile, niti prinude, niti mu se
okrivljeni požalio nešto u tom pravcu jer to sigurno kao branilac ne bi
prećutao, a da se takodje ne sjeća da mu se okrivljeni U. S. požalio da je u
trenutku davanja izjave bio u narkomanskoj krizi. Nadalje i svjedok B. Dj. je
potvrdio da je kao ovlašćeni policijski službenik saslušavao okrivljenog U. S.
više puta zbog krivičnih  djela  kradja, a konkretno se ne sjeća detalja
vezano za saslušanje okrivljenog U. S. od 16.09.2009. godine ali generalno
može da kaže, da je okrivljenom u svakom slučaju bio omogućen povjerljiv
razgovor sa braniocem, jer branilac ne bi prihvatio da postupa ukoliko mu se
ne bi omogućio poverljiv razgovor sa osumnjičenim. Zapisnik o saslušanju
osumnjičenog se sastavlja u prisustvu branioca po službenoj dužnosti,
postavljanjem pitanja vezano za krivična djela, na koja pitanja osumnjičeni
odgovara bez ikave prisile, i to što okrivljeni govori unosi se glasno u
zapisnik, a što može čuti i okrivljeni, i njegov branilac. Ne sjeća se da li
je bilo primjedbi vezano za saslušanje okrivljenog U. S. od 16.09.2009.
godine, a ukoliko je bilo primjedbi,  to bi sigurno bilo konstatovano u
zapisniku o saslušanju osumnjičenog U. S.  
Sud je izmijenio odnosno precizirao činjenični opis krivičnog djela iz
Optužnice na način što je pod tačkom 4. u šestom redu odozgo izostavio riječi
"raznih mobilnih operatera" umjesto kojih je naveo riječi "od po 5 eura
mobilne mreže  067 i 069" a shodno dokazima provedenim na glavnom pretresu ,
nalazeći da ovakvim preciziranjem nije povrijedjen objektivni indentitet
optužnice.  
Sud je prilikom odlučivanja o visini kazne za okrivljenog U. S. imao u vidu
sve okolnosti koje utiču da kazna bude veća ili manja, pa je u smislu čl.42
Krivičnog zakonika od olakšavajućih okolnosti na strani okrivljenog cijenio
njegove porodične prilike tj.da je oženjen i otac jednog djeteta, a od
otežavajućih okolnosti njegovu raniju osudjivanost, a što je utvrdjeno iz
izvoda iz KE Uprave policije PJ Podgorica br.29-245/11-22294/2-3494 od
05.09.2011. godine na ime U. S.  
Cijeneći ovako utvrdjene okolnosti koje utiču da kazna bude veća ili manja,
imajući u vidu svrhu kažnjavanja sud je okrivljenom U. S., odmjerio kaznu
zatvora u trajanju od 1(jedne) godine odmjerivši istu u zakonom propisanim
granicama za izvršeno krivično djelo, uz uvjereje suda da će se sa tako
odmjerenom kaznom postići svrha kažnjavanja iz čl.32 Krivičnog zakonika, u
okviru opšte svrhe krivičnih sankcija iz čl.4 st.2 Krivičnog zakonika.  
Okrivljenom U. S.  je shodno čl.51 Krivičnog zakonika u kaznu zatvora
uračunato vrijeme zadržavanja pred Upravom policije od 15.09.2009.godine, od
15,00 časova, do 16.09.2009.godine do 13,20 časova.  
Pošto je okrivljeni oglašen krivim, na osnovu čl. 229 Zakonika o krivičnom
postupku obavezan je da na ime troškova krivičnog postupka uplati ovom sudu
iznos od 719,00 eura, od čega 400,00 eura na ime angažovanja branioca po
službenoj dužnosti, a iznos od 137,50 na ime angažovana vještaka komercijalne
struke i 181,50 eura na ime angažovanja vještaka medicinske struke, dok je
paušal u iznosu od 30,00 eura odredjen shodno složenosti predmeta, trajanju
postupka i imovnim prilikama okrivljenog.  
Sud je shodno čl. 239 st. 2 Zakonika o krivičnom postupku okrivljenog obavezao
da na ime imovinskopravnog zahtjeva oštećenom B. G. plati iznos od 450, oo
eura, koji iznos je sud utvrdio iz nalaza i mišljenja vještaka komercijalne
struke Dj. D. od 24.12.2010.godine, dok je oštećenog B. G. za višak
imovinskopravnog zahtjeva shodno članu 239 st.2 Zakonika o krivičnom postupku
uputio  na parnični postupak.  
Imajući u vidu nalaz i mišljenje sudskog vještaka medicinske struke S. M., sud
je okrivljenom U. S. shodno čl.66,67,68 i 71 Krivičnog zakonika izrekao mjeru
bezbjednosti obavezno liječenje narkomana obzirom da okrivljeni ispunjava
srtandarde toksikomanske zavisnosti o heroinu na nivou psihičke i fizičke
zavisnosti, te da je produženo krivično djelo koje mu je stavljeno na teret
izvršio usljed takve zavisnosti i da postoji opasnost da će usljed ove
zavisnosti dalje da vrši krivična djela. Izrečena mjera bezbjednosti  izvršiće
se u Zavodu  za izvršenje krivičnih sankcija Zatvor Spuž Podgorica, pod
nadzorom nadležnog psihijatra, a po izdržanoj kazni u Centru za mentalno
zdravlje Doma zdravlja u Podgorici i trajaće dok postoji potreba za
liječenjem, ali ne duže od tri godine. Sud je mišljenja da će se izricanjem
ove mjere a u okviru opšte svrhe izricanja krivičnih sankcija iz čl.4 st.2
Krivičnog zakonika ostvariti svrha izricanja mjera bezbjednosti iz čl.66 istog
zakonika i otkloniti stanja ili uslovi koji mogu biti od uticaja da učinilac
ubuduće vrši krivična djela.  
Na osnovu izloženog a shodno čl. 374. Zakonika o krivičnom postupku, odlučeno
je kao u izreci presude.  
OSNOVNI SUD U PODGORICI
Dana  02.02. 2012  . godine


     ZAPISNIČARKA,
S U D I J A,
Radojka Rakočević , s.r. 
Nada Rabrenović, s.r. 
PRAVNA POUKA:
Protiv ove presude može se izjaviti žalba u roku od 15 dana
od dana prijema pismenog otpravka iste, preko ovog Suda
Višem sudu u Podgrici.  
_       _  