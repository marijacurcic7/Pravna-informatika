                                                                                                                           **    K.br.10/881**

U IME CRNE GORE 
OSNOVNI SUD U PODGORICI, kao prvostepeni krivični, po sudiji pojedincu Jeleni
Perović Kovačević, uz učešće Slađane Vlahović kao zapisničara, u krivičnom
predmetu protiv MI i PZ iz Podgorice, kojeg je branio advokat Darmanović
Budimir iz Podgorice, odlučujući o optužnici ODT Podgorica Kt.br.1563/08 od
20.09.2010. godine, koju je na glavnom pretresu zastupao Miloš Šoškić zamjenik
ODT Podgorica, nakon održanog glavnog i javnog pretresa od 08.02.2012.godine
donio je u prisustvu stranaka, a dana 10.02.2012. godine i javno objavio  
PRESUDU 
Okrivljeni:  
1.MI od oca G i majke B, rođene C, rođenog 22.08.1988.godine u Podgorici, sa
prebivalištem u Podgorici - Holandske sestre, završio srednju školu, trenutno
nezaposlen, neoženen, bez djece, srednjeg imovnog stanja, ranije neosuđivan  
2.PZ, od oca V, majke L, rođene M, rođenog 26.05.1988.godine u Podgorici, sa
prebivalištem u Podgorici-Doljani bb, završio srednju Mašinsku školu,
neoženjen, bez djece, zaposlen, srednjeg imovnog stanja, ranije neosuđivan  
KRIVI SU
Zato što su:  
Dana 25.09.2008.godine u Podgorici, omogućili S N da uživa opojnu drogu-
marihuanu, koja je Rješenjem o utvrđivanju spiska opojnih droga („Službeni
list SRJ“ broj 46/96 i „Službeni list SRJ“ broj 37/2002) proglašena za opojnu
drogu, na način što je okrivljeni Popović Zlatko svoje vozilo marke „Yugo“,
registarskih oznaka PG AD 321 parkirao u Beogradskoj ulici gdje im je
osumnjičeni M I dao tzv. “džoint“ da zajedno konzumiraju pušenjem  
-čime su izvršili krivično djelo omogućavanje uživanja opojnih droga čl.301 st.1 Krivičnog zakonika  
Pa im sud primjenom citiranih zakonskih odredbi te odredbi iz
čl.3,4,5,15,36,42,52, 53,54 te čl.226,229 i 374 Zakonika o krivičnom postupka
izriče
USLOVNU OSUDU
Kojom im prethodno utvrđuje zatvorsku kaznu u trajanju od po 6 (šest) mjeseci
i istovremeno odredjuje da se ista neće izvršiti ukoliko okrivljeni u roku
provjeravanja od 2 (dvije) godine, od dana pravosnažnosti ne izvrše novo
krivično djelo.  
Dužan je okrivljeni M I da plati na ime troškova krivičnog postupka iznos od
420,00 eura, te okrivljeni M I i P Z, da solidarno uplate iznos od 159,50
eura, kao i na ime sudskog paušala iznos od po 50,00 eura, sve u roku od 15
dana po pravosnažnosti ove presude pod prijetnjom prinudne naplate.  
Na osnovu čl.75 u vezi čl.301 st.3 Krivičnog zakonika izriče se
MJERA BEZBJEDNOSTI
ODUZIVAMNJE PREDMETA
Oduzimaju se i uništavaju predmeti – opojna droga marihuana i to: jedan ručno
pravljeni zamotuljak napravljen od aluminijumske folije u kome se nalazi tamno
zelena materija biljnog porijekla - opojna droga „marihuana“, jedan ručno
pravljeni zamotuljak napravljen od papira (lista od notesa) u kome se nalazi
zelena materija biljnog porijekla - opojna droga „marihuana“.
OBRAZLOŽENJE
Optužnicom ODT Podgorica Kt.br.1563/08 od 20.09.2010.godine okrivljenim M I i
P Z iz Podgorice, stavljeno je na teret krivično djelo omogućavanje uživanja
opojnih droga iz čl.301 st.1 Krivičnog zakonika, zastupnik optužbe u završnoj
riječi je izjavio da je u toku dokaznog postupka nesumnjivo utvrđeno, da su
okrivljeni izvršili krivično djelo stavljeno im na teret, te predložio sudu da
okrivljene oglasi krivim i izrekne im kazne u zakonom propisanim granicama za
krivično djelo stavljeno na teret.  
Okrivljeni M I je u svojoj odbrani pred UP PJ Ku.br.1297/08 od 27.09.2008.
godine, naveo da je 25.09.2008.godine negdje u toku dana bio kod svog druga S
N koji radi u objektu ispod stadiona u „Erotik šopu“, tamo je sjedio kod njega
gdje su se dogovorili da uveče izađu u grad. Po prethodnom dogovoru sa P Z se
našao kod benzinske pumpe u centru grada i tu su neki kraći period čekali da
dođe i S N. Naveo je da nakon što je S došao, sjeli su u pmv. marke „Jugo“,
crvene boje, vlasništvo PZ i odvezli se u pravcu stadiona malih sportova, gde
su se na pogodonom mjestu u ul.Beogradskoj parkirli. Objasnio je da je tada iz
svog džepa izvadio jedan zamotuljak sa opojnom drogom marihuanom u namjeri da
napravi jedan džoint. Naveo je da u tom trenutku dok je pokušavao da napravi
džoint, niko od njih mu nije tražio da i njima napravi džoint, već je imao
namjeru da sam konzumira drogu, u čemu je bio spriječen, jer je u tom trenutku
naišla patrola policije koju su izvršili kontolu njega i njegova dva druga
koja su bila sa njim, kao i vozila u kojem su se nalazili. Naveo je da su tom
prilikom policajci kod njega pronašli jedan zamotuljak napravaljen od
aluminijske folije u kojem se nalazila marihuana, koju je u trenutku kontole
od strane policije, sakrio ispod svog sjedišta, sica, na kojem je sjedio na
mjestu suvozača. Istakao je da za vrijeme dok je bio sa njima nikada nije
omogućio da uživaju, koriste, marihuanu, niti je svojim drugovima nudio da oni
konzumiraju marihuanu. Na zapisniku pred istražnim sudijom od
27.09.2008.godine je dodao je dodao nikome nije omogućio da uživa, odnosno
koristi opojnu drogu-marihuanu. Napomenuo je da je sva droga koja je oduzeta
od njega uz izdavanje potvrde o privremeno oduzetim predmetima njegovo
vlasništvo i da mu je ista služila za ličnu upotrebu. Naveo je da je u
potpunosti svjestan da je koristio i da je držao kod sebe opojnu drogu.
Nadalje je naveo da je siguran da mu se poslije ovog privođenja ovako nešto
slično više neće dogoditi. Na glavnom preteresu od 08.02.2012.godine je dodao
da su htjeli da puše travu u Z autu „Jugo“ i policija ih je zatekla u
pravljenju cigara. Naveo je da ne zna zašto je Z optužen jer je samo on sa N S
htio da puši travu i to je sve što ima da izjavi. U završnoj riječi je naveo
da mu je žao što je izvršio krivično djelo i iskreno se kaje. Naveo je da u
odnosu na P i S, ostaje pri svojoj odbrani, oni nijesu znali šta je on htio da
uradi.  
Okrivljeni P Z je u svojoj odbrani pred istražnim sudijom Ki.br.08/414 od
01.06.2009.godine je naveo da u potpunosti negira navode iz zahtjeva za
sprovođenje istrage ODT Podgorica. Nadalje je naveo da je predmetne večeri
kada su kontrolisani od strane pripadnika intervente jedinice, bio parkiran u
ul. Beogradskoj svojim pmv marke „Jugo“ reg.oznaka PG AD321. Objasnio je da se
u njegovom vozilu nalazio I M, koji je zamolio da tu dodju i uzmu njegovog
druga S N, a u momentu kada su sva trojica našli u vozilu tada ih je M I
ponudio sa džointom marihuane, što je on odbio, dok se ne sjeća šta je na
nudjenje džointa odgovorio N S. Naveo je da upravo tada ih kontroliše policja
tako da Ivan M nije ni uspio da zapali džoint. Nadalje je naveo da je ranije
samo jednom probao marihuanu, a poslije predmetnog dogadjaja samo se jednom
vidio sa Ivanom Markovićem. Napomenuo je da nije tačno da je stavio na
raspologanje svoje vozilo radi uživanja opojne droge I M i N S, jer uopšte
nije znao da I M kod sebe ima drogu. U momentu kada je ih je kontrolisala
policija I M je držao nezapljen „džoint“ u ruci koji je sakrio ispod sjedišta,
a na to mjesto je pronadjen „džoint“ marihuana. Na glavnom pretresu od
08.02.2012.godine je dodao da je saznao za ovu marihuanu u momentu kada je M I
izvadio marihuanu i krenuo da pravi cigaretu, a tada su sjedeli u autu, tada
je i došla policija. Naveo je da je sa svojm vozilom uzeo Markovića kod
njegove kuće, i onda su krenuli ka centru da uzmu N S, kako bi svi otišli kod
Ivanove sestre na čestitku jer je dobila sina. Naveo je da su krenuli oko
stadiona Budućnosti i tu stali, zato jer je M rekao da se zaustave. Objasnio
je da I sestra živi na Kakarickoj gori, a S ih je čekao ispred benzinske
pumpe, a nije znao da objasni zbog čega je krenuo na Kakaricku goru oko
stadiona Budućnosti, a takođe se ne sjeća da li je pitao M zbog čega da se
zaustave. Naveo je da je gledao u džip policijski koji je prilazio tako da
nije gledao šta radi M, a isti nije imao ni vremena da mu ponudi džoint.
Nadalje je naveo da nije bilo priče o tome da će M da savije džoint za S i za
njega. Nakon što mu je ukazana razlika u slobodnom izlaganja u odgovoru na
pitanje u vezi marihuane od strane M, okrivljeni je naveo da je bio pod
stresom. U završnoj riječi je prihvatio završnu riječ svog branioca.  
Branilac okrivljenog P Z u završnoj riječi je naveo da provdenim dokazima kao
ni iz odbrana okrivljenih ne proizilazi da je njegov branjenik izvršio
krivično djelo koje mu je stavljeno na teret, obzirom da je okrivljeni M
izjavio da okrivljenom P nije rekao niti da ima marihuanu niti da je puše a to
što ga je P primio u vozilo da se prevezu ne može biti domen krivične
odgovornosti njegovog branjenika. Nadalje je naveo da je činjenica da su
policajci pronašli navedenu drogu u vozilo ali je činjenica je ta droga M što
je on sam priznao, pa je zbog navedenog predlžio sudu da njegovog branjenika
oslobodi od optužbe.  
Sud je u dokaznom postupku na saglasan predlog stranaka pročitao iskaze
svjedoka M M dat na zapisniku pred istražnim sudijom Ki.br.08/414 od
21.01.2009.godine, T M dat na zapisniku pred istražnim sudijom Ki.br.08/414 od
21.01.2009.godine, Č J dat na zapisniku pred istražnim sudijom Ki.br.08/414
odf 21.01.2009.godine, svjedoka S N, dat na zapisniku pred istražnim sudijom
Ki.br.08/313 od 03.07.2009.godine, pročitao izvještaj forenzičkog centra u
Danilovgradu br.2457/08, pročitao potvrdu o privremeno oduzetim predmetima
Ku.br.1298/09 od 27.09.2008.godine, pročitao izvod iz kaznene evidencije na
ime okrivljenih.  
Svjedok M M je u svom svjedočkom iskazu pred istražnim sudijom Ki.br.08/414 od
21.01.2009.godine naveo je da je dana 25.09.2008.godine, u večernjim satima
vršio je svoju redovnu patrolnu djelatnost kao policajac sa kolegama M T i Č J
u ul. Beogradskoj u blizini stadiona. Naveo je da su upravo u ul.Beogradskoj,
u dijelu koji nije osvijetljen medju stablovima borova, primjetili su jedno
pmv. marke „Jugo“ crvene boje reg.br.PG AD 321, u kom su se nalazila tri muška
lica. Nadalje je naveo da su legitimisali iste a u pitanju su bili vozač Z P,
od oca V i majke L, rođene M, rodjen 26.05.1988.godine, suvozač I M, od oca G,
majke B, rodjene C, rodjen 22.08.1988.godine, a na zadnjem sjedištu vozila
bilo je lice N S od oca A, i majke D, rodjene P rodjen 24.01.1989.godine.
Objasnio je da su nakon legitimasanja, prešli na radnju pregladanja lica i
vozila, a prilikom koje su u zadnjem džepu farmarica kod I M, u aluminijskoj
foliji našli zamotuljak neke biljne materije, za koju su posumnjali da je
marihuana, zatim jednu pmc. kesicu u prednjem džepu kod istog, sa 4 tablete
bijele boje bez ikakavih oznaka, a u vozilu su našli i jedan papirni
zamotuljak sa takodje nekom biljnom materijom za koju su pretpostavili da je
marihuana, a koja je odbačena ispod sjedišta suvozača. Objasnio je da su odmah
navedena lica priveli u prostorije UP PJ Podgorica, a ista prilikom lišavanja
slobode nisu pružala otpor tako da im čak nisu ni stavljali sredstva za
vezivanje na ruke. Naveo je da su kolege iz Ekspoziture za borbu protiv droge
i krijumčarenje su izdale potvrde o privremeno oduzetim predmetima I M.  
Svjedok T M je u svom svjedočkom iskazu pred istražnim sudijom Ki.br.08/414 od
21.01.2009.godine naveo da je dana 25.09.2008.godine, u večernjim satima vršio
je svoju redovnu patrolu djelatnost kao policajac sa kolegama M M i Č J, u ul.
Beogradskoj u blizini stadiona. Naveo je da su upravo u ul.Beogradskoj, u
dijelu koji nije osvijetljen medju stablovima borova, primjetili su jedno pmv.
marke „Jugo“ crvene boje reg.br.PG AD 321, u kom su se nalazila tri muška
lica. Nadalje je naveo da su legitimisali iste a u pitanju su bili vozač Z P,
od oca i majke L, rođene M, rodjen 26.05.1988.godine, suvozač I M, od oca G,
majke B, rodjene C, rodjen 22.08.1988.godine, a na zadnjem sjedištu vozila
bilo je lice N S od oca A, i majke D, rodjene P rodjen 24.01.1989.godine.
Objasnio je da su nakon legitimasanja, prešli na radnju pregladanja lica i
vozila, a prilikom koje su u zadnjem džepu farmarica kod I M, u aluminijskoj
foliji našli zamotuljak neke biljne materije, za koju su posumnjali da je
marihuana, zatim jednu pmc. kesicu u prednjem džepu kod istog, sa 4 tablete
bijele boje bez ikakavih oznaka, a u vozilu su našli i jedan papirni
zamotuljak sa takodje nekom biljnom materijom za koju su pretpostavili da je
marihuana, a koja je odbačena ispod sjedišta suvozača. Objasnio je da su odmah
navedena lica priveli u prostorije UP PJ Podgorica, a ista prilikom lišavanja
slobode nisu pružala otpor tako da im čak nisu ni stavljali sredstva za
vezivanje na ruke. Naveo je da su kolege iz Ekspoziture za borbu protiv droge
i krijumčarenje su izdale potvrde o privremeno oduzetim predmetima I M.  
Svjedok Č J je u svom svjedočkom iskazu pred istražnim sudijom Ki.br.08/414 od
21.01.2009.godine naveo da je dana 25.09.2008.godine, u večernjim satima vršio
je svoju redovnu patrolu djelatnost kao policajac sa kolegama M M i T M u ul.
Beogradskoj u blizini stadiona. Naveo je da su upravo u ul.Beogradskoj, u
dijelu koji nije osvijetljen medju stablovima borova, primjetili su jedno pmv.
marke „Jugo“ crvene boje reg.br.PG AD 321, u kom su se nalazila tri muška
lica. Nadalje je naveo da su legitimisali iste a u pitanju su bili vozač Z P,
od oca V i majke L, rođene M, rodjen 26.05.1988.godine, suvozač I M, od oca G,
majke B, rodjene C, rodjen 22.08.1988.godine, a na zadnjem sjedištu vozila
bilo je lice N S od oca A, i majke D, rodjene P rodjen 24.01.1989.godine.
Objasnio je da su nakon legitimasanja, prešli na radnju pregladanja lica i
vozila, a prilikom koje su u zadnjem džepu farmarica kod I M, u aluminijskoj
foliji našli zamotuljak neke biljne materije, za koju su posumnjali da je
marihuana, zatim jednu pmc. kesicu u prednjem džepu kod istog, sa 4 tablete
bijele boje bez ikakavih oznaka, a u vozilu su našli i jedan papirni
zamotuljak sa takodje nekom biljnom materijom za koju su pretpostavili da je
marihuana, a koja je odbačena ispod sjedišta suvozača. Objasnio je da su odmah
navedena lica priveli u prostorije UP PJ Podgorica, a ista prilikom lišavanja
slobode nisu pružala otpor tako da im čak nisu ni stavljali sredstva za
vezivanje na ruke. Naveo je da su kolege iz Ekspoziture za borbu protiv droge
i krijumčarenje su izdale potvrde o privremeno oduzetim predmetima I M.  
Svjedok S N je u svom svjedočkom iskazu pred istražnim sudijom Ki.br.08/414 od
03.07.2009.godine naveo da poznaje I M prije predmetnog događaja, odnosno kada
je vozilo kojim je upravljao Z P, a u kojem su se pored njega nalazili on i I
M, kontrolisan od strane policije. Naveo je da mu nije poznato koji je bio
datum, ali zna da je to bilo 2008.godine. Objasnio je da  su se neporsredno
prije kontrole i pretresa vozila, od strane pripadnika policije, nalazili u
vozilu marke „Jugo“ u neposrednoj blizini crkve Sv.Đorđija ispod Gorice. Sjeća
se da je padala jaka kiša, a u vozilu nije bio duže od 5 minuta. Naveo je da
nije uživalac opojnih droga niti u je bilo ko te večeri nudio na uživanju
opojnu drogu marihuanu. Nadalje je naveo da je svu trojicu pretresla policija,
a i vozilo, poznato mu je da je ispod vozačkog sjedišta pronađena izvjesna
količina marihuane, a nije siguran, ali misli da je marihuana koja je nadjena
ispod vozačkog sjedišta I M a ne Z P. Objasnio je da je svega 5 minuta proveo
u vozilu i za to vrijeme su slušali muziku, te nije bilo govora o marihuanu, a
nije ni znao da se ista nalazi ispod vozačkog sjedišta.  
Iz potvrde o privremeno oduzetim predmetima od 27.09.2008. godine se utvrđuje
da je od lica M I iz Podgorice, dana 25.09.2008.godine, privremeno oduzeto
jedan ručno pravljeni zamotuljak napravljen od aluminijumske folije u kome se
nalazi tamno zelena materija biljnog porijekla za koju se pretpostavlja da je
opojna droga „marihuana“, jedan ručno pravljeni zamotuljak napravljen od
papira (lista od notesa) u kome se nalazi opisana biljna materija, jedan
zamotuljak od celofana u kome se nalaze četiri tablete bijele boje nepoznatog
porijekla, tri korištena pakovanja tzv.rizli.  
Iz izvještaja o analizi forenzičkog centra u Danilovgradu br.2457/08 se
konstatuje da su na analizu dostavljeni: 1.ručno pravljeni zamotuljak od AL-
folije, sa sadržajem sasušene biljne materije, tamno zelene boje,
karakterističnog opojnog mirisa, neto mase m=1.05g, 2. Jedan ručno pravljeni
zamotuljak od papira sa sadržajem sasušene biljne materije tamno zelene i
braon boje, neto mase m=1.01.g, 3. Četiri tablete bijele boje, ukupne neto
mase m=0.42g, koje su upakovane u plastičnu kesicu, 4. Rizle. Uzorci su, kako
piše u zahtjevu za analizu, izuzeti kontrolom Marković Ivana. Detaljnim
mirkoskopskim pregledom dostavljenog biljnog materijla navedenog pod br.1 i 2
konstatovano je prisustvo smole kao i bodlji u obliku „medvedjih“ kandži čiji
je botanički naziv Cannabis sativa L. Iz familije Canbaceae (poznatiji kao
konoplja, marihuana). Dobijeni podaci se softverski obradjuju i porede sa
bazama podatka tom prilikom je konstatovano da su dostavljeni uzorci navedeni
pod br.1 i 2 sadrže psihoaktivnu komponentu tetrahidrokanabinol (THC) u
koncentraciji iznad 0,3%, ispitivani uzorci navedeni pod br.3 sadrže
acetilsalicilnu kiselinu (aspirin), ispitivani uzorak naveden pod br.4 ne
sadrži prisustvo opojnih droga u granicama detekcije primjenljivih metoga.
Kanabis i THC se nalazi na listi opojnih droga (Službeni list SRJ, br
44/2002). Acetilsalicilna kiselina se nalazi na listi opjnih droga (Službeni
list SRJ, 44/2002).  
Iz izvoda iz KE na ime okrivljenog M I broj 29-245/11-25503/2-4064 od
11.10.2011.godine se utvrđuje da isti ranije nije osudjivan.  
Iz izvoda iz KE na ime okrivljenog P Z broj 29-245/11-25501/2-4078 se utvrđuje
da isti ranije nije osudjivan.  
Cijeneći navode optužbe, odbarane okrivljenih, te ostalih provedenih dokaza
nesumnjivo je utvrđeno da su okrivljeni M I i P Z izvršili krivično djelo
omugućavanje uživanja opojnih droga čl.301 st.1 Krivičnog zakonika, na način,
mjesto i vrijeme kako to je opisano u izreci presude.  
Sud je nesumnjivo utvrdio da su okrivljeni M I i P Z dana 25.09.2008.godine u
Podgorici, omgućili S N da uživa opojnu drogu-marihuanu, koja je Rješenjem o
utvrđivanju spisa opojnih droga („Službeni list SRJ“ broj 46/96 i „Službeni
list SRJ“ broj 37/2002) proglašena za opojnu drogu, na način što je okrivljeni
P Z svoje vozilo marke „Yugo“, registarskih oznaka PG AD 321 parkirao u
Beogradskoj ulici gdje im je osumnjičeni M I dao tzv.“džoint“ da zajedno
konzumiraju pušenjem.  
Naime, okrivleni M I i P Z, kao i svjedok S N, saglasni su da su kritične
večeri bili zajedno u vozilu marke „Yugo“, registarskih oznaka PG AD 321, te
da su bili parkirani u Beogradskoj ulici. Prednji navodi odbrane i iskaza
svjedola S portvrđeni su i jasnim logičnim i istinitim iskazima svjedoka M M,
T M i Č J koji su naveli da su kritičnog dana u ul. Beogradskoj u blizini
stadiona u dijelu koji je neosvijetljen medju stablovima borova, primijetili
jedno vozilo marke „Jugo“ crvene boje reg.br.PG AD 321, u kojem su se nalazila
tri muška lica, za koja su daljim legitimisanjem utvrdili da su u pitanju
vozač Z P, suvozač Ivan Marković a na zadnjem sjedištu bilo je lice N S.
Takođe, sud je nedvosmisleno utvrdio da je kritičnom prilikom od okrivljenog M
I oduzeta opojna droga – marihuana, a što takođe proizilazi iz odbrane
okrivljenog M koju je dao tokom postupka a koji je naveo da je kritičnom
prilikom imao opojnu drogu-marihuanu kod sebe, kao i iz odbrane okrivljenog P
koju je dao pred istražnim sudijom, a u kojoj je naveo da je njega i S M nudio
opojnom drogom, ali da je on odbio a ne zna šta je rekao S, te iskaza svjeodka
M M, T M i Č J koji su takođe naveli da su kritičnom a prilikom pregledanja
lica i vozila u zadnjem džepu od farmarica okrivljenog M u aluminijskoj foliji
našli zamotuljak neke biljne materije, zatim jednu kesicu, sa 4 tablete, a u
vozilu su našli jedan papirni zamotuljak koja je odbačena ispod sjedišta
suvozača, što je konstatovano i u potvrdi o privremeno oduzetim predmetima
Ku.br.1289/09 od 27.09.2008.godine. Da se u konkretnom slučaju radi o opojonoj
drogi – marihuani proizilazi iz izvještaja forenzičkog centra u Danilovgradu
br.2457/08 iz koga se utvrdjuje da dostavljeni uzorci sadrže prisustvo opojne
droge marihuane, a koja je Rješenjem o utvrđivanju spiska opojnih
droga(„Službeni list SRJ“ broj 46/96 i „Službeni list SRJ“ broj 37/2002),
proglašena za opojnu drogu. Kod ovakovog utvrđenog činjeničnog stanja, za sud
je nesumnjivo utvrđeno da su okrivljeni M i P izvršili krivično djelo koje im
je stavljeno na tret. Naime, činjenica da su isti bili parkirani u mračnom
dijelu između borova kod stationa Budućnost i to kada je padala jaka kiša, te
da je kod M i pornađena opojona droga – marihuana, a posebno imajući u vidu
odbrane okrivljenih, P data pred istražnim sudijom da im je M nudio opojonu
drogu, marihuanu – džoint, nesporno je da je okrivljeni P omogućio vozilo radi
uživanja opojone droge – marihuane, a stavljanje na raspolaganje prostorije
radi uživanja droga znači dozvoljavanje drugom (jednom ili većem broju lica)
da u prostorijama koje pripadaju učionicu ili ih on koristi, uzima ove
supstancije, dok se prostorijom, u smislu ovog predmetnog krivičngo djela
smatra i automobil, te da ne mora doći do uživanja droge u tim prostorijama,
ali učinalac mora biti svjestan da ih u tom cilju stavlja drugom na
raspolaganje, dok je okrivljeni M omogućavao uživanje opojone droge –
marihuane. Zbog svega navedenog sud nije prihvatio odbranu okrivljenog M koju
je dao pred istražnim sudijom da nije nikome omogućavao uživanje opojne droge,
kao ni odbranu okrivljeng P datu na glavnom pretresu da nije znao da je M imao
namjeru da konzumira opojonu drogu – marihuanu, te da su kritičnom prilikom
krenulli na Kakritsku goru, kod M sestre, a da ne zna zašto je stao između
borova u Beogradskoj ulici, koja mu nije čak ni bila na putanji kretanje,
nalazeći da su ovakve odbrane date radi izbjegavanja krivice. Imajući u vidu
način izvršenja krivičnog djela, po mišljenju suda okrivljeni su bili svjesni
svog djela i htjeli su njegovo izvršenje, postupajući sa direktnim umišljajem.
Zbog svega navedenog sud nije prihvatio ni iskaz svjedok S koji je u bitnom
naveo da nije uživalac opojnih droga niti ga je bilo ko kritčne večeri nudio
opojnom drogom marihuanom, nalazeći da je ovakav iskaz dat u cilju olakšavanja
položaja okrivljenih, a suprotan je i iskazima okrivljenih jer je i sami
okrivljeni P naveo da ih je M nudio džointom, da je on odbio a da se ne sjeća
šta je odgovorio S. Zbog svega navedenog sud nije prihvatio ni odbranu
orkviljenog P datu na glavnom pretresu u kojoj je negirao izvršenje krivičnog
djela, nalazeći da je ista suprotna svim sprovedenim dokazima, a takođe nije
prihvatio ni odbranu okrivljenog M datu pred istražnim sudijom u kojoj je
negirao izvršenje krivičngo djela, nalazeći da su ovom dijelu iste obesnažene
svim sprovedenim dokazima, kako je to prethodno objašnjeno.  
Kako krivično djelo omugućavanje uživanja opojnih droga iz čl.301 st.1
Krivičnog zakonika Crne Gore vrši onaj ko navodi drugog na uživanje opojne
droge ili mu daje opojnu drogu da je uživa, on ili drugo lice, ili stavi na
raspolaganje prostorije radi uživanja opojne droge ili na drugi način
omogućuje drugom da uživa opojnu drogu, to su se po nalaženju ovog suda u
radnjama okrivljenih M I i P Z ostvarila sva bitna obilježja predmetnog
krivičnog djela u odnosu na koje su okrivljeni postupali sa direktnim
umišljajem, jer su bili svjestan svog djela i htjeli su  njegovo izvršenje.  
Odlučujući o vrsti i visni krivične sankcije sud je najprije cijenio sve
okolnosti iz čl.42 Krivičnog zakonika (olakšavajuće i otežavajuće okolnosti)
pa je u odsustvu otežavajućih okolnosti van elemenata krivičnog djela
stavaljenog im na teret, pa je na strani okrivljenih M I i P Z cijenio njihovu
mladost prilikom izvršenja krivičnog djela, obzirom da su isti imali po 20
godina, te da su bili mlađa punoljetna lica, protek vremena od izvršenja
krivičnog djela, obzirom da je proteklo četiri godine, te da u tom preriodu
okrivljeni nijesu vršili krivična djela kao i njihovu raniju neosuđivanost,
što je sud utvrdio iz izvoda iz kaznene evidencije, pa je cijeneći naprijed
olakšavajuće okolonosti te stepen krivice za izvršeno krivično djelo, sud
okrivljenima prethodno utvrdio kazne zatvora u trajanju od po 6(šest) mjeseci
i istovremeno, shodno čl.54 Krivičnog zakonika, odredio da se ista neće
izvršiti ukoliko okrivljeni u roku provjeravanja od 2 (dvije) godine ne izvrše
novo krivično djelo, nalazeći da će se i uslovnom osudom kao mjerom upozorenja
u dovoljnoj mjeri uticati da optuženi ubuduće ne vrše krivična djela te da će
se na taj način u svemu ostvariti svrha izricanja ove krivične sankcije iz
čl.52 Krivičnog zakonika, a u okviru opšte svrhe propisavanja i izricanja
krivičnih sankcija u smislu čl.4 st.2 Krivičnog zakonika.  
Sud je shodno čl.75 st.1u vezi čl.301 st.3 Krivičnog zakonika Crne Gore
okrivljenima izrekao mjeru bezbjednosti oduzimanje i uništavanje predmeta
opojne droge marihuana, oduzeti po potvrdi o privremeno oduzetim predmetima od
25.09.2008.godine i to: jedan ručno pravljeni zamotuljak napravljen od
aluminijumske folije u kome se nalazi tamno zelena materija biljnog porijekla
- opojna droga „marihuana“, jedan ručno pravljeni zamotuljak napravljen od
papira (lista od notesa) u kome se nalazi zelena materija biljnog porijekla -
opojna droga „marihuana“.  
Sud je obavezao okrivljenog M I da plati na ime troškova krivičnog postupka
iznos od 420,00 eura na ime angažovanja svog branioca po službenoj dužnosti Lj
Š, te okrivljenog M I i P Z, da solidarno uplate iznos od 159,50 eura, na ime
nalaza i mišljenja vještaka hemijske struke S P,  kao i na ime sudskog paušala
iznos od po 50,00 eura, koji je odmjeren shodno dužini trajanja postupka,
složenosti predmeta i imovinskim prilikama okrivljenog, sve u roku od 15 dana
po pravosnažnosti ove presude pod prijetnjom prinudne naplate.  
Na osnovu izloženog, shodno čl.374 ZKP-a odlučeno je kao u izreci presude.  
OSNOVNI SUD U PODGORICI
Dana, 10.02.2012.godine  
 Zapisničar                                                                          SUDIJA

Slađana Vlahović, s.r.
Jelena Perović Kovačević, s.r.  
PRAVNA POUKA:
Protiv ove presude može se izjaviti žalba
u roku od 15 dana od dana dostavljanja iste,
Višem sudu u Podgorici, a preko ovog suda.  
ZTO: Slađana Vlahović  