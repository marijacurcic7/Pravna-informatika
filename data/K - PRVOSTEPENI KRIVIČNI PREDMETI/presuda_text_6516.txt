
K. br.218/11/11
U IME CRNE GORE
            Osnovni sud u Kotoru, po sudiji Momirki Marović, uz učešće zapisničara Ana-Marije Petković, u krivičnom predmetu protiv okrivljenog Đ. D. iz B., zbog krivičnog djela teška krađa iz čl. 240 st.1 tač. 3. Krivičnog zakonika, koji se vodi po optužnici ODT Kotor Kt. br. 401/10 od 27.04.2011, nakon održanog glavnog i javnog pretresa u prisustvu zamjenika ODT Kotor Ljiljane Milić, okrivljenog Đ. D., adv. V. V., dana 10. 04. 2012 godine donio i javno objavio sledeću  
PRESUDU
            Okrivljeni Đ.D.r, JMBG ...., od oca V. i majke R., rođene M., rođen .....godine u B., stalno nastanjen u B.-selo D. bb, državljanin Crne Gore, nezaposlen, razveden, bez djece, lošeg imovnog stanja, protiv koga se ne vodi postupak za drugo krivično djelo, proveo u pritvoru po rješenju ovog suda Kv. br. 344/11 od 13.9.2011 godine, vrijeme od 10.2.2012 godine do 10.04.2012 do 14 časova
Kriv je
            Što je
            Dana 23.6.2010 godine oko 22,30 časova u B. na šetalištu ispred restorana "K." u namjeri da prisvajanjem tudjih pokretnih stvari za sebe pribavi protivpravnu imovinsku korist veću od 150,00 E, na naročito drzak način, na način što je ošt. G. M.prišao okrivljenom i zatražio mu cigaretu, i kada mu je okrivljeni dao cigaretu, a oštećeni izvadio upaljač iz torbice i okrenuo se, oštećenom iz ruke mu istrgao pojasnu platnenu torbicu zelene boje, u kojoj se nalazio novac u iznsou od 65,00 E u apoenima 1x50,00 E, 1x10,00 E, 1x5,00 E, lična karta na ime oštećenog izdata od SUP-a K., karton prijave boravišta i jedan tiket  sportske progonoze kalidonice "S.", sa dobitokom od 12,50 E, nakon čega je pojasnu torbicu sa ličnim dokumentima bacio u kontejner, novac zadržao za sebe, a potom novac od dobitnog tiketa podigao iz kladionice,  
        \- čime je izvršio kriv.djelo teška krađa iz člana 240. stav 1. tačka 3. Krivičnog zakonika.  
        Pa ga sud na osnovu naprijed navedenih krivično pravnih odredbi, te odredbi čl. 3, 5, 8, 13, 15, 32, 33, 36, 42, 45, 46, 51 Krivičnog Zakonika i čl. 368. i 374. ZKP-a

O S U Đ U J E 
             NA KAZNU ZATVORA u trajanju od 3 ( tri) mjeseca koju će
izdržati po pravosnažnosti presude, a u koju kaznu se uračunava vrijeme
provedeno u pritvoru po rješenju ovog suda Kv. br. 344/11 od 13.9.2011 godine,
a koji pritvor okrivljenom traje od 10.2.2012 godine do 10.04.2012 do 14
časova.
           Dužan je okrivljeni da na ime troškova krivičnog postupka uplati iznos od  961, 50 eura i po osnovu sudskog paušala iznos od 50,00 eura, a sve na žiro račun ovog suda 832-16-52 u roku od tri mjeseca od dana pravosnažnosti presude pod prijetnjom prinudnog izvršenja s pozivom na posl.broj K. 218/11/11.  
O b r a z l o ž e n j e
            ODT Kotor je aktom Kt.br. 401/10 od 27.04.2011 godine optužilo Đ. D. zbog izvršenja krivičnog djela teške krađe iz čl. 240 st.1 tač. 3 Krivičnog zakonika.
            Postupajući po podnijetoj optužnici sud je dana 10.04.2012 godine zakazao i održao glavni pretres u prisustvu zamjenika ODT Kotor Ljiljanom Milić, okrivljenog Đ. D., njegovog branioca po zamjeničkom punomoćju adv. V. V., a po zamjeničkom punomoćju adv. M. B. i istog dana donio odluku u ovoj krivično pravnoj stvari.
             U završnoj riječi zamjenik ODT Kotor Ljiljana Milić
izmijenila je činjenični opis djela na način kao u izreci, i navela je da je
okrivljeni u cijelini priznao izvršenje krivičnog djela, i da je njegova
odbrana potkrijepljena i ostalim izvedenim dokazima na glavnom pretresu, pa je
predložila sudu da ga oglasi krivim, da ga kazni po zakonu, i da mu izrekne
kaznu zatvora propisanu za ovo krivično djelo, dok u pogledu pritvora smatrala
je da i dalje postoje osnovi zbog kojih je određen, pa je predložila da
pritvor istom traje do pravosnažnosti presude.
             U završnoj riječi branilac okrivljenog po službenoj dužnosti
adv. V.V., a po zamjeničkom punomoćju,  izjavio je da je u ovom krivičnom
postupku sve činjenično i pravno u potpunosti razjašnjeno, kao i da je
okrivljeni priznao izvršenje krivičnog djela. Zamolio je sud da bude blag i da
kod donošenja odluke o krivičnoj sankciji ima u vidu da su na strani
okrivljenog samo olakšavajuće okolnosti koje se ogledaju u jasnom i potpunom
priznanju djela, i u tome da je okrivljeni neosuđivan, što znači da nije sklon
vršenju ovakvih i bilo kojih drugih krivičnih djela. Dodao je da stim u vezi
smatra da sud ima osnovu da primjeni odredbu o ublažavanju i da ove okolnosti
cijeni kao naročito olakšavajuće. Istakao je da je okrivljeni stalno nastanjen
na poznatoj adresi u Crnoj Gori, državljanin je Crne Gore koji je priznao
izvršenje krivičnog djela i kod tih činjenica ne postoji jedini zakonski
razlog za produženje pritvora, jer ne postoji ni opasnost od bjekstva niti
opasnost od ponavljanja krivičnog djela.
             U završnoj riječi okrivljeni Đ. D. izjavio je da ostaje
kod navoda svoje odbrane, završne riječi svoga branioca, i još jednom dodao da
priznaje izvršenje krivičnog djela, da se kaje zbog učinjenog a takođe je i
zamolio sud da mu ukine pritvor.
             U svojoj odbrani okrivljeni Đ. D. je izjavio da priznaje
izvršenje krivičnog djela i krivicu za isto, a naveo je da je tačno da je dana
23.06.2010 godine oko 22,30 časova oduzeo platnenu torbicu od G. M., u blizini
restorana „K.“ u B., i to je učinio u pripitom stanju jer je prethodnog dana
konzumirao alkohol u velikim količinama pa mu je odjednom pala na pamet ideja
da oduzme torbicu, što je i učinio. Naveo je da je oštećeni prethodno tražio
od njega cigaretu, i u momentu dok je oštećeni vadio upaljač iz torbice, vidio
je novac i oduzeo mu torbicu, a takođe je i preuzeo novac iz kladionice „S.“ u
iznosu od 12,50 eura. Istakao je da se kasnije ispostavilo da je oštećeni G.
drug njegovog dobrog prijatelja, tako da je stupio u kontakt sa njim i vratio
mu dio novca, a i drugi dio će mu vratiti. Dodao je da mu je žao zbog
učinjenog krivičnog djela, a posebno mu je žao što je oduzeo novac G. M., kao
i da nikada do sad nije izvršio bilo kakvo krivično djelo, a da to neće
uraditi ni u ubuduće.
            U dokaznom postupku radi utvrđivanja činjeničnog stanja i krivice okrivljenog sud je proveo sledeće dokaze: izvršio uvid u službenu zabilješku UP PJ Budva od 28.06.2010 godine i u foto dokumentaciju od 24.06.2010 godine.
            Nije bilo predloga za dopunu dokaznog postupka, niti prigovora na izvedene dokaze.
             Uvidom u službenu zabilješku UP PJ Budva od 28.06.2010
godine, utvrđeno je da je ista sačinjena u službenom prostorijama PJ Budva,
povodom uvida u snimak sigurnosne kamere sportske kladionice " S. B." iz B., u
prisustvu zaposlenog lica te kladionice K.F., kojom prilikom je utvrđeno da je
dana 24.06.2010 godine u 12:58 časova pristupilo u sportsku kladionicu „S.“
muško lice koje je podiglo dobitni tiket od 12,50 eura koga su sigurnosne
kamere zabilježile, a riječ je o tiketu koji je otuđen zajedno sa pojasnom
torbicom na štetu G.M. iz K.. Foto dokumentacijom od 24.6.2010 godine
predstavljen je izgled okrivljenog Đ. D., u momentu kada isti ulazi iz izlazi
iz kladionice.
            Na osnovu svih izvedenih dokaza, cijeneći ih pojedinačno i u uzajamnoj povezanosti kao i u odnosu na odbranu okrivljenog Đ. D. koji je u potpunosti priznao izvršenje krivičnog djela, sud je utvrdio činjenično stanje bliže navedeno u izreci presude.
            Činjenično stanje bliže navedeno u izreci presude sud je utvrdio na osnovu priznanja okrivljenog Đ. D. koje je potkrijepljeno i ostalim izvedenim dokazima. Okrivljeni je na detaljan način pojasnio da je dana 23.06.2010 godine oko 22,30 časova u pripitom stanju sreo oštećenog G.M. koji mu je zatražio cigaretu, i u momentu dok je oštećeni tražio upaljač u svojoj platnenoj torbici, vidio je novac i oduzeo mu torbicu, na koju ideju je došao upravo kada je vidjeo da oštećeni u torbici ima novca, a u kojoj se nalazio i dobitni tiket u iznosu od 12,50 eura, koji je unovčio u sportskoj kladionici „S.“ u B. što je i zabilježeno foto dokumentacijom.
            Za sud je neprihvatljiv navod odbrane okrivljenog koji svoje postupke pravda time što je bio u alkoholisanom stanju, jer sud smatra da je njegova svijest obuhvatala saznanje o mogućnosti da u takvom stanju može izvršiti krivično djelo. Dakle, za sud je nesporno da je okrivljeni sebe voljno doveo u alkoholisano stanje, i da je bio svjestan da pod uticajem alkohola može učiniti krivično djelo, pa samim tim što je sebe doveo u alkoholisano stanje,a nakon toga učinio krivično djelo, ne može koristiti kao pravdanje svojih radnji. Sud je tako našao da je okrivljeni postupao umišljajno, obzirom da je u vrijeme koje je prethodilo izvršenju krivičnog djela, a prije upotrebe alkohola, bio svjestan da u takvom stanju može učiniti krivično djelo.
            Okrivljeni je postupao sa umišljajem, svjestan značaja svog djela i želeći njegovo izvršenje, a motivisan time da za sebe pribavi protivpravnu imovinsku korist, koju je i pribavio u iznosu od 65,00 eura i 12,50 eura na ime sporskog tiketa, iako je znao da je ovakav način sticanja protivpravan, što je i htio.
            Imajući u vidu naprijed navedeno za sud nije bilo dileme da je okrivljeni na naročito drzak način oduzeo tuđu pokretnu stvar, u konkretnom slučaju platnenu torbicu u kojoj se nalazilo 65,00 eura i sportski tiket u iznosu od 12,50 eura, a u namjeri da njenim prisvajanjem sebi pribavi protivpravnu imovinsku korist, upravo iz razloga što je istu iz ruke oštećenog istrgao kada se isti okrenuo. Na ovaj način u radnjama okrivljenog bliže činjenično opisanim u izreci odluke ostvarili su se svi bitni elementi bića krivičnog djela teške krađe iz čl. 240 st.1 tačka 3 Krivičnog zakonika.
            Prilikom odluke o vrsti i visini krivične sankcije koju okrivljenom treba izreći sud je pošao od toga da je za predmetno krivično djelo zakonom zaprijećena kazna zatvora u trajanju od jedne do osam godina. Cijeneći sve okolnosti u smislu čl. 42 KZ-a sud je na strani okrivljenog kao olakšavajuće okolnosti cijenio njegovo priznanje, mladost okrivljenog i činjenicu da je dio novca vratio oštećenom, pa je ove okolnosti cijenio i kao naročito olakšavajuće, dok otežavajućih okolnosti nije bilo. Imajući u vidu naprijed navedeno, sud je okrivljenog osudio na kaznu zatvora u trajanju od 3 (tri) mjeseca, smatrajući da je ista adekvatna težini učinjenog krivičnog djela i krivici okrivljenog, te da će se njome dovoljno uticati na okrivljenog i druge evntualne učinioce krivičnih djela, da više ne vrše ovakva niti druga krivična djela, a u koju kaznu se uračunava vrijeme provedeno u pritvoru po rješenju ovog suda Kv.br.344/11 od 13.09.2011 godine , a koji pritvor je trajao do 10.02.2012 godine do 10.04.2012 godine.
            Imajući u vidu naprijed navedeno, a primjenom čl. 3, 5, 8, 13, 15, 32, 33, 36, 42, 45, 46, 51 Krivičnog Zakonika i čl. 368. i 374. ZKP-a, sud je odlučio kao u izreci presude.
            Sud je obavezao okrivljenog da na ime troškova krivičnog postupka uplati iznos od 961,50 eura i to na ime dovođenja iz istražnog zatvora, te troškova branioca po službenoj dužnosti i po osnovu sudskog paušala uplati iznos od 50,00 eura, a sve na žiro račun ovog suda br. 832-16-52 u roku od tri mjeseca od dana pravosnažnosti presude pod prijetnjom prinudnog oizvršenja s pozivom na br. K. 218/11/11.  
OSNOVNI SUD U KOTORU
Dana 10.04.2012 godine
  Zapisničar,
Sudija,
Ana-Marija Petković
Momirka Marović 
             PRAVNA POUKA: Protiv ove presude ima se pravo žalbe Višem
sudu u Podgorici, u roku od 15 dana od dana prijema,a preko ovog suda.  