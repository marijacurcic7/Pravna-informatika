K. br.36/09
U IME NARODA
        **_OSNOVNI SUD U ŽABLJAKU_** ,  kao prvostepeni krivični, po sudiji  Anđelić Mihailu kao sudiji pojedincu, uz sudjelovanje Šibalić Ikonije kao zapisničara, u krivičnom predmetu protiv okrivljenog Č.Ž. iz N., ....,   zbog krivičnog djela nedozvoljeno držanje oružja ili eksplozivnih materija  iz čl. 403 st. 1 Krivičnog zakonika, po optužnom predlogu ODT iz Pljevalja Kt. br. 172/09 od  18\. 07. 2009. godine, nakon održanog usmenog javnog i glavnog pretresa u prisustvu optuženog i  ODT iz Pljevalja Banović Miroljuba,  dana 31. 08. 2009.  godine donio je  i istog dana javno objavio

P R E S U D U
        Okrivljeni **_Č.Ž._** , od oca V. i majke S. rođene K.,rođen ... godine u Ž., JMB ... sa prebivalištem u ... bb- N.,  državljanin Crne Gore, mašinbravar bez zaposlenja,  oženjen - otac dvoje maloljetno djece,  vojsku odslužio, vodi se u VE u Nikšiću, srednjeg imovnog stanja, ranije osuđivan, kazne izdržao, ne nalazi se pod istragom za drugo krivično djelo,

K r i v    j e
        **_Što je_**

        Dana 25. 06. 2009. godine  oko 12 časova, u mjestu K., Opština Š., na parking prostoru ispred kafane, gdje je vozilo bilo parkirano sa lijeve strane regionalnog puta  gledano iz pravca Nikšića prema Šavniku", suprotno odredbi čl. 11  Zakona o oružju,  ("Sl. List RCG" br. 49/04), neovlašćeno iza sjedišta u PMV marke "Golf 2", reg. br. PG ..., vlasništvo P.Z. iz P., nosio  vatreno oružje - pušku marke "Karabin", kal. 8 x 57 mm, fabr. Br. A-5002172,

        -čime je izvršio krivično djelo nedozvoljeno držanje  oružja ili eksplozivnih materijala  iz čl. 403 st. 1 Krivičnog zakonika Crne Gore (KZ ),

        pa ga sud primjenom navedenog zakonskog propisa i čl. 4, 5, 13, 15, 32, 36,  42 KZ  i čl. 199 i 364 Zakonika o krivičnom postupku (ZKP)

_  O S U Đ U J E_
        Na  kaznu zatvora u trajanju od 3 ( tri) mjeseca koja će se izvršiti nakon pravosnažnosti presude.  
       Okrivljeni je dužan platiti paušal na žiro-račun Osnovnog suda u Žabljaku br.505 – 10497 - 08  u iznosu od 30 € u roku od 15 dana po pravosnažnosti presude, dok ostalih troškova krivičnog postupka nije bilo.

       Na osnovu čl. 66, 67 tačka 7  i 75  KZ  prema okrivljenom Č.Ž. iz N.  izriče se

MJERA BEZBJEDNOSTI
       Oduzimanje  vatrenog oružja – puške marke "Karabin", kal. 8 x 57 mm, fabr. Br. A-5002172.

O b r a z l o ž e nj e
        ODT iz Pljevalja u optužnom predlogu Kt. br. 172/09 od 18. 07. 2009. godine, dajući opis radnje izvršenja djela, pravno je ocijenio, da je optuženi počinio krivično djelo nedozvoljeno držanje  oružja ili eksplozivnih materijala  iz čl. 403 st. 1 KZ,na način i u vrijeme kako je to bliže opisano izrekom presude, konačno predlažući da se okrivljeni oglasi krivim za izvršeno krivično djelo i osudi po zakonu. Na glavnom pretresu  u završnoj riječi je bliže precizirao mjesto izvršenja krivičnog djela  tako što u činjeničnom opisu iza riječi "K.,opština Š." treba dodati riječi "na parking prostoru ispred kafane gdje je vozilo bilo parkirano sa lijeve strane regionalnog puta  gledano iz pravca Nikšća prema Šavniku"  a u svemu ostalom je ostao pri predlogu iz optužnog akta.

        Optuženi je u svojoj odbrani  na pretresu u cjelosti priznao krivicu i počinjeno krivično djelo koje mu je optužbom stavljeno na teret. Ukazao je,  da su tačne činjenice bliže opisane optužnim aktom i pojasnio da se  25\. 06. 2009. godine sa svojim društvom R.N. i R. nalazio  na visorani K. gdje je pucao na divlju krmad, da su  potom pošli u jednu kafanu u mjestu zv. K. da bi kupili cigarete, da  je R.R. vozilo parkirao  pored javnog puta i to sa desne strane regionalnog puta gledano iz pravca Šavnika prema Nikšću, da su se u kafani zadržali izvjesno vrijeme i popili po nekoliko vinjaka, da su u međuvremenu u kafanu došla  dva policajca iz Š., pa kada su krenuli iz kafane i pošli prema svom vozilu za njima su pošla i dva policajca te su im pretresli vozilo i u istom pronašli pored sica jednu pušku marke "Karabin" kal.8x57 mm, fabr. Br. A-..., koja puška je vlasništvo optuženog što je i rekao policiji a koju je nabavio 2008. godine u mjestu T. kod P. od njemu nepoznatog lica, pri čemu za gornju pušku ne posjeduje oružni list i svjestan je činjenice da ovo oružje nije dozvoljeno nositi na javnom mjestu ali se ipak desilo da je kritične prilike bio sa društvom u lovu.O oduzimanju oružja policija mu je izdala potvrdu koju je potpisao bez primjedbi. U završnoj riječi je još jednom  u cjelosti priznao krivicu i počinjeno djelo, izrazio kajanje zbog učinjenog a ocjenu svoje odgovornosti prepustio je sudu.

        Sud je u dokaznom postupku proveo dokaze: saslušao svjedoka R. N., pročitao:  službenu zabilješku UP PJ Nikšić - Ispostava Šavnik br. 231/09-482 od 29.06.2009. godine, potvrdu o privremeno oduzetom oružju na ime opotuženog, izdatu od  UP – Ispostava policije Šavnik br. 07/09 od 25. 06. 2009. godine, potvrdu UP – Ispostava policije Šavnik br. 07/09 od 25. 06. 2009. godine o privremeno oduzetim predmetima od R.R. i izvod iz kaznene evidencije  za optuženog br. 1611 od 30.07. 2009. godine.  U toku dokaznog postupka ODT je odustao od predloga  da se sasluša svjedok R.R. a ovo obzirom na utvrđeno činjenično stanje i saglasnost optuženog.

        Iz iskaza svjedoka R.N. proizilazi,  da je 24. 06. 2009. godine sa svojim bratom R. i optuženim pošao vozilom  marke "Golf 2" reg. Oznake PG .... kojim je upravljao   R. u mjesto zv. K. gdje inače posjeduje vikendicu, da su tamo prenoćili  i roštiljali a sledećeg dana išli u lov na divljui krmad, da je Ž. imao pušku marke "Karabin" i da je iz iste pucao,  da su krenuli prema Šavniku  kako bi kod jednog svog druga popravio  neki mehanizam na pušci, da su nešto oko 12 časova u mjestu Kruševice svratili u kafanu, da su vozilo parkirali sa lijeve strane regionalnog puta Nikšić - Šavnik - Žabljak a da je "Karabin" ostao u vozilu, te dalje da su  u kafani popili nekolika pića a poslije izvjesnog vremena u kafanu su došla dva policajca, da su oni krenuli iz kafane a za njima su izašli i policajci i tražili  od njih da pretresu vozilo. Prilikom pretresa vozila policajci su pronašli  "Karabin" za  koji je optuženi Č. priznao da je njegovo vlasništvo i da za isti nema dozvolu niti oružni list, da su policajci oduzeli "Karabin" i o tome izdali  potvrdu  optuženom Č., te dalje da je u vozilu policija pronašla i dva kuhinjska noža koja su vlasništvo svjedoka a koje su koristili  za lične potrebe dok su boravili u vikendici, da je policija oduzela i ta dva noža i o tome   izdala potvrdu.

         Sud je u cjelosti prihvatio iskaze  svjedoka jer  isti jasan, nesumnjiv i istiniti,  i nije suprotan ostalim provedenim dokazima, pri čemu mu optuženi nije prigovorio.

          Iz službene zabilješke UP PJ Nikšić - Ispostava Šavnik br. 231/09-482 od 29.06.2009. godine, potvrde o privremeno oduzetom oružju na ime optuženog, izdatu od  UP – Ispostava policije Šavnik br. 07/09 od 25. 06. 2009. godine i  potvrde UP – Ispostava policije Šavnik br. 07/09 od 25. 06. 2009. godine o privremeno oduzetim predmetima od R.R. proizilazi da su ovlašćeni policijski službenici od optuženog dana 29. 06. 2009. godine oduzeli  pušku marke "Karabin", kal. 8 x 57 mm, fabr. Br. A-... i dva kuhinjska noža dužine sječiva  18 cm i 15 cm od svjedoka R.R. Sud je u cjelosti prihvati ove dokaze kao jasne i nesumnjive, jer ih  je izdao državni organ a optuženi im nije prigovorio.

        Iz izvoda iz KE za optuženog  izdat od UP-PJ –  Nikšić   br. optuženog br. 1611 od 30.07. 2009.  godine sud je utvrdio da  je optuženi ranije  osuđivan i to: Presudom Opštinskog suda Nikšić K. Br. 330/87 od 24. 12. 1987. godine zbog krivičnog djela iz čl. 185 st. 3/1 KZ CG, izrečena sudska opomena,  Presudom opštinskog suda u Nikšiću K. Br. 177/88 od 06. 06. 1989. godine, na kaznu zatvora u trajanju od 40 dana, zbog kriv. djela iz čl. 195 st. 3 u vezi st. 1 KZ, presudom Višeg suda u Podgorici K. Br.  135/92 od 24. 05. 1993. godine zbog krivičnog djela Teška tjelesna povreda, na kaznu zatvora  od jedne godine i šest mjeseci, Presudom Višeg suda u Podgorici K. Br. 88/94 od 23. 11. 1995. godine, zbog kriv. djela  iz čl. 147 st. 1 i čl. 45 st. 1 KZ na jedinstvenu kaznu zatvora u trajanju od tri godine i tri mjeseca, presudom Osnovnog suda u Nikšiću K. Br. 70/92 od 06. 03. 1992.godine zbog kriv. djela iz čl. 208 st. 1 KZ RCG, 60 dana zatvora uslovno na jednu godinu, presudom  Osnovnog suda u Nikšiću K. Br. 189/92 od 11. 06. 1992. godine zbog kriv. djela iz čl. 208 st. 1 KZ RCG na kaznu zatvora od 30 dana, presudom Višeg suda u Podgorici K. Br. 42/99 od 12. 10. 2004. godine, zbog krivičnog djela  iz čl. 30 st. 2 KZ RCG  na kaznu zatvora od 15 godina, KV. Br. 800/05 od 1. 2. 2006. godine, kaznu izdržao  09\. 08. 2006. godine po odobrenoj amnestiji .

           Sud je posebno cijenio odbranu optuženog, pa je zaključio da je isti u cjelosti priznao krivicu i počinjeno djelo, pri čemu je takvo priznanje potpuno, radi čega je njegova odbrana prihvaćena u cjelosti, obzirom da je podkrijepljena svim provedenim dokazima.

Na osnovu  priznanja optuženog te savjesne i brižljive ocjene provedenih
dokaza  u smislu čl.17 i  360 ZKP-a , sud je na pouzdan način utvrdio
činjenično stanje bliže opisano izrekom presude i to da je optuženi dana 25.
06. 2009. godine  oko 12 časova, u mjestu K., Opština Š., na parking prostoru
ispred kafane gdje je vozilo bilo parkirano sa lijeve strane regionalnog puta
gledano iz pravca Nikšća prema Šavniku", suprotno odredbi čl. 11  Zakona o
oružju,  ("Sl. List RCG" br. 49/04), neovlašćeno iza sjedišta u PMV marke
"Golf 2", reg. br. PG ..., vlasništvo P.Z. iz P., nosio  vatreno oružje -
pušku marke "Karabin", kal. 8 x 57 mm, fabr. Br. A-... .  
          Pravnom ocjenom ovako utvrđenog činjeničnog stanja sud nalazi da se u radnji okrivljenog stiču svi zakonski elementi kriv. djela  nedozvoljeno držanje  oružja ili eksplozivnih materijala  iz čl. 403 st. 1 KZ, koje djelo čini svaki onaj »ko neovlašćeno izradjuje, prodaje, nabavlja, vrši razmjenu, nosi  ili drži vatreno oružje, municiju ili eksplozivne materije«. U konkretnom slučaju radi se o blanketnom krivičnom djelu, gdje je radnja krivičnog djela alternativno utvrdjena, te je za postojanje djela dovoljno što je sud utvrdio da se radi o neovlašćenom nošenju vatrenog oružja. Naime, optuženi je postupio suprotno odredbi  čl. 11 st. 1 Zakona o oružju (»Sl. list RCG« br. 49/04) prema kojoj,  »zabranjeno je nošenje oružja na javnom mjestu«,  a prema stavu 2 istog člana, pod javnim mjestom u smislu ovoga zakona  podrazumijeva se »mjesto na kojem je svakom slobodan pristup (ulica, trg, javni put, pristanište, plaža, park, čekaonica, trgovinski, ugostiteljski ili sličan objekat) ili pristup pod odredjenim uslovima (sportski objekat, bioskopska ili pozorišna dvorana, sredstvo javnog saobraćaja, izložbena prostorija i slično), kao i drugo mjesto odredjeno da služi za ovakve namjene (mjesto na kome se održava javni skup, sportska ili druga priredba i sl). Optuženi je djelo učinio sa umišljajem, jer je bio svjestan, da nema dozvolu za gornje  oružje i da uprkos tome bez ovlašćenja nosi na javnom mjestu u putničkom vozilu takvo oružje a javno mjesto  je svakako regionalni put Nikšić - Šavnik - Žabljak,  te i svako mjesto koje predstavlja parking prostor ispred javnog objekta tj. kafane i sl.,  što dalje  ukazuje na okolnost, da je i pored takvog znanja optuženi pristao na  posledicu koja je u konkretnom slučaju i nastupila jer je  policija pri kontroli vozila  na javnom putu  pronašla gornje oružje.

           Oglašavajući optuženog krivim, sud ga  je  osudio  na kaznu zatvora u trajanju od  3 mjeseca a ovo pri ocjeni  da će se sa izrečenom kaznom  postići svrha kažnjavanja  iz člana 32 KZ. Polazeći od stepena krivice optuženog kao i drugih okolnosti iz čl. 42 KZ CG,  od  otežavajućih okolnosti sud je uzeo da je optuženi ranije osuđivan više puta  kako je to predhodno naznačeno dok je od olakšavajućih okolnosti   uzeo da je u potpunosti priznao krivicu i počinjeno krivično djelo, da se radi o porodičnom čovjeku, da ima dvoje maloljetno djece, da je zbog počinjenog djela izrazio iskreno kajanje, da je nezaposlen,  pa ga je u smislu  citiranih odredbi osudio na kaznu zatvora u trajanju od tri mjeseca kao zakonom propisanu za ovo krivično djelo u ubjedjenju da će se istom ostvatiti svrha kažnjavanja.

          U smislu čl. 66,  67 tačka 7 i čl. 75   KZ sud je prema optuženom izrekao mjeru bezbjednosti oduzimanja vatrenog oružja – puška marke "Karabin", kal. 8 x 57 mm, fabr. Br. A-..., kao predmeta koji je upotrijebljen za izvršenje krivičnog djela.

         Optuženi je obavezan da  plati paušal   u iznosu od 30 € u roku od 15 dana po pravosnažnosti presude  imajući u vidu  trajanje, složenost  postupka i imovno stanje optuženog, a ovo shodno čl. 199 st. 3 ZKP-a, dok ostalih troškova krivičnog postupka nije bilo.

          Sa izloženog odlučeno je kao u izreci.

OSNOVNI SUD U ŽABLJAKU, dana 31. 08. 2009. godine
  **_ZAPISNIČAR                                                                                              S U D I J A,_**

       Ikonija Šibalić,s.r.
Mihailo Anđelić,s.r. 
PRAVNA POUKA:
Protiv ove presude dozvoljena je žalba u roku od
8 dana po prijemu pismenog otpravka iste, preko
ovog suda Višem sudu Bijelo Polje. 