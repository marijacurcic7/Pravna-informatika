K. br. 73/08
U IME NARODA
        OSNOVNI SUD U ŽABLJAKU, kao prvostepeni krivični, po predsjedniku suda Anđelić Mihailu kao sudiji pojedincu uz sudjelovanje Šibalić Ikonije kao  zapisničara, u krivičnom predmetu protiv okrivljenog J.R. iz G.B. – Š., zbog krivičnog djela Krađe iz čl. 239 st. 1 KZ, po optužnom predlogu ODT iz Pljevalja Kt. br. 294/08 od 11. 12. 2008. godine, nakon usmenog javnog i glavnog pretresa održanog 21. 01. 2009. godine u odsustvu ODT iz Pljevalja Banović Miroljuba, a u prisustvu punomoćnika oštećene Elektrodistribucije Žabljak T.B. i optuženog,  donio je  i istog dana  javno objavio

P R E S U D U
        Okrivljeni J.R., od oca  J.  i majke  V., rođene D., rođen  ... godine u B. – Š., JMB ..., stalno nastanjen u B., državljanin Crne Gore, pismen - završio osnovnu školu, neoženjen,  vojsku služio, ne vodi se u VE,  poljoprivrednik, slabog imovnog stanja, ranije neosuđivan, ne nalazi se pod istragom za drugo kriv. djelo

K r i v  j e
Što je
         U periodu od 10. 08. 2007. godine  do 10. 08. 2008. godine , u svom  porodičnom domaćinstvu, u selu G.B., Opština Š., u namjeri  da sebi pribavi protivpravnu imovinsku korist, oduzimao električnu energiju, na način što je  direktno, bez mjernog uređaja, kablom  2 x 2,5 mm² priključio  na NNM svoj štalski objekat, te je na taj način  oštetio Elektrodistribuciju Žabljak za iznos od  211,41 €,

       \- čime je izvršio krivično djelo Krađa iz čl. 239 st. 1 Krivičnog zakonika Crne Gore (KZ CG)

pa mu sud primjenom navedenog zakonskog propisa i   čl.  4,  5, 13, 15 32, 36,
42, 52,  53 i  54  KZ  CG, i  čl. 199, 212  i 364  Zakonika o krivičnom
postupku  /ZKP-a/  i    z   r   i   č   e, 
USLOVNU  OSUDU
         Sa kojom mu utvrđuje  kaznu zatvora u trajanju od 60 / šezdeset/ dana i istovremeno određuje da se ova kazna neće izvršiti ako osuđeni u roku od 2 /dvije /godine ne učini novo krivično djelo.

         Okrivljeni je dužan da oštećenoj »Elektrodistribuciji«  Ž. na ime naknade štete za utrošenu neregistrovanu el. energiju  plati  iznos od 211,41€ u roku od 15 dana po pravosnažnosti presude pod prijetnjom prinudnog izvršenja, dok se za preostali dio preko dosuđenog iznosa oštećeni upućuje na parnicu.

        Okrivljeni  je dužan platiti sudu na ime troškova krivičnog postupka   iznos od 115,50 €,  u roku  od 15 dana po pravosnažnosti presude, dok se oslobađa plaćanja paušala.

O b r a z l o ž e nj e
        ODT iz Pljevalja  u optužnom predlogu Kt. br. 294/08 od 11. 12. 2008. godine  dajući opis radnje izvršenja, pravno je ocijenio da je optuženi počinio krivično djelo Krađe iz čl. 239 st. 1 KZ CG  u periodu 10. 08.2007 – 10. 08. 2008. godine, na način,  mjesto i  u vrijeme, činjenično bliže opisano izrekom presude, predlažući da se optuženi oglasi krivim za izvršeno krivično djelo i osudi po zakonu. Nije pristupio na glavni  pretres a sudu je dostavio pismeni podnesak od 21. 01. 2009. godine u kojem je izjavio  da se pretres održi u njegovom odsustvu i u svemu je ostao pri optužnom predlogu.  
        Glavni pretres je održan u odsustvu uredno obaviještenog ODT-a shodno čl. 453/1 ZKP-a  a punomoćnik oštećenog  je u granicama optuženog predloga zastupao optužbu.

Punomoćnik oštećenog se pridružio krivičnom gonjenju optuženog i ispostavio je
imovinsko pravni zahtjev na ime naknade štete u visini od 1.066,84 €.
            Optuženi  u svojoj odbrani u predhodnom postupku je izjavio da se ne osjeća krivim  za počinjeno kriv. djelo a  na glavnom pretresu je priznao i  krivicu i počinjeno krivično djelo koje mu je optužbom stavljeno na teret i u bitnom je istakao, da  živi u selu G.B. i da se isključivo bavi poljoprivredom, da je  tokom predhodne godine imao veliku štetu na stoci  tj. kod ovaca jer mu je veliki broj jagnjadi prilikom jagnjenja uginuo.  Da bi noću mogao obilaziti stoku to je na improvizovan način neki kabal  zakačio na niskonaponski vod i doveo struju u  štalu  i postavio samo jednu sijalicu. Dalje je naveo da je on – optuženi nakon  jedno 15 dana otišao u bolnicu u Brezovik   a da je predhodno prodao sve ovce osim jedne sa jagnjetom koja je ostala u štali. Istakao je, da je obzirom da je veoma lošeg zdravstvenog stanja dugo bio u bolnici u Brezoviku,  te da je iz bolice poručivao svojim komšijama da isključe struju i da prodaju i onu jednu ovcu koja je ostala u štali. Naveo je dalje da je tačno da je jedna komisija koja je vršila kontrolu mjernih uređaja  našla gornje priključenje  objekta štale na NN mrežu koje je on lično izvršio na improvizovan način a mimo mjernog uređaja.  Pojasnio je da je  u svojoj izjavi u predhodnom postupku  izjavio da se ne osjeća krivim  za izvršeno kriv. djelo a da sada na pretresu želi da taj dio izjave promijeni  jer je predhodno  rekao  u jednom revoltu i ljutnji, obzirom da  je smatrao da je Elektrodistribuciji nanio malu štetu vezano za potrošnju el. energije  koju je uzrokovala jedna sijalica, pa sada na pretresu izjavljuje da se zbog svega osjeća krivim i da mu je žao što je preduzeo nedozvooljene radnje i da je spreman Elektrodistribuciji  nadoknaditi štetu koja je vezana za potrošnju jedne sijelice za naznačeni vremenski period. U završnoj riječi je još jednom izjavio da priznaje krivicu  za počinjeno kriv. djelo, da je svojom radnjom pričinio  štetu oštećenom ali smatra da je ta šeta znatno manja od one koju traži oštećeni. Ukazao je, da je  siromašnog imovnog stanja, da se isključivo bavi poljoprivredom i da drugih prihoda nema, da je neoženjen i da živi sam i  da je narušenog zdravlja, pa moli sud da to ima u vidu prilikom  odluke o njegovoj krivici.
            Sud je u dokaznom postupku proveo dokaze: saslušao svjedoke  D.N., V.N. i Č. B., pročitao  Zapisnik o kontroli mjernog mjesta ED Žabljak br. 001665 od 10. 08. 2008. godine, akt o  obračunu električne energije Elektrodistribucije Žabljak br. 911 od 12. 08. 2008. godine, nalaz i mišljenje  G.M. dipl ing. el. – vještaka energetske struke,  te izvod iz KE za optuženog izdat od UP – Ispostava policije  Šavnik br. 243/08-820/2 od 21. 10. 2008. godine.  ODT je u pismenom podnesku od 21. 01.2009. godine odustao od predloga da se neposredno sasluša vještak elektro struke sa čime su se saglasili  optuženi i punomoćnik oštećenog a ovo sa razloga jer nije bilo pojedinačnih primjedbi na pismeni nalaz i mišljenje ovoga vještaka od strane ODT a optuženi i oštećeni su prigovorili istom samo uopšteno i djelimično, te ukazali da nema potrebe za neposrednim saslušanjem vještaka jer bi isti ostao pri datom nalazu i mišljenju.
            Iz iskaza svjedoka  D.N., V.N. i Č.B.,  proizilazi da su bili članovi komisije  koja je dana 10. 08. 2008. godine vršila kontrolu mjernog  mjesta kod potrošača J. R. u G.B.  i tom prilikom utvrdili da je optuženi J.  neovlašćeno  i mimo  električnog brojila priključio svoju staju na niskonaponsku distributivnu mrežu i to kablom prečnika 2 x 2,5 mm, te dalje da je u štali bila samo jedna sijalica, da su  oni  izvršili isključenje ovog objekta sa distributivne mreže o čemu su sačinili zapisnik, da prilikom kontrole optuženi nije bio prisutan a da su od komšija saznali da se u to vrijeme nalazio u bolnici. Svjedok D.N. je posebno istakao da je  optuženi J. i prije dvije godine  bez odobrenja  bio priključio objekat staje na niskonaponsku mrežu pa da su ga i tada isključili sa mreže, a svjedok Č. je pojasnio da je sijalica u štali bila upaljena i u vrijeme  vršenja kontrole.
Iz Zapisnika o kontroli mjernog mjesta ED Žabljak br. 001665 od 10. 08. 2008.
godine,  proizilazi da  je potrošač tj. optuženi  štalu  priključio  sa
niskonaponske elektro mreže kablom  2 x 2,5, da je kabal skinut sa mreže od
strane lica koja su vršila kontrolu i da  prilikom kontrole vlasnik tj.
optuženi nije bio prisutan.
            Iz akta o obračunu električne energije ED Žabljak br. 911 od 12. 08. 2008. godine  proizilazi, da je neovlašćeno preuzeta električna energija za potrošača tj. optuženog  shodno zapisniku o kontroli mjernog mjesta iznosila ukupno 1. 066,84€.
            Iz nalaza i mišljenja vještaka elektro struke G.M., sud je utvrdio  da je način neovlašćene potrošnje opisan zapisnikom radnika el. distribucije od 10. 08. 2008. godine tehnički izvodljiv i da se obračun neovlašćene potrošnje vrši u skladu sa čl. 26 st. 2 tačka »b« Pravila o snadbijevanju električnom energijom /« Sl. list RCG« br. 13/05/, s tim što se u obračun  obavezno uvodi pretpostavljena instalisana snaga štale 1,00 KW (muzilice, osvetljenje) za period neovlašćene potrošnje od godinu dana unazad,  pa je za period  ljetnje – niže i zimske – više sezone  u poslednjih godinu dana ,  pri obračunskoj snazi 1 KW ukupan obračun neovlašćene potrošnje el. energije  iznosio  211,41€.
Sud je u cjelosti prihvatio sve provedene dokaze osim obračuna utroška el.
energije izvršenog od strane oštećenog a ovo pri činjenici  da takav obračun
nije imao svoju podlogu u Pravilima o snabdijevanju električnom energijom i
nalazu i mišljenju vještaka elektro struke. Iskazi saslušanih svjedoka su
potpuno jasni, istiniti i pouzdani, pa ih je sud u cjelosti prihvatio, pri
čemu sud ukazuje da optuženi uopšte nije prigovorio zapisničkim
konstatacijama, kao ni iskazima saslušanih svjedoka a svjedoci su nesumnjivo
potvrdili a posebno svjedok D. da je i dvije godine prije izvršene kontrole
optuženi priključivao objekat štale na elektro mrežu i trošio el. energiju
mimo mjernog uređaja. Sud je dalje cijenio da je nalaz i mišljenje vještaka
elektro struke dat u skladu sa pravilima elektro struke i nauke a na predmetni
nalaz i mišljenje  ODT nije prigovorio a punomoćnik oštećenog i optuženi su
samo uopšteno prigovorili, pri čemu nijesu ukazali šta im je u pojedinostima
toga nalaza i mišljenja nejasno, tako da nijesu ni tražili neposredno
saslušanje vještaka elektro struke jer su ocijenili da bi isti u cjelosti
ostao i na  glavnom pretresu pri datom nalazu i mišljenju.
            Iz izvoda iz KE za optuženog od 21. 10. 2008. godine  UP – Ispostava Šavnik  sud je utvrdio, da optuženi ranije nije osuđivan.
            Sud je posebno cijenio odbranu optuženog, pa je zaključio da isti u cjelosti priznaje krivicu i počinjeno djelo, pri čemu  takvo priznanje svoju podlogu nalazi u provedenim dokazima a zbog čega je njegova odbrana u bitnom dijelu i prihvaćena .  Sud je takođe cijenio i dio odbrane optuženog  u kojem je ukazao da izražava spremnost da naknadi štetu oštećenom  ali da je  navodno ta šteta previsoko odmjerena, pa je sud dalje zaključio  da u ovom dijelu svoje odbrane  optuženi nije imao nijednog valjanog dokaza koji bi upućivao da je učinjena šteta manja od utvrđene nalazom i mišljenjem vještaka, te je konačno ocijenio da je ovaj dio odbrane optuženog bio usmjeren  da olakša svoju ekonomsku odnosno tešku materijalnu i socijalnu situaciju a u odnosu  na svoju obavezu prema oštećenom.
           Na osnovu savjesne i brižljive ocjene provedenih dokaza a cijeneći sve u smislu čl. 360 ZKP-a, sud je na pouzdan način zaključio da je optuženi počinio krivično djelo na način, mjesto i u vrijeme kako je to činjenično bliže opisano izrekom presude, odnosno utvrdio činjenično stanje, da je optuženi godinu dana unazad od izvršene kontrole, što proizilazi iz zapisnika o izvršenoj kontroli mjernog mjesta i nalazu i mišljenju vještaka elektro struke, u periodu od 10. 08. 2007. godine  do 10. 08. 2008. godine, u svom  porodičnom domaćinstvu, u selu G.B., Opština Š., u namjeri  da sebi pribavi protivpravnu imovinsku korist, oduzimao električnu energiju, na način što je  direktno, bez mjernog uređaja, kablom  2 x2,5 mm² priključio  na NNM svoj štalski objekat, te je na taj način  oštetio Elektrodistribuciju Ž. za iznos od  211,41 €.
            Pravnom ocjenom gore utvrđenog činjeničnog stanja, sud nalazi da se u radnji optuženog stiču svi bitni elementi krivičnog djela Krađa iz čl. 239 st. 1 KZ CG, koje djelo čini svaki onaj » ko tuđu pokretnu stvar oduzme drugom u namjeri da njenim prisvajanjem sebi ili drugom pribavi protivpravnu imovinsku korist«. U konkretnom slučaju sud je zaključio, da je optuženi djelo izvršio sa direktnim umišljajem, jer je bio potpuno svjestan  da svojom radnjom tj. priključenjem objekta štale kablom  2 x 2, 5 mm na nisko naponsku mrežu  bez mjernog uređaja na protivpravan način pribavlja električnu energiju – stvar  koja pripada drugom tj. oštećenoj Elektrodistribuciji Ž., čime optuženi  stiče korist za sebe a kako je to utvrđeno nalazom i mišljenjem vještaka energetske struke  u iznosu od 211,41€, a koji nalaz i mišljenje imaju svoju podlogu u zapisniku o kontroli mjernog mjesta i  odredbi čl. 26 st. 2 Pravila o snadbijevanju električnom energijom a prema kojima se neovlašćena potrošnja  za tarifne kupce koji koriste električnu energiju obračunava za period od jedne godine unazad. Dakle,  iz gornjeg ponašanja optuženog nesumnjivo se zaključuje da je on u svojoj radnji manifestovao i svijest i volju da zabranjenu posledicu hoće kao svoju i istu je voljno preduzeo sa namjerom prisvajanja. Gornji zaključak potkrepljuje i  priznanje optuženog i to kako krivice  tako i počinjenog krivičnog djela.  
        Oglašavajući optuženog krivim, sud mu je na osnovu čl. 52, 53 i 54 KZ CG u okviru opšte svrhe krivičnih sankcija iz čl. 4 istog, izrekao uslovnu osudu i istovremeno utvrdio kaznu zatvora u trajanju od šezdeset dana  sa odgodom izvršenja na dvije  godine a ovo pri ocjeni da nije nužno radi krivično pravne zaštite izricati novčanu kaznu posebno ili pak  efektivnu kaznu zatvora, kao propisane krivične sankcije za ovo krivično djelo. Polazeći od stepena krivice optuženog, kao i drugih okolnosti iz čl. 42 KZ CG, ličnosti optuženog, ranijeg života a sve shodno čl. 54 st. 4 KZ CG, sud je cijenio  od olakšavajućih okolnosti da je optuženi  u potpunosti   priznao krivicu i počinjeno krivično djelo i zbog svega izrazio kajanje, da je izrazio spremnost da nadoknadi pričinjenu štetu oštećenom,  da se bavi isključivo poljoprivredom, da je pretrpio tokom 2008. godine štetu na stoci jer mu je uginuo veliki broj ovaca,  da nema nikakvih redovnih prihoda i da je narušenog zdravlja, da ranije nije osuđivan,   pa  mu je u odsustvu otežavajućih  okolnosti a u smislu citiranih zakonskih odredbi izrekao uslovnu osudu u ubjedjenju da će se izrečenom sankcijom ostvriti svrha kažnjavanja.  
        Sud je obavezao optuženog a nakon predhodno utvrđenog činjeničnog stanja, da na ime imovinsko pravnog zahtjeva  plati oštećenoj Elektrodistribuciji Ž.  radi naknade štete  za  utrošak električne energije  mimo mjernog uređaja,  iznos od 211,41€ u roku od 15 dana po pravosnažnosti presude pod prijetnjom prinudnog izvršenja shodno čl. 212 ZKP-a, a preko toga iznosa oštećeni je upućen na parnicu.  
        Sud je optuženog obavezao da  plati sudu na ime  troškova krivičnog postupka  iznos od 115,50 €  a koji troškovi se odnose na  troškove vještačenja po vještaku energetske struke – shodno čl. 202 ZKP-a, dok ga je shodno  čl. 199 ZKP-a  oslobodio od obaveze plaćanja paušala a imajući u vidu trajanje i složenost postupka te loše imovno stanje optuženog..

        Sa iznijetog odlučeno je kao u izreci presude.

OSNOVNI SUD U ŽABLJAKU, dana 21. 01. 2008. godine
       **ZAPISNIČAR                                                                                  PREDSJEDNIK SUDA**  
      Ikonija Šibalić,s.r.                                                                               Mihailo Anđelić,s.r.

PRAVNA POUKA:
Protiv ove presude dozvoljena je žalba u roku
od 8 dana po prijemu pismenog otpravka  iste
preko ovog suda Višem sudu Bijelo Polje.  