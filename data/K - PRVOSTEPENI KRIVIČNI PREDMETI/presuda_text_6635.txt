_
K. br. 25/09_
U IME NARODA
        OSNOVNI SUD U ŽABLJAKU, kao prvostepeni krivični, po predsjedniku suda Andjelić Mihailu, kao sudiji pojedincu, uz sudjelovanje Šibalić Ikonije kao zapisničara, u krivičnom predmetu protiv optuženog Z.P.  iz Nj., zbog krivičnog djela  Izazivanje opasnosti  neobezbjeđenjem mjera zaštite na radu iz čl. 329 st. 3 u vezi st. 2 KZ, po optužnom predlogu ODT iz Pljevalja Kt. br. 381/08 od 16. 04. 2009. godine, nakon usmenog, javnog i glavnog pretresa održanog 27. 05. 2009. godine u prisustvu optuženog i oštećenog B.V. iz Nj., a u odsustvu ODT-a iz Pljevalja donio je  i istog dana  javno objavio

P R E S U D U
        Optuženi Z.P. zv. P.,  od oca  D. i majke S. rođene N., rodjen  u Ž. ... godine, JMB ..., sa prebivalištem u Nj., državljanin Crne Gore, radnik preduzeća »K. B.«, oženjen – otac jednog maloljetnog djeteta, pismen sa završenom srednjom šumarskom školom, visina plate 195 €,  ranije osudjivan  i to presudom K. br. 25/04 od 21. 06 2004. godine  Osnovnog  suda u Žabljaku zbog kriv. djela iz čl. 36 st. 4 u vezi st. 1 KZ  na 6 mjeseci zatvora uslovno za 2 godine,  ne nalazi se pod istragom za drugo krivično djelo

K  r   i   v     j  e
        Što

      Dana 16. 10. 2008. godine oko 12,30 časova u pilani na Nj. u Ž., kao odgovorno lice – poslovođa pilane  Dijela stranog društva »K.b. C. – S.« - Ž., nije postupao po propisima  i tehničkim pravilima o mjerama zaštite na radu prilikom izvođenja drvoprerađivačkih radova u pilani od strane oštećenog B.V. i time izazvao  opasnost za njegov život i tijelo, na način što suprotno  čl. 19 i čl. 20 Zakonu o zaštiti na radu (»Sl. list RCG« br. 79/04) i Pravilniku o unutrašnjoj organizaciji i sistematizaciji  radnih mjesta,  nije u okviru organizovanja rada na pilani pratio primjenu svih zakonom propisanih mjera zaštite na radu i održavanje sredstava za rad u ispravnom stanju, niti zabranio rad na ovom radnom mjestu dok se  opasnost ne otkloni, nije naložio  postavljanje zaštitnih naprava – konstruktivne zaštite – paletnog patosa, niti je oštećeni bio osposobeljen za bezbjedan rad i nije oštećenog podvrgao predhodnoj provjeri zdravstvene  sposobnosti za rad koji je obavljao, te mu nije mogao dopustiti rad bez ispunjenja predhodnih uslova, iako je bio svjestan da svojom radnjom može učiniti  djelo ali je olako držao da do toga neće doći ili da će to moći spriječiti, te je oštećeni B.V. prilikom pomjeranja daske zaglavljene  između prizmi na izlaznom transporteru  gatera, stojeći na dasci drvenog patosa između prenosnih valjaka izlaznog transportera, usled loma daske  koja je bila pohabana, propao u prostoriju ispod gatera sa visine od 3,40 m i tom prilikom zadobio lake tjelesne povrede  nagnječenje tijela,

        \- čime je izvršio krivično djelo Izazivanje opasnosti neobezbjeđenjem mjera zaštite na radu iz čl. 329 st. 3 u vezi st. 2 Krivičnog zakonika   /KZ/

pa  ga  sud primjenom navedenog zakonskog propisa i   čl.  4,  5, 13, 16, 32,
39 i  42 , 45 st. 3 i 46  st. 1  tačka 6 KZ, te   čl. 199  st. 3  i  čl. 364
Zakonika o krivičnom postupku  /ZKP-a/  
O S U Đ U J E
Na novčanu kaznu u iznosu od 300 /tristotine/€  koju je optuženi dužan platiti
u roku od  3 / tri / mjeseca   po pravosnažnosti presude a  ako osuđeni ne
plati novčanu kaznu u naznačenom roku  ista će se  zamijeniti kaznom zatvora,
tako što će za svakih započetih 25 € novčane kazne odrediti jedan dan kazne
zatvora .  
        Optuženi je dužan platiti troškove krivičnog postupka u iznosu od 335,40€ kao i   paušal u iznosu od 30 €  u roku od 15 dana  po pravosnažnosti presude.

O b r a z l o ž e n j e
        Osnovni državni tužilac iz Pljevalja u optužnom predlogu Kt. br. 381/08 od 16. 04. 2009. godine, dajući opis radnje izvršenja, pravno je ocijenio da je optuženi počinio krivično djelo Izazivanje opasnosti  neobezbjeđenjem mjera zaštite na radu iz čl. 329 st. 3 u vezi st. 2 KZ,. Nije pristupio na glavni pretres o čemu je sud obavijestio pismenim podneskom od 27.05. 2009.godine, precizirajući činjenično optužni predlog na način, mjesto i u vrijeme kako je to bliže opisano izrekom presude a ostajući pri pravnoj kvalifikaciji djela pa je glavni pretres održan u njegovom odsustvu shodno čl. 453 st. 1 ZKP-a. .  
        Oštećeni B.V.  je zastupao optužbu u granicama optužnog predoga  a na glavnom  pretresu je izjavio da se  ne pridružuje  krivičnom gonjenju optuženog čime je korigovao svoju izjavu datu u predhodnom postupku obzirom da se bio pridružio krivčnom gonjenju.  
        Optuženi  u svojoj odbrani u predhodnom postupku nije priznao krivicu ni počinjeno krivično djelo i u bitnom je istakao  da je u preduzeću »K.b.« zaposlen od dana preuzimanja  pilane, te da je bio raspoređen shodno rješenju na poslovima poslovođe pilane iako je faktički obavljao poslove upravnika pilane,  da je organizovao poslove na proizvodnji u pilani i da se brinuo o svim organizacionim mjerama za pravilno odvijanje procesa rada u pilani, da kritičnog dana kada se dogodila nezgoda na poslu pri kojoj je povrijeđen B.V.  nije bio u pilani i da nije kritične prilike izdao nalog B. da obavlja poslove  na kojima je povrijeđen a ovo pri činjenici da je B.  bio raspoređen na poslove radnika na slaganju daske tj. letve.   Na glavnom pretresu od 27. 05. 2009. godine priznao je  krivicu i počinjeno krivično djelo koje mu je stavljeno na teret a činjenično bliže opisano preciziranim  optužnim aktom, pa je u bitnom istakao, da  je u pilani bio raspoređen na više poslova koji se tiču operative i proizvodnje, te primjene odgovarajućih mjera zaštite na radu a ovo obzirom da u pilani nije postojao inženjer zaštite na radu, da je pratio kvalitet rada radnika u pilani i vodio brigu o njihovoj bezbjednosti i o opštoj sigurnosti stružnice tj. mjesta gdje je smješten gater,  da nije zapazio  pohabanu dasku na patosu transportera a inače u više navrata su te daske mijenjane po njegovom nalogu kada bi uočio potrebu da budu zamijenjene jer su one predstavljale oslonac za prolaz bilo kojeg radnika tim putem. Posebno je ukazao da je kritične prilike postupio iz nehata jer je jednostavno propustio da izvrši detaljan pregled radne sredine i nije obratio dovoljno pažnje na svaku od postavljenih dasaka na paletnom patosu a ovo posebno jer po tim daskama ima i ulja i pilotine kao i drugih premaza jer se lanci podmazuju pregorjelim uljem.   U završnoj riječi  je ukazao da mu je žao zbog događaja koji se desio  pa je ocjenu svoje odgovornosti prepustio sudu.    
        Sud je u dokaznom postupku proveo dokaze: saslušao svjedoka – oštećenog B.V., izvršio uvid u: fotokopiju rješenja DD Žabljak DIP Žabljak br. 07-758 od 18. 07. 2000. godine,  otpusnu listu Opšte bolnice – Hiruško odjeljenje Pljevlja od 20. 10. 2008. godine za B.V., pročitao : nalaz i mišljenje vještaka  medicinske struke Dr. P.G. iz P. od 23. 01. 2009. godine , zapisnik o uviđaju istražnog sudije Osnovnog suda u Žabljaku, nalaz i mišljenje vještaka dipl. ing. zaštite na radu P.S. od 6. 11. 2008. godine, ugovor »K.b.C.S.« br. 01/117 od 1. 4. 2008.godine o radu na neodređeno vrijeme   zaključenim sa B.V., službenu zabilješku Ispostave policije  Žabljak br. 240/08 –2149 od 21. 10. 2008. godine, podatke i CR Privrednog suda u Podgorici o registraciji  Dijela stranog društva »K.b.C.S.« Ž. od 17. 12. 2007. godine, stručni nalaz Instituta za crnu metalurgiju  AD Nikšić br. 0401-052/08 od 27.05. 2008. godine , Certifikat Univerziteta Crne Gore –Metalurko-Tehnološkog fakuleta za B.V., izvršio uvid u fotoelaborat sa skicom lica mjesta br. 2-51/08 od 16. 10. 2008. godine,  na saglasan predlog stranaka pročitao iskaz svjedoka  M.M. i R.R. sa zapisnika od 19.01. 2009. godine,izvršio uvid  u Pravilnik o unutrašnjoj organizaciji i sistematizacij radnih mjesta sa opisom poslova i radnih zadataka od marta 1996. godine  preduzeća DD  »Žabljak« DIP »Žabljak« a posebno za radno mjesto poslovođa stružnice i u  izvod iz KE UP –Ispostava Žabljak za optuženog br. 245/09 –73/1 od 23. 01. 2009. godine . Sud nije proveo dokaze  neposredno saslušanje vještaka zaštite na radu P.S. i vještaka medicinske struke Dr. P.G. obzirom da je ODT odustao  od ovog predloga jer na njihove nalaze i mišljenja nije bilo primjedbi. Takođe sud nije proveo dokaz saslušanjem svjedoka M.R. zbog odustanka ODT-a od predloga sa čime je bio saglasan i optuženi.  
        Iz iskaza oštećenog -  svjedoka  B.V. proizilazi da je kritične prilike  pošao da pomogne gateristima na dijelu transportera preko kojeg  su pomoću valjaka išle prizme i daske  i da ga niko posebno nije rasporedio da obavi taj posao, pa je zajedno sa M.M. pokušao  izvaditi jednu zaglavljenu dasku između prizmi pri čemu je  propao kroz patos transportera u podrumski dio ispod gatera i zadobio lakše tjelesne povrede.

Iz iskaza  svjedoka  M.M. proizilazi da je zajedno sa oštećenim B.V. pokušao
da makne jednu prizmu  a u trenutku kada su se bili popeli na patos
transportera da je B. uhvatio za jedan kraj prizmu i pod njegovom tjelesnom
težinom  slomila se jedna daska patosa usled čega je B. propao u podrumski dio
i kojom prilikom  je zadobio lakše tjelesne povrede.
            Iz iskaza   svjedoka R.R. proizilazi  da je oštećeni  u momentu kada je pokušavao izvući jednu zaglavljenu dasku između prizmi propao kroz patos transportera u podrumski dio ispod gatera.
            Sud je u cjelosti prihvatio iskaze oštećenog – svjedoka B.V.  i iskaze svjedoka M.M. i R.R.  i uzeo ih u podlogu svoje odluke a ovo  tim prije jer je  oštećeni  odnosno svjedoci  na jedan jasan, objektivan i istinit način   predstavili  kritični događaj, iskazi  ovih svjedoka se međusobno dopunjuju odnosno nadovezuju jedan na drugi a optuženi im nije prigovorio.
            Iz  zapisnika o uviđaju sa lica mjesta, skice lica mjesta i fotoelaborata proizilazi da je  B.V.  radnik  preduzeća »K.b.C.S.« Ž. raspoređen na poslovima slagač daske dana 16. 10. 2008. godine  zadobio tjelesne povrede zbog pada kroz drevni patos transportera na patos podruma ispod transportera  sa visine  3,40 m a kroz polomljenu dasku dimenzija 0,35 mx 1,15 m,.
            Iz nalaza i mišljenja vještaka zaštite na radu P.S. proizilazi da je uzrok povrede  oštećenog neodržavanje  zaštitnih naprava na konstruktivnim elementima mašine za rad na bezbjedan način ( dasaka na izlaznom transporteru), te da za nastanak povrede  nije imalo uticaja  da li je oštećeni sam pošao da obavi posao ili je to uradio po nalogu poslovođe, obzirom da je nagazio na pohabanu dasku patosa koja je imala debljinu oko 2 cm, da oštećeni nije bio osposobljen za bezbjedan rad ni teorijski ni praktično, da nije bio podvrgnut predhodnoj provjeri zdravstvenih sposobnosti, te mu se na taj način nije mogao dopuštiti rad bez ispunjenja predhodnih uslova. 
            Iz nalaza i mišljenja vještaka medicinske struke Dr. P.G., ortopedskog hirurga i medicinske dokumentacije, proizilazi da je oštećeni B.V. zadobio lake tjelesne povrede u vidu nagnječenja tijela a koje povrede su mogle nastati  pri padu, odnosno udarom o tlo, te da u momentu nanošenja povreda nije bila opasna po život.
            Sud je prihvatio gornje dokaze a posebno nalaz i mišljenje vještaka zaštite na radu i medicinske struke koji su dati u skladu sa pravilima struke i nauke, pri čemu  im optuženi nije prigovorio, te prihvatio ostale dokaze obzirom da su isprave – zapisniek i skice, odnosno fotoelaborat  sačinila stručna lica u odgovarajućem zakonskom postupku.
            Iz Pravilnika o sistematizaciji proizilazi da u opisu radnog mjesta poslovođe stružnice između ostalog stoji obaveza  da optuženi prati kvalitet rada radnika i vodi brigu o bezbjednosti radnika i opštoj sigurnosti stružnice,  te je ovaj dokaz sud prihvatio u cjelosti  obzirom da i sam optuženi nije prigovarao svojim obavezama kiz Pravilnika koje su bile jasno predviđene u oblasti zaštite na radu.
            Iz izvoda iz KE za optuženog  izdat od Uprave policije – Ispostava Žabljak br. 245/09 –73/1 od 23. 01. 2009. godine  .sud je utvrdio  da je optuženi ranije osuđivan i to presudom Osnovnog suda u Žabljaku  K. br. 25/04 od 21. 06.  2004. godine  zbog kriv. djela Teška tjelesna povreda  iz čl. 36 st. 4 KZ na  kaznu zatvora od 6 mjeseci uslovno na dvije godine.
            Ostale dokaze sud je cijenio irelevantnim.
Sud je posebno cijenio odbranu optuženog, pa je zaključio da isti u cjelosti
priznaje krivicu i počinjeno djelo,  pri čemu je takvo priznanje našlo svoju
podlogu u provedenim dokazima, a ovo posebno jer je optuženi ukazivao da je
predhodno znao svoje obaveze u pogledu zaštite na radu i da je često izdavao
naloge na osnovu svojih zapažanja da se mijenjaju daske na dijelu paletnog
patosa koje su bile dotrajale.
              Na osnovu savjesne i brižljive ocjene provedenih dokaza te potpunog priznanja optuženog,  a cijeneći sve u smislu čl. 360 ZKP-a, sud je na pouzdan način zaključio  da je optuženi počinio krivično djelo na način, mjesto i u vrijeme kako je to bliže opisano izrekom presude, odnosno sud je utvrdio činjenično stanje, što  optuženi  dana 16. 10. 2008. godine oko 12,30 časova u pilani na Nj. u Ž., kao odgovorno lice – poslovođa pilane  dijela stranog društva »K.b.C. – S.« - Ž., nije postupao po propisima  i tehničkim pravilima o mjerama zaštite na radu prilikom izvođenja drvoprerađivačkih radova u pilani od strane oštećenog B.V. i time izazvao  opasnost za njegov život i tijelo na način što suprotno  čl. 19 i čl. 20 Zakonu o zaštiti na radu (»Sl. list RCG« br. 79/04) i pravilniku o unutrašnjoj organizaciji i sistematizaciji radnih mjesta   nije u okviru organizovanja rada na pilani pratio primjenu svih zakonom propisanih mjera zaštite na radu i održavanje sredstava za rad u ispravnom stanju niti zabranio rad na ovom radnom mjestu dok se  opasnost ne otkloni, nije naložio  postavljanje zaštitnih naprava – konstruktivne zaštite – paletnog patosa, niti je oštećeni bio osposobljen za bezbjedan rad i nije oštećenog podvrgao predhodnoj provjeri zdravstvene  sposobnosti za rad koji je obavljao već mu je dopustio da radi bez ispunjenja gornjih uslova , iako je bio svjestan da svojom radnjom može učiniti  djelo ali je olako držao da do toga neće doći ili da će to moći spriječiti, te je oštećeni B.V. prilikom pomjeranja daske zaglavljene  između prizmi na izlaznom transporteru  gatera, stojeći na dasci drvenog patosa između prenosnih valjaka izlaznog transportera, usled loma daske  koja je bila pohabana, propao u prostoriju ispod gatera sa visine od 3,40 m i tom prilikom zadobio lake tjelesne povrede  nagnječenje tijela. Pohabana daska je bila debljine oko 2 cm a prilikom postavljanja tj. ugradnje u patos imala je standardnu debljinu od 5 cm.
            Pravnom ocjenom  gore utvrdjenog činjeničnog stanja, sud nalazi da se u radnji optuženog stiču svi bitni elementi krivičnog djela Izazivanje opasnosti  neobezbjeđenjem mjera zaštite na radu iz čl 329 st. 3 u vezi st. 2 KZ a koje djelo čini  svako odgovorno lice  u radionici ili na drugom mjestu rada koje ne održava u ispravnom stanju  zaštitne uređaje ili uopšte ne postupa po propisima ili tehničkim pravilima po mjerama zaštite na radu i time izazove opasnost za život ili tijelo ljudi a to djelo učini iz nehata.
            Optuženi je djelo učinio iz nehata, jer je bio svjestan  da  mu je shodno Pravilniku o sistematizaciji obaveza da vodi brigu o bezbjednosti svih radnika koji rade u stružnici kao i o opštoj sigurnosti stružnice, što dalje znači  da je bio dužan da između ostalih  vodi računa  i o potpunoj konstruktivnoj zaštiti paletnog patosa ali je olako držao  da do posledice neće doći pa je  preglede dasaka na drvenom patosu  izvršio površno i omogućio oštećenom rad bez ispunjenja uslova u pogledu osposobljenosti i provjeri zdravstvene sposobnosti,  tako da  je usled loma jedne daske koja je bila prilično pohabana, jer je njena debljina u momentu povrede oštećenog iznosila oko 2 cm a standardna debljina iste  pri ugradnji je iznosila 5 cm,  pa je nastupila posledica, usled čega je jedan radnik tj. oštećeni  obavljajući poslove  u dijelu transportera propao kroz otvor  lomeći jednu dasku i padajući sa visine od 3,40 m kojom prilikom je zadobio  lake tjelesne povrede.
            Oglašavajući optuženog krivim sud mu je izrekao novčanu kaznu u iznosu od  300 € a  sa rokom plaćanja od 3 mjeseca  a ovo pri ocjeni  da radi krivično pravne zaštite nije bilo nužno izricati  kaznu zatvora  kao  predvidjenu kaznu za ovo krivično djelo. Odlučujući da optuženom izrekne novčanu kaznu sud je imao u vidu  okolnosti iz čl. 42 KZ , pa je od olakšavajućih okolnosti uzeo da  se radi o mladom čovjeku, da je oženjen i otac jednog malog djeteta, da ima veoma skromna mjesečna primanja – 195€, da je izrazio žaljenje zbog događaja koji se desio i da je priznao počinjeno  krivično djelo, dok mu je od otežavajućih okolnosti  uzeo raniju osuđivanost ali i činjenicu  da je od izvršenja predhodnog djela prošao duži vremenski period, pa mu je olakšavajuće okolnosti shodno čl. 45 i 46 KZ cijenio kao osobito olakšavajuće, te mu je predhodno ublažio kaznu, a gornje sve u ubjeđenju da će se izrečenom  novčanom kaznom  ostvriti svrha kažnjavanja iz čl. 32 KZ.
              Optuženi je  shodno čl. 202 ZKP obavezan da plati troškove krivičnog postupka u iznosu od  335,40€   a koji troškovi se odnose na  ime nagrade vještacima i to: medicinske struke Dr. P.G. iznos od 93,40 € i zaštite na radu P.S. iznos od 242 €, kao i paušal u iznosu od  30€  obzirom na trajanje i složenost postupka  i imovno stanje optuženog a ovo shodno čl. 193 st. 3 ZKP-  
        Sa iznijetog odlučeno je kao u izreci presude.

        **OSNOVNI SUD U ŽABLJAKU** , dana 27.05. 2009.god.


      **ZAPISNIČAR                                                                                      PREDSJEDNIK SUDA**  
     Ikonija Šibalić,s.r.                                                                                   Mihailo Andjelić,s.r.

PRAVNA POUKA:
Protiv ove presude dozvoljena je žalba u roku
Od  8  dana  po  prijemu  pismenog  otpravka
presude, preko ovog suda Višem sudu Bijelo
Polje.  