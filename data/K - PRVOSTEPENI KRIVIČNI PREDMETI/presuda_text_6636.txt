K.br. 2/11
U IME NARODA
OSNOVNI SUD U ŽABLJAKU kao prvostepeni krivični sud, u vijeću sastavljenom od
presjednika vijeća - sudije Jovković Milovanu i sudija porotinika Pipović
Grujice i Krstajić Mirjane kao članova vijeća, uz sudjelovanje Nadje Kaljević
kao zapisničara u krivičnom predmetu protiv optuženog B. M., zbog krivičnog
djela zloupotrebe službenog pložaja iz čl.416 stav 3 u vezi stava 1 KZCG i
krivičnog djela prinude čl. 165. st. 3. u vezi st 1 KZ CG, po optužnici
oštećenog kao tužioca Andjelić Save iz Žabljaka od 15.01.2011 godine, na
glavnom pretresu od 07.02.2011 godine u prisustvu optuženog, ošterćenog kao
tužioca i njegovog punomoćnika adv. Žugić Sretena, donio je istog dana, a
javno objavio dana 10.02.2011 godine,
P R E S U D U
Optuženi B. M., od oca J. i majke V. rodjene T., rodjen ... u Ž., sa
prebivlištem u Ž., Crnogorac, radnik, završio SSS, pismen, oženjen, otac troje
maloljetne djece ,vojsku služio, vodi se u VE, srednjeg imovnog stanja, ranije
neosudjivan, protiv koga se ne vodi postupak za drugo krivično djelo,
OSLOBADJA SE OD OPTUŽBE
Da je
-Dana 09.03.2005 godine oko 15:30 h u Ž., ul. J.Š. B. bb, predhodno pozvao vozača utovarne kašike P. M. , a potom mu naredio da natrpa namet na put i placeve izmedju njegove kuće i kuće roditelja oštećenog kao tužioca A. S. u kojoj stanuje oštećeni kao tužilac sa porodicom visine 6 m, što je ovaj i učinio, i na taj način porodici oštećenog kao tužioca onemogućio da izadju i udju u kuću , primoravajući ih da idu naokolo i po 500 m kroz neočišćeni snijeg visine 2m ,
-Dana 15.05.2005 godine, oko 14 h u Ž. , po predhodnom dogovorom sa svojim sestrićem V. N., istom naredio da ispred kuće roditelja oštećenog kao tužioca A. S.napadne njegovu djecu B.i D., što je on i učinio na način što ih je udarao nogama i rukama , a potom im zaprijetio da će im obiti bubrege na putu do škole u školi i na povratku iz škole,
-Dana 26.07.2007 godine oko 10 h u Ž. namjerno pomjerajući ručicu mjenjača pokrenuo svoje vozilo PMV marke Pasat reg oznaka PV.... koje je biilo parkirano pored njegove kuće i tom prilikom udarilo u vozilo oštećenog kao tužioca A. S. marke Golf reg oznaka PV ... koje je bilo parkirano pored kuće roditelja oštećenog kao tužioca gdje stanuje oštećeni kao tužilac, pa je na ovaj način kao pripadnik policije, upotrebom sile i prijetnje prisiljavao oštećenog kao tužioca da ćuti i trpi neistinu i nepravdu sadržanu u nepravosnažnoj presudi OS Žabljak K.br.72/04 od 31.12.2004 godine, kao i u zapisniku sa glavnog pretresa od 31.12.2004 godine u istom predmetu, da je skakao na kobile, krave i telad i da je zbog te istine na kraju dokaznog postupka povukao tužbu , nanoseći njemu i njegovoj djeci ogromnu materijalnu štetu. 
-čime bi počinio krivično djele zloupotrebe službenog položaja iz čl. 416 stav 3 u vezi stava 1 Krivičnog zakonika Crne Gore (KZCG ) i krivično djelo prinude iz čl. 165 u vezi tačke 3 stava 1 Krivičnog zakonika Crne Gore (KZCG).
-a gornje na osnovu čl. 363 st. 1 tačka 3 Zakonika o krivičnom postupku (ZKP-a), jer nije dokazano da je optuženi učinio djela za koja je optužen 
Troškovi krivičnog postupka padaju na teret budžetskih srestava suda.
Oštećeni A. S. se u pogledu imovinsko pravnog zahtjeva upućuje na parnicu.
O b r a z l o ž e nj e
Oštećeni A. S. je preko svog punomoćnika adv. S. Ž. ovom sudu podnio optužnicu
dana 15.01.2011 godine, protiv optuženog B. M. iz Ž. zbog krivičnog djela
zloupotrebe službenog položaja iz čl. 416 stav 3 u vezi stava 1 KZCG i
krivično djelo prinude iz čl. 165 u vezi tačke 3 stava 1 KZCG, i stavio mu na
teret činjenično stanje bliže oposano u ovoj optužnici. Na glavnom pretresu
punomoćnik oštećenog kao tužioca po službenoj dužnosti je ispravio dostavljenu
optužnicu sudu tako da umjesto datuma 02.03.2005 godine pod tačkom 1 , treba
da stoji datum 09.03.2005 godine . Oštećeni kao tužilac navodi da je od
postupajućeg istražnog sudije tažio da mu se omogući uvid u spise predmeta i
da dobije fotokopije izvedenih dokaza po njegovom predlogu, pa kako mu to nije
omogućeno on sada naknadno vrši dopunu dostavljene optužnice na način da je
"Dana 09.03.2005 godine oko 15:30 h u Ž., ul. J. Š. B. bb, predhodno pozvao
vozača utovarne kašike P. M. , a potom mu naredio da natrpa namet na put i
placeve izmedju njegove kuće i kuće mojih roditelja u kojoj stanujem sa
porodicom visine 6 m, što je ovaj i učinio, i na taj način nas onemogućio da
izadjemo i udjemo u kuću, primoravajući nas da idemo naokolo i po 500 m kroz
neočišćeni snijeg visine 2m, a zatim dana 15.05.2005 godine, oko 14:00 h u Ž.,
po predhodnim dogovorom sa svojim sestrićem V. N., istom naredio da mi ispred
kuće mojih roditelja napadne djecu B. i D., što je on i učinio na način štop
ih je udarao nogama i rukama , a potom im zaprijetio da će im obiti buubrege
na putu ldo škole i u štkoli i na povratku iz škole, kao i dana 26.07.2007
godine oko 10 h u Ž. namjerno pomjerajući ručicu mjenjača pokrenu svoje PMV
marke "Pasat" reg oznaka PV.... koje je biilo parkirano pored njegove kuće i
tom prilikom udarilo u m oje vozilo marke "Golf" reg oznaka PV ... koje je
bilo parkirano pored kuće mojih roidtelja gdje stanujem pa je na ove načine
kao pripadnik policije, upotrebom sile i prijetnje prisiljavo me da ćutim i
trpim neistinu i neppravcu sadržanu u nepravosnažnoj presudi OS Ž. K.br.72/04
od 31.12.2004 godine kao i u zapisniku sa glavnog pretresa od 31.12.2004
godine u istom predmetu , da sam skakao na kobile krave i telad i da sam zbog
te istine na kraju dokaznog postupka povukao tužbu , nanoseći meni i mojoj
djeci ogromnu materijalnu štetu.
-čime je počinio krivično djelo zloupotrebe službenog položaja iz čl. 416 stav 3 u vezi stava 1 KZCG i krivično djelo prinude iz čl. 165 u vezi tačke 3 stava 1 KZCG. 
-ističem imovinsko pravni zahtjev u visini od 50.000,00€"
U završnoj riječi punomoćnik oštećenog- tužioca je izjavio da smatra da je
provedenim dokazima utvrdjeno da je optuženi počinio krivična djela za koja se
tereti, te predlaže da ga sud osudi i kazni po zakonu. Što se tiče oštetnog
zahtjeva predlaže sudu da oštećenog uputi na parnicu, jer u tom pravcu nijesu
provedeni dokazi. Takodje predlaže da se okrivljeni obaveže na plaćanje
troškova krivičnog postupka za pristup oštećenog i njegovog punomoćnika na
glavnoj raspravi po AT-u.
Oštećeni kao supsedijarni tužilac u završnoj riječi izjavi da se u svemu
pridružuje riječi svoga punomoćnika i nema ništa više da doda.
Optuženi B. M. u istrazi i na glavnom pretresu u svojoj odbrani u bitnom je
izjavio da nije tačno da je dana 09.03.2005. godine naredio vozaču P. M. da sa
utovarnom kašikom natrpa snijeg ispred kuće A. S.. Naime, ta godina je bila
poznata po izuzetno velikim snježnim padavinama, koje su formirale snježni
nanos od nekoliko metara. Tom prilikom snijeg koji je uklonio ostao je pored
njegovog placa, a na placu A. S. nije uopšte nanošen snijeg, jer vozač P. čak
nije ni prišao njegovom placu. Izmedju njegove kuće i kuće oštećenoga nema
puta već postoji plac optuženoga koji je 1-2 m udaljen od kućnih stepenica
oštećenog kao tužioca. I na kraju navodi da on nije pozvao vozača utovarne,
već je to uradio njegov pok otac J.. Netačna je tvrdnja da je dana 15. maja
2005. godine nagovorio sestrića V. N. da napadne djecu A. S.. To je puka
izmišljotina, jer tako nešto niti je uradio, niti bi čak pomislio da uradi.
Nije mu jasno zašto oštećeni A. ovo izmišlja i šta je njegov motiv da ga lažno
optužuje. Neistiniti su i navodi A. S. da je 26.07.2007. godine pomjerio
ručicu menjača i pokrenuo svoje vozilo marke "Pasat" kako bi udarilo u vozilo
oštećenog A. S. marke "Golf". Apsurdnost ovakve tvrdnje najbolje se može
vidjeti u tome, da je oštećeni A. prvo tvrdio da je optuženi nagovorio svoje
dijete mal ćerku koja je imalo 3-4 godine u to vrijeme, da pokrene njegova
kola kako bi udarila u vozilo oštećenog, a sada tvrd da je optuženi to uradio.
On je o ovom događaju saznao od K. Z. koja je vidjela da je njegovo vozilo
zaista udarilo u vozilo oštećenog A. S. i da je nakon udara iz njegovog vozila
izašla njegova mal. ćerka N., pa predpostavlja da je ona najverovatnije
ubacila menjač u "ler" ,te da je vozilo nakon toga nastavilo kretanje par
metara i naslonilo se na vozilo oštećenog, koje je bilo parkirano pred
njegovom kućom. Nakon ovog saznanja zovnuo je oštećenog S. i rekao mu šta se
dogodilo i predložio da ako hoće zovne policiju da naprave zapisnik ili da mu
on popravi vozilo koje je bilo oštećeno u vidu uvijenosti zadnjeg blatobrana.
Oštećeni S. je na ovo pristao , nakon čega je angažovao automehaničara P. I.
koji je narednog dana izvršio opravku vozila, a zašto mu je on platio 50,00 €.
Po izvršenoj opravci smatrao je da je sve u redu. Na njegovom vozilu je tom
prilikom bila šteta od 300,00€ u vidu polomljenog fara, migavca i branika.
Sjutra dan je rano oštećeni S. otišao u UP Istostavu Žabljak i prijavio ovaj
dogadjaj navodeći da mu je pritom okrivljeni prijetio , namorao ga da ćuti i
da ne ide u policiju da to prijavi. Ovo nije tačno nego je do te popravke od
strane okrivljenog došlo na bazi njihovog dogovora. Kasnije je čuo kako
njegova žena govori da je ova opravka uradjena nekvalitetno i sl.
Optuženi u završnoj riječi izjavi da se ne osjeća krivim za krivična djela
koja mu se stavljaju na teret. Ne traži troškove postupka.
Sud je posebno cijenio odbranu optuženog B. M., pa je našao da je ista
objektivna, logična i istinita, pa je kao takvu u potpunosti prihvatio, jer je
na sud djelovala ubedljivo. Optuženi ne priznaje da je učinio krivična djela
koja su mu optužnicom stavljena na teret, a u toku dokaznog postupka nijednim
provedenim dokazom nije dokazano suprotno. Naprotiv iz iskaza saslušanih
svjedoka: B. N., K. J. , L. M. i Š. V. nemože se donijeti bilo kakav zaključak
makar i posrednim putem da je optuženi učinio krivična djela za koje se
tereti, jer svi ovi svjedoci su negirali da im je bilo što poznato o predmetu
optužbe pa su čak izrazili čudjenje zbog čega su i pozivani da svjedoče.
Sud je radi rasvetljenja činjeničnog stanja sproveo sledeće dokaze, saslušao
svjedoke: A. V., A. V., B. N., K. J., L. M. i Š. V. , pročitani su: pismo
A..V. upućeno dnevnom listu "Dan", fotokopija pisma upućena Direkotoru OŠ "D.
O." u Ž. gospodinu V., urgencija upućena Presjedniku Osnovnog suda u Žabljaku
dana 23.11.2007 godine, izvršio uvid: u predmet K.br.72/04, u predmet
K.br.54/07 , a pročitan je izvod iz kaznene evidencije UP PJ Pljevlja-
Ispostave Žabljak 31-04 br.245/11-89/1 od 21.01.2011godine za okrivljenog B.
M.. Sud je odbio predlog punomoćnika oštećenog i oštećenog da se kao dokaz
sprovedu: uvidjaj na licu mjesta po vještaku saobraćajne struke, a na
okolnosti dali je mal. ćerka okrivljenog od 4 godine mogla da pokrene mjenjač
vozila svoga oca marke Pasat reg oznake PV ... tada vlasništvo B. M., da se
pozove neposredno sasluša svjedok P. M. na okolnosti gdje je deponovao snijeg
i dali je oštećeni mogao prolaziti, jer je po ocjeni ovog viječa činjenično
stanje dovoljno jasno utvrdjeno da se može donijeti odluka u ovoj krivično
pravnoj stvari, a predlozi bi imali za cilj odugovlačenje postupka i
prouzrokovanje nepotrebnih troškova.
Iz iskaza svjedoka A. V.proizilazi, da se dana 9. marta 2005. godine nalazila
u kući sa suprugom A.S. i sa njihovo dvoje djece. Kroz prozor su vidjeli kako
iz pravca smećare ide čistač, sa kojim je upravljao neki P.. Okrivljeni je
stajao na papučici utovarne mašine i pokazivao rukom vozaču gdje da snijeg
deponuje. Kako se radilo o vleikoj količini snijega, on je formirao nanos u
visini od oko 6 m, tako da apsulutno nijesu mogli proići ovim putem, već su
morali ići zaobilaznim putem koji je mnogo dalji. Suprug S. nije reagovao
navedene prilike, ali je kasnije pisao i pozivao novinara Vi. koji je tu
dolazio i vršio fotografisanje ovog snijega. Dana 15. maja 2005. godine bila
je u svojoj kući, dok je suprug S. sa njegovim ocem V. unosio televizor u
vozilo. Kroz prozor je vidjela svoju djecu kako se igraju ispred kuće. Vidjela
je da je iz kuće B. M. izašao njegov sestrić V. N., pa kada je došao do njene
djece počeo je da ih udara i nogama i rukama bez ikakvog povoda. Djeca su
počela plakati, pa je Sa. čuvši njihov plač izašao i pitao N. "jesu li te to
ujak, stric i otac naučili da mi biješ djecu" našto mu N.nije odgovorio.
Izvjesna K.Z.je išla uz stepenice i govorila "ako hoće da im obije bubrege,
obiće im". Ovo nije bio prvi put da V.N. napada njihovu djecu, a o čemu su
obavještavali direktora škole, policiju i predsjednika suda, ali im niko nije
pružio nikakvu zaštitu. Dana 26.07.2007. godine negdje oko 10 časova vraćala
se iz prodavnice , pa kada je došla do kuće, vidjela je da je vozilo
vlasništvo B. M. udarilo u vozilo njenog supruga. Pored ovih vozila stajali su
optuženi i njegova supruga, a u blizini je bila i njihova maloljetna ćerka N..
Vidjela je da je vozilo B. M. udarilo prednjim dijelom u desnu stranu njihovog
vozila. Optuženi joj je rakao da zovne supruga Savu da vide šta će sa autom.
Dolaskom u kuću rekla je S. da ga M.zove jer, mu je udario svojim vozilom u
njegovo vozilo. Poznato joj je da su se tom prilikom dogovorili njen suprug i
M. da mu M.nadoknadi štetu. Medjutim, kako od toga nije ništa bilo sjutri dan
je S. otišao u SUP da prijavi dogadjaj, ali mu nijesu dali da to uradi, već su
obavijestili M. da dodje, a odbili su da uzmu izjavu od njenog supruga.
Iz iskaza svjedoka A. V., proizilazi da je u toku zime 2005 godine pao veliki
snijeg . Pošao je u jutarnjim satima toga dana da namiri stoku u štalu , pa je
prilikom povratka vidio u blizini svoje kuće utovarnu kašiku kako čisti snijeg
iz pravca smećare. Na stopi od utovarne kašike stajao je optuženi B. M. koji
je sa rukom pokazivao vozaču gdje da istovari snijeg . Pošto se radilo o
velikoj količini snijega koju je vozač gurao ispred sebe tako da je sa tim
snijegom zatrpao prilaz do njegove kuće. Tako se formirao snježni nanos od oko
6 m. Usled pomenutog sniježnog nanosa nije mogao doći do svoje kuće već je
išao zaobilaznim putem u dužini od 500 m da bi stigao u kuću. Narednog dana
otišao je i dogadjaj prijavio Presjedniku opštine. Dana 15.05.2005 godine
nalazio se ispred svoje kuće kada su došli njegovi unuci plačući. Vidio je da
je V. N. nahuškao vučjaka na njegovu unučad, pa je intervenisao da bi to
spriječio. N. V. mu je kazao da ga je ujak ovdje prisutni optuženi nagovorio
da se tako ponaša, a našta je prisutna Z.K. kazala "može vam biti vi ste od
kuće koja bije i zatvara " misleći tom prilikom na V.. Povodom gornjega navodi
dalje kako su mu unuci B. i D. rekli kako je B. M. sada optuženi rekao
sestriću N. "nadrškaj psa na njih". Dana 26.07.2007 godine nalazio se u svojoj
kući i tom prilikom je čuo da je nešto puklo, ali nije obraćao posebnu pažnju.
Kada je došla njegova snaha V. i rekla suprugu S."S. zove te M. da izadješ
radi kola što ih je skrkao", on i S. su izašli iz kuće i došli do S.vozila
koje je bilo parkirano u njihovom dvorištu i vidjeli da je vozilo bilo
oštećeno u predjelu zadnjeg dijela. Vidio je tom prilikom da okrivljeni sjedi
u vozilu i čuo je da je njegov sin S. rekao optuženome "meni je ovo i ranije
radjeno" te da će prijaviti policiji. On se nije zadržavao na licu mjesta, već
se vratio u selo G. gdje živi. Kasnije je od S.saznao da je M. tjerao vozilo
negdje na opravku, ali da ga nije opravio, jer se i danas vide oštećenja na
vozilu.
Sud je cijenio iskaze svjedoka A.V. i A. V. i iste nije prihvatio s razloga
jer se radi o ocu i supruzi oštećenog kao tužioca, budući da su isti pod
neposrednim utiskom cjelokupnog predmetnog dešavanja, pa su s toga
zainteresovani za ishod ovog spora. Svjedoci u svojim izjavama su prilično
pristrasni i kontradiktorni, pa sa tog razloga njihove izjave su na sud
djelovale manje ubedljivo. Ni A. V. otac oštećenog , kao ni supruga oštećenog
kao tužioca o predmetnim dogadjajima nemaju neposredna saznanja jer neposredno
nijesu vidjela sporna dešavanja, vezana za prdmet optužbe, te njihovo
svjedočenje se kreće u okviru predpostavki da je optuženi nagovarao vozača
utovarne mašine da deponuje snijeg, tako da im onemogući prilaz kući, kao i da
je nagovarao svog sestriać da bije i napada djecu oštećenog D. i B. , te da je
pokrenuo ručicu mjenjača na svom vozilu kako bi prouzrokovao štetu na vozilu
nejnog oštećenog kao tužioca. Sve tvrdnje ovih svjedoka s tog razloga su
neubedljive, bez argumenata, temelje se na predpostavci, prožete su
pristrasnošću, jer su u pitanju otac i supruga oštećenog kao tužioca, koji
nastoje da na ovaj način pomognu sinu odnosno suprugu, pa su njihove izjave po
ocjeni suda nedovoljno ubedljive da bi sud na istima zasnovao svoju odluku.
Iz iskaza svjedoka B. N. proizilazi da njemu ništa nije poznato od optužnice
kojom se tereti ovdje prisutni okrivljeni. On nije imao kontakta ni sa jednim,
ni sa drugim, pa nezna odakle potiče predlog da se sasluša u svojstvu
svjedoka. Smatra da se radi o njegovom maltretiranju zbog dolaska na sudjenje,
jer je on već treći put pozivan od strane suda. Prije dvije godine pregonio je
sijeno A. S. iz P. k. do njegove štale. Kada su stovarili sijeno S. mu je
pričao o nekom nesporazumu koji ima sa K., ali on nije obraćao pažnju na tu
njegovu priču, tako da se ne sjeća nijednog detalja.
Iz iskaza svjedoka K. J. proizilazi da se ne sjeća datuma , ali zna da je to
bila 2005. godina , koja je bila poznata po velikom snijegu. Tog dana se
vraćao iz štale i vidio da P. M.sa utovarnom kašikom vlasništvo "C." čisti
ulicu od snijega. Kako nije imao gdje snijeg da deponuje sa strane bio je
prinudjen da ga deponuje na sred ulice. Sa desne strane ulice gledano iz
pravca smećare nalazi se kuća B. J. odnosno nejgovog sina M., a domah do nje
kuća A. V. odnosno njegovog sina S.. Sa druge strane ulice i to tačno naspram
J. kuće nalazi se njegova kuća. Medjutim ovaj snijeg se nije deponovao ni na
čije dvorište, a jednako je smetao svim vlasnicima navedenih objekata, jer
kolima nijesu mogli prolaziti dalje od mjesta gdje je ovaj snijeg iskipovan,
dok se pješke moglo prolaziti. Nije mu poznato ko je P.angažovao da čisti
snijeg, niti po čijem naredjenju je čistio snijeg, niti je namet mogao biti od
6m. Po njegovoj ocjeni deponovani namet nije smetao toliko da se nemože prići
kući oštećenog jer on živi malo niže u naselju, pa mu je to dobro poznato. Što
se tiče napada na djecu oštećenoga od strane V.N., ništa mu nije poznato jer
on ne gleda šta djeca rade, ima drugog posla. Dali je M. sa svojim vozilom
udario u vozilo A. S. koje je bilo parkirano pred S. kuću on nezna ništa, osim
onoga što mu je o tome ispričala majka Z., a ona je vidjela kada je M.
maloljetna ćerka N. uišla u M. vozilo koje je bilo parkirano na njegovom
placu, i da su kola nakon toga krenula i udarila u S.vozilo. Čula je kasnije
da su se S. i M.dogovorili oko naknade štete.
Iz iskaza svjedoka L. M.proizilazi da istome ništa nije poznato o tome šta je
A. S. pričao za K. J., povodom nekog njihovog konflikta, te se o tome nemože
ni izjasniti. Sjeća se da sam jedan put prije više godina dolazio u kuću A. S.
u Ž. radi posjete njegovoj majci koja je bila bolesna, i da je on tom prilikom
pričao nešto o svojim komšijama i da im je nešto zamjerao, ali se on detalja
nesjećam jer ga to nije ni intgeresovalo. U vezi onoga što je ovdje stavljeno
na teret optuženom B. M.ništa mu nije poznato osim da su u sporu duži niz
godina.
Iz iskaza svjedoka Š.V. proizilazi da je njemu jedino poznato da mu se negdje
u martu mjesecu 2005 godine obratio A.V.sa molbom da objavi tekst o sniježnom
nametu koji se nalazi ispred nejgove kuće. On je povodom tog sniježnog nameta
snimao i pravio reportaže , pa je na insistiranje pomenutog A. V. došao do
njegove kuće i napravio fotografiju sniježnog nanosa. V. mu se žalio da su mu
ovaj sniježni nanos navodno formirali komšije B., K. i M.. Sjeća se da je
sličnih nameta bilo na desetine u tom naselju jer se snijeg nije mogao
uklanjati, već je prilikom čišćnje deponovan pored puta, tako da je tekst
objavio u kontekstu elementarne nepogode koja je zadesila stanovnine Ž. i
problema u vezi sa istim . Taj članak o tom dogadjaju je negdje zaturio i nije
ga mogao pronaći ma da ga je tražio. Na lice mjesta nije vršio mjerenje visine
sniježnog nanosa i tvrdi da A. V.nije bio zatrpan prilaz kući više nego što je
bio zatrpan drugim ljucima vlasnicima porodičnih kuća u tom naselju.
Sud je cijenio iskaze svjedoka: B. N. , K. J., L. M. i Š. V., kao objektivne,
logične i istinite. Iz ovih iskaza je zaključio da pomenuti svjedoci neznaju
da kažu ništa vezano za predmet optužbe, jer nijesu ništa neposredno ni čuli
ni vidjeli od spornih dešavanja , pa su čak i izrazili čudjenje što su pozvani
da svjedoče.
Iz pismo A. V.upućeno Dnevnom listu "D.", sud je utvrdio da je A. V. dana 13
03.2005 godine napisao pismo redakciji Dnevnog lista "D." gdje navodi da on i
njegova supruga imaju po 76 godina , da 20 godina žive u Ž.. Od 13.12.2004
godine ne zbore sa ukućanima K. J., jer je njegov sin S. A. podnio tužbu
protiv istog, zbog težeg oblika krivičnog djela klevete.B. i K. su se na tom
sudjenju lažno zakleli djecom da K.ništa nije rekao njegovom sinu, da bi po
tom pred sudijom izvinuo se govoreći da nikada više neće ništa reći njegovom
sinu i sl.
Iz fotokopije pisma upućena Direkotoru OŠ "D. O." u Ž. gospodinu V., sud je
utvrdio da se prisutni oštećeni - tužilac A. S. u svojstvu roditelja obraća
istome napominjući da je prošle godine u više navrata dolazio kod njega moleći
ga da spriječi one koji mu biju djecu, straše i sl., dobijajući pri tom
odgovor da neće više, a na kraju obaveštava gospodina direktora V. da neće
slati djecu u školu dok ne dobije pismeni odgovor nasve od njega traženo.
Iz urgencije upućene Presjedniku Osnovnog suda u Žabljaku dana 23.11.2007
godine, sud je utvrdio da se oštećeni - tužilac A. S. dana 23.11.2007 godine
obratio Presjedniku Osnovnog suda u Ž. kojim putem ga je obavijestio da je
sudu podnio privatnu tužbu protiv K. J. , S. A. i B.M.i istom tražio sudsku
zaštitu za sebe djecu i imovinu. Na kraju moli Presjednika da mu obezbijedi
sudsku zaštitu na svakom mjestu a prvenstveno za djecu, preko policije i na
taj način pomogne Direktoru škole da ispuni data obećanja i o tome ga
obavijesti pismenim putem u roku od 3 dana.
Sud je cijenio gore navedene pisane dokaze , ali je zaključio da isti sa
predmetom optužbe nemaju ništa zajendičko, pa su iz tog razloga irelevantni za
presudnejnje u ovoj krivično pravnoj stvari.
Iz uvida u predmet K.br.72/04, sud je utvrdio da je dana 21.12.2004 godine
privatni tužilac A. S. podnio privatnu tužbu protiv K. J. iz Ž., zbog
krivičnog djela klevete iz čl.196 KZRCG. Na glavnom pretresu dana 31.12.2004
godine okrivljeni K. J.je izjavio da je spreman da se izvine privatnom tužiocu
, što je ovaj prihvatio i nakon toga privatni tužilac je izjavio da odustaje
od tužbe. Predmetni postupak je završen presudom K.br.72/04 od 31.12.2004
godine kojom se optužba odbija protiv okrivljenog K.J., usled odustanka
privatnog tužioca od opružbe na glavnom pretresu. Na koricama mota spisa
predmeta K.br.72/04 stoji konstatacija da je presuda pravosnažna 31.12.2004
gopdine.
Iz uvida u predmet K.br.54/07 sud je utvrdio da je dana 27.08.2007 godine
privatni tužilac A. S. podnio privatnu tužbu protiv K. J., S. A. iz Ž., zbog
krivičnog djela klevete iz čl.196 stav 1 i 2 u vezi stava 1 KZRCG i B. M. iz
Ž. zbog krivičnog djela prinude iz čl.165 KZRCG. Postupajući sudija je sproveo
dokazni postupak o čemu postoji u spisu predmeta Zapisnik o glavnom pretresu
od 09.10.2007 godine i po istom predmetu donio presudu K.br.54/07 od
11.10.2007 godine kojom se okrivljeni K. J., S. A. i B. M. oslobadjaju od
optužbe na osnovu čl.363 stav 1 tačka 3 , jer nije dokazano da su optuženi
učinjeli djelo za koje su optuženi. Na ovu presudu privatni tužilac A. S. je
uložio žalbu koja je presudom višeg suda u Bijelom Polju Kž.br.1217/07 od
19.06.2008 godine, odbijena kao neosnovana i potvrdjena presuda Osnovnog suda
u Žabljaku K.br.54/07 od 19.11.2007 godine .
Sud je u cjelosti prihvatio činjenice koje proizilaze iz spisa predmeta
K.br.72/04 i K.br.54/07, ali nije prihvatio prigovore oštećenog kao tužioca da
se radi o nepravosnažnim odlukama u tim predmetima, a ovo tim prije jer za
takvu tvrdnju oštećeni kao tužilac nije ponudio dokaze, a na koricama spisa
predmeta postoji službena konstatacija iz koje se vidi da je presuda u
predmetu K.br.72/04 postala pravosnažna dana 31.12.2004 godine, a u predmetu
K.br.54/07 presuda je postala pravosnažna dana 19.06.2008 godine
Iz izvoda iz kaznene evidencije UP PJ Pljevlja-Ispostave Žabljak 31-04
br.245/11-89/1 od 21.01.2011 godine za optuženog Božović Miodraga, sud je
utvrdio da optuženog B. M. ne prolazi kroz KE UP PJ Pljevlja-Ispostave
Žabljak.
Krivično pravno ocjenjujući ovakvo utvrdjeno činjenično stanju na optuženog B.
M. imaju se primijeniti odredbe čl.363 stav 1 tačka 3 ZKP-a, jer nije dokazano
da je učinio krivično djelo zloupotrebe službenog pložaja iz čl.416 stav 3 u
vezi stava 1 KZCG i krivično djela prinude iz čl. 165. st. 3. u vezi st 1 KZ
CG, a ovo sa razloga jer optuženi nije priznao izvršenje ovih djela , a u toku
cijelog dokaznog postupka nijednim provedenim dokazom nije dokazano da je
počinio krivična djela koja su mu optužnicom stavljena na teret. Odredbom
čl.416 stav 1 KZCG predvidjeno je "da krivično djelo zloupotrebe službenog
položaja čini službeno lice koje iskorišćavanjem svog službenog položaja ili
ovlašćenja, prekoračenjem granice svog službenog ovlašćenja ili ne vršenjem
svoje službene dužnosti pribavi sebi ili drugom kakvu korist, drugom nanese
kakvu štetu ili teže povrijedi prava drugoga", a stavom 3 istog člana "ako
vrijednos pribavljene imovinske koristi prelazi vrijednost od 30.000,00€".
Dakle, po ocjeni ovog suda oštećeni kao tužilac nije dokazao da u radnjama
optuženoga ima elemenata ovog krivičnog djela , odnosno da je optuženi kao
službeno lice iskoristio svoj službeni položaj ili ovlašćenja, prekoračio
granicu svog službenog ovlašćenja, kako bi podgovorio vozača utovarne mašine
da deponuje snijeg na štetu oštećenog kao tužioca , niti da podgovori svog
sestrića da napadne i udara djecu oštećenog kao tužioca , niti da udje u svoje
vozilo i pokrene ručicu mjenjača da bi udario u vozilo oštećenog u cilju
prouzrokovanja mu tim putem štete. Odredbom čl.142 stav 3 KZCG je odredjeno ko
se smatra službenim licem. Službenim licem u smislu ovoga člna se smatra
izmedju ostalog lice koje u državnom organu vrši službene dužnosti. U
konkretnom slučaju sasvim je jasno da se optuženi B. M. nemože smatrati
službenim licem, shodno ovom članu, to jest nije dokazano u ovom postupku da
je kritične prilike optuženi preduzeo bilo koju (službenu) radnju kako bi
iskoristio svoj službeni položaj ili ovlašćenje, koja je imao kao policijski
službenik. Odredbom čl. 165 stav 1 KZCG je predvidjeno "ko drugog silom ili
prijetnjom prinudi da nešto učini ili ne učini ili trpi", a stavom 3 istog
člana" ako je usled djela iz stava 1 ili 2 ovog člana nastrupila teška
tjelesna povreda ili druge teške tjelesne posledice". U konkretnom slučaju
nije dokazano da je optuženi primjenom sile ili prijetnje prinudio oštećnog
kao tužioca da ćuti i trpi neistinu i nepravdu, kako je to oštećeni kao
tužilac u optužnici naveo, jer isti za takvu svoju tvrdnju nije pružio
odgovarajuće dokaze, već je sve ostalo u sveri predpostavki, a u prilog
prednjeg ide i činjenica da optuženi nije prinudjavao oštećenog kao tužioca da
mu on popravi vozilo, već je na bazi njihovog dogovora do te opravke na vozilu
došlo. Optuženi ga nije tom prilikom primoravao da ćuti, niti mu je prijetio
za slučaj da ode u policiju da dogadjaj prijavi, već mu je naprotiv on sam
predložio ako hoće da zovne policiju da naprave zapisnik.
Troškovi postupka padaju na teret budžetskih srestava suda, a sud će o
troškovima postupka odlučiti naknadno posebnim rješenjem po pravosnažnosti
odluke, shodno čl.203 ZKP-a.
Oštećeni kao supsedijarni tužilac se u pogeldu postavljenog imovinsko pravnog
zahtjeva upućuje na parnicu jer podaci iz krivičnog potupka ne pružaju pouzdan
osnov za njihovo potupno utvrdjenje, a njihovo pribavljanje bi vodilo znatnom
odugovlačenju postupka, shodno čl.212 stav 2 ZKP-a
Na gore iznesenom sud je zasnovao svoju odluku.
OSNOVNI SUD U ŽABLJAKU, dana 07.02.2011 godine
ZAPISNIČAR PRESJEDNIK VIJEĆA - SUDIJA
Nadja Kaljević.s.r. Milovan Jovković.s.r.
PRAVNA POUKA. Protiv ove presude ima se pravo
žalbe Višem sudu u Bijelom Polju u roku od 15 dana
od dana prijema iste a preko ovog suda