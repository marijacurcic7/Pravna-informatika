K.4/11
U IME NARODA
        **OSNOVNI SUD U ŽABLJAKU** , kao prvostepeni krivični sud u vijeću sastavljenom od predsjednika vijeća-sudije  Jovković Milovana i članova vijeća – sudija porotnika Mirjane Krstajić i Tomčić Marka, uz sudjelovanje Kaljević Nadje kao zapisničara, u krivičnom predmetu  protiv optuženog S.R. iz  Ž.-B. bb, zbog krivičnog djela gradjenje objekta bez gradjevinske dozvole iz čl.326 a  Krivičnog Zakonika CG, či je branilac adv.B.L. iz B.P., koji se vodi po optužnici ODT iz Pljevalja Kt.br.377/10 od 30.11.2010 godine, nakon održanog usmenog, javnog i glavnog pretresa dana 16.03.2011 godine, u prisustvu zamjenika ODT Božidarke Gačević, optuženog i njegovog branioca,  istog dana donio je, a  javno objavio  dana 21.03.2011 godine,

P R E S U D U
              OPTUŽENI S.R. sa JMBG..., od oca  R. i majke M. rođene Z.,
rođen ... godine u Ž.,  sa prebivalištem u B.- Opština Ž., državljanin CG,
ekonomski tehničar, privatnik, neoženjen, završio SSS, vojsku  služio,  vodi
se u VE  Ž., ranije  neosuđivan, srednjeg imovnog stanja, protiv koga se ne
vodi postupak  za drugo krivično djelo,  
K r i v    j e
Što   je 
          Tokom mjeseca oktobra 2010. godine, mjestu B. Opština Ž. protivno čl.69 Zakona o uredjenjuj prostora i izgradnji objekata ("Sl.list.CG.br.51/08), kao investitor, nastavio gradnju predhodno započetog objekta dimenzija 18x13m, bez pribavljene gradjevinske dozvole na način što je izradio nultu ploču, ozidao prizemlje od betonskih blokova i pregradne zidove prizemlja, a potom nakon izvršene inspekcijske kontrole od 10.10.2010 godine nastavio sa daljim izvodjenjem radova na objektu - izlio betonsku ploču na prizemlju, a sa ploče je ozidao prvi sprat od ciglenih blokova sa izlivenim betonskim stubovima.  
         - **čime je izvršio krivično djelo** **gradjenje objekta bez gradjevinske dozvole iz čl.326 a** **  Zakona o izmjenama i dopunama   Krivičnog Zakonika Crne Gore (KZCG),**

pa mu sud na osnovu naprijed navedene odredbe, te čl. 5, 13, 15, 32, 33, 36,
42, 52,53 i 54  Krivičnog zakonika Crne Gore(KZCG), te čl.199, 202 i 364
Zakona o krivičnom postupku Crne Gore (ZKP-a CG), izriče  
  USLOVNU OSUDU 
       Kojom mu predhodno utvrdjuje kaznu zatvora u trajanju od 6 (šest) mjeseci, te istovremeno odredjuje da se ista neće izvršiti ukoliko optuženi za vrijeme provjeravanja u roku od 2 (dvije) godine od dana pravosnažnosti presude ne učini novo krivično djelo.  
       Optuženi je dužan da na ime troškova krivičnog postupka plati iznos od 49,50€, kao i sudski paušal u iznosu od 70,00€, a sve u roku od 15 dana od dana pravosnažnosti presude pod prijetnjom prinudnog izvršenja.

O b r a z l o ž e nj e
         ODT iz Pljevalja u optužnici Kt.br.377/10 od 30.12.2010 godine, dajući opis radnje izvršenja pravno je ocijenio da je optuženi počinio krivično djelo koje mu se stavlja na teret, na način, mjesto i vrijeme kako je to bliže opisano izrekom presude.   
        U završnoj riječi zastupnik ODT-a Božidarka Gačević  je izjavila  da ostaje u svemu pri podnijetoj optužnici protiv optuženog S.R. i predlaže da sud optuženog oglasi krivim i kazni po zakonu, jer je svim provedenim dokazima na glavnom pretresu nesporno utvrdjeno da je počinio krivično djelo koje mu je stavljeno na teret.   
        U završnoj riječi branilac optuženog  adv. L.B. je izjavio  da traži od suda da odbije optužbu za krivično djelo koje je okrivljenom stavljeno na teret, sa razloga jer isto nije počinio. Zakonom o uredjenju zemljišta i izgradnji gradjevinskih objekata je propisano izdavanje gradjevinske dozvole za izgradnju objekata na području CG. Medjutim, ista zabrana gradnje je propisana i ogradničena odredjenim rokom od godinu dana od dana donošenja lokalnih prostornih planova koje usvajaju Skupština opštine - lokalne samouprave. Medjutim iz izjava saslušanih svjedoka inspektora zaštite prostora isti nijesu postupali u skladu sa zakonom o uredjenju i izgradnji gradjvinskih objekata s obzirom da su optuženom tražili gradjevinsku dozvolu za objekat čija je izgradnja započeta 2006 godine, na području koje nije obuhvaćeno ni DUP ni GUP-om opštine Ž. niti lokalnim studijama  lokacije, te samim tim je i bilo nemoguće donijeti, odnosno nije postajao organ koji bi izdao gradjevnsku dozvolu za izgradnju objekata, a s tim u vezi je i protok roka od 1 godine koji je propisan čl. 34 sta 3 Zakona o uredje zemljišta i izgradnji gradjevinskih objekata, te samim tim optuženi ne može snositi posledice zbog neažurnosti i nerada državnih organa, te na kraju predlaže da se optuženi oslobodi krivice za navedeno djelo.   
          Optuženi S.R. je u istrazi i na glavnom pretresu u bitnom izjavio, tačno je da je tokom aprila 2006 godine na svojoj parceli u mjestu zvanom B. započeo gradnju jednog objekta dimenzija oko 18x13m. U to vrijeme obzirom da se radilo o selu nijesu bile ni potrebne da se za neki objekat izdaju gradjevinske dozvole. Nakon što je izvršio tokom 2006 godine prvo pripremne radove i radove na iskopu temelja, kupio je gradejvinski materijal i stavio ploču. Zbog smrtnog slučaja u porodici, smrti brata, nije mogao nastaviti radove, pa je cjelokupni gradjevinski materijal na licu mjesta bio izložen zubu vremena i propadanju, a djelimično je bio i na udaru lica koja su isti  pokrala. U namjeri da spriječi dalje propadanje gradjevinskog materijala tokom maja mjeseca 2009 godine nastavio je započete radove i to više iz nužde da spriječi veću štetu ne znajući da je u medjuvremenu donijet novi zakonski propis koji reguliše ovu oblast. Nije mu  bilo poznato da se na selu kada čovjek hoće da gradi objekat traži gradjevinska dozvola. Odmah nakon što je radove nastavio bio je opomenut od strane nadležnih inspektora koji su vršili pregled započetih gradjevinskih objekata. On na licu mjesta nije bio prisutan, ali je obaviješten putem telefona da ne smije dalje graditi, pa je tokom jula mjeseca 2009 godine podnio Sekretarijatu za urbanizam u Ž. zahtjev za izdavanje gradjevinske dozvole. Njegova je namjera bila, a što je saopštio u komunikaciji sa presjednikom opštine Ž., da nastavi sa izgradnjom objekta, a da je spreman da plati prinadležnosti shodno važećim propisima. Obraćao se i Ministarstvu uredjenja prostora. Dobijao je u vezi s tim uvjeravanja  da Planovi opštine još nijesu bili usvojeni da će mu se pomoći u realizaciji ove njegove namjere u kom pravcu je i od nadležnog Sekretarijata za urbanizam tokom 2009 godine, dobio pismena obaveštenja i uvjerenja u pravcu da prostorni planovi još nijesu gotovi, te da se područje na kojem gradi ne nalazi u području koje obuhvata GUP. Na njegov zahtjev za izdavanje dozvole još mu nije odgovoreno. Tokom 2010 godine vršena je kontrola od strane Inspektora urednja prostora i sjeća se da je inspektorka Č. izlazila na lice mjesta dana 10.10.2010 godine kada je sačinjela zapisnik o inspekcijskom pregledu koji je lično potpisao.  Obzirom da mu je ukazala da se bez odobrenja ne može dalje graditi, donijela je rješenje 16.11.2010 godine kojim se zabranjuje dalja izgradnja objekta započetog 2006 godine. Postupio po gornjem rješenju, prestao sa daljim izvodjenjem radova i konačno smatra da nije počinio krivično djelo jer je spasavao svoju imovinu od propadanja i otudjenja.  
          U završnoj riječi optuženi je izjavio da ostaje u svemu pri riječi svoga branioca  i objašnjava da mu se objekat nalazi na seoskom području.   
          Sud je posebno cijenio  odbranu optuženoga, pa istu nije prihvatio, jer je usmjerena u pravcu izbjegavanja sopstvene krivice i kao takva je u suprotnosti sa iskazima svjedoka : Č.Z., Š.V. i S.S., a protivna je drugim sprovedenim pisanim dokazima. Odbranu okrivljenoga  da je nastavio sa radovima na izgradnji objekta započetog 2006 godine, tokom oktobra 2010 godine, iz nužde da spriječi propadanje i djelimično otudjenje gradjevinskog materijala, ne znajući da je u medjuvremenu donijet novi zakonski propis kojim se  zabranjuje gradjenje gradjevinskih objekata bez gradjevinske dozvole, sud nije prihvatio, jer nepoznavanje zakonskih propisa vezano za pravo gradnje ne može se pirhvatiti kao osnovano, jer u svakoj suverenoj državi prvi princip državnog suveriniteta je teritorijalno važenje zakona, što u praksi znači da se zakoni primjenjuju na teritoriji dotične države i da je svaki gradjanin dužan da ih se pridržava, a što je bio dužan i optuženi.    
          U dokaznom postupku radi rasvetljenja činjeničnog stanja sud je sproveo dokaze, saslušao je svjedoke: Č.Z., Š.V. i S.S. pročitao je: Zapisnik o inspekcijskoj kontroli br.1003-108/10 od 10.10.2010 godine, Službenu zabilješku UP Ispostave Žabljak br.241/10-2481/1 od 18.11.2010 godine, izvršio uvid u: fotoelaborat  UP Ispostave Žabljak br.3-106/10 od 10.10.2010 godine i br.3-112/10 od 11.11.2010 godine, rješenje Ministarstva uredjenja prostora i zaštite životne sredine br.1003-188/10 od 16.11.2010 godine, Zapisnik i fotoelaborat Istražnog sudije Osnovnog suda u Žabljaku Kri.br.20/10-8 od 10.12.2010 godine, pročitani su: nalaz i mišljenje vještaka geodetske struke K.B.sa skicom lica mjesta i isti je neposredno saslušan na glavnom pretresu održanom dana 19.02.2011 godine, dopis sa prilozima (rješenje uprave za nekretnine PJ Žabljak br.954-114-UPI-150/09 od 04.08.2009 godine, prijavu promjene na nepokretnostima od Uprave za nekretnine PJ Žabljak , skicu lica mjesta i PL.br.238 KO Borje II izdat od Uprave za nekretnine PJ Žabljak pod br.114-956-1-257/11 od 23.02.2011 godine), izdat od Uprave za nekretnine PJ Žabljak pod br.114-82/11 od 28.02.2011 godine i izvod iz KE za optuženog S.R. izdat od UP Ispostave Žabljak br.245/10 - 2633/1 od 08.12.2010 godine. Sud je odbio predloge optuženog i njegovog branioca da se u dopuni dokaznog postupka pozove i neposredno sasluša u svojstvu svjedoka Z.S. na okolnosti da razjasni postupak izdavanja gradjevinske dozvole kao i činjenicu da li je na području gdje se nalazi objekat optuženoga zabranjena gradnja objekta s obzirom da je protekao rok od jedne godine, kao i na okolnosti odluke opštine Ž. o izradi prostornog plana i da se od Ministarstva održivog razvoja i zaštite uredjenja prostora pribavi podatak da li hotel "P.S." – B. posjeduje gradjevinsku dozvolu, a ovo sa razloga jer je činjenično stanje u ovom predmetu dovoljno utvrdjeno da se može donijeti odluka.     
         Svjedok Č.Z., u istrazi i na glavnom pretresu u bitnom je izjavila, da je dana 08.01.2010 godine obaviještena od strane policijskog inspektora S.V. da je potrebno da izadje u Ž. na lice mjesta zvano B. i izvrši u prisustvu inspektora kontrolu gradnje jednog objekta. Zajedno sa pomenutim inspektorom na lice mjesta je izašla 10.10.2010 godine i tu su zatekli investitora radova S.R.. Istom je ukazala da nije dozvoljeno da gradi objekat bez gradjevinske dozvole. Gradjevinsku dozvolu nije imao u momentu kada je izvršila kontrolu, a pojasnio joj je da je ovaj objekat počeo sa gradnjom još 2006 godine, ali je morao da zastane sa daljim izvodjenjem radova zbog smrtnog slučaja u porodici , te da mu gradjevinski materijal ne bi propadao nastavio je sa izvodjenjem radova. Zna da je bio ozidao prizemlje od betonskih blokova, pregradne zidove prizemlja, izlio betonsku ploču na prizemlju i sa ploče je ozidao prvi sprat od betonskih blokova, odnosno prizemlje, uradio pregradne zidove i betonske stubove. Objekat je u osnovi 18 x 13m, o pregledu je sačinjela zapisnik koji je S. potpisao bez primjedbi, a inspektor S. je sačinio fotoelaborat. Dalju proceduru vezano za ovaj predmet nastavila je koleginica S.S. donošenjem rješenja kojim se zabranjuje S.R. dalje gradjenje objekta. Kazuje da joj je S.R. dok je vršila kontrolu saopštio da je bio pokrenuo proceduru za izdavanje gradjevinske dozvole, da se obraćao Opštinskim organima i Ministarstvu uredjenja prostora, ali je činjenica da na dan pregleda nije imao gradjevinsku dozvolu.  
         Sud je cijenio iskaz svjedoka Č.Z., kao objektivan, tačan i jasan, pa ga je kao takvog i prihvatio. Sud nije imao nijednog razloga da iskaz ovog svjedoka drugačije cijeni, jer isti ima podlogu u činjenici da u vrijeme vršenja inspekcijskog nadzora okrivljeni nije posjedovao gradjevinsku dozvolu, a isti nije u suprotnosti sa iskazom svjedoka Š.V. i S.S., a nije  protivan drugim sprovedenim materijalnim dokazima.  
          Svjedok Š.V. u istrazi i na glavnom pretresu je u bitnom izjavio   da mu je poznato kao krim. inspektoru u Ispostavi policije Ž. da su vršene kontrole nedozvoljene gradnje na objektu S.R. u mjestu B.. Njegov kolega inspektor S.V. je bio na licu mjesta i fotografisao objekat zajedno sa inspektorom uredjenja prostora. Bio je osutan za vrijeme njihovog izlaska, a što se tiče izrade tog fotoelaborata isti je on radio naknadno i potpisao i to prvi elaborat pod br. 3-106/10 od 10.10.20010 godine. Ponovo je na lice mjesta izlazio dana 11.11.2010 godine i elaborat pod br.3.112/10 je on sačinio, a vezano za nastavak gradjevinskih radova na istom. Tom izlasku na lice mjest prisustvovala je inspektor Č.Z. koja je vršila poslove dalje inspekcijske kontrole.  
         Sud je cijenio iskaz svjedoka Š.V. i isti prihvatio kao jasan, logičan i tačan. Sud nije imao nijednog razloga da drugačije cijeni iskaz ovog svjedoka, jer isti je saglasan sa iskazima svjedoka Č.Z. i S.S., a nije protivan drugim sprovedenim pisanim dokazima.  
         Svjedok S.S. na galvnom pretresu u bitnom je izjavila da je prvu kontrolu na objektu S. izvršila  07.07.2009 godine po službenoj dužnosti u redovnom inspekcijskom nazoru. Tada je  konstatovala da se na licu mjesta u naselju B. nalazi započet objekat dimenziaja 18 x 14m.  U tom momentu su bili izliveni temelji objekta. Na toj kontroli nijesu izvdojeni radovi, ali su bili prisutni radnici koji su istovarali materijal i vršili pripremu gradilišta. Pošto investitor nije bio prisutan ostavljen je poziv da bude prisutan za dan 23.07.2009 godine i da na uvid te prilike dostavi gradjevinsku dozvolu. S. se odazvao i tom prilikom izjavio, da su radovi na tom objektu započeti 2006. godine i da su uradjeni u fazi u kojoj se i sada nalaze na terenu, da je radove prekinuo zbog smrti brata, te da je u momentu kada je vršena prva kontrola na objektu imao namjeru da nastavi izvodjenje radova. Takodje je izjavio da mu nije bilo poznato da je za gradnju objekta van zone DUP-a potrebna gradjevinska dozvola, te da je proceduru za izdavanje iste započeo kod Sekretarijata za urbanizam Ž.. Imajući u vidu dokaze koje je dostavio na uvid inspekciji  donijet je zaključak o obustavi u skladu sa čl. 167 Zakona o uredjenju prostora i izgradnji objektata koji kaže da objekti koji se ne uklope u prostorne planove biće uklonjeni u skladu sa ovim zakonom. Od tog momenta na ovom objektu ona više nije vršila inspekcijski nadzor čak ni u kasnijem periodu, samo je od koleginice Č.Z. u Ministarstvo dana 16.11.2010 godine dobila informaciju da je izišla sa pripadnicima UP Ispostave Ž. na ovaj objekat i da je napravila zapisnik u kom je konstatovala da se na ovom objektu izvode radovi. Obrzirom da je ona započela postupak u ovom predmetu morala je isti da nastavi, pa je istog dana imajući u vidu odluku i zaključak Vlade CG od 14. januara 2010. godine i čl.167 pomenutoog zakona i čl.34 istog zakona u skladu sa Zakonom o inspeckcijskom nadzoru čl.4,9,14,15,16 i 39 donijela rješenje kojim se investitoru zabranjuje gradjenje objekta u naselju B., iz razloga što je isti započet 2006. godine a gradnja je nastavljena bez odobrenja za gradjenje nadležnog  sekretarijata, te da iste radove imenovani mora prekinuti u roku od 1 h od momenta dostave. Na ovo rješenje stranka nije uložila žalbu. Ona nije  mogla donijeti rješenje za rušenje objekta upravo zbog odluke koju je pomenula. Ovaj objekat prema odluci Vlade ima status koji se nalazi u tz. moratorijumu, znači zaključkom na sjednici Vlade usvojena je informacija projekta svjetske banke  pod nazivom Projekat zemljišne administrativne uprave u CG - lamp projekat. Ovaj projekat je usmjeren na poboljšanje efikasnosti prostornog planiranja izdavanja dozvole i uknjižbe objekata-nekretnina. U skladu sa ovim projektom opštine su zadužene da ubrzaju izradu planskih dokumenata DUP-a i GUP-a i da dateljnu pažnju posvete analizi postojećih objekata i definišu njihov status u narednom periodu. Lamp projekat finansira i izradu prostorno urbanističkih planova Opština koje imaju ograničene finansijske i stručne resurse. Potpisivanje ovog memoranduma podrazumijeva moratorijum u izvršenju postupaka za rušenje objekata koji su započeti i izgradjeni do 1. sepretembra 2008. godine kako bi se utvrdilo da li ima mogućnosti da se trenutno legalni objekti uklope u date planove ili je potrebno da se uklone. Ovo je navela iz razloga jer nijesu  mogli donijeti rješenje o rušenju, jer isto nijesu mogli izvršiti u ovom slučaju. Napominje da je stranka posjeduje LN koji je izdat od Uprave za nekretnine Žabljak, a u kojem je i ovaj objekat upisan 2009. godine kao objekat u izgradnji. Na licu mjesta je investitoru rekla da mu je za nastavak gradjenja objekta potrebna gradjevinska dozvola i da je na teritoriji Crne Gore zabranjena izgradnja gradjevinskih objekata bez pribavljene gradjevinske dozvole, a što se odnosi i na investitora.  
       Sud je cijenio iskaz svjedoka S.S., kao jasan, logičan i tačan, pa ga je u potpunosti prihvatio . Sud nije imao potrebe da iskaz ovog svjedoka cijeni u drugom svijetlu, jer ima podlogu u činjenici da je inspektorka prilikom vršenja nadzora na licu mjesta investitoru ukazala da mu je za nastavak gradjenja objekta potrebna gradjevinska dozvola koju ovaj nije kod sebe u vrijeme kontrole posjedovao, a isti iskaz nije u suprotnosti sa iskazima svjedoka Č.Z. i Š.V., a nije protivan drugim sprovedenim pisanim dokazima.  
        Iz Zapisnika  o inspekcijskoj kontroli br.1003-108/10 od 10.10.2010 godine, sud je utvrdio da je inspektorka Zaštite prostora Č.Z. postupajući po prijavi policije u prisustvu prestavnika UP Ispostave Ž. izašla na lice mjesta u selu B. i zatekla investitora S.R. na licu mjesta, gdje su vršeni radovi na izgradnji objekta dimenzija u osnovu 18x13m. Konstatovala je da je odradjena nulta ploča, prvi sprat odnosno prizemlje od betonskih blokova, spoljni i pregradni zidovi, a investitor na licu mjesta nije posjedovao potrebnu gradjevinsku dozvolu.  
         Iz Službene zabilješke UP Ispostave Žabljak br.241/10-2481/1 od 18.11.2010 godine, sud je utvrdio da je Š.V. krim. tehničar UP Ispostave Žabljak zajedno sa inspektorkom Zaštite prostora Č.Z. izašao na lice mjesta u selu B., a povodom nastavka radova na objektu vlasništvo S.R.. Lice mjesta je tom prilikom fotgrafisao, a o svemu nadjenom je sačinio službenu zabilješku gornji poslovni broj.

Fotoelaboratom  UP Ispostave Žabljak br.3-106/10 od 10.10.2010 godine i
br.3-112/10 od 11.11.2010 godine, prikazan je bliži izgled lica mjesta,  sa
objektom u izgradnji  u fotografijama.
 Iz uvida u rješenje Ministarstva uredjenja prostora i zaštite životne sredine
br.1003-188/10 od 16.11.2010 godine, sud je utvrdio da je inspektor Zaštite
prostora S.S. navedenim rješenjem zabranila investitoru S.R. gradjenje objekta
u Ž. u selu B. na kat parceli br. 95/39/1 KO Borje II.
 Iz   zapisnika o uvidajaju  i fotoelaborata Istražnog sudije Osnovnog suda u
Žabljaku Kri.br.20/10-8 od 10.12.2010 godine, sud je utvrdio  da je Istražni
sudija Osnovnog suda u Žabljaku dana 10.12.2010 godine izvršio uvidjaj na licu
mjesta, kojom prilikom je sačinio zapisnik o nadjenom stanju i sačinio
fotoelaborat o istom.
            Iz dopisa sa prilozima (rješenje uprave za nekretnine PJ Žabljak br.954-114-UPI-150/09 od 04.08.2009 godine, prijavu promjene na nepokretnostima od Uprave za nekretnine PJ Žabljak , skicu lica mjesta i PL.br.238 KO Borje II izdat od Uprave za nekretnine PJ Žabljak pod br.114-956-1-257/11 od 23.02.2011 godine), izdat od Uprave za nekretnine PJ Žabljak pod br.114-82/11 od 28.02.2011 godine, sud je utvrdio da je S.R. iz sela B. opština Ž. , kao posjednik- držalac parcele br.95/35/1 podnio prijavu promjene upisa na nepokretnostima preko ovlašćene privatne geodetske organizacije "T." DOO iz P. koja prijava je zavedena kod ovog organa 29.07.2009 godine pod br.954-114-UPI-450/09. U vezi sa podnijetim zahtjevom Uprava za nekretnine PJ Ž. je donijela Rješenje br.954-114-Up1-450/09 od 04.08.2009 godine i u novom stanju upisano je na S.R. od oca R. zgrada - kuća (temelji) površine 223m2. Obzirom da se radi o popisnom katastru to prilikom vršenja katastarskih promjena kompjuterskim programom se dozvoljava samo upis kao zgrada - kuća, a ne može da se upisuje kao temelji, objekat u izgradnji i sl. pa je s tog razloga u LN upisana kuća i zgrada površine 223m2, a što se sve vidi iz gore citiranih priloga.
Sud je cijenio gore navedene pisane dokaze kao jasne i nesumnjive , date od
strane nadležnih institucija, u za to zakonom predvidjenom postupku, a isti
nijesu u suprotnosti sa utvrdjenim činjeničnim stanjem.
            Iz nalaza i mišljenja vještaka geodetske struke K.B. sa skicom lica mjesta, sud je utvrdio da je na licu mjesta u prisustvu Istažnog sudije i stranaka izvršio premjer objekta u izgradnji i uvidom u kat operat utvrdio da je sporni objekat u izgradnji površine od 191 m2, da se nalazi na kat parceli br.95/39/1 upisane u PL.br.938 KO Borje II, a čiji je vlasnik S.R. od oca R. iz B.. Na glavnom pretresu održanom 19.02.2011 godine vještak geodetske struke je neposredno saslušan na okolnosti datog nalaza i mišljenja, pa je izjavio da ostaje u svemu pri datom nalazu i mišljenju i skici lica mjesta. U konkretnom slučaju se radi o objektu u izgradnji upisanom u PL.br.938 KO Borje II na kat parc. 95/39/1.
            Sud je cijenio nalaz i mišljenje vještaka geodetske struke, te njegov iskaz neposredno dat na glavnom pretresu od 19.02.2011 godine, kao objektivan, jasan i tačan, dat od strane dugogodišnjeg stalnog sudskog vještaka geodetske struke u skladu sa pravilima nauke i struke, pa ga je u svemu prihvatio,  pri čemu treba imati u vidu činjenicu da stranke istome nijesu prigovorile.
Iz izvod iz KE za optuženog S.R. izdat od UP Ispostave Žabljak br.245/10 -
2633/1 od 08.12.2010 godine, sud je utvrdio da optuženi ne prolazi koroz
kaznenu evidenciju ovog područnog organa.
             Na osnovu savjesne i brižljive ocjene provedenih dokaza, a cijeneći sve u smislu  čl. 360 ZKP-a  sud je na pouzdan način utvrdio, da je optuženi S.R. učinio krivično djelo koje mu je stavljeno na  teret.
            Pravnom ocjenom  ovako utvrđenog činjeničnog stanja, sud nalazi da se u radnji optuženog stiču svi bitni elementi  krivičnog djela građenje objekta bez građevinske dozvole iz čl. 326a  Krivičnog zakonika,   koje djelo čini "svaki onaj ko protivno propisima o izgradnji objekata, planiranju i uređenju prostora započne građenje objekta bez predhodno pribavljene građevinske dozvole ili gradi objekat suprotno izdatoj građevinskoj dozvoli i tehničkoj dokumentaciji ili odluci nadležnog organa  o zabrani građenja", pa je u konkretnom slučaju optuženi S.R. tokom   mjeseca oktobra 2010. godine, mjestu B. Opština Ž. protivno čl.69 Zakona o uredjenjuj prostora i izgradnji objekata ("Sl.list.CG.br.51/08), kao investitor, nastavio gradnju predhodno započetog objekta dimenzija 18x13m, bez prigavljene gradjevinske dozvole na način što je izradio nultu ploču , ozidao prizemlje od betonskih blokova i pregradne zidove prizemlja, a potom nakon izvršene inspekcijske kontrole od 10.10.2010 godine nastavio sa daljim izvodjenjem radova na objektu - izlio betonsku ploču na prizemlju, a sa ploče je ozidao prvi sprat od ciglenih blokova sa izlivenim betonskim stubovima.
            Odredbom čl. 69 Zakona o uređenju prostora i izgradnji  objekata  predviđeno je da se objekat može graditi na osnovu građevinske dozvole i tehničke dokumentacije, a odredbom čl.9 istog zakona predviđeno je da se pod građenjem objekta podrazumijeva svako izvođenje radova (pripremnih radova, zemljanih radova, radova na izradi građevinskih konstrukcija, gradjevinsko-instalaterskih radova,radova na ugradnji građevinskih proizvoda, ugradnji postrojenja i opreme i drugih radova) radi građenja novog objekta, rekonstrukcije, ili radi promjene  stanja u prostoru. Dakle, gornje blanketne norme upućuju na zaključak,  da je optuženi  djelo učinio sa direktnim umišljajem kao predviđenim oblikom vinosti, jer je bio svjestan  da ne posjeduje građevinsku dozvolu  radi  nastavka izvodjenja radova na objektu,  pa je uprkos  svemu tu radnju i preduzeo. Neosnovana je odbrana optuženog da počeo sa izvodjenjem radova tokom aprila mjeseca 2006 godine, na svojoj parceli, na način što je prvo završio pripremne radove, radove na iskopu temelja, kupio gradjevinski materijal i uradio ploču, pa je kasnije tokom 2010 godine nastavio sa izvodjenjem gradjevinskih radova na pomenutom objektu, a u cilju  da bi spasio svoju imovinu-gradjevinski materijal djelimično od propadanja a djelimično od otudjenja, da  mu nije bilo poznato da je u medjuvremenu donijet novi zakonski propis koji je regulisao ovu oblast, to jes da mu nije bilo poznato da je na selu kada hoće da se gradi objekat  potrebna gradjevinska dozvola, odnosno nije znao da je  gradjenje objekta bez gradjevinske dozvole krivično djelo, a ovo sa razloga, jer optuženog ne može opravdati činjenica, da mu lično nijesu bili poznati propisi kojim se zabranjuje gradjenje objekta bez gradjevinske dozvole, a imperativnim propisima, tj. blanketnim normama jasno je predviđeno, stupanjem Zakona o uređenju prostora i izgradnji objekata na snagu tj. od 01.09.2008.godine, kao uslov građenja, da svako lice koje počne sa gradnjom objekta mora imati građevinsku dozvolu za investicione aktivnosti, te da je gradjenje objekta bez gradjevinske dozvole krivično djelo, a u konkretnom slučaju optuženi nije pružio valjane dokaze u tom pravcu, to jest nije u vrijeme izvodjenja radova na  spornom objektu posjedovao gradjevinsku dozvolu.
           Pri odmjeravanju vrste i visine kazne sud je cijenio stepen krivice optuženoga i druge okolnosti predvidjene čl.42 KZ CG, pa je od olakšavajućih okolnosti   uzeo da se radi o licu koje je neosudjivano, objekat je započeo da radi još 2006. godine na svome placu koji je naslijedio od predaka u selu B., da posjeduje LN izdat od Uprave za n ekretnine PJ Ž., iz koga se vidi da je ovaj objekat upisan na njegovo ime, na osnovu rješenja br.954-114-UPI-450/09 od 04.08.2009 godine,  da je podnio zahtjev za izdavanje gradjevinske dozvole i da se korektno ponašao na glavnom pretresu. Otežavajućih okolnosti na strani optuženog sud nije našao, pa  mu je  izrekao uslovnu osudu, kojom mu je utvrdio kaznu zatvora u trajanju od 6 (šest) mjeseci za vrijeme provjeravanja od 2 (dvije) godine, smatrajući  da u konkretnom slučaju nije bilo nužno izricati efektivnu kaznu zatvora, već da će se sa izricanjem navedene uslovne osude, postići  svrha kažnjavanja, shodno čl.32 KZCG, a u okviru opšte svrhe krivičnih sankcija iz čl.4 KZCG.  
           Sud je obavezao optuženog da plati troškove krivičnog postupka  u iznosu od 49,50€, a koji troškovi se odnose na nagradu vještaku geodetske struke za dati nalaz i mišljenje, shodno čl.202 ZKP-a kao i da plati sudski paušal u iznosu od 70,00€, a koji iznos je odmjeren sobzirom na težinu, složenost i trajanje postupka, shodno čl.199 ZKP-a.  
        **OSNOVNI SUD U ŽABLJAKU** , dana  16.03.2011 godine

ZAPISNIČAR
PRESJEDNIK VIJEĆA -  SUDIJA
         Nadja Kaljević                                                                            Milovan Jovković

PRAVNA POUKA : Protiv ove presude dozvoljena je žalb u roku od
15 dana od dana prijema iste Višem sudu Bijelo Polje a preko ovog suda  