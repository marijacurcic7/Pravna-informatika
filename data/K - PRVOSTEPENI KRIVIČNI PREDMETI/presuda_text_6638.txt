K.br.5/11
U IME NARODA
               OSNOVNI SUD U ŽABLJAKU, kao nadležni krivični sud u vijeću
sastavljenom od presjednika vijeća - sudije Milovana Jovkovića  i članova
vijeća – sudija porotnika Krstajić Mirjane i Tomčić Marka, uz učešće
zapisničara Kaljević Nadje, u krivičnom predmetu optužene B.Lj. iz Ž.,   zbog
krivičnog djela falsifikovanje isprave iz čl.412 stav 2 u vezi stava 1 KZ CG
koji se vodi po optužnici ODT iz Pljevalja Kt.br.196/10 od 17.01.2011 godine,
nakon održanog glavnog, javnog i usmenog pretresa, dana 10.02.2011 godine u
prisustvu zamjenika ODT iz Pljevalja Veljka Djurovića, te optužene, a u
osustvu uredno pozvanog oštećenog B.I., donio je istog dana, a javno objavio
dana 14.02.2011  godine,  
P R E S U D U
        Optužena **B.LJ.** od oca P. i majke M. rodjene P., rodjena ... godine u mjestu P. - opština Ž., sa prebivalištem u Ž., državljanin CG, pismena sa završena 3 razreda osnovne škole, penzioner, visina penzije 260,00€,  ne osudjivana, protiv koje se ne vodi postupak za drugo krivično djelo,

K r i v a    j e
        **Što je** :

         Početkom mjeseca januara 2007 godine od NN lica nabavila lažne javne isprave radi upotrebe i to ostavinsko rješenje Drugog Opštinskog suda u Beogradu O.br.2214/06 od 01.12.2006 godine u postupku raspravljanja zaostavštine iza pok. B.Lj.1 iz N.B., ostavinsko rješenje II Opštinskog suda u Beogradu O.br.1760/02  od 16.12.2002 godine u postupku raspravljanja zaostavštine iza pok. O. rodjene B.S. iz Ž., ostavinsko rješenje Drugog  Opštinskog suda u Beogradu O.br.354/02 od 08.07.2002 godine u postupku raspravljanja zaostavštine iza pok B.V. iz  B. i ostavinsko rješenje Drugog  Opštinskog suda u Beogradu O.br.1934/06 od 19.10.2006 godine u postupku raspravljanja zaostavštine iza pok. B.M. iz B. i ako u  Drugom Opštinskom sudu u Beogradu nije vodjen postupak raspravljanja zaostavštine iza smrti B.Lj.1, O. rodjene B.S., B.V. i B.M., pa je dana 22.01.2007 godine u Ž. naznačene lažne isprave-ostavinska rješenja upotrijebila kao prave i predala u Upravu za nekretnine PJ Ž. da bi se u Upravi za nekretnine izvršio prenos vlasništva na naznačenim nepokretnostima na naslednika okrivljenu B.Lj. iz P. – Ž..  
        - **čime je izvršila krivično djelo falsifikovanje isprave iz čl.412 stav 2 u vezi stava 1 Krivičnog zakonika Crne Gore (KZCG).**  
         pa sud okrivljenoj na osnovu naprijed navedenog popisa,te čl.4,5,15,32,36,42,52,53 i 54 Krivičnog zakonika Crne Gore (KZ CG), te čl.199,212 i 364  Zakonika o krivičnom postupku (ZKP-a), izriče


USLOVNU OSUDU
        Kojom joj utvrdjuje kaznu zatvora u trajanju od 3 (tri) mjeseca i istovremeno odredjuje da se ista neće izvršiti ukoliko optužena za vrijeme od 2 (dvije) godine od dana pravosnažnosti presude ne učini novo krivično djelo.   
        Troškova krivičnog postupka nije bilo, a optužena je dužna da plati sudski paušal u iznosu od 55,00€ u roku od 15 dana po pravosnažnosti presude.  
        Oštećeni B.I. se u pogledu ostvarivanja imovinsko pravnog zahtjeva upućuje na parnicu.

O b r a z l o ž e nj e
        ODT iz Pljevalja  u optužnici  Kt br.196/10 od 17.01.2011 godine dajući opis radnje izvršenja pravno je ocijenio da je optužena B.Lj., počinila krivično djelo falsifikovanje isprave iz čl.412 stav 2 u vezi stava 1 KZ CG na način, mjesto i u vrijeme kako je to bliže opisano izrekom presude .  
        U završnoj riječi ODT je naveo da ostaje u svemu pri podnijetoj optužnici, te predlaže da sud optuženu oglasi  krivom i kazni   po zakonu za krivično djelo koje joj se stavlja na teret.

Optužena B.Lj. u istrazi i na glavnom pretresu u bitnom je navela da ne
priznaje da je nabavila bilo kakve javne lažne isprave vezano za raspravljanje
zaostavštine iza pok. B.Lj.1, pok. B.S. rodjene O., pok. B.V. i pok B.M.. Nije
učestovala u tim ostavinskim raspravama, jer je niko nije ni pozivao, niti zna
kako ta rješenja izgledaju. Kada je jedne prilike nakon smrti njena tri brata
u kratkom vremenskom intervalu bila na groblju u B. prišla joj je jedna
nepoznata žena , predala koverat i rekla joj da istu kovertu preda u katastar
u Ž.  što je  posije kraćeg vremena i učinila, a da nije znala kakva se
dokumenta u toj koverti nalaze. Čim se radilo o katastru predpostvljala je da
se možda nešto radi o zemlji, ali ona to nije čitala, pa nije ni znala da li
je to moglo biti neko rješenje ili pak testament ili neki drugi dokumenat, a
službenici katastra najbolje znaju šta im je predato. Nakon izvjesnog vremena
neko ju je obavijestio da je zemlja prevedena na njeno ime, ali se ne može
sjetiti dali je dobila rješenje. Poznata joj je činjenica da je raspolagala,
to jest prodala i to rusima tu zemlju, a najviše sa razloga jer taj dio niko
nije od njene porodice koristio. Novac koji je dobila od ove prodaje
podijelila je svojim bratanićima i ako se sva zemlja vodila na njeno ime tako
što je i B.I. kao i ostalima poslala jedan dio novca dobijen od prodaje. Novac
je podijeljen na 6 jedanakih djelova. Ističe na kraju da joj nije poznato kako
i na koji način su donesena naznačena ostavinska rješenja u B., niti je
učestvovala u tim postupcima , ali je tačno da je sve što je bilo u koverti
ona predala u katastar i to je sve što zna. Lošeg je zdravstvenog stanja i
ukazuje da je prije dvije godine imala jednu tešku operaciju, a prije toga je
imala nekolilko hirurških intervencija.
Sud je posebno cijenio odbranu optužene B.Lj. i istu je   prihvatio u dijelu
gdje navodi u svojoj odbrani da je dobijeni koverat lično odnijela i predala u
Katastar Ž., da je pošto se radi o katastru pretpostavila da je riječ o
zemlji, te da je  nakon nekog vremena ta zemlja prevedena na nju i  sa istom
je kasnije raspolagala, jer nije u suprotnosti sa izjavom svjedoka oštećenog i
izjavama svjedoka S.S. i Š.H.S., a nije protivna drugim sprovedenim pisanim
dokazima. U ostalom dijelu sud nije prihvatio odbranu optužene  jer je
usmjerena na izbjegavanje sopstvene krivice i u suprotnosti je sa izjavama
svjedoka oštećenog, saslušanih svjedoka i drugih sprovedenih pisanih dokaza.
 U dokaznom  postupku sud je: na saglasan predlog stranaka umjesto neposrednog
saslušanja svjedoka- oštećenog B.I.   pročitao njegov iskaz dat zamolbenim
putem pred Osnovnim sudom u Kruševcu dana 01.02.2011 godine, saslušani su
svjedoci S.S. i H.S.Š., ptočitani su pisani dokazi, lažne javne isprave-
Rješenja Drugog Opštinskog suda u Beogradu: O.br.354/02 od 08.07.2002 godine,
O.br.2214/06 od 11.12.2006 godine ,O.br.1760/02 od 16,12.2002 godine i
O.br.1934/06 od 19.10.2006 godine, čitaju se: dopis drugogog opštinskog suda u
Beogradu od 24.08.2009 godine  upućen B.I., akt Uprave za nekretnine PJ
Žabljak br.114-121-119/10 od 02.11.2010 godine, akt Prvog osnovnog suda u
Beogradu Poslovni br.VIII-SU-VIII/2010-1847 od 06.12.2009 godine, potvrda
Drugog Opštinskog suda u Beogradu VIII-SU br.1076/09 od 24.08.2009 godine,
izvod iz kaznene evidencije UP PJ Ispostave Žabljak  br.245/10-2449/1  od
17.11.2010 godine za okrivljenu B.Lj.
Iz iskaza svjedoka- oštećenog B.I.  u bitnom  proizilazi da je  2000. godine
bio na odmoru  u Crnoj Gori, pa je sa suprugom i djecom svratio do tetke Lj.B.
na Ž. Tu su se nalazili njen sin M. i zet V.M. Zamolio je brata od tetke B.M.
da ga odvede kako bi on i njegova djeca vidjeli šta sve od imovine imaju na
Ž., gdje je njegov otac živio. On je u prvo vrijeme negodovao i na kraju je
pristao da ih odvede da vide imanje da bi u jednom trenutku kazao da on od
imanja nema ništa , rekavši da se njegov otac kako bi dobio stan u B. odrekao
svog dijela imovine na Ž.. To je kod njega odmah izazvalo sumnju, pa se prvo
obratio sudu u Ž. koji su ga uputili u državni arhiv Cetinje - Grupa Žabljak,
gdje je zaista i dobio rješenje o raspravljanju zaostavštine iz 1986. godine u
kome su se kao naslednici pojavili njegov otac i njegovo petoro braće i
sestara. S ovim rješenjem je otišao do katastra u Ž. gdje su ga obavijestili
da se na njegovog oca ne vodi ništa od imanja, kao i to da se cjelokupna
imovina na Ž. vodi 1/12 na N.B. , 1/12 na D.D. i 10/12 na Lj.B.. Njegov pok.
otac i nejgova dvojica pok. braće ne pojavljuju se nigdje kao naslednici. To
mu je sve bilo sumnjivo pa je insistirao da dobiju na uvid ostavinska rješenja
po kojima su se vodili postupci i po kojima su ovo troje gore navedenih
oglašeni za naslednike. Iz tih rješenja proizilalzi da je istima raspravljena
zaostavština nakon smrti pok. B.Lj., pok. B.V., pok. B.M. i njihove babe pok.
B. rodjene O.S., a u Drugom Opštinskom sudu u Beogradu obaviješten je da
ostavinski postupak iza gore navedenih pokolnika nije vodjen, da postoje
ostavinska rješenja pod tim brojevima, ali da su u njima druge stranke, kao i
da sudije pod imenom G.T. i L.P., koje su potpisane na tim rješenjima nikada
nijesu obavljale funkciju sudija u tom sudu. Pridružuje se krivičnom gonjenju
protiv okrivljene, imovinsko pravni zahtjev ističe, a tačan iznos opredijeliće
naknadno u posebnom postupku.
Sud je ciejnio iskaz svjedoka oštećenog B.I. i prihvatio ga kao jasan, tačan i
logičan. Sud nije imao nijednog razloga za drugačiju ocjenu iskaza oštećenog,
jer isti ima podlugu u dijelu odbrane optužene kome je sud poklonio svoju
vjeru, a nije u suprotnosti sa iskazima saslušanih svjedoka, kao i drugim
provedenim pisanim dokazima.
Iz iskaza svjedoka S.S. u bitnom proizilazi da je zaposlen u Upravi za
nekretnine PJ CG Žabljak počev od juna 2007 godine, na mjesto Načelnika PJ.
Poznato mu je da su kod ovog organa vršene katastarske promjene na osnovu
ostavinskih rješenja koje je donio  Drugi Opštinski sud u Beogradu
to:O.br.354/02 od 08.07.2002 godine, O,br.2214/06 od 11.12.2006
godine,O.br.1760/02 od 16,12.2002 godine i O.br.1934/06 od 19.10.2006 godine.
Njemu lično nije poznato dali je B.Lj. donijela orginale gornjih rješenja i
predala ih ovom organu 22.01.2007 godine, ali ga je o tome najvjerovatnije
obavijestio njegov predhodnik Š.S. koji je u to vrijeme vršio dužnost
načelnika ove PJ, pošto PJ nije imala pravnika - referenta za obradu gornjih
rješenja, dokumentacija je slata u PJ Nikšić pa je rješenja potpisivao VD
Načelnik Š.S., nakon što su rješenja predhodno bila obradjena i pripremljena.
Kod ovog organa postoje dostavnice da su rješenja o upisu promjena lično
uručena B.Lj. koja ih je svojeručno potpisala. Katastarske promjene su
izvršene u odnosu na nepokretnosti koje su predhodno pripadale B.S., Lj., V. i
M., a vodile su se u Pl.br.604 KO Borje II i PL. br.246 KO Tepca, te je B.Lj.
upisana u obimu prava kako je to bilo predvidjeno ostavinskim rjejšenjima.
Iz iskaza svjedoka H.S.Š. u bitnom proizilazi da je zaposlen u Upravi za
nekretnine PJ Žabljak na mjestu namještenika, a 2007. godine obavljao je
dužnost VD Načelnika. Sjeća se da su te godine vršene katastarske promjene na
osnovu ostavinskih rješenja Drugog Opštinskog sud u Beogradu  to: O.br.354/02
od 08.07.2002 godine, O,br.2214/06 od 11.12.2006 godine ,O.br.1760/02 od
16,12.2002 godine i O.br.1934/06 od 19.10.2006 godine. Orginalna rješenja sa
klauzulom pravosnažnosti lično je ovom sudu dostavila B.Lj. dana 22.01.2007
godine. Ona je lično došla i on je vidio jer se nalazio na svom radnom mjestu.
Ona prije toga nikada nije dolazila u katastar. Na rješenja su stavljeni
prijemni pečati, a nakon toga rješenja su poslata na obradu u PJ Nikšić, a
kasnije ih je kao VD Načelnik potpisao. Takodje mu je poznato da su ista preko
dostavnice lično uručena B.Lj. koja se odrekla prava žalbe, a dostvnice je
svojeručno potpisala. Iz gornjih rješenja jasno je da su izvršene promjene na
osnovu pravosnažnih ostavinskih rješenja i to vezano za imovinu B.S., Lj., V.
i M., a ovo obzirom da je Lj. bila oglašena za naslednika u obimu kako je to
glasilo u Rješenju.
Sud je cijenio iskaze svjedoka S.S. i Š.H.S. kao istinite i logične, pa ih je
u potpunosti prihvatio. Sud nije imao nijednog razloga da drugačije cijeni
iskaz ovih svjedoka, jer isti imaju podlogu u dijelu odbrane optužene koju je
sud prihvatio, a nijesu u suprotnosti sa iskazom svjedoka oštećenog i drugim
provedenim pisanim dokazima.
Iz lažnih javnih isprava-Rješenja Drugog Opštinskog suda u Beogradu:
O.br.354/02 od 08.07.2002 godine, sud je utvrdio da je pred Drugog Opštinskog
suda u Beogradu raspravljena zaostavština iza pok. B.V. bivšeg iz B. u odnosu
na nekretnine upisane u PL.br.604 PJ Žabljak  i PL.br.246 PJ Žabljak, pa je za
naslednika oglašena sestra pok. ostavioca B. rodjena B.LJ. iz Ž..
O.br.2214/06 od 11.12.2006 godine, sud je utvrdio da je pred Drugog Opštinskog
suda u Beogradu raspravljena zaostavština iza pok. B.Lj.1 bivšeg iz N.B. u
odnosu na nekretnine upisane u PL.br.604 PJ Žabljak i PL.br.246 PJ Žabljak, pa
je za naslednika oglašena sestra pok. ostavioca B. rodjena B.LJ. iz Ž..
O.br.1760/02 od 16,12.2002 godine sud je utvrdio da je pred Drugog Opštinskog
suda u Beogradu raspravljena zaostavština iza pok. O.rodjene B.S. bivše iz Ž.
u odnosu na nekretnine upisane u PL.br.604 PJ Žabljak  i PL.br.246 PJ Žabljak,
pa je za naslednika oglašena sestra pok. ostavioca B. rodjena B. LJ. iz Ž..
 O.br.1934/06 od 19.10.2006 godine, sud je utvrdio sud je utvrdio da je pred
Drugog Opštinskog suda u Beogradu raspravljena zaostavština iza pok B.M.
bivšeg iz B. u odnosu na nekretnine upisane u PL.br.604 PJ Žabljak  i
PL.br.246 PJ Žabljak, pa je za naslednika oglašena sestra pok. ostavioca
B.rodjena B. LJ. iz Ž.
Iz  dopisa drugog opštinskog suda u Beogradu od 24.08.2009 godine  upućen
B.I., sud je utvrdio da je u ostavinskom predmetu pod O.br.354/02 postupak
vodjen iza pok. T.Ž. bivšeg iz B., a postupajući sudija koji je donio rješenje
je Snežana Jevtić, pod O.br.2214/06 vodio se postupak iza pok V.G. bivšeg iz
B. , a postupajući sudija koji je donio rješenje je Danijela Veljković; pod
O.br.1760/02 vodio se postupak iza pok. R.S.  bivšeg iz B. , a postupajući
sudija koji je donio rješenje je Snežana Jevtić i pod O.br.19034/06 vodio se
postupak iza pok. V.R. – G. bivšeg iz B. , a postupajući sudija koji je donio
rješenje je J.S..
Iz akta Uprave za nekretnine PJ Žabljak br.114-121-119/10 od 02.11.2010
godine, sud je utvrdio  da su na traženje Uprave policije Ispostave Žabljak
dostavljena u orginalu : Rješenja II Opštinskog suda u Beogradu O.br.354/02 od
08.07.2002 godine, O,br.2214/06 od 11.12.2006 godine ,O.br.1760/02 od
16,12.2002 godine i O.br.1934/06 od 19.10.2006 godine, na osnovu kojih su
izvršene kat promjene za KO Borje II i KO Tepca, kao i dostavljeni su
PL.br.246 Ko tepca i PL.br.604 KO Borje II.
Iz akta Prvog osnovnog suda u Beogradu Poslovni br. VIII-SU-VIII/2010-1847 od
06.12.2009 godine, sud je utvrdio: da se iza pok. O.Sofije nije vodio
ostavinski postupak pre II opštinskim sudom u Beogradu pod O.br.1760/02, pod
tim brojem vodjen je ostavinski postupak iza pok. S.R., da se iza pok.
B.V.nije vodio ostavinski postupak pred II opštinskim sudom u Beogradu pod
O.br.354/02, pod tim brojem vodjen je ostavinski postupak iza pok. T.Ž., da se
iza pok. B.M. nije vodio ostavinski postupak pred II opštinskim sudom u
Beogradu pod O.br.1934/06, pod tim brojem vodjen je ostavinski postupak iza
pok. R.G.V., da se iza pok. B.Lj. nije vodio ostavinski postupak pre II
opštinskim sudom u Beogradu pod O.br.2214/06, a provjerom kroz imenik IV
Opštinskog suda u Beogradu utvrdjeno je da je pok. B.Lj.Vodjen ostavinski
postupak pod O.br.2657/08
Iz potvrde Drugog Opštinskog suda u Beogradu VIII-SU br.1076/09 od 24.08.2009
godine, sud je utvrdio da je nakon izvršene provjere u personalnoj službi II
Opštinskog suda u Beogradu utvrdjeno da G.T. i L.P. nikada nijesu obavljale
funkciju sudije u ovom sudu.
Sud je cijenio gore navedene pisane dokaze i iste prihvatio , jer imaju
podlogu djelimično u odbrani optužene, a nijesu u suprotnosti sa iskazom
svjedoka oštećenog i drugih saslušanih svjedoka.
           Iz izvoda iz kaznene evidencije UP PJ Ispostave Žabljak  br.245/10-2449/1  od 17.11.2010 godine za okrivljenu B.Lj., sud je utvrdio da imenovana ne prolazi kroz kazenenu evidjenicu ovog organa.
            Na osnovu savjesne i brižljive ocjene provedenih dokaza kako pojedinačno tako i uzajamnoj povezanosti kao u odnosu i na odbranu optužene , a shodno čl. 360 ZKP-a, sud je na nesumnjiv način utvrdio da je optužena   učinjela krivično djelo na način, mjesto i u vrijeme kako je to bliže opisano u izreci odluke.
            Krivično pravno ocjenjujući gore utvrdjeno činjenično stanje sud je našao da su se u radnji optužene B.Lj. stekli svi bitni elementi krivičnog djela, falsifikovanje isprave iz čl.412 stav 2 uvezi stava 1 KZCG, koje krivično djelo čini svaki onaj ko napravi lažnu ili izda neistinutu ispravu ili preinači pravu ispravu u namjeri da se takva isprava upotrijebi kao prava ili ko takvu lažnu ili nistinitu ispravu upotrijebi kao pravu ili je nabavi radi upotrebe , a ako je djelo iz stava 1 učinjeno u pogledu javne isprave , testamenta , mjenice , čeka , javne ili službene knjige ili druge knjige koja se mora voditi na osnovu zakona, pa kako u konkretnom slučaju optužena B.Lj. početkom mjeseca januara 2007 godine od NN lica nabavila lažne javne isprave radi upotrebe i to ostavinsko rješenje Drugog Opštinskog suda u Beogradu O.br.2214/06 od 01.12.2006 godine u postupku raspravljanja zaostavštine iza pok. B.Lj. iz N.B., ostavinsko rješenje Drugog Opštinskog suda u Beogradu O.br.1760/02  od 16.12.2002 godine u postupku raspravljanja zaostavštine iza pok. O. rodjene B.S. iz Ž., ostavinsko rješenje  Drugog Opštinskog suda u Beogradu O.br.354/02 od 08.07.2002 godine u postupku raspravljanja zaostavštine iza pok. B.V. iz  B. i ostavinsko rješenje Drugog Opštinskog suda u Beogradu O.br.1934/06 od 19.10.2006 godine u postupku raspravljanja zaostavštine iza pok B. M. iz   B. i ako u Drugom  Opštinskom sudu u Beogradu nije vodjen postupak raspravljanja zaostavštine iza smrti B.Lj., O. rodjene B.S., B.V. i B.M., pa je dana 22.01.2007 godine u Ž. naznačene lažne isprave-ostavinska rješenja upotrijebila kao prave i predala u Upravu za nekretnine PJ Žabljak da bi se u Upravi za nekretnine izvršio prenos vlasništva na naznačenim nepokretnostima na naslednika okrivljenu B.Lj.iz P. – Ž..
            Predmet ovog krivičnog djela je isprava. Pojam isprave je odredjen čl.142 KZCG, pa se njome smatra svaki predmet koji je podoban ili odredjen da služi kao dakaz kakve činjnice, koja ima vrednost za pravne odnose kao i računarski podatak. Javna isprava je ona isprava koju je u propisanom obliku izdao državni organ u granicama svoje nadležnosti kao i isprava koju je u takvom obliku izdala organizacija ili zajednica u poslovima koje vrši na osnovu javnih ovlašćenja, povjerenih joj zakonom ili odlukom Skupštine opštine donešene na osnovu zakona. U konkretnom slučaju nema dileme da su Rješenja Drugog Opštinskog suda u Beogradu; O.br.354/02 od 08.07.2002 godine, O.br.2214/06 od 11.12.2006 godine, O.br.1760/02 od 16,12.2002 godine i O.br.1934/06 od 19.10.2006 godine, lažne javne isprave i da ih je kao dakve optužena lično predala u Upravu za nekretnine PJ Žabljak kako bi se u Upravi za nekretnine izvršio prenos vlasništva na navedenim nepokrtnostima iz tih lažnih javnih isprva na optuženu B.Lj.. U prilog krivične odgovornosti optužene ide i činjenica da je nakon predaje lažnih javnih isprava - Rješenja II opštinskog suda u Beogradu Upravi za nekretnine , lično primila rješenja Direkcije za nekretnine PJ Žabljak o provodjenju promjene prava na predmetnim nepokretnostima na njeno ime, potpisala dostavnice i odrekla se prava na žalbu, pri čemu nijednom nije reagovala da joj je predmetna nekretnina nezakonito  predata.
Optužena B.Lj. je u konkretnom slučaju postupala sa umišljajem, jer je bila
svjestan svoga djela i htjela njegovo izvršenje, odnosno bila je svjesna da
navedeno postupanje i preduzete radnje prestavljaju radnje krivičnog djela,
čije je izvršenje i htjela.
Pri odmjeravanju vrste i visine kazne sud je cijenio stepen krivice optužene
B.Lj. i druge okolnosti predvidjene čl.42 KZCG pa je od olakšavajućih
okolnosti kod  optužene B.Lj. cijenio da se radi o osobi staroj 79 godina,
lošeg zdravstvenog stanja, koja je više puta operisavana, neosudjivanoj koja
se korektno ponašala na glavnom pretresu. Otežavajućih okolnosti na strani
optužene sud nije našao,  pa joj je izrekao uslovnu osudu, smatrajući da će se
i prijetnjom kaznom zatvora u tajanju od 3 (tri) mjeseca za vremenski period
od 2 (dvije) godine ostvariti svrha kažnavanja, odnosno da će se na ovaj način
dovoljno vaspitno uticati na ooptuženu da u buduće ne čini ovakva i slična
krivična djela.
            Troškova krivičnog postupka nije bilo, a sud je obavezao optuženu B.Lj. na plaćanje sudskog paušalu u iznosu od po 55,00€ imajući u vidu trajanje , složenost postupka, te imovno stanje optužene, a shodno čl.199 stav 3 ZKP-a.
            Sud je oštećenog B.I. u pogledu imovinsko pravnog zahtjeva uputio na parnicu, shodno čl.212 stav 2 ZKP-a  
Sa iznijetog odlučeno je kao u izreci presude.  
                    **OSNOVNI SUD U ŽABLJAKU** , dana 10.02.2011 godine


           **ZAPISNIČAR                                                                      PRESJEDNIK VIJEĆA - SUDIJA**  
          Nadja Kaljević.s.r.                                                                       Milovan Jovković.s.r.

PRAVNA POUKA. Protiv ove presude ima se pravo
žalbe Višem sudu u Bijelom Polju u roku od 15 dana
od dana prijema iste a preko ovog suda  