                                               **K.br. 7/11**

U IME NARODA
             OSNOVNI SUD U ŽABLJAKU, kao prvostepeni krivični sud po
sudiji Milovanu Jovkoviću uz sudjelovanje zapisničara Kaljević Nadje,
odlučujući u krivičnom predmetu okrivljenog A.M. iz S.-Nj. , zbog
krivičnog djela    ugrožavanje javnog saobraćaja iz čl.339 stav 1  KZ CG, koji
se vodi po optužnom predlogu ODT iz Pljevalja  Kt.br. 372/10 od 19.01.2011
godine, nakon održanog usmenog, javnog i glavnog pretresa dana 21.02.2011
godine, u osustvu uredno pozvanog zastupnika  ODT iz Pljevlja Milivoja
Tomčića, a  u prisustvu uredno pouzvanih  okrivljenog i oštećenih donio je
istog dana , a javno objavio dana 24.02.2011  godine  
P R E S U D U
      Okrivljeni **A.M.**  (JMBG 1803947293019), od oca M. i majke J. rođene M., rodjen ... godine u Nj. – S.,   živi u S. – Nj., državljanin CG, penzioner,udovac, otac petoro punoljetne djece, vojsku služio, ne vodi se u VE, mjesečna primanja  260,00€, osudjivan presudama: K.br.10/74 od 07.05.1974 godine Opštinski sud u Žabljaku čl. 170 KZ novčano 400,00 dinara, Rješenjem SUP-a Žabljak br.343 od 06.03.1986 godine briše se iz KE osuda K.br.10/74 od 07.05.1974 godine izrečena od Opštinskog suda u Žabljaku; K.br.16/04 od 26.04.2004 godine Osnovni sud u Žabljaku čl. 416 stav 1 KZ RCG 3 (tri ) mjeseca zatvora uslovno za 2 (dvije) godine, protiv koga se ne vodi postupak za drugo krivično djelo

K R I V   J E
        **_Što je_**

       Dana 13.07.2010 godine oko 20:00h na lokalnom putu u mjestu Nj. upravljajući putničkom motornim vozilom marke Zastava "Lada" 1300S, reg oznake ..., ne predržavajući se saobraćajnih propisa ugrozio javni saobraćaj  i doveo u opasnost život i tijelo ljudi na način što je suprotno odredbi čl.200 ZOPS-a vozilom upravljao u pijanom stanju od 1,65 promila, te suprotno odredbama čl. 24 i 27 ZOPS-a uključujući se na kolovoz sa livade sa lijeve strane puta, gledano iz pravaca Žabljaka u pravcu Njegovudje bez predhodnog uvjerenja da time neće ometati ostale učesnike u saobraćaju, pa je pri takvoj vožnji prešao na suprotnu kolovoznu traku i čeonom lijevom stranom svog vozila ostvario kontakt sa bočnom lijevom prednjom stranom PMV marke "Golf" reg oznake ... kojim  je iz pravca Žabljaka propisno upravljao V.D., pri čemu su V.D. i saputnici u njegovom vozilu O.M. i Ž.J. iz Ž. zadobili lake tjelesne povrede.

       -čime je izvršio krivično djelo  ugrožavanja javnog saobraćaja iz čl.339 stav 1 KZ CG,

pa ga sud na osnovu gore navedenih krivičnopravnih odredbi, te čl.
4,5,16,32,33,39 stav 2 tačka 5, 45 stav 3 i 46 stav 1 tačka 6  Krivičnog
zakonika Crne Gore (KZ CG), te čl.199,202 i 364 Zakonika o krivičnom postupku
(ZKP-a)  
O S U DJ U J E
        Na  novčanu kaznu u iznosu od 1.200,00€ (hiljadu i dvesta) eura , koju je dužan platiti u šest mjesečnih rata počev od pravosnažnosti presude, a koja će mu se u  slučaju neplaćanja zamijeniti kaznom zatvora , tako što će mu se za svakih započetih 25,00€ novčane kazne odrediti po  1 (jedan) dan zatvora.     
        Obavezuje se okrivljeni da na ime troškova krivičnog postupka plati ovom sudu iznos od 154,00€ u roku od 15 dana od dana pravosnažnosti presude dok se oslobadja plaćanja sudskog paušala, a imajući u vidu imovinske prilike okrivljenog , složenost te trajanje krivičnog postupka.

O b r a z l o ž e nj e
        ODT iz Pljevalja podnio je ovom sudu optužni predlog Kt.br. 372/10 od 19.01.2011 godine protiv okrivljenog A.M., zbog krivičnog djela   ugrožavanja javnog saobraćaja iz čl.339 stav 1 KZ CG, navodeći da je okrivljeni krivično djelo izvršio na način, mjesto i u vrijeme kako je to opisano u izreci ove presude .  
         ODT iz Plljevalja nije pristupio na glavni pretres iako je uredno pozvan , pa je isti održan u njegovom osustvu shodno čl. 453 stav 1 ZKP-a, a o svom nedolasku  je ovaj sud obavijestio dopisom Kt.br.372/10 od 21.02.2011 godine u kome je naveo da je spriječen da pristupi na današnji glavni pretres zbog ranije preuzetih obaveza, ostaje u svemu pri podnijetom optužnom predlogu i predloženim dokazima, pa predlaže da se okrivljeni oglasi krivim i kazni po zakonu.  
        U završnoj riječi  svjedoci oštećeni: V.D.,O.M. i Ž.J. su izjavili da ostaju u svemu pri svoim iskazima, ne pridružuju se krivičnom gonjenju i ne ispostavljaju imovinsko pravni zahtjev protiv okrivljenog.  
        Okrivljeni u svojoj  odbrani na glavnom pretresu u bitnom je  naveo da priznaje krivično djelo koje mu je stavljeno na teret. Lošeg je zdravstvenog stanja, jer je prilikom boravka u bolnici imao hiruršku intervenciju i to iz tri puta kojom prilikom mu je pola stopala lijeve noge odstranjeno. Nije bio više od pola godine u Nj. pa je nakon tih operacija došao. Kritičnog dana je otišao od kuće vozilom da kupi nešto u prodavnicu i da se vidi sa rodjacima i prijateljima. Parkirao je vozilo na livadu  pored puta. U medjuvremenu  se vidio sa rodjacima i prijateljima pa su ponešto i popili usput. Njemu je bilo neprijatno što su ga svi   pitali kakvo mi je zdravstveno stanje vezano za nogu. Zna da je sio u vozilo i da je pošao da se uključi na put kako bi se vratio kući. Misli da nije odmakao ni 5 metara kada su naišli sa autom oštećeni mladići iz pravca Žabljaka u pravcu Njegovudje. Ne zna šta mu se tog momenta desilo, da li mu je noga sama skliznula sa gasa ili je bio psihički potrešen, ali je do udesa došlo kako je to opisano u optužnom predlogu na lokalnom putu u mjestu Nj. Njemu je najvažnije da su svi ti mladići u tom vozilu dobro prošli i da niko nije stradao. Iično mu je mnogo teško i žao što se to desilo i izražava kajanje.   Interesovao za njihovo zdravlje, a i oni su se interesovali za njegovo zdravlje. Svi su svi iz jednog mjesta i medjusobno se poznaju, odnosno on poznaje njihove roditelje.  Posjeduje dokumentaciju vezano za njegovo zdravstveno stanje koju  prilaže sudu.  
        U završnoj riječi optuženi izjavi da ostaje u svemu  pri svojoj odbrani, da priznaje krivično djelo koje je učinio i da mu je krivo zbog toga što se desilo, jer ne bi volio da je kritične prilike bilo kome od oštećenih falila dlaka s glave.  
        Sud je    cijenio   priznanje okrivljenoga kao potpuno, jasno i istinito. Sud nije imao nijednog razloga za drugačiju njegovu ocjenu, jer isto ima podlogu u svim provedenim dokazima tokom postupka.  
       U dokaznom postupku sud je saslušao svjedoke – oštećene: V.D., O.M. i Ž.J., pročitao Službenu zabilješka UP Ispostave Žabljak br.231/10-1341 od 21.07.2010 godine, izvrio uvid u: fotodokumentaciju UP Ispostave Žabljak br.3-63/10 od 13.07.2010 godine,  izvještaj Kliničkog centra CG br.995 od 19.07.2010 godine o alkoholisanosti za okrivljenog A.M., nalaz i mišljenje vještaka saobraćajne struke od novembra mjeseca 2010 godine,  nalaz i mišljenje   vještaka medicinske struke od 18.12.2010 godine, Izvejštaj o patološko histološkom nalazu - Centar za patologiju i sudsku medicinu KCCG, nalaz ljekara specijaliste vojnomedicinske akademije dijagnostičkog-plikliničkog centra na okolnosti lošeg zdravstvenog stanja i uradjenih opertacija na stopalu i  izvod iz KE  za okrivljenog A.M. izdat od UP Ispostave Žabljak br.245/10-2589 od 29.11.2010 godine.  
       Svjedok ošećeni V.D., u bitnom je izjavio da obavlja poslove taksiste u Ž. i posjeduje vozilo marke "Golf" reg oznake …. Dana 13.07.2010 godine negdje oko 20:00 h imao je poziv za jednu vožnju od Nj. do Ž., a pozvalli su ga O.M. i Ž.J.. Pošao je do Nj., pa pošto su ga isti čekali primio ih je u vozilo tako da je Ž. sjeo naprijed , a O. pozadi. Kretao se veoma sporo, kolovoz je bio suv. U jednom momentu primijetio je jedno vozilo marke Lada 1300 karavan reg oznake …  koje se sa obližnje livade uključivalo na put i nijednog momenta nije mogao ni pomisliti da bi to vozilo moglo udariti u njegovo vozilo. Medjutim iz nekih nepoznatih razloga to vozilo je ušlo u njegovu putanju kretanja i zahvatilo prostor njegove desne strane, a na način što ga je udarilo u njegovu lijevu stranu vozila. Kada se vozilo priblilžilo na kratko rastojanje pokušao je da sa svojim vozilom sidje na travnati dio pored kolovoza, ali nije uspio da izbjegne fizički kontakt, samo je uspio da svoje vozilo zaustavi, a drugo vozilo ga je udarilo takodje sa svojim lijevim prednjim dijelom, usled čega je na oba vozila došlo do oštećenja. Zna da se samo malo ugruvao, nekih vidnih povreda nije imao, a što se tiče lica koja su bila sa njim u vozilu O. i Ž., isti su se zajedno s njime javili ljekaru u bolnici u Ž., radi pregleda jer su bili i oni malo ugruvani. Kazuje da je u više navrata pokušao da naplati štetu od A.M., ali u tome nije uspio, pri čemu je uspio da naplati štetu od ZOIL-a u iznosu od 980,00€. Obzirom da je vozilo odmah osposobio, te da mu je štetu platio ZOIL Lovćen, to se ne pridružuje krivičnom gonjenju protiv okrivljenog.  
      Svjedok ošećeni O.M., u bitnom je izjavio da je dana 13.07.2010 godine nešto oko 20:00h, sa njegovim drugom Ž.J. nalazio se u Nj.. Pozvali su taksi vozilo da dodje po njih iz Ž., došao je taksista V.D. koji je upravljao sa Golfom reg oznaka …. Sjeli su u vozilo Ž. naprijed, a on pozadi pa pošto su bili na nekih 100 m od centra Nj. V. je nastavio kretanje prema Nj. sa namjerom da nešto kupi. Kretali su se polako i on je u jednom momentu koji je predhodio nezgodi pisao neku poruku na telefonu i odjednom je osjetio jak udar sa lijeve strane, pa je vidio da je u njihovo vozilo s lijeve strane udarilo jedno vozilo Lada karavan 1300 kojim je upravljao, a što je vidio kasnije A.M.. Zadobio je manju povredu u predjelu cjevanice lijeve noge i imao je manji otok, a Ž. i V.  su bili malo ugruvani. On i Ž. su odmah otišli u bolnicu radi pregleda. Ljekarsku dokumentaciju nije uzimao iz bolnice jer drugih povreda nije imao, a ne pridružuje se krivičnom gonjenju protiv okrivljenog.  
       Svjedok ošećeni Ž.J., u bitnom je izjavio da je dana 13.07.2010 godine oko 20:00 h sa svojim drugom O.M. se nalazio u Nj.. Pozvali su taksi pa je došao taksista V.D. koji je upravljao sa Golfom reg oznaka … . Sjeli su u vozilo, on je sjeo pored vozača a O. pozadi. Bio je zauzet pisanjem neke poruke i primijetio je da je jedno vozilo udarilo u njihovo vozilo i to u lijevu stranu, a radilo se o vozilu Lada karavan. To vozilo koje ih je udarilo u odnosu na njihovo vozilo bilo je bočno postavljeno. Nije imao nikakve povrede . Radi opreza se javio u bolnicu u Ž. . Ne pridružuje se krivičnom gonjenju protiv okrivljenog.  
      Sud je cijenio iskaze svjedoka oštćenih kao jasne, nesumnjive i istinite, pa ih je kao takve i prihvatio. Iskazi ovih svjedoka-oštećenih svoju podlogu nalaze, kako u priznanju samog okrivljenog, tako i drugim provedenim pisanim dokazima, a naročito u nalazu i mišljenju vještaka sudsko medicinske struke i nalazu i mišljenju vještaka saobraćajne struke.  
      Iz Službene zabilješke UP Ispostave Žabljak br.231/10-1341 od 21.07.2010 godine, sud je utvrdio da je dana 13.07.2010 godine negdje oko 20:10h patrola policije izašla na lice mjesta u S. – Nj., jer su od dežurne službe dobili obaveštenje da je došlo do saobraćajne nezgode. Na licu mjesta su zatekli V.D. koji je upravljao PMV marke Golf reg oznake ... i A.M. koji je upravljao PMV Zastava Lada 1300 S reg oznaka ... . Ustanovili su na licu mjesta da je do nezgode došlo tako što se vozač A.M. uključivao sa livade na kolovoz sa lijeve strane puta gledano iz pravca Ž. u pravcu Nj., kojom prikom je ostvario kontakt sa PMV Golf kojim je upravljao V.D..  
     Iz fotodokumentacije UP Ispostave Žabljak br.3-63/10 od 13.07.2010 godine dat je bliži prikaz lica mjesta i oštećenih vozila u fotografijama.  
      Iz izvještaja Kliničkog centra CG br.995 od 19.07.2010 godine o alkoholisanosti za okrivljenog A.M., sud je utvrdio da je kod A.M. nadjeno 1,65 promila apsolutnog alkohola. Kod koncentracije 1,65 promila apsolutnog alkohola u krvi većina ljudi se nalazi u pijanom stanju.  
      Iz Izvejštaja o patološko histološkom nalazu - Centar za patologiju i sudsku medicinu KCCG i nalaza ljekara specijaliste vojnomedicinske akademije dijagnostičkog-plikliničkog centra , sud je utvrdio da je pacijent A.M. dva puta operisan u KC Podgorica gdje mu je uradjena radikalna ekscizija promjene sa rekonstrukcijom defekta slobodnim transplatatima kože.

Sud je u cjelosti prihvatio gore navedene pisane dokaze kao jasne i istinite,
a koji svoju podlogu nalaze kako u priznanju okrivljenoga, tako i u drugim
provedenim dokazima.
          Iz nalaza i mišljenja  vještaka saobraćajne struke od novembra mjeseca 2010 godine, sud je utvrdio da je do ove nezgode došlo usled propusta u vožnji od strane vozača PMV marke "Zastava Lada 1300" reg oznake … , a koji se ogleda u tome što isti nije ustupio prvenstvo prolaza kritičnim potezom puta vozaču koji je upravljao PMV marke VW "Golf" reg oznake …, već se sa vozilom kojim je upravljao pokušao uključiti na kolovoz javnog puta Žabljak-Njegovudja u trenutku kada se ovim putem od Žabljaka nalazilo u kretanju PMV marke VW "Golf" reg oznake … na opasnoj prostornoj udaljenosti usled čega je došlo do fizičkog kontakta čeone lijeve strane vozila marke "Zastava - Lada " i bočne prednje lijeve strane PMV marke VW "Golf" na prostoru desne kolovozne trake smjera kretanja vozila marke Zastava - Lada, kojom prilikom su O.M. i Ž.J. saputnici u vozilu VW "Golf" zadobili lake tjelesne povrede.
           Sud je u cjelosti prihvatio stručni nalaz i mišljenje ovog vještaka smatrajući da je vještak dao svoj nalaz u skladu sa naukom i strukom, veoma objektivno i stručno i na njegov nalaz niko od stranaka nije prigovorio , a inače se radi o stalnom sudskom vještaku.
           Iz nalaza i mišljenja   vještaka medicinske struke od 18.12.2010 godine, sud je utvrdio da se kod V.D. radi o lakoj tjelesnoj povredi. Povrede su zadobijene u saobraćajnom udesu a najvjerovatnije udarom glavom-čelom u tvrdi dio vozila -šoferšajbnu.
           Sud je u cjelosti prihvatio stručni nalaz ovog vještaka smatrajući da je vještak dao svoj nalaz i mišljenje u skladu sa naukom i strukom, veoma objektivno i stručno i na njegov nalaz niko od stranaka nije prigovorio, a radi se o stalnom sudskom vještaku. Uporedjujući izvještaj ljekara specijaliste dr.M.P. sa iskazom svjedoka oštećenih: V.D., O.M. i Ž.J., sud je zaključio da je do povrede kod oštećenog V.D. došlo usled saobraćajnog udesa, a najvjerovatnije udarom glave (čela) od tvrdi dio vozila (šoferšajbne).
           Iz izvoda iz KE  za okrivljenog A.M. izdat od UP Ispostave Žabljak br.245/10-2589 od 29.11.2010 godine, sud je utvrdio da je okrivljeni A.M. osudjivan i to presudama:  K.br.10/74 od 07.05.1974 godine Opštinski sud u Žabljaku čl. 170 KZ novčano 400,00 dinara, Rješenjem SUP-a Žabljak br.343 od 06.03.1986 godine briše se iz KE osuda K.br.10/74 od 07.05.1974 godine izrečena od Opštinskog suda u Žabljaku; K.br.16/04 od 26.04.2004 godine Osnovni sud u Žabljaku čl. 416 stav 1 KZ RCG 3 (tri ) mjeseca zatvora uslovno za 2 (dvije) godine, protiv koga se ne vodi postupak za drugo krivično djelo.
            Na osnovu savjesne i brižljive ocjene provedenih dokaza, kako pojedinačno tako i u odnosu na odbranu okrivljenoga, shodno čl. 360 ZKP-a, sud je na pouzdan način utvrdio da je okrivljeni A.M. učinio krivično djelo koje mu je stavljeno na teret.
            Krivično pravno opcjenjujući ovakvo činjenično stanje sud je utvrdio da je okrivljeni učinio krivično djelo ugrožavanje javnog saobraćaja iz čl. 339 stav 1 KZ CG, a koje krivično djelo čini " učesnik u saobraćaju na putevima koji se ne pridžava saobraćajnih propisa i time tako ugrozi saobraćaj da dovede u opasnost život ili tijelo ljudi ili imovinu čija vrijednost prelazi iznos od 20.00,00€ pa usled toga kod drugog nastupi laka tjelesna povreda ili drugom pouzrokuju materijalnu štetu koja prelazi iznos od 3.000,00€", te je u konkretnom slučaju okrivljeni A.M. dana 13.07.2010 godine oko 20:00h na lokalnom putu u mjestu Nj. upravljajući putničkom motornim vozilom marke Zastava "Lada" 1300S, reg oznake ... , ne predržavajući se saobraćajnih propisa ugrozio javni saobraćaj  i doveo u opasnost život i tijelo ljudi na način što je suprotno odredbi čl.200 ZOPS-a vozilom upravljao u pijanom stanju od 1,65 promila, te suprotno odredbama čl. 24 i 27 ZOPS-a uključujući se na kolovoz sa livade sa lijeve strane puta, gledano iz pravca Ž. u pravcu Nj. bez predhodnog uvjerenja da time neće ometati ostale učesnike u saobraćaju, pa je pri takvoj vožnji prešao na suprotnu kolovoznu traku i čeonom lijevom stranom svog vozila ostvario kontakt sa bočnom lijevom prednjom stranom PMV marke "Golf" reg oznake ... kojim  je iz pravca Ž. propisno upravljao Vojinović Dragan, pri čemu su V.D. i saputnici u njegovom vozilu O.M. i Ž.J. iz Ž. zadobili lake tjelesne povrede.
Na ovakav zaključak sud je došao na osnovu svih izvedenih dokaza kao i na
osnovu odbrane okrivljenog koja nije u bitnom dovela u sumnju činjenični opis
optužnog predloga.
             U konkretnom slučaju okrivljeni je postupao sa umišljajem,  jer je bio svjestan svog djela, pa je na to pristao, odnosno bio je svjestan da svojom radnjom može učiniti djelo, pa je na isto  pristao. 
              Prilikom  odlučivanja o vrsti i mjeri krivične sankcije sud je imao u vidu svrhu kažnjavanja, stepen krivice i druge okolnosti predvidjene u čl.42 KZCG, pa je od olakšavajućih okolnosti koje je cijenio i kao osobito olakšavajuće okolnosti na strani okrivljenog cijenio da se radi o starijem licu, penzioneru, lošeg zdravstvenog stanja, koji se korektno ponašao na glavnom pretresu. Raniju osudjivanost okrivljenoga sud je cijenio kao otežavajuću okolnost, ali je utvrdio da je od poslednje osude protekao duži vremenski period od 5 godina, pa mu je u konkretnosm slučaju izrekao  novčanu kaznu u iznosu od 1.200,00€, koju će okrivljeni platiti u 6 (šest) mjesečnih rata, počev od pravosnažnosti odluke shodno čl. 39 stav 5 KZCG,  smatajući da će se i sa ovakvom izrečenom novčanom kaznom postići svrha kažnjavanja, shodno čl.32 KZCG
              U smislu čl.202 ZKP-a CG, sud je obavezao okrivljenog da na ime troškova vodjenja krivičnog postupka plati ovom sudu iznos od 154,00€, a isti iznos prestavlja naknadu i nagradu za izvršeno vještačenje po vještaku medicinske struke 55,00€ i po vještaku saobraćajne struke 99,00€, dok je sud okrivljenog oslobodio  od plaćanja sudskog  paušala  imajući u vidu  imovno stanje okrivljenog, složenost, te trajanje krivičnog postupka, shodno čl.199 ZKP-a
Sa izloženog odlučeno je kao u izreci ove presude.  
              OSNOVNI SUD U ŽABLJAKU, dana 21.02. 2011. godine  
         **ZAPISNIČAR                                                                                               S U D I J A  **

_           Nadja Kaljević
Milovan Jovković_  
PRAVNA POUKA : protiv ovog rješenja može se izjaviti žalba
U roku od 8 dana od dana prijema istog Viešm sudu
Bijelo Polje a preko ovog suda  