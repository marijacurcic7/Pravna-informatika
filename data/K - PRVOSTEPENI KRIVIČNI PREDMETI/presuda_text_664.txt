K.br. 10/784 
U IME NARODA 
OSNOVNI SUD U PODGORICI, kao prvostepeni krivični u vijeću sastavljenom od
sudije Suzane Mugoše kao predsjednika vijeća i sudija porotnika Đurasović
Miroslava i Kovačević Milijane kao članova vijeća, uz učešće zapisničara
Marine Sekulić, u predmetu protiv optuženog F.Z. iz N., zbog produženog
krivičnog djela prevare iz čl. 244 st.3 u vezi st.1 u vezi čl. 49 Krivičnog
zakonika, rješavajući po optužnici ODT-a Kt.br. 479/09 od 23.07.2010. godine,
nakon održanog glavnog i javnog pretresa dana 28.01.2011. godine u prisustvu
zastupnika optužbe Vučinić Zorana - zamjenika ODT-a Podgorica, optuženog i
oštećenih, a nakon tajnog vijećanja i glasanja donio je i javno objavio dana
01.02.2011. godine,  
P R E S U D U
Optuženi:
F.Z. od oca S. i majke D. rođene Đ., rođen ... godine u N., gdje je i
nastanjen, oženjen, otac jednog djeteta, Crnogorac, zaposlen, završio Višu
školu, osuđivan i to: - presudom Osnovnog suda u Baru K. 364/07 od 30.06.2008.
godine, čl.412/1 u vezi čl.49 KZ, 4 mjeseca zatvora; presudom Osnovnog suda u
Podgorici K. 09/945 OD 04.03. 2010. godine, čl. 244/1KZ, 3 mjeseca zatvora;
presudom Osnovnog suda u Podgorici K09/954 od 07.04. 2010.godine čl.412 st.1
KZ CG, 3 mjeseca zatvora uslovno na 1 godinu; presudom Osnovnog suda na
Cetinju K 303/09 od 02.09.2009. godine, čl.244 st.1 KZ, 3 mjeseca zatvora
uslovno na 1 godinu; presudom Osnovnog suda Cetinje K 178/09 od 13.10.2009.
godine, čl.244 st.1 KZ, 30 dana zatvora; presudom Osnovnog suda u Baru Kv
172/10 od 11.06.2010. godine preinačene u pogledu odluke o kazni presude
Osnovnog suda u Baru K 364/07 i Osnovnog suda u Podgorici K 09/945 i izrečena
jedinstvena kazna zatvora u trajanju od 6 mjeseci; presudom Osnovnog suda u
Baru Kv 266/10 od 23.07.2010. godine  preinačene u pogledu odluke o kazni
presude Osnovnog suda u Baru Kv 172/10 i Osnovnog suda na Cetinju K 178/09 i
izrečena jedinstvena kazna zatvora u trajanju od 6 mjeseci i 15 dana. Kaznu Kv
266/10 izdržao od 16.03.2010. godine do 13.08.2010. godine uz rješenje o
amnestiji; presudom Osnovnog suda u Podgorici K 08/946 od 23.04.2010.godine,
čl.412 st.1 KZ, 6 mjeseci zatvora uslovno na 2 godine;  presudom Osnovnog suda
u Baru K 279/08 od 14.06.2010. godine, čl.412st.1 u vezi čl.49 i čl.415 st.1 u
vezi čl.24 i čl.49 KZ, 5 mjeseci zatvora.  
K R I V   JE
Zato što je:
            1\. Dana 01.12.2007. godine u P., u namjeri da sebi pribavi protivpravnu imovinsku korist, prikrivajući činjenicu da posjeduje lažne administrativne zabrane i izjave za žirante na ime B.D. i M.N., doveo u zabludu ovlašćenog predstavnika " O.-M." MFI i naveo ga da mu na štetu imovine te finansijske organizacije, te žiranata B.D. i M.N. odobri kredit u iznosu od 13.500.00€, na način što je najprije sačinio navedene administrativne zabrane i izjave za žirante na ime B.D. i M.N., a potom svojeručno potpisao žirante nakon čega je administrativne zabrane i izjave podnio uz zahtjev za odobrenje kredita "O.-M." MFI, koja mu je po tom osnovu odobrila kredit u iznosu od 13.500.00€ i time sebi pribavio protivpravnu imovinsku korist u navedenom iznosu,


            2\. Dana 14.01.2008. godine u P., u namjeri da sebi pribavi protivpravnu imovinsku korist, prikrivajući činjenicu da posjeduje lažne administrativne zabrane i izjave za žirante na ime B.D. i M.N., doveo u zabludu ovlašćenog predstavnika "O.-M." MFI i naveo ga da njegovoj supruzi F.V. kao nosiocu, na štetu imovine te finansijske organizacije te B.D. i M.N. kredit u iznosu od 7.000,00€ na način što je najprije sačinio navedene administrativne zabrane i izjave za žirante na ime B.D. i M.N. i zahtjev za odobrenje "O.-M." MFI na ime supruge F.V., koja je zatim ne znajući da su administrativne zabrane i izjave žiranata lažne, podigla kredit u iznosu od 7.000,00€ i novac predala optuženom.

- čime je izvršio produženo krivično djelo prevara iz čl.244 st.3 u vezi st.1
u vezi čl.49 KZ  Crne Gore  
Pa ga sud primjenom citiranih zakonskih propisa te čl.3, 4, 5, 15, 33, 36  i
42  KZ CG te čl.199, 200, 202, 212  i 364 ZKP-a  
OSUĐUJE
Na kaznu zatvora u trajanju od (1) jedne godine i šest (6) mjeseci.
Dužan je optuženi na ime troškova krivičnog postupka platiti novčani iznos od
164,00 € i to 134,00€ na ime grafološkog  vještačenja, te 30,00 € na ime
sudskog paušala u roku od 15 dana po pravosnažnosti presude, pod prijetnjom
prinudne naplate.  
Oštećeni se upućuju na parnicu, radi ostvarivanja svog imovinsko pravnog
zahtjeva.  
O b r a z l o ž e nj e
Optužnicom ODT-a  Podgorica Kt. br. 479/09 od 23.07.2010.god. stavljeno je na
teret  optuženom F.Z. izvršenje produženog krivičnog djela prevara iz čl.244
st.3 u vezi st.1 u vezi čl.49 KZ CG.
Zastupnik optužbe je u završnoj riječi je istakao da je provedenim dokazima u
potpunosti utvrđeno da je optuženi izvršio krivično djelo stavljeno mu na
teret. Takav zaključak proističe iz njegove odbrane date u predkrivičnom
postupku u prisustvu advokata, te dovođenje u vezu nalaz vještaka grafološke
struke, te izjašnjenje " O.-M." DOO od 16.12.2010.godine. Prilikom prvog
saslušanja optuženi je detaljno opisao način izvršenja djela i tom prilikom
naveo da je svojeručno popunio administrativne zabrane za žirante a potom
falsifikovao potpise pa je sa takvom dokumentacijom dobio dva kredita kod
oštećene u iznosu od 20.000€. Iz izjašnjenja oštećene "O.-M." može da se
utvrdi da se oštećeni žiranti M.N. i B.D. od 25.12.2008. godine do danas od
zarade svakomjesečno odbijaju iznosi od 100,00€ odnosno 50,00€ što po
nalaženju ovog tužioca takođe ukazuje na prevarnu namjeru optuženog F.Z.. Iz
iznijetih razloga tužlac je ostao pri navodima optužnice i predložio sudu da
optuženog oglasi krivim i osudi po zakonu.  
Optuženi F.Z. u svojoj odbrani na glavnom pretresu rekao je da nije kriv. U
toku predkrivičnog postupka istakao je da je tačno da je podigao kredit u "
O.-M." banci u iznosu od 13.500,00€ dana 01.12.2007.godine po Ugovoru br.
OZPG749 koji glasi na njegovo ime kao i kredit u iznosu od 7.000,00€ na ime
njegove supruge F.V. dana, 15.01.2008. godine po Ugovoru br.OZPG759, takođe u
" O-M." banci. Dalje je naveo da su na njegovom kreditu žiranti bili N.M.,
S.M. i D.B. a da su na kreditu supruge F.V. žiranti bili N.M., D.B. i otac
optuženog S.F.. Kako je za oba kredita imao dva žiranta, potreban mu je bio i
treći žirant na oba kredita, optuženi je zamolio svog prijatelja Ž.M. da mu
obezbijedi trećeg žiranta za prethodno pomenute kredite. Kako Ž.M. nije bio u
mogućnosti da mu obezbijedi trećeg žiranta došao je da ga obavijesti o istom i
tom prilikom mu dao kopiju lične karte B.D. i rekao mu da mu jedino tako može
pomoći i da je isti penzioner. Optuženi je na istoj kopiji potpisao svojeručno
dvije administrativne zabrane i izjave za žirante na ime B.D., otišao je u
Fond PIO, gdje su mu kada je predao dvije pomenute administrativne zabrane i
izjave za žirante na ime B.D. kao i kopiju njegove lične karte bez problema
iste zaveli i ovjerili. Prvu administrativnu zabranu u PIO je ovjerio
28.12.2007. godine a drugu dana, 14.01.2008. godine. Nakon što je ovjerio
administrativnu zabranu za prvi kredit istu je sa ostalom dokumentacijom koja
je potrebna za kredit predao "O.-M." banci, nakon čega su ga pozvali da
podigne novac na istoj. Što se tiče kredita koji glasi na ime supruge F.V. u
iznosu od 7.000,00€ koji je takođe podignut u "O.-M." banci, optuženi joj je
pripremio kompletnu dokumentaciju za podizanje kredita, ne govoreći joj da je
administrativna zabrana i izjava za žiranta B.D. falsifikovana. Ona je misleći
da je sve u redu sa dokumentacijom istu predala u "O.-M." banku i nakon što je
kredit odobren pošla i podigla novac. Kada je podigla novac sa šaltera CKB
isti je predala optuženom jer je za njega bio i namijenjen. U predkrivičnom
postupku je dalje istakao da je oba kredita uredno vraćao, čak i po deset dana
prije isteka roka osim zadnjeg mjeseca kada je odbijeno od penzije B.D. nakon
čega je istom ponio novac kući kako bi ga obeštetio. Naveo je da nije imao
namjeru da bilo koga prevari.  
Optuženi F.Z. u istrazi je naveo da on jeste dobio kredit u iznosu od 13.500€
od DOO "O.-M." a način na koji je došao do žiranata objasnio je time da je on
ranije pomogao M.Ž. da podigne kredit kod organizacije "O.-M." a pomogao mu je
na način što je zamolio direktora organizacije "O.-M." kojeg je poznavao, da
da kredit M.Ž.. Kasnije kada su optuženom trebala dva žiranta za svoj kredit
obratio se M.Ž. koji mu je rekao da će mu naći žirante ali da je njegova
obaveza da kredite uredno vraća. Ž.M. dao mu je izjave žiranata koje su bile
potpisane i ispunjene pa ih je optuženi samo odnio u Fond PIO gdje su ove
izjave ovjerene, nakon toga je pomenute izjave žiranata uz svoj zahtjev za
kredit optuženi je predao "O.-M." banci. Isto tako nakon godinu dana, optuženi
je podigao kredit za sebe a nosilac kredita je bila njegova supruga s obzirom
da je optuženi već imao kredit pa nije mogao da bude nosilac. Kod podizanja
ovog kredita situacija je bila potpuno ista kao kod prethodnog kredita. Kada
je optuženi saznao da prethodno navedeni žiranti nisu znali da su to i bili,
otišao je kod B.D., objasnio mu je situaciju i rekao da će mu novac koji mu je
odbijen za jednu ratu kredita, ostaviti kod M.Ž.. M.N. je zvao na telefon jer
nije znao gdje isti živi, međutim na telefon se javila njegova kćerka koja ga
je ispsovala. Optuženi je ponudio da vrati novac za odbijenu ratu ali ona to
nije prihvatila.  
Na glavnom pretresu održanom dana, 01.12.2010. godine optuženi  je u svojoj
odbrani u bitnom naveo da je od M.Ž. kojeg poznaje zatražio pomoć da mu nađe
žirante za kredite koje je imao namjeru da podigne zbog teške materijalne
situacije u kojoj je bio. Pošao je u "O.-M." banku, uzeo formulare a Ž.M. mu
je zatim donio potpisane formulare od strane žiranata i kopiju njihovih ličnih
karata, otišao u Fond PIO, ovjerio je zabrane i predao ih u banku. Dobio je
kredit koji je  uredno vraćao sve do trenutka kada je ostao bez posla. Rekao
je da misli da je uredno vratio 19 ili 20 rata ali da nije siguran. Direktor
"O.-M." banke ga je pozvao i rekao da nešto nije u redu sa kreditima. Tada je
stupio u kontakt sa B.D. i našli su se u nekoj kafani na Zabjelu. Optuženi je
istakao da je spreman bio da se dogovori i da dalje vraća kredit. Dalje je
rekao da je čak po M.Ž. poslao dvije rate kredita za koje mu je B.D. rekao da
mu ih on nije predao. Ponovio je da nije imao namjeru da bilo koga prevari.
Nakon što je pozvan od Suda da objasni razliku u kazivanju u predkrivičnom
postupku i na pretresu rekao je da je u policiji rekao isto što i na glavnom
pretresu ali je rekao da nije bio prisutan kada su kucali zapisnik u policiji
jer je otišao u drugu kancelariju da daje izjavu po osnovu drugog kredita a
kasnije je samo potpisao zapisnik. U završnoj riječi istakao je da traži da
Sud ima u vidu njegovu porodičnu situaciju, da se dogovorio sa direktorom
banke da se žirantima više ne odbija kredit, a već odbijeni iznos novca može
da im vrati ali u ratama.  
Sud je u dokaznom postupku sproveo sledeće dokaze: saslušao je svjedoke
oštećene B.D., M.N.; saslušao je svjedoke L.Ž., M.Ž., saslušao ovlašćenog
predstavnika oštećene "O.-M." DOO, izvršen je uvid u dokumentaciju koju je
dostavila punomoćnik oštećene MFI, pročitan je nalaz i mišljenje vještaka
grafološke struke, dipl.ing. V.N., br.81/09 od dana, 04.12.2009. godine;
pročitan je izvod iz KE-e na ime opruženog od 28.12.2010 godine, br. 2485.  
Svjedok- oštećeni B.D. u toku krivičnog postupka u bitnom je naveo da on nije
bio žirant po kreditima koje su kod "O.-M." banke podigli F.Z. i njegova
supruga V.F. Istakao je da ne poznaje ni jedno ni drugo i da je prvi put
saznao da se pojavio kao žirant u ovim kreditima kad je dobio opomenu iz
"O.-M." banke. U svom iskazu je naveo da misli da su do fotokopije njegove
lične karte došli tako što F.Z. poznaje M.Ž. koji je sinovac M.N. i sin M.S.,
a kojem je B.D. nekad bio žirant kod ove banke. Naveo je da je F.Z. slučajno
jednom sreo u gradu sa M.Ž., tad su se upoznali, sa optuženim nije imao
nikakav dogovor. Dalje je istakao da mu se dvije godine odbijaju rate od
penzije i za kredit F.Z. i za kredit njegove supruge F.V.. Rekao je da on
jeste sjedio sa F.Z. u jednoj kafani na Z. i da je optuženi pokušao da zove M.
ali tvrdi da nije pominjao da je njemu slao rate a obećavao je sto puta da će
ih vratiti. Oštećenom je prezentirana izjava žiranta po kreditu F.Z. i po
kreditu F.V. u odnosu na koje je izjavio da ih nije svojeručno potpisao.
Izjavio je da se pridružuje krivičnom gonjenju i postavio imovinsko pravni
zahtjev u iznosu od 10.000,00€.  
Iskaz svjedoka oštećenog B.D. Sud je cijenio kao jasan, precizan i saglasan sa
ostalim dokazima sprovedenim u toku postupka pa mu je poklonio punu vjeru.  
Svjedok oštećeni M.N. u toku postupka u bitnom je naveo da nije bio žirant po
kreditima F.Z. i F.V. i istakao da iste ne poznaje. Svom sinovcu M.Ž. bio je
žirant za kredit koji je uzimao kod "O." banke pa ne zna da li je optuženi
preko njega mogao doći do njegove lične karte. Naveo je da misli da je bio
prvi žirant za F.V. i da mu se od penzije odbijaju rate na ime tih kredita.
Kada mu  je prezentirana izjava žiranta po kreditu F.V. izjavio je da ih nije
svojeručno potpisao. Pridružio se krivičnom gonjenju i postavio imovinsko
pravni zahtjev u  iznosu koji mu je odbijen od penzije.  
Iskaz svjedoka oštećenog Sud je cijenio kao jasan, precizan i saglasan sa
ostalim dokazima sprovedenim u toku postupka pa mu je poklonio punu vjeru.  
Svjedok L.Ž. u svom iskazu u toku postupka naveo je da je isti osnivač DOO
"O.-M." i predsjednik je kreditnog odbora i da je optuženi dolazio kod njega u
nekoliko navrata. Znao je da se rate ne izmiruju po dogovorenom planu pa su
aktivirane zabrane žirantima. Poslednji put je dolazio sa ocem i iskazao je
neku volju da se nešto plati ali od toga nema ništa. Isti je naveo da je
zainteresovan da se ovaj kredit regularno izmiruje jer je vidio da su
žirantima odbijene rate i upoznat je sa predmetom. Iskaz svjedoka L.Ž. Sud je
cijenio kao jasan, precizan i saglasan sa ostalim dokazima sprovedenim u toku
postupka pa mu je poklonio punu vjeru.  
Svjedok M.Ž. u svom iskazu u toku postupka u bitnom je naveo da ne zna ništa o
predmetnom događaju i da optuženom nikad nije dao kopije bilo čije lične
karte. Istakao je da oštećeni M.N. i B.D. jesu njemu bili žiranti ali da
nikakve veze sa F.Z. nije imao. Dalje je rekao da je F.Z. znao ko su njemu
žiranti za svoj kredit ali da nije tačno da je optuženom dao lične karte
oštećenih da bi njemu žirirali. Istakao je da F.Z. sa njim oko toga nikad nije
komunicirao niti je slao kredit jer on sa tim nema nikakve veze. Za ovaj
kredit saznao je kada mu je stric, oštećeni M.N. rekao. Svjedok M.Ž. rekao je
da nema objašnjenje na koji način su lične karte došle kod F.Z..  
Sud je cijenio iskaz ovog svjedoka, ali je našao da isti nije od uticaja na
drugačije presuđenje  sa razloga što u konkretnom slučaju nije bitan način na
koji je optuženi došao do ličnih karata oštećenih M.N. i B.D., kod nesporne
činjenice da je optuženi imao kopije njihovih ličnih karata.  
Izvršen je uvid u dokumentaciju koju je Sudu dostavila punomoćnik oštećene iz
koje proizilazi da je oštećena "O.-M." DOO dana, 01.12.2007. godine pod brojem
OZPG 00749 odobrila kredit optuženom u iznosu od 13.500,00€ na 120 mjeseci, sa
iznosom mjesečnog anuiteta 261,00€ i ugovorenom mjesečnom kamatom od 1,1 %.
Optuženi je potraživanje po predmetnom kreditu izmirivao od 28.12.2007. godine
do 06.09.2008. godine u nejednakim anuitetima  sa ukupnim iznosom od
2.349,50€. Nakon tog perioda optuženi je prestao sa izmirivanjem svojih
obaveza po predmetnom kreditu, pa je oštećena MFI bila prinuđena da sprovede
postupak naplate novčanog potraživanja primjenom administrativne zabrane na
teret M.N., B.D. i M.S. kao solidarnih jemaca-plataca. U periodu od
25.12.2008. do 30.11.2010. godine od jemaca plataca M.N. ukupno je namireno
2.400,00€ odnosno 24 mjesečna anuiteta od po 100,00€. U periodu od 25.12. 2008
godine do 30.11.2010. godine od jemaca plataca – B.D. ukupno je namireno
1.200,00€ odnosno 24 mjesečna anuiteta od po 50,00€. U periodu od 25.12.2008.
godine zaključno sa 30.11.2010. godine od jemaca plataca M.S. ukupno je
namireno 360,00€ odnosno 24 mjesečna anuiteta od po 15,00€. Po ovom kreditu sa
30.11. 2010. godine ukupno je izmireno 2.349,50€ (optuženi) + 2.400,00€ (M.N.)
+ 1.200,00€ (B.D.)  + 360,00€ (M.S.) što ukupno iznosi 6.309,50€ . Kao dokaze
za prethodno navedeno oštećena MFI je Sudu dostavila kao dokaze: istorija
otplate po kreditu OZPG 00749 od 01.12.2010. godine i obračun duga i kamata
OZPG00749 od 01.12.2010. godine, u koje je Sud izvršio uvid.  
Oštećena MFI je dana 15.01.2008. godine pod brojem OZPG 00759 odobrila kredit
dužniku F.V. u iznosu od 7.000,00€ na 84 mjeseca sa iznosom mjesečnog anuiteta
160,33€ i ugovorenom mjesečnom kamatom od 1,1%. Dužnik je potraživanje po
predmetnom kreditu izmirivao od 04.03.2008. godine do 03.10.2008. godine u
nejednakim anuitetima sa ukupnim iznosom od 1.456,81€. Nakon tog perioda
dužnik je prestao sa izmirivanjem svojih obaveza po predmetnom kreditu pa je
oštećena MFI bila prinuđena da sprovede postupak naplate novčanog potraživanja
primjenom administrativne zabrane na teret M.N., B.D. i F.S. kao solidarnih
jemaca plataca. U periodu od 05.02.2009. godine zaključno sa 30.11.2010.
godine od jemaca plataca M.N. ukupno je namireno 1.150,00€ odnosno 23 mjesečna
anuiteta od po 50,00€. U periodu od 05.02.2009. godine zaključno sa 30.11.2010
godine od jemaca plataca B.D. ukupno je namireno 1.150,00€ odnosno 23 mjesečna
anuiteta od po 50,00€. U istom periodu od jemaca plataca F.S. ukupno je
namireno 690,00€ odnosno 23 mjesečna anuiteta od po 30,00€. Po ovom kreditu
ukupno je izmireno: 1.456,81€ (dužnik) + 1.150,00€ (M.N.) + 1.150,00€ (B.D.) +
690,00€ (F.S.) što ukupno iznosi 4.446,81€. Kao dokaze za prethodno navedeno
oštećena MFI je dostavila sledeću dikumentaciju: istorija otplate po kreditu
OZPG 00759 od 01.12.2010. godine i obračun duga i kamata OZPG 00759 od
01.12.2010. godine.  
Punomoćnik oštećene  MFI " OzMont " DOO pridružila se krivičnom gonjenju i
postavila imovinsko pravni zahtjev u ukupnom iznosu od 34.031,69€ što je
jednako ugovorenim neizmirenim obavezama po gore pomenutim kreditima OZPG00749
(25.010,50€)  i OZPG 00759 (9.021,19€).  
Iz nalaza i mišljenja vještaka grafološke struke, dipl.ing V.N. br. 81/09 od
dana 04.12.2009. godine proizilazi da su razlike između spornih potpisa "B.D."
koji se nalaze u rubrikama "Svojeručni potpis žiranta " na Izjavama žiranata -
"O.-M." MFI, koje glase na ime F.Z. i F.V., kao korisnika kredita i nespornih
potpisa B.D. uzetih po diktatu, odnose se na opšte i individualne grafičke
karakteristike. Razlike opšteg karaktera se manifestuju u stepenu ispisanosti,
harmoničnosti i iznijasiranosti poteza dok se razlike individualnog grafičkog
karaktera manifestuju u broju poteza upotrijebljenih za pisanje odnosno
detaljima pojedinih upoređenih slova. Cijeneći identifakacioni značaj
konstatovanih sličnosti i razlika B.D. nije svojeručno ispisao sporne potise
"B.D." koji se nalaze u rubrikama "Svojeručni potpis žiranta". Zatim iz nalaza
i mišljenja takođe proizilazi da oštećeni M.N. nije svojeručno ispisao sporni
potpis "N.M." koji se nalazi u rubrikama " Svojeručni potpis žiranta ".  
Sporni potpisi " B.D. " i " N.M. " nijesu autentični potpisi lica na čije ime
glase.  
Nalaz i mišljenje vještaka grafološke struke  Sud je cijenio kao objektivan,
jasan, precizan i dat po pravilima struke i kao takvog ga prihvatio u
cjelosti.  
Pročitan je izvod iz KE-a na ime optuženog, br. 2485 od dana, 28.12.2010.
godine. iz kojeg proizilazi da je optuženi osuđivan i to: presudom Osnovnog
suda u Baru K. 364/07 od 30.06.2008. godine, čl.412/1 u vezi čl.49 KZ, 4
mjeseca zatvora; presudom Osnovnog suda u Podgorici K. 09/945 OD 04.03. 2010.
godine, čl. 244/1KZ, 3 mjeseca zatvora; presudom Osnovnog suda u Podgorici
K09/954 od 07.04. 2010.godine čl.412 st.1 KZ CG, 3 mjeseca zatvora uslovno na
1 godinu; presudom Osnovnog suda na Cetinju K 303/09 od 02.09.2009. godine,
čl.244 st.1 KZ, 3 mjeseca zatvora uslovno na 1 godinu; presudom Osnovnog suda
Cetinje K 178/09 od 13.10.2009. godine, čl.244 st.1 KZ, 30 dana zatvora;
presudom Osnovnog suda u Baru Kv 172/10 od 11.06.2010. godine preinačene u
pogledu odluke o kazni presude Osnovnog suda u Baru K 364/07 i Osnovnog suda u
Podgorici K 09/945 i izrečena jedinstvena kazna zatvora u trajanju od 6
mjeseci; presudom Osnovnog suda u Baru Kv 266/10 od 23.07.2010. godine
preinačene u pogledu odluke o kazni presude Osnovnog suda u Baru Kv 172/10 i
Osnovnog suda na Cetinju K 178/09 i izrečena jedinstvena kazna zatvora u
trajanju od 6 mjeseci i 15 dana. Kaznu Kv 266/10 izdržao od 16.03.2010. godine
do 13.08.2010. godine uz rješenje o amnestiji; presudom Osnovnog suda u
Podgorici K 08/946 od 23.04.2010.godine, čl.412 st.1 KZ, 6 mjeseci zatvora
uslovno na 2 godine;  presudom Osnovnog suda u Baru K 279/08 od 14.06.2010.
godine , čl.412st.1 u vezi čl.49 i čl.415 st.1 u vezi čl.24 i čl.49 KZ, 5
mjeseci zatvora.  
Ocjenom navoda optužbe, odbrane, te svih provedenih dokaza, pojedinačno i
uzajamnoj povezanosti, Sud nalazi da je dokazano da je optuženi izvršio
krivično djelo stavljeno mu na teret, na način, mjesto i vrijeme kako je to
opisano izrekom presude.  
Optuženi se različito branio u toku predkrivičnog i krivičnog postupka.
Nesporno je da je optuženi  u predkrivičnom postupku u prisustvu svoga
branioca priznao izvršenje krivičnog djela. Njegova odbrana na glavnom
pretresu opovrgnuta je iskazima svjedoka oštećenih kojima sud nije imao
razloga da ne povjeruje, jer su njihovi iskazi potvrdjeni nalazom i mišljenjem
vještaka grafološke struke i nesporno proizilazi da svojeručni potpisi
žiranata B.D. i N.M. nisu autentični potpisi lica na čije ime glase.  U
predkrivičnom postupku je naveo da mu je Ž.M. donio ličnu kartu B.D. i M.N. i
da je on svojeručno ispisao dvije adminitrativne zabrane, dok je na glavnom
pretresu optuženi naveo da mu je M.Ž. dao potpisane formulare od strane
žiranata, što je u suprotnosti sa već navedenim iskazima svjedoka oštećenih i
nalazom i mišljenjem vještaka grafološke struke i sa njegovog odbranom datom u
predkrivičnom postupku.  
U toku krivičnog  postupka odbrana optuženog zasnivala se na dokazivanju da
nije imao namjeru da prevari oštećene pa se shodno tome  pozivao na svjedoka
M.Ž., međutim u svom iskazu na glavnom pretresu isti je izjavio da optuženom
nije dao lične karte oštećenih i da mu optuženi nikad nije dao novac u cilju
vraćanja odbijenih rata za kredite oštećenima pa u tom dijelu nije potvrdio
odbranu optuženog. Sa ciljem izbjegavanja krivično pravne odgovornosti,
optuženi se branio na način što je negirao postojanje namjere da izvrši
predmetno krivično djelo.  
Iz provedenih dokaza nesporno je da je optuženi doveo u zabludu ovlašćenog
predstavnika "O.-M."i naveo ga da mu na štetu imovine te finansijske
organizacije, te žiranata B.D. i M.N. odobri kredit u iznosu od 13.500,00 €,
da bi na isti način to učinio i dana 14.1.2008. godine i istu organizaciju
naveo da mu odobri iznos od 7.000 € na ime njegove supruge F.V., koja je odmah
nakon podizanja novac predala optuženom. Iz dokumentacije koja je dostavljena
od strane oštećene "O.-M." nesporno proizilazi da je optuženi  do 06.09.2008.
godine izmirivao kredit, činjenica u nejednakim anuitetima, kada je prestao sa
izmirivanjem svojih obaveza zbog čega je ista bila prinuđena da sprovede
postupak naplate novčanog potraživanja primjenom administrativne zabrane na
teret M.N. i B.D.. Takođe, iz dokumentacije se utvrdjuje da je "O.-M." po
kreditu u iznosu od 7.000 € koji je odobren na ime F.V. sprovela postupak
naplate potraživanja primjenom administrativne zabrane na teret M.N. i B.D.
nakon 03.10.2008. godine, obzirom da je dužnik prestao sa izmirivanjem svojih
obaveza koje je i do tada izmirivao u nejednakim anuitetima. Činjenice preko
kojih se utvrdjuje namjera učinioca za izvršenje ovog krivičnog djela su
unutrašnje, psihičke, voljne a zaključak da i su one prevarne ili ne, cijeni
se preko konkretnog i objektivnog učinka učinioca, što se u konkretnom slučaju
da zaključiti da je optuženi postupao prevarno, jer je nesporno utvrdjeno da
mu žiranti B.D. i M.N. nisu potpisali predmetne administrativne zabrane i
samim tim ni bili saglasni da mu budu žiranti, a optuženi je u jednom periodu
u nejednakim anuitetima otplaćivao kredit, da bi nakon toga po sve prestao da
plaća rate, kada su aktivirane administrativne zabrane i rate odbijane B.D. i
M.N. na koji način je kod oštećenih došlo do umanjenja imovine, a način na
koji je sačinio i predao administrativne zabrane doveo je u zabludu ovlašćenu
"O.-M." iz čega nesporno proizilazi uzročni odnos izmedju dovođenja u zabludu
i prouzrokovane štete usled čega je optuženi pribavio za sebe protivpravnu
imovinku korist. Kod nesporno utvrdjenog činjeničnog stanja sud je izveo
pravni zaključak da je optuženi izvršio produženo krivično djelo prevare iz
čl. 244 st.3 u vezi st. 1 u vezi čl. 49 KZ-a. Produženo krivično djelo čini
više istih ili istovjetnih krivičnih djela učinjenih u vremenskoj povezanosti
i od strane istog učinioca koje predstavljaju cjelinu zbog postojanja najmanje
od sledećih okolnosti: istovjetnost oštećenog, istovrsnost predmeta djela,
korišćenje iste situacije ili trajnog odnosa jedinstva mjesta i prostora
izvršenja djela, ili jedinstvenog umišljaja učinioca.  
Kako podaci krivičnog postupka ne pružaju pouzdan osnov ni za potpuno ni za
djelimično presuđenje obzirom da je i nakon dostavljanja podataka od strane
"O.-M." banke nastavljeno odbijanje rata po predmetnim kreditima oštećenim, to
je sud oštećena lica uputio da imovinsko pravni zahtjev ostvare u parničnom
postupku.  
Iz svega prethodnog navedenog proizilazi da je optuženi izvršio krivično djelo
stavljeno mu na teret, te da je bio svjestan svog djela i htio njegovo
izvršenje, dakle postupio je sa direktnim umišljajem, i čime su se ostvarili
svi objektivni i subjektivni elementi bića krivičnog djela prevara iz člana
244 stav 3 u vezi stava 1 u vezi čl. 49 KZ CG, za koje je predvidjena kazna
zatvora od 1 (jedne) do 8 (osam) godina.  
Prilikom izbora vrste i visine krivične sankcije Sud je u smislu čl. 42 KZ-a
CG cijenio sve okolnosti koje su od uticaja da kazna bude manja ili veća pa je
od olakšavajućih cijenio:  okolnost da je optuženi otac mldb. djeteta, dok je
kao otežavajuću okolnost cijenio njegovu  raniju osuđivanost i to više puta za
isto krivično djelo, radi se o specijalnom povratniku, pa cijeneći sve
navedene okolnosti, optuženog je osudio na kaznu zatvora u trajanju od 1
(jednu) godinu dana i 6 (šest)  mjeseci nalazeći da će se na taj način
ostvariti ciljevi specijalne i generalne prevencije.  
Odluka o troškovima krivičnog postupka donijeta je shodno čl. 199. 200, 202,
212  ZKP-a, koji se odnose na troškove krivičnog postupka i na sudski paušal
koji je odmjeren shodno dužini trajanja postupka i složenosti predmeta.  
Iz izloženog shodno čl. 364 ZKP-a odlučeno je kao u izreci presude.  
OSNOVNI SUD U PODGORICI
Dana, 01.02.2011.godine
ZAPISNIČAR
PREDSJEDNIK VIJEĆA - SUDIJA
Marina Sekulić
Suzana Mugoša. s.r.  
PRAVNA POUKA:
Protiv ove presude dozvoljena je žalba
U roku od 15 dana od dana prijema pismena
Višem sudu  u Podgorici, a preko ovog suda.  
ZTO: Marina Sekulić