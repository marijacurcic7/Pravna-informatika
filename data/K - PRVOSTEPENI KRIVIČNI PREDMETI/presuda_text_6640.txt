K.br.12/11
        **OSNOVNI SUD U ŽABLJAKU** , kao nadležni prvostepeni krivični sud po sudiji Jovković Milovanu, kao sudiji pojedincu, uz sudelovanje Kaljević Nadje kao zapisničara, u krivičnom predmetu   protiv okrivljenog Z.S. B.-B. Opština Š., zbog krivičnog djela  ugrožavanja sigurnosti iz čl.168 stav.1 KZCG, koji se vodi po optužnom predlogu ODT iz Pljevalja Kt.br.35/11 od 19.02.2011 godine, nakon završenog usmenog, javnog i glavnog pretresa održanog dana 14.03.2011 godine u prisustvu  uredno pozvanih: zastupnika ODT Pljevlja Golubović Sanje, okrivljenog Z.S., te oštećenog Ž.B., donio je istog dana, a javno objavio dana 16.03.2011 godine,

P R E S U D U
        Okrivljeni **Z.S. sa JMBG1211969264018** od oca B.  i majke Lj. rodjene R., rodjen ... godine u mjestu B. – B. Opština .Š, sa prebivalištem u mjestu B. – B.Opština Š., nezaposlen,završio srednju mašinsku školu, državljanin CG, pismen, vojsku služio, razveden, otac troje maloljetne djece, vodi se u VE Šavnik, slabog imovnog stanja,  osudjivan i to presudama: K.br.07/05 od 15.04.2005 godine Osnovi sud u Žabljaku - nalilje u porodici ili porodičnoj zajednici čl.220 st.1 KZCG 30 (trideset) dana zatvora uslovno na 2  (dvije) godine, K.br.14/06 od 29.06.2006 godine Osnovni sud u Žabljaku nalilje u porodici ili porodičnoj zajednici čl.220 st.1  KZCG- novčana kazna u iznosu od 400,00€ (četiristotineeura), K.br.38/08 od 11.08.2008 godine Osnovni sud u Žabljaku naslilje u porodici ili porodičnoj zajednici čl.220 stav 1. KZCG- novčana kazna u iznosu od 600,00€ (šestotinaeura),  protiv koga se ne vodi postupak za drugo krivično djelo,

K r i v      j e
Što je, 
         Dana  dana 23.12.2010 godine u 17:12h u B.- Š. ugrozio sigunost oštećenom B.Ž. , prijetnjem da će napasti na život i tijelo oštećenog, na način što je sa svog mobilnog telefona broj 069... uputio poruku prijeteće sadržine: "Kontam dobo, ali za ovo moja će vi ruka presuditi, lijepo je čovjeka pucati",

        \- čime je izvršio krivično djelo ugrožavanje sigurnosti iz čl.168 stav.1 Krivičnog zakonika Crne Gore ( KZCG)

          pa ga sud primjenom gore navedene krivično pravne odredbe, te odredbi čl.4,5,13,15,32,36 i 42  Krivičnog zakonika Crne Gore (KZCG), te člana 364 Zakona o krivičnom postupku (ZKP-a),

O S U D J U J E
        Na kaznu zatvora u trajanju od 60 (šezdeset) dana, koju će osudjeni izdržati po pravosnažnosti presude.    
        Troškova krivičnog postupka nije bilo, a okrivljeni se oslobadja od plaćanja sudskog paušala.

O b r a z l o ž e nj e
       ODT iz Pljevalja u optužnom predlogu Kt.br.35/11 od 19.02.2011 godine dajući opis radnje izvršenja pravno je ocijenio da je okrivljeni Z.S., izvršio krivično djelo  ugrožavanja sigurnosti iz čl.168 stav 1 Krivičnog zakonika Crne Gore, na način mjesto i u vrijeme kako je to bliže opisano izrekom presude.

Na glavnom pretresu i u završnoj riječi zastupnik ODT iz Pljevalja je izjavio,
da ostaje u svemu pri optužnom predlogu, te predlaže da sud okrivljenog oglasi
krivim i kazni po zakonu.
U završnoj riječi oštećeni Ž.B. je izjavio da prihvata završnu riječ
zastupnika ODT, pridružuje se krivičnom gonjenju protiv okrivljenog, te
predlaže da se okrivljeni osudi i kazni po zakonu.
            U svojoj odbrani okrivljeni Z.S. u toku istrage i na glavnom pretresu je izjavio, istina je da je dana 23.12.2010 godine nešto oko 17:00h sa svog mobilnog telefona br. 069... uputio njegovom poznaniku B.Ž., sa kojim je bio u dobrim odnosima i koji radi u policiji na njegov broj telefona 069... poruku sledeće sadržine  "Kontam dobo, ali za ovo moja će vi ruka presuditi, lijepo je čovjeka pucati". Objašnjava zbog čega je ovo napisao pa kategorički tvrdi da ova prijetnja nije bila usmjerena prema Ž.B., jer se sa njime nije svadjao , niti mu je prije ovoga bilo što loše učinio da bi mu on prijetio. Radilo se o dogadjaju dva dana prije ovoga kada je njegov rodjeni brat stradao, jer je dobio batine od strane Z.M.. Njegov brat je zadobio teške tjelesne povrede u tom dogadjaju, pa je imao odredjenih problema da ga prime u Nikšićku bolnicu. Zbog toga je bio veoma nervozan neraspoložen i pod stresom usled čega je i malo više konzumirao alkohol i sjeća se da mu je treći brat rekao putem telefona da ima problema sa bratom Radomirom, jer policija nije bila sačinila predhodno propisno  sve zapisnike i podnijela prijave iz čega je izveo zaključak da su možda napravili propust, dakle i na koga pojedinačno od policajaca , a posebno ne na B. se nije odnosila prijetnja jer je sa B. bio tada u korektnim odnosima iako je on shvatio ovo kao prijetnju, njemu lično je sada spreman da se izvine. Istine radi  nakon što je predhodno prije slanja poruke probao ostvariti direktan kontakt sa B., ali bez uspjeha jer mu se nije javljao na mobilni telefon pa mu je poslao poruku gornje sadržine. B. mu je nakon što je primio poruku odgovorio putem mobilnog telefona i pitao ga , jeli mu on poslao poruku, našta mu je on rekao da mu je poslao poruku, nakon čega ga je B. pitao gdje je, a on mu je odgovorio da će doći kod njega, ali nije došao on već je kod njega došla patrola policije. U polilciji nakon privodjenja su od njega oduzeli jedan lovačni nož koji sa sobom nosi radi lične bezbjednosti i telefon mobilni marke "Samsung" sa sim karticom br. 069... , ali je on odbio potpisati potvrdu o oduzimanju tih predmeta. Takodje nije potpisao ni zapisnik o utvrdjivanju prisustva alkohola u krvi, a na pitanje od strane Istražnog sudije da pogleda rukopis odnosno potpis na tom zapisniku izjavio je da to nije njegov potpis.  Priznaje da je poslao poruku gonje sadržine B., ali prijetnju nije uputio njemu već je ona bila uopštena i iskazivala je njegov revolt u smislu da je bilo ljepše da su mu brata pucali nego što su ga tako prebili. Telefon B. Ž. ima u svom imeniku već 3-4 godine i njih dvojica su u dobrim i korektnim odnosima. Na kraju napominje da nije upotrebio riječ "presuditi" nego "suditi", a što po njegovom mišljenju nije isto.
             U završnoj riječi okrivljeni je izjavio  da ostaje u svemu pri svojoj odbrani, nema više šta da izjavi.
             Sud je posebno cijenio odbranu okrivljenog Z.S. pa je istu prihvatio u dijelu gdje je okrivljeni priznao da je poslao poruku sa svog meobilnog telefona na mobilni telefon oštećenog sadržine "Kontam dobo, ali za ovo moja će vi ruka presuditi, lijepo je čovjeka pucati", a što je potvrdjeno iskazom svjedoka oštećenog i drugim provedenim pisanim dokazima. U ostalom dijelu odbrane gdje okrivljeni navodi da ova prijetnja nije bila usmjerena prema oštećenom, već da se tog dana loše osjećao, jer je njegov brat zadobio teške tjelesne povrede, a i malo više je konzumirao alkohol, te da je poruka bila uopštena i iskazivala je nejgov revolt u datom momentu, sud nije prihvatio   jer je usmjerena na izbjegavanje sopstvene krivice, a u suprotnosti je sa iskazom svjedoka oštećenog čijem iskazu je sud poklonio svoju vjeru.
            Sud je radi rasvetljenja činjeničnog stanja izveo sledeće dokaze: saslušao je svjedoka oštećenog B.Ž., pročitao je: potvrdu o privremenom oduzimanju predmeta br.22/10 od 23.12.2010 godine, Zapisnik Ispostave policije Š. od 23.12.2010 godine i izvod iz KE UP PJ N. Ispostava Š. za okrivljenog Z.S. 22 br.243/11-85/2 od 10.02.2011 godine
            Svjedok-oštećeni B.Ž. u bitnom je izjavio  dok se nalazio na radnom zadatku u Ispostavi u Š., dobio je poruku sa telefonskog broja kartice 069..., na svoj mobilni telefon br. 069.... Nakon primljene poruke istu je odmah pročitao. Poruka je imala sadržinu "Kontam dobro, ali za ovo moja će vi ruka presuditi, lijepo je čovjeka pucati". Imajući u vidu prirodu posla sa kojim se bavim , te kada bi se sa nji obračunavao svaki kriminalac protiv koga je napisao prijavu može misliti šta bi mu se sve desilo, radi čega je i ove riječi veoma ozbiljno shvatio i izrazio bojazan za njegovu bezbjednost. Posredstvom njegovog telefona nazvao je broj sa kojeg  mu je došla poruka i na drugoj strani javila mu se osoba koja se prestavila kao Z.S.. Nije poznao njegov broj telefona, ali S. poznaje i sa istim je do tada bio u veoma korektnim odnosima. Z. je prizao da mu je poslao poruku gornje sadržine i on ga je pitao gdje se nalazi, a on mu je rekao da se nalazi na B. i dodao izadji na B. čekam te. Imao je namjeru da podje na B. i ispita o čemu se radi , ali se malo konsultovao sa svojim predpostavljenim, koji mu je sugerisao da to ne čini pa je poslao patrolu da dovedu Z.S. u prostorije policije, kako bi objasnio zašto je napisao prijeteću poruku. Patrola je pošla za B. i privela kasnije Z. u prostorije policije, pa kada ga je neposredno vidio u policiji zaključio je da je u pijanom stanju. Kako do tada nije bio u svadji sa istim predpostavio je da njegov odnos prema njemu najvjerovatnije potiče od dogadjaja od prije dva dana kada je Z.M. nanio povrede S. bratu R., pa je dalje predpostavio da Z.S. ima nešto na ovu temu da snjim razgovara , pa mu je na tu temu slao i poruku.
           Sud je cijenio iskaz oštećenog kao tačan i istinit i uzeo ga za osnov svoje odluke. Naime, oštećeni je u svojoj izjavi naveo način na koji je primio poruku prijeteće sadržine, kao i tekst same poruke, potvrdjujući na taj način u potpunosti navode  iz optužnog predloga, zbog čega se osjetio ugroženim, što je imalo za posledicu kod oštećenog izazivanje osjećaja straha ili nesigurnosti jer je riječi prijetnje ozbiljno shvatio i izrazio bojazan za svoju bezbjednost.  
          Iz potvrde o privremenom oduzimanju predmeta br.22/10 od 23.12.2010 godine, sud je utvrdio da je kritičnog dana prilikom privodjenja okrivljenog Z.S. od njega oduzet jedan lovački nož dužine sječiva 13 cm i jedan mobilni telefon marke "Samsung" sa sim karticom br.069...
Iz Zapisnika Ispostave policije Š. od 23.12.2010 godine, sud je utvrdio da je
kritične prilike od okrivljenog Z.S. uradjen alko test, pa je nakon završen og
ispitivanja konstatovano da Z.S. ima 1,61 promila alkohola u organizmu.
           Iz  izvoda iz KE UP PJ N. Ispostava Š. za okrivljenog Z.S. 22 br.243/11-85/2 od 10.02.2011 godine, sud je utvrdio da je okrivljeni Z.S. kažnjavan i to presudama: K.br.07/05 od 15.04.2005 godine Osnovi sud u Žabljaku - nalilje u porodici ili porodičnoj zajednici čl.220 st.1 KZCG 30 (trideset) dana zatvora uslovno na 2  (dvije) godine, K.br.14/06 od 29.06.2006 godine Osnovni sud u Žabljaku nalilje u porodici ili porodičnoj zajednici čl.220 st.1  KZCG- novčana kazna u iznosu od 400,00€ (četiristotineeura), K.br.38/08 od 11.08.2008 godine Osnovni sud u Žabljaku nalilje u porodici ili porodičnoj zajednici čl.220 stav 1. KZCG- novčana kazna u iznosu od 600,00€ (šestotinaeura).
Sud je savjesno cijenio svaki dokaz kako pojedinačno tako i u vezi sa ostalim
dokazima,  kao i u odnosu na odbranu okrivljenog, a sve u smislu čl. 360
ZKP-a, pa je  utvrdio činjenično stanje kao u izreci presude.
            Krivično pravno ocjenjujući ovako utvrdjeno činjenično stanje sud je našao da je okrivljeni Z.S., izvršio krivično djelo ugrožavanja sigurnosti iz čl.168 stav 1 Krivičnog zakonika Crne Gore, a ovo čini svako “ ko ugrozi sigurnost nekog lica, prijetnjom da će napasti na život ili tijelo tog lica ili njemu bliskog lica“ pa je okrivljeni Z.S.  dana  dana 23.12.2010 godine u 17:12h u B.- Š. ugrozio sigunost oštećenom B.Ž. , prijetnjem da će napasti na život i tijelo oštećenog, na način što je sa svog mobilnog telefona broj 069-... uputio poruku prijeteće sadržine: "Kontam dobo, ali za ovo moja će vi ruka presuditi, lijepo je čovjeka pucati",
             Dakle, u konkretnom slučaju riječ je o kvalifikovanoj prijetnji koja se   odnosi na lišavanje života ili povredu tjelesnog integriteta oštećenog  B.Ži., zbog koje se on osjetio ugroženim, a koja je imala za posledicu izazivanje osjećaja straha ili nesigurnosti kod  oštećenog, pri čemu uopšte nije bitno dali je okrivljeni stvarno  imao namjeru da tu prijetnju i realizuje. Riječi prijetnje koje je okrivljeni izrekao oštećenom putem poruke na mobilnom telefonu "Kontam dobro, ali za ovo moja će vi ruka presuditi, lijepo je čovjeka pucati", su po svojoj prirodi takve da su kod oštećenog izazvale uopšte osjećaj nesigurnosti, odnosno osjećaj straha, uznemirenosti  u datom momentu. U prilog ovom ide i činjenica da je oštećeni zaposlen na poslovima i radnim zadacima u Ispostavi Š. radi čega je ove riječi prijetnje veoma ozbiljno shvatio i izrazio bojazan za svoju bezbjednost. 
         Okrivljeni je u konkretnom slučaju djelovao sa umišljajem, jer je bio svjestan svog djela i htio njegovo izvršenje odnosno bio je svjestan da njegovo navedeno postupanje i preduzeta radnja  koja se ogleda u tome što je sa svog mob telefona br.069-... oštećenom na njegov bom telefon br. 069-... uputio poruku prijeteće sadržine "Kontam dobo, ali za ovo moja će vi ruka presuditi, lijepo je čovjeka pucati",   prestavlja radnju djela čije je izvršenje i htio.
         Prilikom odredjivanja vrste i visine kazne  okrivljenom  sud   je u smislu čl. 42 KZCG  kao olakšavajuće okolnosti na strani okrivljenog cijenio da se radi o ocu troje maloljetne djece, nezaposlenom, lošeg materijalnog stanja. Raniju osudjivanost okrivljenog sud je cijenio kao otežavajuću okolnost, jer se radi o krivičnim djelima nasilja u porodici ili porodičnoj zajednici, pa mu je sud u konkretnom slučaju izrekao kaznu zatvora u trajanju od 60 (šezdeset) dana, smatrajući da će se i ovom efektivnom kaznom zatvora postići svrha  kaznjavanja shodno čl.32 KZCG, a u okviru opšte svrhe krivičnih sankcija iz čl.4 KZCG.   
          Troškova krivičnog postupka nije bilo, a sud je oslobodio okrivljenog plaćanja  sudskog  paušala, imajući u vidu složenost, trajanje te imovinske prilike okrivljenog to jest, da je nezaposlen i lošeg materijalnog stanja, shodno čl.199 ZKP-a.  
        Na gore iznijetom sud je zasnovao svoju odluku.

        **OSNOVNI SUD U ŽABLJAKU** , dana 14.03.2011 godine

ZAPISNIČAR
SUDIJA
 Nadja Kaljević.s.r.                                                                                             Milovan Jovković.s.r.

PRAVNA POUKA: Protiv ove presude može se izjaviti žalba u
roku od 8 dana od dana prijema  ovog pismena Višem sudu
Bijelo Polje a preko ovog suda  