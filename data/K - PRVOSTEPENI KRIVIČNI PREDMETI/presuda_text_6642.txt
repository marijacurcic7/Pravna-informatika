K. br. 69/07
U IME NARODA
        **_OSNOVNI SUD U ŽABLJAKU_** , kao prvostepeni krivični po predsjedniku suda Andjelić Mihailu, kao sudiji pojedincu, uz sudjelovanje Šibalić Ikonije kao zapisničara, u krivčnom predmetu protiv okrivljenog D.Š. iz Š.,  zbog krivičnog djela ugrožavanje javnog saobraćaja iz čl. 339 st. 3 u vezi st. 1 KZ, po optužnom predlogu ODT iz Pljevalja Kt. br. 249/07 od 16.10. 2007 godine, nakon održanog usmenog, javnog i glavnog pretresa u prisustvu  ODT iz Pljevalja Banović Miroljuba, oštećenih D.M. i Č.R.  i okrivljenog D.Š., donio je 05. 11. 2007. godine i istog dana javno objavio

P R E S U D U
        Okrivljeni  **_D.Š._**  od oca M. i majke N. rođene S., rodjen  ... godine u N.,  JMB  ..., sa prebivalištem u Š., državljanin Crne Gore,  neoženjen,  završio srednju poljoprivrednu  školu, vojsku  nije služio, ne vodi se u vojnoj evideniciji, slabog  imovnog stanja,   ranije neosudjivan,  ne nalazi se pod istragom za drugo krivično djelo

K   r  i  v   j  e
_           Što je_
            Dana  26.07.2007.godine  oko  u 21 čas, upravljajući putničkim  motornim vozilom marke «Audi – A3» Reg oznake NK ...  vlasništvo D.M., na regionalnom putu N. – Š.  na mjestu zv. «Mokro» ne pridržavajući se saobraćajnih propisa , ugrozio javni saobraćaj i doveo u opasnost život i tijelo ljudi u vozilima i imovinu većeg obima, na način što  suprotno odredbi čl. 31 ZOBS-a nije vožnju prilagodio uslovima saobraćaja i  nije održavao bezbjedano odstojanje vozila kojim je upravljao od putničkog vozila marke «Golf» reg. Oznake PG ... koje se kretalo istom putnom saobraćajnicom ispred vozila «Audi»  vlasništvo Č .R. od N. prema Š. i kojim je upravljao Č.R., iako je bio svjestan  da usled takve nepropisne vožnje može učiniti djelo , ali je olako držao da do toga neće doći ili da će to moći spriječiti, pa prilikom savlađivanja kritičnog poteza puta došlo do nalijetanja frontalne desne regije vozila marke «Audi» na zadnji kraj školjke putničkog vozila marke «Golf» na prostoru desne saobraćajne trake  smjera kretanja nakon čega je nastupila destabilizacija i skretanje putničkog vozila «Golf» na desno preko desne ivice kolovoza puta gdje se zaustavilo dok je vozilo marke «Audi»  takođe skrenulo van kolovoza po lijevoj strani puta u smjeru kretanja, pri čemu je saputnica u vozilu kojim je upravljao Č.R., Č.B. zadobila laku tjelesnu povredu u vidu nagnječenja poglavine sa   krvnim podlivom  u potiljačnoj regiji glave sa lijeve strane i oguljotina u predjelu lijeve potkoljenice, sa konfuznim stanjem sličnim potresu mozga a na vozilima nastupila  materijalna šteta u iznosu od 4.100 €  
       -  čime je izvršio krivično djelo ugrožavanje javnog saobraćaja iz čl. 339 st.  3 u vezi st. 1 Krivičnog zakonika Crne Gore (KZ CG),

       pa ga sud na osnovu navedenog zakonskog propisa i čl. 4, 5, 13, 15, 32, 39 i 42 KZ CG čl. 202  i čl. 364  i Zakonika o krivičnom postupku (ZKP-a)

O S U DJ U J E
        Na novčanu kaznu u iznosu od 200,00  (dvijestotine) € koju je optuženi dužan platiti u roku od  2 (dva) mjeseca od dana pravosnažnosti presude što ako ne uradi ista će mu se zamijeniti kaznom zatvora  tako što će se svakih započetih 25 € novčane kazne  računati kao jedan dan zatvora.  
        Optuženi je dužan platiti troškove krivičnog postupka u iznosu od 247,50  €,  kao i  paušal u iznosu od 25€ a gornje sve u roku od 15 dana po pravosnažnosti presude.

O b r a z l o ž e nj e
        ODT iz Pljevalja u optužnom predlogu Kt. br. 249/07 od 16. 10. 2007 godine dajući opis radnje izvršenja pravno je ocijenio da je okrivljeni počinio krivično djelo  ugrožavanje javnog saobraćaja iz čl. 339 st.  3 u vezi st. 1 KZ CG, na način, mjesto i u vrijeme kako je to bliže opisano izrekom presude, predlažući da se okrivljeni nakon održanog pretresa za počinjeno djelo oglasi krivim i osudi po zakonu. Na pretresu je ostao pri navodima iz optužnog akta i saglasio se sa predlogom okrivljenog  da se zbog priznanja okrivljenog ne provode dokazi u pravcu utvrđivanja krivice i postojanja krivičnog djela  osim da se izvrši uvid u podatke iz kaznene evidencije za optuženog a u završnoj riječi je ostao pri iznijetom i zatražio da se optuženi oglasi krivim i osudi po zakonu .  
        Oštećeni D.M., Č.R. i Č.B.  nijesu se pridružili krivičnom gonjenju okrivljenog.  
        Okrivljeni je u svojoj odbrani u predhodnom postupku  i na glavnom pretresu u cjelosti priznao krivicu i počinjeno krivično djelo i u bitnom je istakao:  da je dana 26. jula  2007\. godine u večernjim časovima, nešto oko 21 čas,  upravljao sa PMV »Audi A3« vlasništvo njegove sestre D.M. i kretao se regionalnim putem N. – Š., da je u mjestu Mokro – opština Š. na oko 100 metara ispred sebe uočio da se u pravcu Š. kreće još jedno vozilo, da je nakon jednoig blagog prevoja svojim vozilom on sustigao to vozilo koje se u jednom momentu naglo zaustavilo, da signalizacija na tom vozilu nije bila ispravna i da je siguran da vozač tog vozila nije dao pokazivač pravca da skreće ili da se zaustavlja. Dalje je naveo da, kako se vozilo ispred njega  bilo zaustavilo na asvaltnoj podlozi, te da nije bilo sišlo sa puta, naglim manevrom je pokušao da ga zaobiđe, ali da u tome nije uspio već je svojim desnim prednjim krajem zahvatio  zadnji lijevi kraj vozila ispred sebe, da je usled inercije on sa svojim vozilom izletio sa kolovoza u lijevu stranu a drugo vozilo je izletjelo u desnu stranu. Kada je izašao iz vozila utvrdio je da je vozilo koje je udario vozio Č.R. i da se radilo o »Golfu« koji nije imao registarske tablice. Kao saputnik u njegovom vozilu se nalazila njegova majka D.N.,  koja kritičnom prilikom nije povrijeđenja, a vozilom je optuženi prevozio robu za njen kafić u Š., te da u vozilu »Golf« osim Č.R.  bila je i Č. B.,  pa da ne zna   da li je i kakve povrede ona imala. U završnoj riječi je još jednom ukazao da priznaje krivicu i počinjeno krivično djelo te da izražava kajanje zbog istog, a ukazao je na činjenicu da je nezaposlen, da ga izdržava samohrana majka, da je lošeg imovnog stanja i  ocjenu njegove krivične odgovornosti je prepustio sudu.   
        Gornje priznanje okrivljenog sud je cijenio kao potpuno, jasno i istinito, radi čega je prihvatio saglasne predloge stranaka tj. ODT i okrivljenog  da se u dokaznom postupku ne provode dokazi u pravcu postojanja krivice i djela shodno čl. 454 st. 2 ZKP-a-  
        Sud je u dokaznom postupku pročitao izvod iz KE za optuženog  izdat od Uprave policije – Područna jedinica Nikšić  br. 1402 od 12. 09. 2007.godine, iz kojeg je utvrđeno da optuženi ranije nije osuđivan.  
        Na osnovu savjesne i brižljive ocjene provedenog dokaza od koga  zavisi vrsta i mjera krivične sankcije, te potpunog priznanja optuženog a cijeneći sve u smislu   čl. 360 ZKP- a sud je na pouzdan način zaključio, da je optuženi počinio krivično djelo, na način mjesto i u vrijeme kako je to  bliže označeno izrekom presude.  
        Pravnom ocjenom ovako utvrdjenog činjeničnog stanja, sud nalazi da se u radnji okrivljenog stiču svi bitni elementi krivičnog djela Ugrožavanje javnog saobraćaja iz čl. 339 st.  3 u vezi st. 1 KZ CG, koje djelo čini svaki onaj » učesnik u saobraćaju na putevima koji se ne pridržava saobraćajnih propisa i time tako ugrozi  saobraćaj da dovede u opasnost život ili tijelo ljudi ili imovinu  čija vrijednost prelazi iznos od 20.000 €, pa usled toga kod drugog nastupi  laka tjelesna povrijeda ili drugom prouzrokuje imovinsku štetu koja prelazi iznos od 3000€ «, pri čemu takvo djelo učini iz nehata. Okrivljeni je postupio suprotno odredbi čl. 31 ZOBS-a na putevima, prema kojoj »vozač je dužan da brzinu kretanja vozila  prilagodi okolnostima, karakteristikama i stanju puta, vidljivosti, preglednosti, atmosverskim prilikama, stanju vozila i tereta, frekvenciji saobraćaja i drugim saobraćajnim uslovima, tako da vozilo može blagovremeno da zaustavi pred svakom preprekom koju, pod datim uslovima može da predvidi«. Okrivljeni  je djelo učinio  iz nehata kao  predvidjenim oblikom vinosti a ovo sa razloga, jer je bio svjestan  da ne održava bezbjedano odstojanje od vozila ispred sebe u uslovima kada jasno uočava da to vozilo nema registarskih tablica, što je pretpostavka za svakog učesnika u saobraćaju da to vozilo nije tehnički ispravno, te je olako držao da  u uslovima ako vozilo ispred njega naglo prikoči ili se zaustavi da do fizičkog kontakta  neće doći ili da taj kontakt  može izbjeći odnosno  spriječiti, pri čemu je doveo u opasnost život i tijelo ljudi u svojem vozilu i u vozilu ispred sebe a  usled čega je nastupila laka tjelesna povreda kod oštećene Č.B., koja je bila saputnik u vozilu kojim je upravljao Č. R., a koja povreda se manifestovala u vidu nagnječenja poglavine sa krvnim podlivom u potiljačnoj regiji glave sa lijeve strane i oguljotinom u predjelu lijeve potkoiljenice sa konfuznim stanjem sličnim potresu mozga.  
        Oglašavajući optuženog krivim sud mu je izrekao novčanu kaznu u iznosu od  200 € a  sa rokom plaćanja od dva mjeseca a ovo pri ocjeni  da radi krivično pravne zaštite nije bilo nužno izricati  kaznu zatvora  kao alternativno  predvidjenu kaznu za ovo krivično djelo. Odlučujući da optuženom izrekne novčanu kaznu sud je imao u vidu  okolnosti iz čl. 42 KZ , pa je od olakšavajućih okolnosti uzeo da je optuženi priznao krivicu i počinjeno djelo, da ranije nije osudjivan, da je mlad čovjek – 19 godina,  njegov korektan odnos prema sudu, raniji život i ponašanje, da je zbog svoje životne dobi u poziciji da punom radnom aktivnošću realno može sticati odnosno ostvarivati prihode svojim radom, a sve shodno čl. 54 st. 4 KZ CG . Sud je u odsustvu otežavajućih okolnosti od olakšavajućih okolnosti uzeo da je u potpunosti priznao krivicu i počinjeno krivično djelo,  da je zbog počinjenog djela izrazio iskreno kajanje,  da ranije nije osudjivan, da je nezaposlen i da ga izdržava samohrana majka, da se oštećeni nijesu pridružili njegovom krivičnom gonjenju,  pa je mišljenja da će se i sa izricanjem najmanjeg iznosa novčane, i plaćanjem kazne u roku od dva mjeseca zbog nemogućnosti sticanja redovnih prihoda, ostvariti svrha kažnjavanja iz čl. 32 KZ,  te da će izrečena novčana kazna dovoljno uticati na optuženog da u buduće ne vrši krivična djela.  
        Oglašavajući optuženog krivim,  sud ga je obavezao da plati troškove krivičnog postupka u iznosu od 247,50€ koji se odnose na nagradu i troškove vještačenja po vještacima  saobraćajne  i medicinske struke  a gornje shodno čl. 202 ZKP-a, te ga obavezao na plaćanje minimalnog paušala u iznosu od  25€ shodno čl. 199 st. 3 ZKP-a a imajući u vidu trajanje, složenost postupka i imovno stanje optuženog.  
        Sa iznijetog odlučeno je kao u izreci presude.

_             OSNOVNI SUD U ŽABLJAKU, dana 05. 11. 2007. godine_  
_           ZAPISNIČAR
PREDSJEDNIK SUDA_
_         konija Šibalić,s,r.
Mihailo Andjelić,s.r._


PRAVNA POUKA:
Protiv ove presude dopuštena je žalba u roku
od 8 dana po prijemu pismenog otpravka
iste preko ovog suda Višem sudu Bijelo Polje  