K. br. 64/07
U IME NARODA
        **_OSNOVNI SUD U ŽABLJAKU_** ,  kao prvostepeni krivični, po predsjedniku suda Anđelić Mihailu kao sudiji pojedincu, uz sudjelovanje Ćosović Ranka kao zapisničara, u krivičnom predmetu protiv optuženog Đ.Lj. iz M.G.- Ž.,   zbog krivičnog djela Šumska krađa iz čl. 324 st. 2 u vezi st. 1 KZ, po optužnom predlogu ODT iz Pljevalja Kt. br. 288/07 od 04. 10. 2007. godine, nakon održanog usmenog javnog i glavnog pretresa u prisustvu optuženog i  zamjenika  ODT iz Pljevalja Đurović Veljka a u odsustvu  zastupnika oštećenog NP »D.« iz Ž., donio je dana 16. 10. 2007. godine i istog dana javno objavio

P R E S U D U
        Optuženi **_Đ.LJ._** od oca M. i majke P. rođene M., rođen 18. 12. 1935. godine u Ž., JMB ... sa prebivalištem u M.G. opština Ž., državljanin Crne Gore, penzioner, visina penzije 70€,   završio srednju  školu, oženjen,  vojsku odslužio, ne vodi se u VE, slabog imovnog stanja, ranije osuđivan presudom Sreskog suda u Žabljaku K. br. 7/62 na 10 dana zatvora uslovno na jednu godinu zbog kriv. djela iz čl.246 KZ SRCG i presudom Opštinskog suda u Žabljaku K. br. 57/82 od 14.02. 1983. godine na novčanu kaznu u iznosu od 6.000,00 dinara zbog kriv. djela iz čl. 83 st. 1 KZ SRCG, ne nalazi se pod istragom za drugo krivično djelo,

K r i v    j e
        **_Što je_**

        Dana 23. 09. 2007. godine, u državnoj šumi  zv. »Mioč poljana« u sklopu  Nacionalnog parka »D.«,  u odjelu br. 6 u mjestu M.G., područje opštine Ž., oborio radi krađe  pet smrčevih  stabla  ukupne drvne mase 2,86 m³, oštetivši NP »D.« za iznos od 137,00 €,

        -čime je izvršio krivično djelo šumska krađa iz čl. 324 st. 2 u vezi st. 1 Krivičnog zakonika Crne Gore (KZ CG),

        pa mu sud primjenom navedenog zakonskog propisa i čl. 4, 5, 13, 15, 32, 36,  42, 52 ,53 i 54 KZCG , te čl.199, 207, 212 st. 1 i 2 i čl. 364   Zakonika o krivičnom postupku (ZKP)   **_i   z  r  i  č  e_**

USLOVNU OSUDU
        Sa kojom mu se utvrđuje kazna zatvora u trajanju od 90  ( devedeset ) dana i istovremeno određuje da se ova kazna neće izvršiti ako osuđeni u roku od dvije godine   ne učini novo krivično djelo.

        Optuženi se pored gornjeg shodno čl. 39 KZ CG **_osuđuje_** na novčanu kaznu u iznosu od 200 (dvjesta)€, koju je dužan platiti u roku od 30 dana po pravosnažnosti presude, što ako ne uradi ista će mu se zamijeniti kaznom zatvora tako što će se za svakih započetih 25 € novčane kazne odrediti jedan dan zatvora.

        Optuženi je dužan na ime imovinsko pravnog zahtjeva  radi naknade štete platiti oštećenom NP »D.« -Ž. iznos od 137,00 € u roku od 15 dana po pravosnažnosti presude.

        Troškova  krivičnog postupka nije bilo, a optuženi se oslobađa od obaveze plaćanja paušala.

O b r a z l o ž e nj e
        ODT iz Pljevalja u optužnom predlogu Kt. br. 288/07 od 04. 10. 2007. godine, dajući opis radnje izvršenja djela, pravno je ocijenio, da je optuženi počinio krivično djelo Šumska krađa iz čl. 324 st. 2 u vezi st. 1  KZ CG, na način, mjesto i u vrijeme kako je to bliže opisano izrekom presude, konačno predlažući da se okrivljeni oglasi krivim za izvršeno krivično djelo i osudi po zakonu. Na glavnom pretresu je  precizirao optužni akt u odnosu na ukupnu drvnu masu  te je umjesto količine 2,26 m³ ukazao da treba da iznosi 2,86 m³ ukupne drvne mase. Saglasio se sa predlogom okrivljenog da se u dokaznom postupku zbog potpunog priznanja okrivljenog ne provode dokazi osim uvida u izvod iz KE za okrivljenog, a u završnoj riječi je ostao pri predlogu iz optužnog akta.  
        Zastupnik oštećenog NP »D.« nije pristupio na pretres iako je oštećeni  uredno pozvan pa je pretres održan u njegovom odsustvu.   
        Optuženi je u svojoj odbrani  na pretresu u potpunosti  priznao krivicu i počinjeno krivično djelo koje mu je optužbom stavljeno na teret. Ukazao je,  da su tačne činjenice bliže opisane optužnim aktom tj. da je krajem septembra mjeseca 2007. godine za sopstvene potrebe bespravno  posjekao 5 smrčevih stabala u količini od 2,86 m³, da zbog učinjenog izražava kajanje i spremnost da naknadi štetu NP »D.«u iznosu od 137,00 €. Predložio je da se ne provode dokazi u pogledu njegove krivice i počinjenog djela  tj ne saslušavaju predloženi svjedoci niti vrši uvid u pisana dokumenta, a u završnoj riječi je još jednom u cjelosti priznao krivicu i počinjeno djelo, izrazio kajanje zbog istog i pokazao spremnost da NP »D...«  naknadi štetu . Posebno je ukazao da živi na selu u dosta skromnim uslovima, da prima penziju u visini od 70€, da je bespravno posječena stabla imao namjeru da upotrijebi za sopstvene potrebe za izradu solila za stoku i za ogrev a ne za bilo kakvu preprodaju.  
        Gornje priznanje optuženog sud je cijenio kao potpuno, jasno i istinito, radi čega je prihvatio saglasne predloge stranaka tj. ODT i optuženog da se u dokaznom postupku ne provode dokazi u pravcu postojanja krivice i djela shodno čl. 454 st. 2 ZKP-a. već samo izvrši uvid u izvod iz KE za optuženog.  
        Iz izvoda iz KE za optuženog izdatog  od Uprave policije – Ispostava Žabljak br. 245/07-1848/1 od 16. 10. 2007. godine  sud je utvrdio da je isti ranije osuđivan i to   presudom Sreskog suda u Žabljaku K. br. 7/62 na 10 dana zatvora uslovno na jednu godinu zbog kriv. djela iz čl.246 KZ SRCG i presudom Opštinskog suda u Žabljaku K. br. 57/82 od 14.02. 1983. godine na novčanu kaznu u iznosu od 6.000,00 dinara zbog kriv. djela iz čl. 83 st. 1 KZ SRCG.

Na osnovu  priznanja optuženog te savjesne i brižljive ocjene provedenih
dokaza – izvod iz KE za optuženog u smislu čl. 360 ZKP-a , sud je na pouzdan
način utvrdio činjenično stanje bliže opisano izrekom presude.
             Pravnom ocjenom ovako utvrđenog činjeničnog stanja sud nalazi da se u radnji okrivljenog stiču svi zakonski elementi kriv. djela Šumska krađa iz čl. 324 st. 2 u vezi st. 1  KZ CG, koje djelo čini svaki onaj »ko radi krađe obori u šumi, parku ili drvoredu jedno ili više stabala a količina oborenog drveta je veća od jednog kubnog   metra«, gdje je prema stavu 2 ovog člana neophodno da je djelo iz stava 1 učinjeno u Nacionalnom parku ili drugoj šumi sa posebnom namjenom. Okrivljeni je djelo počinio sa direktnim umišljajem kao predviđenim oblikom vinosti, jer je bio svjestan da bez predhodne doznake i odobrenja za sječu u granicama Nacionalnog parka »D.« ne može vršiti sječu stabala a on je to i pored takvog saznanja uradio i posjekao pet stabala smrče u količini od 2,86 m³ i takvom radnjom   drugom nanio štetu.
            Prilikom odlučivanja o vrsti i mjeri krivične sankcije, sud je imao u vidu okolnosti iz čl. 42 KZ, a posebno je cijenio okolnosti koje se tiču ličnosti optuženog, a naime da se radi o starijem čovjeku – 72 godine, koji živi na selu i bavi se poljoprivredom, da je slabog imovnog stanja i da prima penziju u visini od 70 €,  njegov korektan odnos prema sudu,  a sve ovo shodno čl. 54 st. 4 KZ CG, te mu je  cijenio  kao olakšavajuće okolnosti: potpuno priznanje da je sječu izvršio bez predhodne doznake kao  i njegovo  korektno ponašanje u toku postupka, kajanje zbog učinjenog djela i  spremnost da oštećenom naknadi štetu  a posebno je cijenio motiv i okolnosti pod kojima je došlo do izvršenja krivičnog djela, a naime da je bespravnom sječom  htio obezbijediti  zimski ogrev i druge potrebe za svoju porodicu, dok je od otežavajućih okolnosti uzeo da je ranije osuđivan ali da je od poslednje sudske osude protekao duži vremenski period – 25 godina.
             Imajući u vidu ove razloge, sud je otpuženom shodno čl.  52, 53 i  54 KZ  izrekao uslovnu osudu, utvrđujući mu kaznu zatvora od 90 dana i istovremeno odredio da se ona neće izvršiti pod uslovom da optuženi u roku od  dvije godine ne učini novo krivično djelo. Po ocjeni suda  ispunjeni su  zakonski uslovi da se okrivljenom utvrđena kazna zatvora odloži, a ovo primjenom čl. 53 KZ, nalazeći da će se  s obzirom na postojanje olakšavajućih okolnosti i imajući u vidu težinu krivičnog djela i sa uslovnom osudom postići svrha kažnjavanja u smislu generalne i specijalne prevencije,  pa da bi izvršenje efektivne zatvorske kazne nepovoljno uticalo na ponašanje optuženog i nepovoljno uticalo na materijalnu egzistenciju njegove porodice.
              Sud je optuženom pored izrečene uslovne osude shodno čl. 39 KZ izrekao kao sporednu kaznu novčanu kaznu u iznosu od 200 €, kao  zakonom predviđenu kaznu sa rokom plaćanja iste u roku od 30 dana, a ovo imajući u vidu da se radi o starijoj osobi slabog imovnog stanja – penzioner sa mjesečnim  penzijskim primanjima od 70 €, pa bi izricanje većeg iznosa novčane kazne dovelo u pitanje egzistenciju optuženog odnosno njegove porodice.
              Sud je  obavezao  okrivljenog da oštećenom NP »D.« na ime naknade štete isplati iznos od 137,00 € , u roku od 15 dana  po pravosnažnosti presude a koji iznos duga je optuženi lično priznao - shodno čl. 207 i 212 st. 1 i 2 ZKP-a.
              Troškova krivičnog postupka nije bilo a optuženi je oslobođen plaćanja paušala shodno čl. 199 ZKP-a, a posebno imajući u vidu trajanje i složenost postupka, te slabo imovno stanje optuženog.  
          Sa izloženog odlučeno je kao u izreci.

              OSNOVNI SUD U ŽABLJAKU, dana 16. 10. 2007. godine 
        ** _ZAPISNIČAR                                                                             _****_PREDSJEDNIK SUDA_**  
   **_Ranko Ćosović,s.r.                                                                           Mihailo Anđelić,s.r._**

PRAVNA POUKA:
Protiv ove presude dozvoljena je žalba u roku od
8 dana po prijemu pismenog otpravka iste, preko
ovog suda Višem sudu Bijelo Polje.  