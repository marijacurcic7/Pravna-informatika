K. br.67/07
U IME NARODA  
        Osnovni sud u žabljaku, kao prvostepeni krivični po predsjedniku suda   Anđelić Mihailu, kao sudiji pojedincu uz sudjelovanje Šibalić Ikonije kao zapisničara,  u krivičnom predmetu okrivljenog L.D. iz N., ... b.b., zbog krivičnog djela  Nedozvoljeno postupanje  sa eksplozivnim i zapaljivim materijalom iz čl. 335  KZ, po optužnom predlogu ODT  iz Pljevalja Kt. br. 245 /07 od 08.10.2007. godine, nakon završenog usmenog, javnog i glavnog pretresa, održanog 30. 10. 2007. godine u prisustvu  ODT iz Pljevalja Banović Miroljuba  i okrivljenog, donio je i istog dana javno objavio

P R E S U D U  
        Okrivljeni L.D. zv. G.,  od oca  R. i  majke O., rodjene S., rodjen ... godine,  JMB ... sa prebivalištem u N., ... bb,  državljanin Crne Gore, ing. metalurgije, oženjen – otac  dvoje maloljetno djece, vojsku služio, vodi se u VE u Nikšiću, srednjeg imovnog stanja sa mjesečnom  zaradom 700,00 €, ranije neosudjivan, ne nalazi se pod istragom za drugo krivično djelo,

K r i v   j e  
       Što je

       Dana 06. 07. 2007. godine, na relaciji Nikšić – Žabljak protivno propisima - Zakonu o prevozu opasnih materija  (»Sl. list SRJ« br. 27/90,  45/9024/94 i 28/96)  svojim PMV marke »Sangjong« Reg. br. NK . ... koje nije  izrađeno, opremljeno i obelježeno u skladu sa propisanim  standardima za prevoz opasnih materija  i bez potrebnog odobrenja nadležnih organa prevezao ukupno 75 kg privrednog ekskploziva marke »boster«, od čega  25 kg AMG – 1 Fi 28 i 50 kg  AMG – 2 Fi 60,

        \- čime je izvršio krivično djelo Nedozvoljeno postupanje  sa eksplozivnim i zapaljivim materijalom iz čl. 335  KZ Krivičnog zakonika  ( KZ ),

        \- pa ga sud na osnovu navedenog zakonskog propisa i čl. 4, 5, 13, 15, 32, 39 i 42 KZ CG i čl. 364 Zakonika o krivičnom postupku (ZKP-a)

O S U DJ U J E
        Na novčanu kaznu u iznosu od 1.200,00 (hiljadu i dvijestotine) € koju je okrivljeni dužan platiti u roku od  3 (tri) mjeseca od dana pravosnažnosti presude što ako ne uradi ista će mu se zamijeniti kaznom zatvora  tako što će se svakih započetih 25 € novčane kazne  računati kao jedan dan zatvora.

        Na osnovu čl. 66,  čl. 67 tačka 7 i  čl.75  Krivičnog zakonika prema okrivljenom se izriče

MJERA BEZBJEDNOSTI
        Oduzimanje privrednog eksploziva:  AMG – 1, Fi-28 - komada 69 i  AMG – 2, Fi- 60- komada 34, detonirajući štapin zelene boje C-12 - 1 kom. kalema, detonirajući štapin zelene boje C-12, 1/ 2 kalema, sporogoreći štapin crne boje, smotak od 20 metara, kapisla (DK – 8 CU) »Polieks« Berane - 54 komada, usporivač za detonirajući štapin – 88 komada.  
        Troškova krivičnog postupka nije bilo a okrivljeni  je dužan platiti paušal u iznosu od 50 € u roku od 15 dana  po pravosnažnosti presude.

O b r a z l o ž e nj e  
        ODT iz Pljevalja u optužnom predlogu Kt. br. 245/07, dajući opis radnje izvršenja pravno je ocijenio da je okrivljeni počinio krivično djelo Nedozvoljeno postupanje  sa eksplozivnim i zapaljivim materijalom iz čl. 335  KZ, na način, mjesto i u vrijeme kako je to bliže opisano izrekom presude, predlažući da se okrivljeni nakon održanog pretresa oglasi krivim za počinjeno krivično djelo i osudi po zakonu. Na glavnom pretresu je  precizirao optužni akt u odnosu na  marku eksploziva tako da  iza navoda » 75 kg privrednog eksploziva marke« treba da stoji »Boster« a da se riječ »Beranit« briše i dodaju riječi »od čega 25 kg AMG –1 Fi 28 i 50 kg  AMG – 2 Fi 60. Saglasio se sa predlogom okrivljenog da se u dokaznom postupku zbog potpunog priznanja okrivljenog ne provode dokazi u pogledu krivice i počinjenog krivičnog djela,  osim da se izvrši uvid u izvod iz KE za okrivljenog, a u završnoj riječi je ostao pri predlogu iz optužnog akta, predlažući da se prema okrivljenom izreče i mjera bezbjednosti oduzimanja predmeta vezanih za izvršenje naznačenog krivičnog djela.  
        Okrivljeni je u svojoj odbrani u cjelosti tj. u potpunosti priznao krivicu i počinjeno krivično djelo koje mu je optužnim predlogom stavljeno na teret. Priznajući izvršenje krivičnog djela istakao je, da je  u svojstvu izvršnog direktora »Centra za ...« DOO N. zaključio 3. jula 2007. godine ugovor sa G.M. iz N. o iskopu temelja za kuću ruskog državljanina M.B. u selu P. kod Ž., da je za izvršenje ugovorenog posla bilo neophodno nabaviti odgovarajući eksploziv i sredstva za iniciranje istog te je zbog toga angažovao profesionalnog minera Z.B. na gornjem gradilištu, da je dana 6. jula 2007. godine preuzeo 25 kg privrednog eksploziva Fi – 28 AMG – 1 od firme »Booster« i prevezao isto svojim vozilom marke »Sangjong« Reg. br. NK ... na relaziji  od N. do Ž., da je dana 7. jula 2007. godine ponovo na istoj relaciji prevezao još 50 kg privrednog eksploziva marke »Booster«, oznake AMG – Fi – 60, da zbog kratkog vremenskog roka kojim je bio vezan u ugovoru nije pribavio potrebna odobrenja vezana za transport eksploziva. Predložio je da da se ne provode dokazi u vezi sa krivicom i počinjenim krivičnim djelom i posebno ukazao da su njegova svojina eksplozivni materijal i materijal za iniciranje ekskploziva koji je pronađen u vozilu tj. prtljažniku i oduzet od Z. B. koji je rukovodio radovima na miniranju prostora a koja sredstva su oduzeta potvrdom Uprave policije – Ispostava Žabljak br. 240/07 – 1179 od 07. 07. 2007. godine. U završnoj riječi je priznao krivicu i počinjeno djelo,  izrazio iskreno kajanje i ocjenu svoje odgovornosti  prepustio sudu.  
        Gornje priznanje optuženog sud je cijenio kao potpuno, jasno i istinito, radi čega je prihvatio saglasne predloge stranaka tj. ODT i optuženog da se u dokaznom postupku ne provode dokazi u pravcu postojanja krivice i djela shodno čl. 454 st. 2 ZKP-a.

Sud je u dokaznom postupku pročitao izvod iz KE za optuženog izdat od Uprave
policije Nikšić br. 1365 od 07. 09. 2007. godine.
            Iz gornjeg izvoda iz KE sud je utvrdio da okrivljeni ranije nije osudjivan.
            Na osnovu savjesne i brižljive ocjene provedenog dokaza od koga zavisi vrsta i mjera krivične sankcije, te potpunog priznanja optuženog a cijeneći sve u smislu čl. 360 ZKP-a,  sud je na pouzdan način zaključio, da je optuženi počinio krivično djelo, na način, mjesto i u vrijeme kako je to bliže opisano izrekom presude.
            Pravnom ocjenom ovako utvrdjenog činjeničnog stanja, sud nalazi da se u radnji optuženog bliže opisanoj izrekom presude stiču svi bitni elementi krivičnog djela nedozvoljeno postupanje sa eksplozivnim i zapaljivim materijalom iz čl.335 KZ, koje djelo čini svaki onaj »ko protivno propisima skladišti, drži, prevozi ili preda na prevoz javnim saobraćajnim sredstvom eksplozivni ili lako zapaljivi materijal ili takav materijal  sam prenosi koristeći se javnim saobraćajnim sredstvom«. U konkretnom slučaju radi se o blanketnom krivičnom djelu, gdje je odredbom čl. 1 Uredbe Vlade Crne Gore o zajedničkom vršenju tržišne, sanitarne, veterinarske, poljoprivredne i ekološke inspekcijske kontrole u spoljnotrgovinskom prometu (»Sl. list RCG« br. 33/00, 12/01 i 57/03), predviđeno da se u RCG primjenjuju odredbe Zakona o prevozu opasnih materija (»Sl. list SFRJ« br. 27/90 i 45/90). Odredbom čl. 27 Zakona o prevozu opasnih materija (»Sl. list SFRJ« br. 27/90 ...) predviđeno je da pojedinci koji prevoze sopstvenim prevoznim sredstvima opasnu materiju  dužni su da istu pripreme tako da ispunjava sve propisane uslove za njen prevoz, dok je odredbom čl. 29 istog zakona predviđeno da prevozna sredstva kojima se prevoze opasne materije moraju biti tehnički ispravna, izrađena, opremljena i obelježena u skladu sa propisanim standardima, dok je odredbom čl. 30 istog zakona  predviđeno da opasne materije ne smiju da se predaju niti se primaju na prevoz kao prtljag.  Odredbom čl. 41 gornjeg zakona predviđeno je da je za prevoz eksplozivnih materija potrebno odobrenje – stav 1, dok je prema stavu 2 istog člana propisano da odobrenje za prevoz eksplozivnih materija u unutršnjem saobraćaju izdaje nadležni organ u Republici. U konkretnom slučaju nesumnjivo je utvrđeno da je okrivljeni postupao sa umišljajem, jer je bio svjestan svoga djela odnosno  da u svom putničkom vozilu koje nije predviđeno za tu namjenu prevozi eksploziv i sredstva za iniciranje istog a da pri tom nema za takav prevoz odobrenje nadležnog organa, pa je uprkos tome preduzeo nedozvoljenu radnju i izvršio prevoz eksplozivnog materijala i sredstava za njegovo iniciranje svojim vozilom na relaciji  Nikšić – Žabljak u dva navrata.  
        Oglašavajući okrivljenog krivim sud mu je izrekao novčanu kaznu u iznosu od  1.200 € a  sa rokom plaćanja od tri mjeseca a ovo pri ocjeni  da radi krivično pravne zaštite nije bilo nužno izricati  kaznu zatvora  kao alternativno  predvidjenu kaznu za ovo krivično djelo. Odlučujući da optuženom izrekne novčanu kaznu sud je imao u vidu  okolnosti iz čl. 42 KZ , pa je od olakšavajućih okolnosti uzeo da je optuženi priznao krivicu i počinjeno djelo, da ranije nije osudjivan, njegov korektan odnos prema sudu, raniji život i ponašanje a sve shodno čl. 54 st. 4 KZ CG . Sud je u odsustvu otežavajućih okolnosti od olakšavajućih okolnosti uzeo da je u potpunosti priznao krivicu i počinjeno krivično djelo,  da je zbog počinjenog djela izrazio iskreno kajanje, da je porodičan čovjek i da izdržava dvoje maloljetno djece, da ranije nije osudjivan, pa je mišljenja da će se i sa izricanjem novčane kazne ostvariti svrha kažnjavanja iz čl. 32 KZ,  te da će izrečena novčana kazna dovoljno uticati na okrivljenog da u buduće ne vrši krivično djelo.  
        Sud je shodno čl. 66, čl. 67 tačka 7 i čl. 75 okrivljenom izrekao mjeru bezbjednosti  oduzimanja eksploziva  i sredstava za iniciranje istog  koja sredstva su  bila predmet izvršenja krivičnog djela i koja su svojina okrivljenog a bliže označena po vrsti i broju kako je to rečeno izrekom presude.  
        Troškova krivičnog postupka nije bilo a sud je okrivljenom naložio  plaćanje paušala  u iznosu od 50 €  a ovo shodno čl. 199 st. 3 ZKP-a a imajujći u vidu trajanje i složenost postupka, te imovno stanje okrivljenog.

        Sa iznijetog odlučeno je kao u izreci.


       **OSNOVNI SUD U ŽABLJAKU** , dana 30. 10. 2007. godine


      **ZAPISNIČAR                                                                                     PREDSJEDNIK SUDA**  
     Ikonija Šibalić,s.r.                                                                                   Mihailo Andjelić,s.r.

PRAVNA POUKA:
Protiv ove presude dozvoljena je žalba
u roku od 8 dana po prijemu pismenog
otpravka iste preko ovog suda Višem
sudu Bijelo Polje.  