K. br.  1/09
U IME NARODA
        **OSNOVNI SUD U ŽABLJAKU** , kao prvostepeni krivični u vijeću sastavljenom od predsjednika suda Anđelić Mihaila kao predsjednika vijeća i sudija porotnika Tomčić Marka i Baranin Petra kao članova vijeća, uz sudjelovanje zapisničara Šibalić Ikonije, u krivičnom predmetu optuženog R.J. iz P., Ul. ..., koga brani advokat B.V. iz  P.,  ... br. 1, zbog krivičnog djela građenje objekata bez građevinske dozvole iz čl. 326a  Krivičnog zakonika, po optužnici ODT iz Pljevalja Kt. br. 303/09 od 23. 12. 2009. godine, nakon održanog usmenog, javnog i glavnog pretresa održanog  15\. 02. 2010. godine  u prisustvu  Zamjenika ODT iz Pljevalja G.B., branioca optuženog i  optuženog,  donio je  a dana 18. 02. 2010. godine i  javno objavio

P R E S U D U
        Optuženi R.J.,  od oca M. i majke D. rođene R.,  rođen .... godine u B., JMBG ...,  sa prebivalištem u P., ...,  pismen sa završenim ekonomskim fakultetom, oženjen - otac dvoje maloljetno djece, srednjeg imovnog stanja,  ranije neosuđivan, ne nalazi se pod istragom za drugo krivično djelo,

K r i v     j e
Što je
        Jula mjeseca 2009. godine, u mjestu B., opština Ž., kao investitor, suprotno odredbi čl. 69 Zakona o uređenju prostora i izgradnji objekata  ("Sl. list  CG" br. 51/08) započeo rekonstrukciju krovne konstrukcije na objektu, bez prethodno pribavljene građevinske dozvole,  a potom, nakon izvršene inspekcijske kontrole od 24. 07. 2008.godine  nastavio sa daljim izvođenjem radova na objektu – postavljanju krovnog pokrivača, pa je dana 10. 08. 2009. godine inspektor zaštite prostora S.S. donijela  rješenje br. 1005-156/09, kojim je naređeno  da investitor poruši krovnu konstrukciju objekta  u izgradnji,  na lokaciji u naselu B. - opština  Ž., te da taj dio objekta  vrati u pređašnje stanje,  
        \- čime je izvršio  krivično djelo građenje objekata bez građevinske dozvole iz čl. 326a  Krivičnog zakonika

        \- pa   mu sud  na osnovu navedenog zakonskog propisa  i  čl.  4,  5, 13, 15, 32,  36, 42, 45 tačka 3 i 46 st. 1 tačka 5, 52, 53 i 54 KZ   i  čl.199, 202 i   364  Zakonika  o  krivičnom  postupku  / ZKP-a /   i z r i č e

USLOVNU OSUDU
            Sa kojom mu utvrđuje  kaznu zatvora u trajanju od 3 /tri / mjeseca  i istovremeno određuje da se ova kazna neće izvršiti ako osuđeni u roku od 2 godine ne učini novo krivično djelo.

Optuženi je dužan  platiti na ime troškova krivičnog postupka  iznos od 82,50
€ kao i  paušal u iznosu od 40 €,  na žiro-račun Osnovnog suda u Žabljaku
br.505 – 10497 - 08 u roku od 15 dana po pravosnažnosti presude.  
O b r a z l o ž e nj e
          ODT iz Pljevalja optužnicom  Kt. br. 303/09 od 23. 12. 2009. godine, dajući opis radnje izvršenja, pravno je ocijenio, da je optuženi počinio krivično djelo   građenje objekata bez građevinske dozvole iz čl. 326a Zakona o izmjenama i dopunama Krivičnog zakonika Crne Gore,  precizirajući činjenični opis na glavnom pretresu od 15. 02. 2010. godine  na način, mjesto i u vrijeme kako je to bliže opisano izrekom presude,  predlažući da se optuženi  nakon održanog glavnog pretresa za počinjeno krivično djelo oglasi krivim i osudi po zakonu. U završnoj riječi Zamjenik ODT-a  je ostao pri navodima preciziranog optuženog akta.   
          Optuženi u svojoj odbrani u predhodnom postupku i na glavnom pretresu je izjavio da je 2004. godine dobio na poklon parcelu od svog kuma Č.S., pa je na toj parceli počeo gradnju objekta za stanovanuje, da je dobio saglasnost od komunalnog preduzeća za priključak na vodu, pa pošto mu se objekat nalazio izvan GUP i DUP opštine Žabljak cijenio je da mu građevinska dozvola nije bila potrebna. Poslove na gradnji objekta za njegov račun izivršio je investitor – izvođač I.M. i iste poslove okončao 2008. godine. Međutim krovna konstrukcija pomenutog objekta je tokom zime popuštila radi čega je bio primoran da izvrši rekonstrukciju  krovne konstrukcije o čemu je priložio i fotografije objekta, pri čemu nije znao da mu je za tu rekonstrukciju bila neophodna građevinska dozvola a u vrijeme kada je rekonstrukcija krova vršena nalazio se na  godišnjem odmoru te  ga je o posjeti  inspektora S.S. obavijestio izvođač radova telefonom sa lica mjesta a u toku ljeta 2009.godine, zbog čega je  početkom septembra 2009. godine pošao u nadležno ministarstvo radi informacije vezane za kontrolu  gradnje – rekonstrucije objekta i na osnovu saznanja u Ministarstvu uređenja prostora, pokrenuo je redovni zakonski postupak za dobijanje dozvole.  
            Branilac  optuženog  je u bitnom ukazao, da optuženi nije imao pravu informaciju po pitanju obaveze da mu je potrebna tj. nephodna građevinska dozvola radi rekonstrukcije krova na objektu, te da je novi Zakon o uređenju prostora i izgradnju objekata tek od skora u primjeni, da Zakon  nije bio na transparentan način objelodanjen građanstvu, te konačno, da je optuženi preduzeo mjere da spriječi štetu na njegovoj imovini,   čime se našao u krajnjoj nuždi  te izvođenje radova koje je u njegovo ime preduzeo izvođač a po njegovom nalogu, ne može se smatrati krivičnim djelom.  Optuženi je u završnoj riječi   u cjelosti prihvatio riječ svog branioca, koji je zatražio oslobađajuću odluku.

Sud je u dokaznom postupku proveo dokaze: saslušao svjedoka S.S., inspektora
zaštite prostora,  pročitao zapisnike  o inspekcijskoj kontroli  inspektora
zaštite prostora br. 1005/SL/46 od 24. 07. 2009.godine i 1005/SL/55 od 14. 08.
2009.godine,  rješenje inspektora  zaštite prostora  br. 1005- 156/09 od
10.08. 2009. godine, te  nalaz i mišljenje vještaka geometra K.B. ,  pročitao
sporazum o izgradnji drvene kuće  od 09. 04. 2008.godine, izvršio uvid u izvod
»ERSTE Banke« iz P. od 13. 10. 2008.godine, pročitao rješenje o godišnjem
odmoru na ime optuženog od 20. 07. 2009.godine,  izvršio uvid u radni nalog od
10. 08. 2004. godine i priznanicu br. 1216/04 na iznos od 261,30 €, te uvid u
izvod iz KE za optuženog. Sud je odbio predlog branioca optuženog  da se u
dokaznom postupku pročita izjava I.M.  ovjerena kod Osnovnog suda u Podgorici
od 09. 02. 2010. godine sa razloga jer je to suprotno  načelu neposrednosti.
                Iz iskaza svjedoka S.S., zapisnika o inspekcijskoj kontroli  inspektora zaštite prostora br. 1005/SL/46 od 24. 07. 2009.godine i 1005/SL/55 od 14. 08. 2009..godine, te rješenja inspektora  zaštite prostora  br. 1005- 156/09 od 10.08. 2009. godine proizilazi, da je  24. 07. 2009. godine vršila kontrolu izgradnje objekata na području opštine Ž., lokalitet B., te konstatovala da se radi o objektu  površine 80 m2,  da su izliveni temelji  sa mrtvom pločom, postavljena brvna i započeto postavljanje krovne konstrukcije, odnosno od krovne konstrukcije su postojale samo drvene grede tj. »rogovi« , radi čega je na licu mjesta ostavljen poziv za stranku a kasnije donijeto rješenje 10.08. 2009. godine da se objekat poruši i prostor dovede u prvobitno stanje.  Dana 14. 08. 2009. godine  ponovo je izlazila na lice mjesta i konstatovala da su radovi na objektu nastavljeni, kojom prilikom su na objektu zatečena tri radnika, kojima je predato rješenje za tada NN izvršioca djela.  Na glavnom pretresu od 15. 02. 2010. godine je pojasnila  da nije imala potpunu informaciju u vezi toga  kada je započeta gradnja gornjeg objekta, pa je naknadno u septembru mjesecu 2009. godine kada se u Ministarstvu susrela sa investitorom tj. optuženim, saznala da je objekat započet znatno ranije, te da je završen u toku ljeta 2008. godine ali je tokom 2009. godine vršena rekonstrukcija  krova obzirom da je zbog sniježnog pokrivača  tokom zime 2008/09 godina  došlo do oštećenja na krovu , te je bilo neophodno da se izvrši krovna rekonstrucija,  a koje činjenice ona nije znala a u uslovima da ih je znala onda bi svojim rješenjem od 10.08. 2009. godine  naložila mjere   vraćanja objekta u pređašnje stanje u odnosu na krovnu konstrukciju obzirom da je i za rekonstrukciju objekta neophodna građevinska dozvola, što je sve objasnila optuženom pri njihovom susretu u Ministarstvu.  Konačno je ukazala da je  o svemu što je zapazila na licu mjesta zapisnički konstatovala odnosno rješenjem  naložila preduzimanje mjera radi dovođenja objekta u prvobitno stanje.
                 Sud je u cjelosti prihvatio gornje dokaze - iskaz svjedoka S.S. kao jasan, nesumnjiv i istinit  a koji svoju podlogu nalazi  u drugim provedenim dokazima -  javnim  ispravama koje je izdao državni organ u odgovarajućem zakonskom postupku, koje isprave je takođe sud prihvatio  a ovo tim prije jer iste nijesu suprotne drugim provedenim dokazima, pri čemu im  stranke nijesu prigovorile .  Sud je takođe cijenio i  određene nejasnoće koje su se odnosile na konstatacije u rješenju inspektora od 10.08. 2009. godine te dio njegovog iskaza datog na glavnom pretresu, pa je zaključio da u vrijeme donošenja rješenja  kojim su naređene mjere, inspektor nije u potpunosti imao pravu informaciju o tačnom početku gradnje objekta tj. da je gornji objekat optuženog kao investitora bio započet prije stupanja na snagu Zakona o uređenju  prostora i izgradnju objekata (1. 09. 2008. godine), radi čega su u predmetnom rješenju bile naložene i mjere na  rušenju cjelokupnog objekta sa izlivenim betonskim temeljima, mrtvom pločom, zidovima od drvenih oblica i konačno krovnom konstrukcijom.
                   Iz nalaza i mišljenja vještaka  geometra K.B. proizilazi, da se nedovršeni objekat investitora R.J. nalazi na parceli br. 272/2 upisano u l.n. br. 554 KO Borje 1 na ime vlasnika Č.S. iz P.
Iz izvoda iz KE za optužeog  sud je utvrdio da isti ranije nije osuđivan.
                Iz sporazuma o izgradnji drvene kuće od 9.04. 2008. godine, izvoda »Erste banke« iz Podgorice od 13. 10. 2008. godine, rješenja o godišnjem odmoru, te radnog naloga od 10. 08. 2004. godine proizilazi, da je Č.S. na ime troškova priključka objekta na vodovodnu mrežu komunalnom preduzeću 10. 8. 2004. godine platio 261,30 €, da se optuženi sporazumio sa M.I. o gradnji objekta  na naznačenoj parceli  koji poslovi izvođača su se odnosili na isporuku i montažu drvene kuće na Žabljaku u selu Borje a u skladu sa projetkom, sa obavezom da izvođač radove izvede najkasnije  do 15. juna 2008. godine radi čega je  preko »Erste banke« iz Podgorice od strane optuženog uplaćeno M. 13.10.2008. godine iznos od 5.000 € a u vrijeme  inspekcijske kontrole tokom ljeta 2009. godine optuženi se nalazio na korišćenju godišnjeg odmora.  Sud je prihvatio gornje dokaze a koji isti upućuju na zaključak  da je objekat građen  po nalogu optuženog  do sredine juna 2008. godine nakon čega je uslijedilo plaćanje izvedenih radova, ali da kompletni radovi na krovnoj konstrukciji nijesu finalno završeni u predhodnom roku.
                 Odbranu optuženog   sud je cijenio  na način, što je istu prihvatio u dijelu  u kojem optuženi ukazuje da je tokom ljeta 2009. godine vršena rekonstrukcija krovne konstrukcije, što podrazumijeva da je nakon isteka zime 2008/2009. godina bilo neophodno vršiti poslove na ukrovljavanju objekta, koji poslovi predhodne 2008. godine nijesu bili završeni  do kraja a na način i pod uslovima  kakav je bio sporazum optuženog sa izvođačem radova, pri čemu optuženi za takve radove u toku 2009.godine nije imao neophodnu građevinsku dozvolu. Sud nije prihvatio dio odbrane optuženog u pravcu,  da je ovaj bio u potpunosti završio sa izgradnjom  građevinski objekat u toku ljeta 2008.godine tj. da je objekat bio u potpunosti pokriven  sa finalnim krovnim pokrivačem - tegolom, a ovo u uslovima, jer skidanje  tj. demontaža takvog ili sličnog krovnog pokrivača, za slučaj da je predhodno bio urađen, pratili bi  materijalni tragovi na licu mjesta,  kojih tragova svakako nije bilo i koje nije zapazila ni inspektor Stankov Slavica pri kontroli 24. 07. 2009.godine, niti ih ima na priloženim fotografijama uz odbranu optuženog. Inspektorka je  na licu mjesta  tada vidjela  samo postavljene noseće grede krovne konstrukcije  sa žiokama.  Po ocjeni ovoga suda,  taj dio odbrane optuženog nije ubjedljiv a ovo tim prije jer se iz  provedenih dokaza može zaključiti, da su na objektu  zaključno sa junom 2008. godine završeni samo djelimično radovi na krovnoj konstrukciji  i to bez postavljenog finalnog krovnog pokrivača – tegole, što je posle  zime 2008/09 iziskivalo potrebu preduzimanja novih radova tokom ljeta  2009. godine, a na postavljanju finalnog krovnog pokrivača, zašto je obzirom na postojeće zakonske propise bilo neophodno pribaviti građevinsku dozvolu.   Odbrana optuženog da se za vrijeme gradnje – rekonstrukcije  krova nije nalazio na licu mjesta već na godišnjem odmoru bez uticaja je na drugačiji zaključak  u pogledu njegove krivice a ovo posebno u uslovima kada nije sporno da je on izdao nalog da izvođač u njegovo ime i za njegov račun izvede rekonstrukciju krovne konstrukcije tokom ljeta 2009.godine.
                   Na osnovu savjesne i brižljive ocjene provedenih dokaza, te djelimičnog  priznanja optuženog a cijeneći sve u smislu  čl. 17 i 360 ZKP-a  sud je na pouzdan način utvrdio, da je optuženi jula mjeseca 2009. godine, u mjestu Borje, opština Žabljak, kao investitor, suprotno odredbi čl. 69 Zakona o uređenju prostora i izgradnji objekata  ("Sl. list  CG" br. 51/08) započeo rekonstrukciju krovne konstrukcije na  ostojećem objektu, bez prethodno pribavljene građevinske dozvole,  a potom, nakon izvršene inspekcijske kontrole od 24. 07. 2008.godine  nastavio sa daljim izvođenjem radova na objektu – postavljanju krovnog pokrivača – tegole, pa je dana 10. 08. 2009. godine inspektor zaštite prostora Stankov Slavica donijela  rješenje br. 1005-156/09, kojim je naređeno  da investitor poruši krovnu konstrukciju objekta  u izgradnji,  na lokaciji u naselu Borje - opština  Žabljak, te da taj dio objekta  vrati u pređašnje stanje a koje mjere optuženi nije preduzeo uprkos činjenici  da je posredstvom izvođača radova  telefonskim putem tokom ljeta 2009. godine  saznao za zabranu dalje gradnje a samim tim i rješenje inspektora od 10. 8. 2009.godine.
                 Pravnom ocjenom  ovako utvrđenog činjeničnog stanja, sud nalazi da se u radnji optuženog stiču svi bitni elementi  krivičnog djela građenje objekata bez građevinske dozvole iz čl. 326a  Krivičnog zakonika,   koje djelo čini svaki onaj ko protivno propisima o izgradnji objekata, planiranju i uređenju prostora započne građenje objekta bez predhodno pribavljene građevinske dozvole ili gradi objekat suprotno izdatoj građevinskoj dozvoli i tehničkoj dokumentaciji ili odluci nadležnog organa  o zabrani građenja. Odredbom čl. 69 Zakona o uređenju prostora i izgradnju objekata  predviđeno je, da se objekat može graditi na osnovu građevinske dozvole i tehničke dokumentacije a odredbom čl.9 istog zakona predviđeno je da se pod građenjem objekta podrazumijeva svako izvođenje radova a između ostalih i rekonstrukcije na objektu, pri čemu je odredbom čl. 95 istog zakona predviđeno,  da se na postojećem objektu čija lokacija ili druga svojstva ne odgovaraju uslovima  planskog dokumenta može se u okviru postojećeg gabarita odobriti rekonstrukcija koja je neophodna za održavanje i korišćenje objekta shodno njegovoj namjeni do privođenja te lokacije namjeni prema odgovarajućem planskom dokumentu, što dalje znači da je i za rekonstrukciju na postojećem objektu neophodno pribavirti građevinsku dozvolu do privođenja lokacije namjeni. Dakle, gornje blanketne norme upućuju na zaključak,  da je optuženi  djelo učinio sa direktnim umišljajem kao predviđenim oblikom vinosti, jer je bio svjestan  da ne posjeduje građevinsku dozvolu  radi nastavka gradnje objekta tj. rekonstrukcije krovne konstrukcije objekta, pa je uprkos  svemu tu radnju i preduzeo. Neosnovana je odbrana optuženog i njegovog branioca  da je u konkretnom slučaju bilo mjesta primjeni  odredbe čl.  11 KZ  tj. da je optuženi postupao u krajnjoj nuždi a ovo sa razloga  jer je optuženi bio i prije gradnje objekta u cjelosti svjestan da za isti ne posjeduje građevinsku dozvolu, te dalje iako se objekat nalazio izvan granica DUP, bio svjestan  a posebno zbog transparentnosti koja se odnosila  na novi Zakon o uređenju prostora i izgradnji objekata od avgusta mejseca 2008. godine,  dakle da je bio u obavezi  poslije skoro godinu dana od stupanja na snagu ovog Zakona tj. 01. 09. 2008. godine  da pribavi građevinsku dozvolu i za investicione aktivnosti vezane za krovnu konstrukciju svoga objekta, pri čemu optuženi nije ponudio nijedan dokaz da je predmetni objekat bio useljen, te da bi nepostavljanje krovnog pokrivača moglo uzrokovati velike štetne posledice po stvari, namještaj i pokućstvo u objektu koji je vlasništvo optuženog i to veće posledice  od onih  koje je preduzeo na izgradnji tog dijela objekta bez građevinske dozvole.  Takođe je neubjedljiva odbrana u pravcu  da se u konkretnom slučaju moglo raditi o stvarnoj i pravnoj zabludi a ovo sa razloga jer su odredbe novog zakona o uređenju prostora i izgradnji objekata bile dostupne široj javnosti, objavljene su u službenom listu kao cjelovit zakonski tekst u kojem su jasno precizirane obaveze investitora u pogledu njihovih građevinskih aktivnosti.  Na taj način optuženi u svom subjektivnom odnosu prema djelu nije imao pogrešnu predstavu o nekim obilježjima bića krivičnog djela ili okolnostima koje bi da su postojale činile djelo dozvoljenim a ovo tim prije jer je eksponiranost pitanja nedozvoljene gradnje i sankcionisanja iste  u toku izrade  i početka implementacije Zakona, bila izuzetno prisutna u svim elektronskim i štampanim medijima a samim tim dostupna svakom građaninu pa i optuženom koji je sa pravom bio dužan, obzirom da je imao stambeni objekat u izgradnji, da se odredi prema daljim aktivnostima na okončanju gradnje na svom objektu.
                   Prilikom odlučivanja o vrsti i visini kazne, sud je imao u vidu svrhu kažnjavanja, stepen krivice i druge  okolnosti predviđene u čl. 42 KZ pa je od olakšavajućih okolnosti koje je cijenio kao osobito olakšavajuće, uzeo da optuženi ranije nije osuđivan, da je porodičan čovjek - otac dvoje maloljetno djece, da  se radi o osobi koja posjeduje visoku školsku spremu, da je započeo sa gradnjom objekta i prije stupanja na snagu  Zakona o uređenju prostora i izgradnji objekata (»Sl. List CG » br. 51/08) ali da nije u potpunosti okončao  građevinske radove na tom objektu, da je pokrenuo postupak za legalizaciju objekta i uz zahtjev priložio projektnu dokumentaciju  te mu je predhodno ublažavajući zaprijećenu kaznu shodno čl. 45 i 46 st. 1 tačka 5 KZ  izrekao uslovnu osudu kojom mu je utvrđena kazna zatvora u trajanju od tri mjeseca sa odgodom izvršenja na period od dvije godine.Po ocjeni ovoga suda sa označenom  krivičnom sankcijom će se postići svrha kažnjavanja u smislu generalne i specijalne prevencije shodno čl. 4 i 32 KZ, jer je sud uvjerenja da se realno može očekivati u postojećim okolnostima da će upozorenje dovoljno uticati na učinioca da ne vrši krivična djela.
                  Sud je optuženog  shodno čl. 202  KZ obavezao da plati troškove krivičnog postupka u iznosu od 82,50 € a koji troškovi se odnose na nagradu vještaku geometru te  paušal u iznosu od 40 € shodno čl. 199 st. 3 ZKP-a a ovo imajući u vidu trajanje, složenost postupka i imovno stanje optuženog,  
             Sa iznijetog odlučeno je kao u dispozitivu.

OSNOVNI SUD U ŽABLJAKU, dana 15 . 02. 2010. godine
ZAPISNIČAR
PREDSJEDNIK  SUDA-VIJEĆA
Ikonija Šibalić, s.r.
Mihailo Anđelić,s.r.
PRAVNA POUKA:
Protiv ove presude dozvoljena je žalba u roku od
15 dana  po prijemu pismenog otpravka iste, preko
ovog suda Višem sudu Bijelo Polje.  