 
Posl. br. K. 7/12/08
U IME CRNE GORE!  
         OSNOVNI SUD U KOTORU kao nadležni prvostepeni krivični sud po sudiji Momirki Marović, uz učešće zapisničara Ana-Marije Petković, u krivičnom predmetu protiv okrivljenog G. Š. iz T. zbog dva krivična djela nedozvoljenih polnih radnjiu iz člana 208. stav 1. u vezi člana 206 stav 1. Krivičnog zakonika, koji se vodi po optužnici ODT Kotor Kt.br. 632/07 od 26.11.2008 godine, nakon održanog glavnog pretresa dana 18.4.2012 godine u prisustvu zamjenika ODT Kotor Ljijana Milić, okrivljenog G. Š. i njegov branilac adv. V.V., te oštećene M. S. i njenog zakonskog zastupnika majke M. Lj., a u odsustvu zakonskog zastupnika mal. oštećene R.D., njenog oca R. R., koji je uredno pozvan, donio je dana 20.4.2012 godine i objavio sledeću

P R E S U D U  
       Okrivljeni G. Š. od oca T. i majke Lj. rodjene B.,rodjen .... u S. stalno nastanjen u T., .., državljanin Crne Gore, oženjen otac dvoje djece, sa završenom srednjom školom, vojni rok služio 1967 godine u C., vodi se u VE T.,  srednjeg imovnog stanja, protiv kojeg se ne vodi postupak za drugo krivično djelo, proveo u pritvoru po rješenju istražnog sudije ovog Suda  Ki. br.278/07 od 19.10.2007 godine do 13.11.2007.g

K r i v     j e  
Što je  
1. dana 14.10.2007 godine oko 17,00 časova u T. u naselju K., radi
zadovoljenja polnog nagona, izvršio polnu radnju prema djetetu M. S. staroj 11
godina, na način što je prilikom slučajnog susreta sa oštećenom i njenom
drugaricom A. K., prišao oštećenom djetetu i pitajući ga gdje su joj mama i
tata, uhvatio je jednom rukom za ruku, a drugom rukom u predjelu grudi, nakon
čega se udaljio, baš kada je dijete namjeravalo da kaže da će sve kazati mami
i tati.  
2. Neutvrdjenog dana tokom ljeta 2007 godine u T., na plaži B., radi
zadovoljenja polnog nagona, izvršio polnu radnju prema djetetu R.D., staroj 11
godina, na način što je iskoristivši momenat kada S. A. koja se brinula o
djetetu, nije gledala, i uzeo ruku djeteta i stavio je na svoj polni organ, da
bi se udaljio kada je S. A. insistirala da napusti lice mjesta.  
- čime je učinio dva krivična djela nedozvoljenih polnih radnji iz čl. 208.
st. 1. u vezi člana 206. stav 1. KZ.  
      Pa sud okrivljenom na osnovu naprijed navedene krivičnopravne odredbe i čl. 3, 5, 8, 13, 15, 32, 33, 36, 42 Krivičnog zakonika i čl. 368. i 374. ZKP prethodno

u t v r đ u j e 

Za krivično djelo nedozvoljenih polnih radnji iz čl. 208. st. 1. u vezi člana 206. stav 1. KZ ,pod tačkom 1. kaznu zatvora u trajanju od tri mjeseca;
za krivično djelo nedozvoljenih polnih radnji iz čl. 208. st. 1. u vezi člana 206. stav 1. KZ, pod tačkom 2 kaznu zatvora u trajanju od tri mjeseca,

Pa ga sud primjenom člana 48. i 51. KZ  
O S U Đ U J E  
Na jedinstvenu kaznu zatvora u trajanju od pet mjeseca, koju će izdržati nakon
pravosnažnosti presude, a u koju se uračunava vrijeme provedeno u pritvoru po
rješenju ovog suda od  19. 10. 2007-13.11.2007 godine.  
Dužni je okrivljeni na ime troškova krivičnog postupka uplatiti iznos od 45
eura i na ime sudskog paušala iznos od  100,00 eura na žiro račun Osnovnog
suda Kotor br. 832-16-52 u roku od 15 dana od dana pravosnažnosti presude i
dokaz o uplati dostaviti ovom sudu s pozivom na br. K. 7/12/08.  
Zakonski zastupnik oštećene mal. M. S., M. Lj. se sa imovinsko pravnim
zahtjevom upućuje na parnicu.  
O b r a z l o ž e n j e  
       ODT Kotor aktom Kt. br. 632/07 od 26.11.2008 optužio je G. Š. iz T. zbog krivičnog djela nedozvoljenih polnih radnji u produženom trajanju iz člana 208. stav 2. u vezi člana 49. Krivičnog zakonika i krivičnog djela nedozvoljenih polnih radnji iz člana 208. stav 2. Krivičnog zakonika.  
       Postupajući po podnijetoj optužnici i ukidnim rješenjima Višeg suda u Podgorici, sud je zakazao i održao glavni pretres dana 18.4.2012 godine u prisustvu zamjenika ODT Kotor  Ljijana Milić, okrivljenog G. Š. i njegovog branioca adv. V.V., mal. oštećene M. S. i njenog zakonskog zastupnika majke M. Lj., dok nije pristupila mal.oštećena R. D. a uredno je pozvana kao ni njen zakonski zastupnik otac R. R., iako su uredno pozvani. Sud je dana 20.4.2012 godine donio i objavio odluku u ovoj krivično pravnoj stvari.  
       U završnoj rječi zamjenik ODT Kotor Ljiljana Milić izjavila je u svemu kao u završnoj riječi datoj na glavnom pretresu dana 24.6.2011 godine. Smatra dokazanim krivična djela koja su okrivljenom stavljena na teret, i predložila je da ga sud oglasi krivim  i da ga kazni po zakonu, odnosno izrekne mu kaznu zatvora u granicama propisanim za ova krivična djela.  
      U završnoj riječi zakonski zastupnik mal. oštećene M.S., njena majka M. Lj. izjavila je da se pridružuje krivičnom gonjenju protiv okrivljenog i da postavlja imovinsko pravni zahtjev.  
      U završnoj rječi branilac okrivljenog adv. V. V. izjavio je da u svemu ostaje kod navoda završnih rječi koju je dao u postupku koji je prethodio donošenje ukinute prvostepene presude, i dodao da se u postupcima okrivljenog nijesu stekli bitni elementi bića krivičnih djela  nedozvoljenih polnih radnji i da nema ni jedan dokaz u pravcu postojanja kako subjektivnih tako ni objektivnih elemenata bića ovog krivičnog djela. Zbog toga moli sud da njegovog branjenika oslobodi od optužbe.  
     U završnoj rječi okrivljeni G. Š. izjavljuje u svemu kao u svojoj odbrani i završnoj rječi svog branioca.  
      Okrivljeni G. Š. je u svojoj odbrani pred istražnim sudijom ovog suda izjavio da ne priznaje da je izvršio krivično djelo koje mu se stavlja na teret, i da sa izvršenjem istog nema ništa. Djevojčicu M. S.poznaje jer se radi o njegovoj komšinici tj. ona živi nekih 50 metara od njegove kuće, a dobro poznaje i njene roditelje. Naveo je da je dana 14.10.2007.godine pošao da baci neko cvijeće - trske, ne sjeća se ali kako je kontejner bio pun to je isto bacio pored kontejnera. Tada je vidio M. S. i još jednu djevojčicu koje su se bile popele u neki volat visine od 2,5- 3 m i iste je upozorio da sidju da se ne bi povrijedile. S. je silazila sa tog zida i okrivljeni navodi da joj je samo pružio ruku i pomogao joj da sidje i ništa više od toga nije uradio, tako da ne priznaje da je uhvatio za grudi. Naveo je da što se tiče dana 19.10.2007.godine  da tog dana S. nije ni vidio, a tog jutra je oko 9,30 časova bio u ovom sudu  sa suprugom i šurom, radi nekog testamenta. U sudu su se zadržali sat - sat ipo i zatim pošli u kafić "L. " da popiju piće. Naveo je da je nakon toga pošao do Starog grada da kupi mobilni telefon i nakon što je obavio tu kupovinu vratili su se kući oko 13,00 časova. Nakon što su ručali njegova supruga je otišla na posao, a on je sa unukom, koji je u medjuvremenu došao kod njih kući, pošao po mobilni telefon koji je kupio u K., pa do buvljaka da istom kupi patike i neke ukrasne jastuke. Nakon toga vratio se kući i sa svojim bratom M. nastavio da radi neka vrata oko kuće ispod stepenica sve do mraka. Naveo je da je nakon toga otišao kući istuširao se i pošao do supruge na posao da joj ponese mobilni telefon, a u tom vremenu je kod njega kući dolazila policija i njegov brat im je rekao da je pošao do supruge na posao i oni su tamo došli i priveli ga u stanici policije.  
       U svojoj odbrani na glavnom pretresu je vezano za krivično djelo koje mu je stavljeno na teret, da je učinio neutvrdjenog dana tokom ljeta 2007godine, a na štetu mal. djeteta D. R. okrivljeni je naveo da nije tačno da je tom prilikom uzeo ruku mal. D. R. i stavio je na svoj polni organ.

      Sud je u dokaznom postupku radi utvrđinanja činjeničnog stanja i krivice okrivljenog proveo sledeće dokaze i to: neposredno saslušao mal. oštećenu M. S., u prisustvu zakonskog zastupnika njene majke M.Lj. i svjedoka B. I., zatim na saglasnost stranaka pročitao iskaze svjedoka: K. A., sa zapisnika od 2.11.2007.godine, mal. oštećene R.D., sa zapisnika  pred istražnim sudijom ovog Suda, svjedoka B. M. sa zapisnika pred istražnim sudjom ovog suda i sa ranije glav. pretresa, svjedoka R. R. sa ranijeg glav. pretresa i sa zapisnika pred istražnim sudijom ovog suda i iskaz svjedoka S. A. iz spisa predmeta. Zatim je pročitana socijalna anamneza za M. S. Centra za socijalni rad za opštinu K., T., B. i službena zabilješka od 2007.g, te izvršen uvid u fotografiju na koju je na prethodnom glav. pretresu dostavila majka mal. M. S. i uvid u fotografije koje su dostavljene od strane branioca takodje na prethodnom glav. pretresu.  
     Mal. oštećena M. S. je saslušana u sudnici bez prisustva okrivjenog, i to na traženje njenog zakonskog zastupnika, majke M. Lj., kojom prilikom je ista izjavila u svemu kao u toku postupka.  Naime, mal. oštećena M. S. je izjavila da se tog dana sa svojom drugaricom A. dogovorila da voze bicikla i svaka je svojim biciklom pošla na plažu B.. Kada su došle na plažu ostavile su bicikla pored jednog zida koji se nalazi preko puta otvorenog šanka na plaži B., a zatim su se popele na taj zid. Dok su stajale na tom zidu naišao je okrivljeni koji je nosio neko cvjeće da baci u kontejner. Kako je kontejner bio pun on je to cvijeće bacio pored kontejnera. A. je prokomentarisala kako je lijepo to cvjeće. Okrivljeni je rekao da ne diraju to cvjeće da se ne ubodu i da sidju sa zida da ne padnu. Zatim je okrivljeni nju pitao jeli ona M. i gdje su joj tata i mama. Odgovorila je okrivljenom da joj je tata kući a mama na poslu i nakon ovoga joj je okrivljeni prišao uhvatio je lijevom rukom za njenu lijevu ruku u predjelu iznad šake a desnom rukom je uhvatio za grudi i tako je držao nekih 10 sekundi, da bi je potom pustio i otišo. Navela je da na ovo nije reagovala bila je iznenadjena ovakvim njegovim ponašanjem i samo je stajala. Kada je okrivljeni otišao A. je pitala ko je ovaj čovjek i vidjela je da je i ona iznenadjena ovim što je uradio, a na njeno pitanje je odgovorila da je to manijak. I nakon  toga su one pošle kući. Kada je stigla kući ovo je ispričala sestri A. koja ima 15 godina, a A. je ovo ispričala mami kada je došla sa posla, onda je sa njom razgovarala majka i tražila da joj ispriča što se desilo. Dodala je da mami nije htjela odmah da ispriča što se desilo jer je osjećala stid da o tome govori, ali na njeno insistiranje ipak joj je ispričala što se desilo. Navodi da kada je okrivljeni uhvatio za ruku i grudi, da uopšte nije znala kako da reaguje jer je bila izenadjena tim, tako da nije vrištala niti mu je rekla da će sve reći mami i tati da bi je pustio. Mada je mislila da to kaže ali kako je okrivljeni pustio nakon 10 sekundi to nije  ni rekla. Majka joj je rekla a nakon što joj je ispričala što joj se desilo da ubuduće do škole i uopšte ne ide pored plaže B.već pored K. K.. To je radilo nekoliko dana.   
        Svjedok B. I. je pred istražnim sudijom ovog suda dana 2.11.2007.godine izjavio da okrivljenog poznaje duži niz godina, a i komšije su. Da se negdje početkom ljeta 2007 godine desila situacija da kada je prijateljica njegovog strica B. M. povela na plažu "B." kćerke njegove sestre J., D.i S.,da je dok se ista igrala sa S., da je u jednom trenutku vidjela kako G. stavlja ruku od D. na njegov polni organ, pa je počela da viče na njega na francuskom jeziku i on je tada pustio D.. Ona je to odmah ispričala njenom stricu B.M. koji razumije francuski, a zatim je M. to ispričao njegovoj sestri J.i njemu. Navodi da je ovaj slučaj prijavio inspektoru M.. Dalje navodi da je inače poznata stvar u mjestu gdje žive da je G. sklon ovakvim stvarima da ga interesuju djevojčice oko 10-11 godina da ih gleda pa da zatim izvadi polani organ, a to traje nekih 20 godina. Dodao je da je gledao G. kako šeta po plaži u široki šorc, sa rukom uvučenim u šorcu i kako se drži za polni organ. Svjedok je naveo da što se tiče dogadjaja vezano za djete M. S. da mu u vezi toga nije ništa poznato i da se na te okolnosti ne može ništa izjasniti. Svjedok je takodje na zapisnik pred istražnim sudijom ovog suda dana 4.4.2008 godine dodao da tvrdi da mu je njegov strica B. M. saopštio kako je njemu njegova nevjenčana supruga A. ispričala da je okrivljeni dok se ona igrala sa djevojčicom S. R. vidjela kako G. Š. D. ruku stavlja u šorc na njegov polni organ, zbog čega je reagovala i počela da viče na njega i otjerala ga sa plaže. Svjedok je na glav. pretresu dana 29.10.2009.godine pojasnio da je o tome što je A. rekla nakon kritičnog dogadjaja upoznat od strane zeta i sestre, s tim što je bio izirčit da o tome nije bio upoznat od strane M. B. svog strica. Nakon što je upoznat sa iskazom datim pred Istražnim sudijom kojom prilikom je tvrdio da mu je stric saopštio A. priču, izjavio je da kada je došao kući kritičnog dana neko ga je od ukućana upoznao o svemu, s tim što je izričit da ga o tome nije upoznao stric, a mislio je da će tokom postupka davati još iskaza, tako da ovom djelu nje poklanjao neku posebnu pažnju. naveo je i da A. nije pokušavala da njemu ništa lično kaže niti je imao komunikaciju sa njom, te da on lično nije obavještavao policiju o kritičnom dogadjaju, već je naknadno sa jednim službneim licem obavio razgovor da postoji lice sa ovakvim ponašanjem, te da službenom licu M.nije prijavio slučaj kritičnog dana, odnosno odmah nakon kritičnog dogadjaja, već je istog o tome obavjestio naknadno. Naveo je da mu D. o kritičnom dogadjaju nikada ništa nije govorila niti je on o tome nešto razgovarao. Na glavnom pretresu održanm dana 18.4.2012 godine svjedok je naveo da se sada više ne može sjetiti od koga je čuo za dogadjaj na plaži, ali ta priča je kružila kroz porodicu i zna da je istu ispričala ta strana državljanka koja je tada bila kod njih, a nije direktno od nje čuo tu priču. Čuo je uglavnom da se priča  da dok je ta strana državljanka bila na plaži sa njegove dvije sestričine i dok se ista igrala sa starijom djevojčicom da se nedaleko od njih nalazila ta mladja djevojčica i pošto je Š. njihov komšija da je on pričao sa istom. Dalje je čuo da kada se ta strana državljanka u jednom momentu okrenula ka toj mladjoj djevojčici i okrivljenom da je vidjela  da je on uzeo ruku od djevojčice  i stavio u svoje gaće na svoj polni organ i u tom momentu je ona odreagovala, mada on i ne zna kako s obzirom da ona ne govori naš jezik. Nije čuo u čemu je kritične prilike bio obučen okrivljeni. Odgovio je da pošto je priča potekla od te strane državljanke i s obzirom na barjere u jezicima, da on to sada više ne zna da li je bilo rečeno da je okrivljeni uzeo ruku djevojčice i stavio u unutrašnjost svojih pantalona na svoj polni organ ili sa spoljne strane pantalona na polni organ, te da nije imao drektan kontakt odnosno razgovor sa tom stranom državljanokom već je za priču čuo od ostalih ukućana koji su razgovarali na našem jeziku, i da on ovaj slučaj nije prijavio policiji, ali da jeste obavljao razgovor privatno sa insektorom M. iz T., a sve u pravcu kako bi se eventualno ukazalo okrivljenom da više ne vrši ovakve radnje.  
       Svjedok R. R. koji je ujedno i zakonski zastupnik mal. oštećene  R. D. je izjavio pred istražnim sudijom ovog suda da je kritične prilike strina njegove supruge A. iz F. koja slabo zna naš jezik odvela njegovu kćerku D. i njenu drugaricu M. na kupanje na plažu "B." poslije podne. Kada su se vratile A. je uspjela da preko njenog supruga saopšti kako je jedan stariji čovjek zadirkivao djevojčice na plaži na način što je D. ruku stavljao u svoj šorc, dok se navodno igrao sa djevojčicom u smislu da je hvata ispod pazuha i od igre da je baca u more. A. je to primjetila pa je tog čovjeka otjerala ne dozvoljavajući da se dalje tako ponaša prema djevojčici. Navodi da je njemu poznato da je okrivljeni sklon diranju djevojčica dugi niz godina i da ga je samo nakon ovoga upozorio da ostavi njegove kćerke na miru i sve se na tome završilo. Svjedok  je na glav. pretrsu dana 18.9.2009.godine dodao  i da je prednje saznao od A. koja je odmah istog popdneva  pokušavala da mu objasni ali kako je on nije razumio poslije toga je A. to objasnila M.a on njemu,  s tim da nijesu bili zajedno kada je A. to prenjela M.. Na glavnom pretresu održanom dana 30.12.2010 godine svjedok je naveo i da je moguće da je nakon dogadjaja upozorio okrivljenog da ne dira njegove djevojčice a kako je to izjavio pred Istražnim sudijom ovog suda, jer je od dogadjaja proteklo 4 godine i  ima tremu  to se više ne sjeća da li je to uradio ili nije. Naveo je da je saznanje o dogadjaju A. prenjela isti dan kada se desio,a ne sjeća se koji je to dan bio niti godine. Kao zakonsk i zastupnik mal. oštećene R. D., naveo je da ne želi da se pridružuje krivičnom gonjenju protiv okrivljenog, ni on ni njegova kćerka, niti postavlja imovinsko pravni zahjtev.  
      Svjedok B. M. je pred istražnim sudijom ovog suda dana 2.11.2007 godine izjavio da nije očevidac predmetnih dogadjaja, jedino je iz priče bratanića B. I. čuo priču kako je G. Š. dirao djecu ali mu nije rekao koju. Nije mu ni rekao na koji način ih je on to dirao, ntii je on to pitao. Naveo je da je okrivljenog vidio par puta ovog ljeta ali mu nikada ništa nije govorio vezano za djevojčicu D.,a ista je kćerka njegove bratanične. Svjedok je na glav. pretresu dana 31.7.2009.godine, izjavio da nije očevidac dogadjaja na plaži B., već da je o tome upoznat od strane svoje tadašnje prijateljice, a o tome što je saznao on nije upoznao B. I. niti njegovu sestru J.. Nakon što je od strane suda upoznat sa izjavom datom pred Istražnim sudijom da je iz priče svog bratanića B. I. čuo o kritičnom dogadjaju, svjedok je izjavio da on to nije čuo od B. I., a jesu kritični dogadjaj samo prokomntarisali. Naveo je da mu je tom prilikom prijateljica rekla da se nešto desilo na plaži sa okrivljenim i djecom, ali da on nije htio da išta ima sa tim niti ga je to interesovalo. Naveo je da se nakon ovog dogadjja razišao sa prijateljicom A. koja se preziva S..  
      Svjedoka  A. S. izjavila je da je provela ljetni odmor 2007 godine u Crnoj Gori u T. i bila je smještena kod prijatelja u kući koja pripada ujaku - stricu male D. R., a kuća se nalazi nedaleko od plaže i često se dešavalo da ona D. odvodi na plažu. Tako se jednog dana i našla na plaži sa D. i opazila je prisutvo jedne osobe, koja se nalazila na zidu ili ponti i sjeća se da je bila privučenom fizičkom pojavom. Navela je da tu osobu nije imala priliku da vidi prije tog dana, ali rekli su joj da je isti poznat u tom gradu i da su ga smatrali pomalo čudnim. Svjedok je navela da se D. igrala sa svojim drugaricama i da ona nije puno obraćala pažnju na njeno stalno odlaženje i dolaženje. U jednom trenutku svjedok navodi da joj se činilo da se D. udaljila u pravcu onog mjesta gdje se nalazio taj muškarac i primjetila je da joj je isti prišao i čini joj se ali nije sigurna da je vidjela gest koji je procjenila nedoličnim. Ta osoba je bila veoma blizu D. i to je postaklo da interveniše insistirajući da se on udalji. Navela je da je vidjela ruku djevojčice na pantalonama a ne u unutrašnjosti pantalona gdje se nalazi polni organ muškarca, a nije vidjela kako je on ruku tog malog djeteta doveo do tog mjesta. Svjedok je dodao da je ta osoba kritične prilike na sebi imala pantalone i nije bio bez odjeće na gornjem djelu tjela. D. joj ništa nije rekla nakon što je otjerala tu osobu, a ona je D. rekla da taj čovjek nije izgledao normalno na način što je stavila svoj prst na slepoočnicu. Dodala je i da nakon ovoga više nije srela tu osobu na plaži ili u gradu, te da mala D. nakon ovog dogadjaja nije promjenila ponašanje.  
      Mal. svjedokinja K. A. sa zapisnika pred istražnim sudjom od 2.11.2007 godine u prisustvu svojeg zakonskog zastupnika oca K. G., izjavila da su ona i S. izašle da voze bicikle i poslije vožnje su ista ostavili iza jednog zidića u blizini plaže B.. Tada su vidjeli da je naišao jedan čiko koji je bacio nešto kao cvijeće pored kontejnera i one su prokomentarisale  "vidi kako je ovo lijepo". On je čuo to pa im je rekao da ne diraju to što je on bacio da se ne bi posjekle. Zatim je prišao S.zagrlio je sa obje ruke privukao sebi i počeo da se sa njom u tom zagrljaju ljulja lijevo desno. Zbog čega se uplašila jer joj je to bilo čudno pa je S. rekla da podju da se dalje voze. Prethodno je čula kada je ovaj čiko krenuo da zagrlio S. da joj je rekao " nisam te odavno vidio, pozdravi roditelje". S. na ovo nije reagovala već je samo ćutala, a kada joj je rekla da idu na bicikle, S. joj je rekla da mora ići i on je nakon toga napustio. Kada su došle do bicikla i sa istim se vozile rekla je S. " nećeš valjda pozdaraviti roditelje od njega", a ona joj je na to rekla  " da neće jer je on bolestan i još joj je rekla da je on dirao rukama oko grudi". Kada se sve ovo dešavalo izmedju S. i ovog čovjeka, S. je stajala pored zida, a ona  na zidu.  
     Maloljetna oštećena R. D. sa zapisnika pred istražnim sudijom ovog suda od 13.11.2007 godine, izjavila je u prisustvu oca zakonskog zastupnika R. R.  da je tokom ljeta 2007.godine bila na plaži B.sa svojom drugaricom M. Š.i da ih je čuvala teta A. iz F., strina njene majke. Navela je da su ona i njena drugarica bile na plaži a okrivljeni kojeg inače poznaje od ranije jer je komšija njene babe je bio na mulu pored plaže i na plaži sem njih nikog nije bilo i okrivljeni je došao da se malo poigra sa njima hvatajući jednu i drugu s obje ruke ispod pazuha kao da će da ih baci u more. Dodala je da je okrivljeni bio raspoložen i to je potrajalo kratko vrijeme nekoliko trenutaka. Njoj je bilo neprijatno od toga što se desilo i željela je da taj čovjek ode. Okrivljeni je i otišao sam a teta A. koja ih je čuvala to nije ni primjetila. Zbog potrešenosti oštećene, njen otac je objasnio da je djevojčica taj dogadjaj shvatila kao igru i neopazivši i neshvativši neke loše i neprijatne namjere okrivljenog.  
     Na osnovu socijalne anamneza za M. S. Centra za socijalni rad za Opštine K., T. i B., od 30.7.2007 godine utvrdjuje se da je M. S. rodjena ...... godine u Kotoru, potiče iz kompletne porodice sa sredjenim porodičnim odnosima ima oca majku, dvije sestre i brata. Navedeno je da je mal. S. četvrto djete svojih roditelja, da je učenica šestog razreda Osnovne škole "D. M." iz T. da je vrlo dobar učenik i da je u školi primjerna u vladanju i ponašanju.  
     Na osnovu službene zabilješke Centra za socijalni rad opština K., T. i B.od 1.11.2007 godine, utvrdjuje se da je istu sačinila Socijalni radnik S. M. dana 19.10.2007.godine, a povodom obavljenog razgovora sa mal. M. S.. M. S. je navela da se sa svojom drugaricom K. A.vozila kroz K. biciklom, da su zastale kod šanka ostavile bicikla i naslonile se na zid. Naišao je komšija Š. noseći cvijeće koje je bacio pored kontejnera i njima rekao da isto ne diraju jer će posjeći ruke, te se obratio S.rječima " gdje si ti M. i gdje su ti roditelji," našto je ona odgovorila " da je mama na poslu a tata kod kuće". A. se penjala na zid a Š. je prišao djevojčici S.uhvatio je čvrsto za ruku i stegao a drugom rukom za grudi, nakon čega je S. počela da vrišti zaprjetivši da će reći tati i mami, te je Š. poslije kraćeg vremena pustio. Plačući je trčala prema biciklu i pobjegla kući i kada je došla kući ispričala je sestri, a sestra je savjetovala da ispriča mami što je S. i učinila. U službenoj zabilješci je dalje navedeno da se dana 19.10.2007.godine, S. vraćala iz škole oko 12,30 časova  i Š. je pored nje naišao kolima, zaustvio se i rukom je pozvao da udje u kola, dok je u drugoj ruci držao mobilni telefon i na isti razgovarao. Djete se uplašilo i počelo da bježi ulicom, a Š. autom za djetetom. S.je utrčala u ulaz prve zgrade zv. "K. K." i mobilnim telefonom uplašeno i plačuči pozvala mamu da dodje, rekvavši da je tu onaj čovjek što je prati Š. da je strah i objasnila joj gdje da doje po nju, što je njena majka  i uradila, a izjavila je i da je Š. vozilo bilo zelene boje.  
     Uvidom u 13 fotografija koje su dostavljene od strane branioca okrivljenog, na kojima na poledjini piše da su sačinjene dana 21.10.2008 godine u vremenskom periodu oko 16,00 časova, prikazana je djevojčica koja vozi biciklo, rošule putem pored plaže, kako šeta po plaži kako sama, tako i sa drugom djecom, a na nakim fotografijama kako i prolazi pored okrivljenog, koji se nalazi izvan kapije dvorišta.  
      Uvidom u fotografiju koja je dostavljena od strane zakonske zastupnice mal. oštećene M. S., M. L. prikazana je djevojčica sa psom, za koju zakonska zastupnica M. Lj. navodi da je njena kćerka S., a u što se i sud uvjerio, a nakon saslušanja mal.oštećene S. M. na glavnom pretresu dana 18.4.2012 godine.

Na osnovu svih izvedenih dokaza cijeneći ih posjedinačno i u uzajamnoj
povezanosti,  a u odnosu na odbranu okrivljenog, sud je utvrdio činjenično
stanje navedeno u izreci.
Činjenično stanje navedeno u izreci, sud je utvrdio prije svega na osnovu
iskaza mal. oštećenih, kao i iskaza zakonskih zastupnika mal. oštećenih, te
iskaza svjedoka očevidca S. A.i mal. K. A.. Naime, iz iskaza saslušanih mal.
oštećenih i svjedoka mal. K. A. i S. A., sud je utvrdio ovakvo činjenično
stanje i krivicu okrivljenog. Naime sud je u potpunosti poklanjajući vjeru
njihovim iskazima kao logičnim i uvjerljivim, obzirom da na njihovoj strani
nije našao niti jednog razloga i motiva da davanjem lažnog iskaza ishoduju
bilo kakvu odluku suda kako na štetu okrivljenog.
Kao prvo, što se tiče djela učinjenog na štetu mal. oštećene M. S., iz iskaza
iste, te svjedoka mal. K. A., te i zakonskog zastupnika mal. oštećene, sud je
utvrdio da je svjedok očevidac A. u momentu izvršenja krivičnog djela imala 9
godina, a maloljetna oštećena 11 godina, te da sem ovog mal. svjedoka nema
niti jednog punoljetnog očevidca događaja, odnosno lica koje je vidjelo koje
je tačno radnje okrivljeni kritičnom prilikom preduzeo na štetu maloljetne
oštećene M. S.. Dakle, iz iskaza oštećene mal. M. S., proizilazi da je
okrivljeni prilikom slučajnog susreta sa njom i njenom drugaricom A. K.prišao
S. i pitajući gdje su joj mama i tata uhvatio je jednom rukom za ruku a drugom
rukom u predjelu grudi, nakon čega se udaljio. Svjedok mal. K.A. navela da je
vidjela da je okrivljeni prišao S.zagrlio je sa obje ruke privukao sebi i
počeo da se sa njom u tom zagrljaju ljulja lijevo desno, zbog čega se uplašila
jer joj je to bilo čudno pa je S. rekla da podju da se dalje voze, da S. na
ovo nije reagovala već je samo ćutala, a kada joj je rekla da idu na bicikle,
S. joj je rekla da mora ići i on je nakon toga napustio, te da kada su došle
do bicikla i sa istim se vozile da joj je S. odgovorila da neće reći
roditeljima i " da je on dirao rukama oko grudi". Iz službene zabilješke
Centra za socijalni rad za Opštine K., T. i B., od 1.11.2007 godine proizilazi
da je mal. oštećena S. i pred socijalnom radnikom ponovila istu sadržaj
događaja, sa razlikom u dijelu da je počela vrištati i zaprijetila okrivljenom
da će reći tati i mami. Dakle imajući u vidu iskaz mal.oštećene S., koja i
pred istražnim sudijom ovog suda kao i pred socijalnom radnikom navodi da je
okrivljeni uhvatio za ruku a drugom rukom za grudi, te iskaz svjedoka takođe
mal. K. A. koja je navela da je okrivljeni prišao S. zagrlio je sa obje ruke
privukao sebi i počeo da se sa njom u tom zagrljaju ljulja lijevo desno, zbog
čega se uplašila jer joj je to bilo čudno pa je S. rekla da podju da se dalje
voze, te da joj je S. kasnije dok su vozile bicikla rekla da je on dirao
rukama oko grudi, za sud je dokaz da je okrivljeni kritične prilike učinio
krivično djelo. Sud smatra da svjedok očevidac K. A., obzirom da  je kritične
prilike imala 9 godina, i s obzirom na uzrast je mogla ovaj događaj opisatiti
na način na koji je opisala, i sud je isti i prihvatio jer je nesporno
utvrđeno da je do kontakta između okrivljenog i mal. oštećene S. došlo, tim
prije kako je i navela da joj je takvo ponašanje okrivljenog bilo čudno, zbog
čega je S. i pozvala da pođu voziti biciklo. Takođe, i bez obzira što je mal.
oštećena M. S. pred socijalnim radnikom M. S. izjavila da je nakon što je
okrivljeni uhvatio rukom za ruku, a drugom rukom u predjelu grudi da je
vrištala i zaprijetila okrivljenom da će reći mami i tati, sud je njenu izjavu
koju je dala pred istražnim sudijom i na glavnom pretresu prihvatio, jer
opisala događaj kao i pred socijalnim radnikom sa razlikom u dijelu u kojem je
navela da na ovo nije reagovala jer je bila iznenadjena ovakvim njegovim
ponašanjem i samo je stajala, te da je imala namjeru da kaže da će reći tati i
mami, ali kako je pustio za 10 sekundi to nije ništa rekla, jer smatra da je
oštećena u oba slučaja na isti način opisala na koji način je okrivljeni
dodirivao, a razliku u tome kako je reagovala na takvo ponašanje okrivljenog,
obzirom na njen uzrast, sud ne smatra kao mijenjanje iskaza, već kao njen
psihički doživljaj događaja te projektovanja kako je možda trebala odreagovati
a imajući u vidu da je imala 11 godina, a na takvo ponašanje okrivljenog prema
njoj, tim prije da se okrivljeni nije tako ponašao sa njom, oštećena mal. S.
ne bi imala razloga da se tako osjeća.
Takođe što se tiče djela učinjenog na štetu mal.oštećene R. D., sud je utvrdio
činjenično stanje navedeo u izreci pod tačkom 2, a na osnovu iskaza svjedoka
S. A., a koji iskaz je sud prihvatio da se događaj odigrao na način opisan kao
u izreci, i iskaza mal. R. D..  Iz iskaza svjedoka A.S. je utvrđeno da je ista
vidjela ruku djevojčice na pantalonama a ne u unutrašnjosti pantalona gdje se
nalazi polni organ muškarca, a nije vidjela kako je on ruku tog malog djeteta
doveo do tog mjesta. Takođe je i mal.oštećena R. D. pred istražnim sudijom
ovog suda navela da je bila na plaži B. sa svojom drugaricom M. Š. i da ih je
čuvala teta A. iz F., i da su ona i njena drugarica bile na plaži a okrivljeni
kojeg inače poznaje od ranije jer je komšija njene babe je bio na mulu pored
plaže i na plaži sem njih nikog nije bilo i okrivljeni je došao da se malo
poigra sa njima hvatajući jednu i drugu s obje ruke ispod pazuha kao da će da
ih baci u more i da joj je bilo neprijatno od toga što se desilo i željela je
da taj čovjek ode. Dakle, imajući u vidu ovakve navode kako svjedoka tako i
mal. oštećene, sud je utvrdio da je okrivljeni učinio krivično djelo na štetu
mal.oštećene, jer smatra da je prije svega iskaz svjedoka S. uvjerljiv, i da
na njenoj strani nema niti jednog razloga i motiva da davanjem lažnog iskaza
ishoduje bilo kakvu odluku suda kako na štetu okrivljenog, a takođe i mal.
oštećena je navela da je došlo do kontakta sa okrivljenim, s tim što je ista
zbog uzrasta opisala događaj kao igru, tim prije što je navela da što joj je
bilo neprijatno od toga što se desilo i što je kako je navela željela je da
taj čovjek ode. Obzirom na prednje, to sud nije posebno cijenio iskaze ostalih
saslušanih svjedoka i to B.M., B.I. te svjedoka R. R., jer isti nijesu bili
očevidci događaja, a prije svega imajući u vidu iskaz svjedoka S. A. koji je
sud prihvatio, to sud smatra da u konkretnom slučaju nije od značaja koji je
svjedok od koga čuo da se događaj desio, kao i da li je svjedok R. R. nakon
događaja okrivljenom rekao da ne dira njegove djevojčice, ili nije, jer je
upravo na osnovu iskaza svjedoka S. A., a koja je očevidac, te iskaza
mal.oštećene R. D. utvrđeno činjenično stanje.
Imajući u vidu prednje, to sud nije prihvatio odbranu okrivljenog koji je
negirao izvršenja krivičnih djela stavljenih mu na teret, jer smatra da je
njegova odbrana usmjerena na izbjegavanje krivice, prije svega što je ista u
suprotnosi sa iskazima kako mal. oštećenih tako i svjedoka S. A. i K. A., a
koje iskaze je sud prihvatio.
Dakle u radnjama okrivljenog ostvarena su sva bitna obilježja bića dva
krivična djela nedozvoljenih polnih radnji iz čl. 208. st. 1. u vezi člana
206. stav 1. KZ, obzirom da je radnje preduzeo prema dva djeteta stara po 11
godina. Cijeneći psihički odnos okrivljenog prema izvšenim djelika, za sud
nije bilo sporno da je okrivljeni kritičnom prilikom postupao sa umišljajem,
svjestan značaja svog djela i želeći njegovo izvršenje, odnosno da je bio
svjestan da hvatajući mal. M. S. jednom rukom za ruku a drugom rukom u
predjelu grudi, kao i uzevši ruku djeteta R. D. i stavivši je na svoj polni
organ, preduzima radnje radi zadovoljenja polnog nagona, a to mu je i bila
namjera. Takođe je bio svjestan da te radnje preduzima prema djeci tj. licima
koja zbog svoje životne dobi, odnosno starosti od po 11 godina, nijesu
sposobna da mu pruži otpor. Sud smatra radnje okrivljenog i to hvatanja mal.
M. S. jednom rukom za ruku a drugom rukom u predjelu grudi, kao i uzimanje za
ruku djeteta R. D. i stavljanje na svoj polni organ, su radnje upravljene na
zadovoljenje polnog nagona okrivljenog, a kojima se vrijeđa polna sloboda,
dostojanstvo ličnosti i polni moral, te su i prema tome protivna postojećim
moralnim shvatanjima, a imajući u vidu da je i sama mal. R. D. izjavila da joj
je bilo neprijatno i da je željela da taj čovjek ode, dok je mal. M. S. rekla
da je bila iznenađena njegovim ponašanjem i samo je stajala, te da taman kada
je htjela da mu kaže da će reći tati i mami da je isti pustio. Sud dakle
nalazi da preduzimanjem takvih radnji prema oštećenima i to hvatanja mal. M.
S. jednom rukom za ruku a drugom rukom u predjelu grudi, kao i uzimanje za
ruku djeteta R. D. i stavljanje na svoj polni organ, predstavlja takvo
zadovoljenje polnog nagona od strane okrivljenog, koje u krivično pravnom
pogledu sadrži sve kako subjektivne tako i objektivne elemente bića dva
krivična djela bludne radnje.
Prilikom odluke o vrsti i visini kazne koju okrivljenom treba izreći sud je
pošao od toga da je za predmetna krivična djelo zakonom zaprijećeno novčanom
kaznom ili kaznom zatvora u trajanju do dvije godine. U smislu čl. 42. KZ sud
je na strani okrivljenog kao olakšavajuću okolnost cijenio njegovu životnu
dob, dok otežavajućih okolnosti na njegovoj strani sud nije našao. Sud je
dakle predhodno okrivljenom utvrdio za oba krivična djela nedozvoljenih polnih
radnji iz čl. 208. st. 1. u vezi člana 206. stav 1.  KZ , kazne zatvora u
trajanju od po tri mjeseca, pa je  istog primjenom člana 48. i 51. KZ osudio
na jedinstvenu kaznu zatvora u trajanju od pet mjeseca, koju će izdržati nakon
pravosnažnosti presude, a u koju se uračunava vrijeme provedeno u pritvoru po
rješenju ovog suda od  19.10. 2007-13.11.2007 godine. Sud smatra da je
izrečena kazna adekvatna ličnosti okrivljenog, težini učinjenog krivičnih
djela i okolnostima pod kojima je djelo učinjeno, te da će se njome ostvariti
ciljevi specijalne i generalne prevencije i u dovoljnoj mjeri uticati ne
okrivljenog i druge eventualne učinioce ovih i sličnih krivičnih djela, da
ubuduće ne vrše kako ova tako ni druga krivična djela.
Sud je na osnovu naprijed navedenih krivičnopravnih odredbi i čl. 3, 5, 8, 13,
15, 32, 33, 36, 42, 48 i 51 Krivičnog zakonika i čl. 368. i 374. ZKP Riješio
kao u izreci.
Sud je okrivljenog obavezao da na ime troškova krivičnog postupka uplati iznos
od 45 eura i na ime sudskog paušala iznos od 100,00 eura na žiro račun
Osnovnog suda Kotor br. 832-16-52 u roku od 15 dana od dana pravosnažnosti
presude i dokaz o uplati dostaviti ovom sudu s pozivom na br. K. 7/12/08.
Zakonski zastupnik oštećene mal. M. S., M. Lj. se sa imovinsko pravnim
zahtjevom upućuje na parnicu.
            Na prednjim razlozima sud je zasnovao svoju odluku.  
OSNOVNI SUD U KOTORU
Dana   20.4.2012 godine 
ZAPISNIČAR,
SUDIJA,
Ana Marija Petković s.r.
Momirka Marović  s.r. 
PRAVNA POUKA:Protiv ove presude ima se pravo žalbe u roku od 8 dana od dana
prijema iste, Višem sudu u Podgorici, a preko ovog suda. 