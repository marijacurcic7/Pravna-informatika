 
  **Posl.br. K. 356/11/11**

U IME CRNE GORE!
OSNOVNI SUD U KOTORU, kao nadležni prvostepeni krivični sud po sudiji
Vesni Pean, uz učešće zapisničara Branke Spalević, u predmetu okrivljenog S.
M., zbog krivičnog djela nesavjesnog rada u službi iz čl. 417. St.1. Krivičnog
zakonika i krivičnog djela pronevjere iz čl. 420. St. 1. Krivičnog zakonika, a
koji se vodi po optužnici ODT Kotor Kt. br. 150/10 od 15.07.2011. g., nakon
održanog glavnog i javnog pretresa dana 05.12.2011. god., u prisustvu
okrivljenog, zastupnika tužbe Tanja Čolan, zamjenice ODT Kotor i ovl.
predstavnika ošt. Lutrije Crne Gore adv. R. D. B., donio je i javno objavio
dana 06.12.2011.god. sledeću
P R E S U D U 
Okr. S. M., JMBG  .. od oca J. i majke Lj., rodjene J., rodjenog ...
godine u M., stalno nastanjenog u M., ..., državljanina CG, pismenog,
neoženjenog, radnika sa završenom SSS, srednjeg imovnog stanja, neosudjivanog
i protiv kojeg se ne vodi postupak za drugo krivično djelo,  
K r i v    j e 
Što je
U periodu od početka avgusta 2009. do 08. 02. 2010. godine u B., postupajući
suprotno Pravilniku o organizaciji rada i sistematizaciji radnih mjesta L.C G
AD broj 8733/1 kao koordinator kladionica u poslovnicama L u MSC u A., P., B.,
M., S. i M.očigledno nesavjesno postupao u vršenju službe iako je bio svjestan
da uslijed toga može nastupiti imovinska šteta za oštećenu L. CG AD, na način
što je sačinjavao neistinite dnevne izvještaje o uplatama i isplatama
zaposlenih na automatima po utvrdjivanju manjka koji su učinili zaposleni u
kladionicama po kom osnovu je nastupila šteta za oštećenog u iznosu od
4.769,31 eura,  a u istom periodu je u namjeri da sebi pribavi protivpravnu
imovinsku korist prisvojio dio novca povjeren mu u službi kod oštećenog u
iznosu od 10.000,00 eura, na način što isti po preuzimanju dnevnih pazara od
radnika zaposlenih u navedenim poslovnicama nije predavao oštećenom već je
isti zadržao za sebe i iskoristio za uplate igrara na sreću  a kojim radnjama
je za oštećenog nastupila šteta u  navedenim iznosima,  
- Čime je učinio krivično djelo nesavjesnog rada u službi iz čl. 417. st.
1. Krivičnog zakonika i krivično djelo   pronevjere iz čl. 420.st.1. Krivičnog
zakonika, 
Pa sud okr. S. M., na osnovu naprijed navedene krivično pravne odredbe te
čl. 2, 4, 5, 15, 32, 33, 36, 42, 45, 46 KZ, te čl. 374. ZKP CG prethodno
utvrđuje  
- za krivično djelo nesavjesnog rada u službi   kaznu zatvora u trajanju od
3 mjeseca,
- za krivično djelo pronevjere kaznu zatvora u trajanju od 4 mjeseca, 
Pa mu sud shodno čl.48, 52, 53 i 54 KZ izriče:  
USLOVNU OSUDU 
Kojom mu predhodno utvrđuje jedinstvenu kaznu zatvora u trajanju od 6 (šest)
mjeseci, te se istovremeno određuje da se ista neće izvršiti u koliko
okrivljeni za vrijeme od dvije godine   od dana pravosnažnosti presude ne
učini novo krivično djelo.  
Dužan je okrivljeni na ime troškova krivičnog postupka pltiti iznos od 115,50
eura, kao i na ime sudskog paušala iznos od 60,00 eura, u roku od 30 dana od
dana pravosnažnosti presude.  
Dužan je okrivljeni na ime preostalog dijela duga ošt. L. Crne Gore, platiti
iznos od 4.769,31 euro, u roku od 5 mjeseci od dana pravosnažnosti presude, a
pod prijetnjom prinudnog izvršenja.
O b r a z l o ž e n j e
ODT iz Kotora podnio je ovom sudu optužnicu protiv okr. S. M., stavljajući mu
na teret izvršenje krivičnog djela nesavjesnog rada u službi   i krivičnog
djela pronevjere. Medjutim kako se od 01.09.2011.g. počeo primjenjivati novi
Zakonik o krivičnom postupku, to se optužnica smatrala optužnim predlogom, i
postupak je potom vodjen po pravilima skraćenog postupka.
Do završetka glavnog pretresa zastupnik tužbe je ostala pri podignutoj
optužnici, smatrajući dokazanim, a na osnovu odbrane okrivljenog i provedenog
dokaznog postupka, da je isti učinio krivična djela stavljena mu na teret, te
je predložila da ga sud oglasi krivim i izrekne mu kaznu u granicama Zakonom
propisane za ovo krivično djelo.
U svojoj odbrani okrivljeni je izjavio da priznaje krivično djelo i krivicu za
isto i objasnio da je tri godine prije kritičnog događaja bio zaposlen na
radnom mjestu koordinatora kladionica L. Crne Gore na području B., kada je
primjetio da pojedini radnici uzimaju novac iz pazara, pravdajući to
podmirivanjem osnovnih životnih potreba, a kada im je objasnio da će to biti
procesuirano ako novac ne bude vraćen, dobio je od njih garancije da će u
narednih mjesec-dva novac vratiti. Kada je shvatio da novac neće biti vraćen,
obzirom da su radnici samo prolongirali rok, a neki i napustili teritoriju
Crne Gore, prethodno napravivši manjak od nešto više od 4.000 eura, došao je
na ideju da novac nadoknadi tako što je novac iz pazara iz poslovnica sa
kojima je bio zadužen, koristio za igre u kladionici, u kojima je izgubio
10.000,00 eura, tako da se njegov dug prema L. CG popeo na 14.750,00 eura.
Objasnio je da je sačinio samo jedan lažni dnevni izvještaj o uplatama i
isplatama zaposlenim na automatima, i to onom kada je napravljen ukupni
manjak, nadajući se da će tako dobiti na vremenu, kako bi zaradio u kladionici
i pokrio ukupan dug. Naveo ja da je svjestan svoje odgovornosti i krivice, da
ga je stid i da mu je neprijatno, navodeći da on, ipak, nije kriv za sve, jer
su ga radnici, čije je manjkove pokušao da pokrije, prevarili, te da nije
pokušavao da zaradi za sebe. Vratio je L. iznos od 10.000,00 eura, o čemu je
sudu dostavio uplatnice, i izrazio spremnost da preostali iznos duga od
4.769,31 eura vrati u narednih par mjeseci.
U dokaznom postupku koji je proveden radi rasvjetljavanja činjeničnog stanja
na saglasan predlog stranaka pročitani su iskazi ošt.-ovl. predstavnika L.
Crne Gore AD T. N., dat na zapisnik Istražnom sudiji ovog suda, dana
08.09.2010. god., svjedoka G. N., dat na zapisnik Istražnom sudiji ovog suda,
dana 10.09.2010. god., i pismeni dokazi: Pravilnik o organizaciji i
sistematizaciji radnih mjesta L. CG AD P., popisne liste L. Crne Gore AD P.
broj ..., sve od 08. 02. 2010.godine, broj ... od 09. 02. 2010. godine, ... od
09. 02. 2010. godine, izvještaj o finansijskoj kontroli u poslovnici L. CG od
08. 02. 2010.godine, nalaz i mišljenje sudskog vještaka ekonomsko-finansijske
struke od 14. 09. 2010. godine i dopuna istog od 28. 05. 2011. godine, Izvršio
se uvid u original uplatnica CKB banke o uplatama  u korist L. Crne Gore i to
šest uplatnica, čija fotokopija je potom zadržana u spisima predmeta, te
izvod iz kaznene evidencije za okrivljenog UP ispostave M. od 23.09.2010.g.  
Ovl. predstavnik ošt. L. Crne Gore R. D. B. se pridružila krivičnom gonjenju i
postavljala je imovinsko pravni zahtjev.  
Svjedok T. N. je izjavio da se kritični događaj odigrao onako kako je to
navedeno u izreci odluke, objašnjavajući da su u Lutriji saznali za manjak
nakon što je duže vrijeme S. prikrivao pravo stanje, te da je S. izrazio
spremnost da vrati dug.  
Svjedok G. N. je izjavila da je u kritičnom periodu bila zaposlena u
poslovnici L. CG, objašnjavajući da je okr. S. kupio pazare u čitavom nizu
poslovnica L., te da se ponekad dešavalo da zarade koje je trebalo uplaćivati
iz pojedinih poslovnica, S. uzme, govoreći da će njima pokriti minuse u nekim
drugim poslovnicama, što je bila uobičajena praksa, pa niko od radnika ništa
nije ni posumnjao. Kasnije je čula priču da okrivljeni ima velike dugove za
kocku, da je manjak koji je napravio u L., pokušao da pokrije kockajući se, a
tako se našao u još većim dugovima. Napomenula je da se što se tiče
dokumentacije, okrivljeni ju je uredno potpisivao na iznose koje je uzimao, a
dodala je da je bio je korektan prema službenicima.  
Iz Pravilnika o organizaciji i sistematizaciji radnih mjesta L. CG AD P. sud
je utvrdio da je istim u Službi za ekonomsko finansijske i opšte poslove
predviđeno mjesto Menadžera za ekonomsko-finansijske poslove, koji izmedju
ostalog koordinira, organizuje,objedinjuje i usmjerava sve poslove u službi.  
Iz Popisnih lista L. Crne Gore broj ..., sve od 08.02.2010.god., te br. ....
sve od 09.02.2010.god sud je utvrdio da je popisom utvrđen manjak i to: u
objektu P. u iznosu od 1.573,53 eura, u objektu B. u iznosu od 1.108,09 eura,
u objektu A. u iznosu od 3.391,23 eura, u objektu S. c. u iznosu od 7.320,20
eura, u objektu M. B.u iznosu od 911,90 eura, u objektu S. u iznosu od 172,66
eura, u objektu M. B. u iznosu od 291,00 eura. Na popisnim listama postoje i
napomene da je u poslovnicama potrebno izvršiti dodatne provjere kako bi se
utvrdio precizan iznos manjka.  
Iz izvještaja o finansijskoj kontroli u poslovnici L. Crne Gore S.c. B., od
08.02.2010. god., sud je utvrdio da je popisna komisija L., prilikom redovne
kontrole ustanovila da je S. M. kao koordinator poslove L. CG - Budva lažirao
(frizirao) izvještaje za automate, a  nakon izvršenog popisa u poslovnici
S.C.B., lokacija 882, su  konstatovali  manjak u ukupnom iznosu od 7.320,00
eura. U izvještaju je data napomena da su S. M. bili pozvali da prisustvuje
popisu na automatima, ruletima, kao i ostalim lutrijskim igrama, što isti nije
prihvatio, a  njegovo obrazloženje je bilo da prihvata krivicu, i da je
upoznat sa manjkom koji je napravio.  
Iz nalaza i mišljenja vještaka ekonomsko finansijske struke D. M. od
14.09.2010. god., kao i dopune istog od 28.05.2011. godine sud je utvrdio da
je okr. S.oštetio L.Crne Gore AD P. u ukupnom iznosu od 14.769,31 euro, a koji
manjak je utvrđen na osnovu kontrola i popisa izvršenih 08.02.2010. godine.  
Sud je izvršio uvid u šest kreditnih naloga - uplatnica koje je S. M.
uplaćivao preko CKB banke na račun AD "L." Crne Gore  i preko pet naloga je
uplaćeno po 1.000 eura, a preko jednog naloga je uplaćeno 5.000 eura.  
Uvidom u izvod iz kaznene evidencije za okrivljenog S. sud je utvrdio da isti
ranije nije osuđivan.  
Cijeneći sve provedene dokaze pojedinačno i u uzajamnoj povezanosti, sud je
nesumnjivo utvrdio činjenično stanje opisano u izreci odluke. Krivično pravno
ocjenjujući ovako utvrđeno činjenično stanje sud je našao da je okr. S.
M.učinio krivično djelo nesavjesnog rada u službi iz čl. 417. St.1. Krivičnog
zakonika i krivično djelo pronevjere iz čl. 420. St. 1. Krivičnog zakonika.
Ovo zbog toga što je za krivično djelo nesavjesnog rada u službi potrebno da
službeno lice kršenjem zakona, drugih propisa ili opštih akata nesavjesno
postupa u vršenju službe, iako je bilo svjesno da usljed toga može nastupiti
imovinska šteta u iznosu koji prelazi tri hiljade eura, pa ta šteta i nastupi,
a za krivično djelo pronevjere da neko u namjeri da sebi pribavi protivpravnu
imovinsku korist prisvoji novac, koji mu je povjeren na radu u privrednom
društvu, pa kako je očigledno okrivljeni, u periodu od početka avgusta 2009.
do 08. 02. 2010. godine u B., postupajući suprotno Pravilniku o organizaciji
rada i sistematizaciji radnih mjesta L. Crne Gore AD broj ... kao koordinator
kladionica u poslovnicama L. u M. s. c., A., P., B., M., S. i M. očigledno
nesavjesno postupao u vršenju službe iako je bio svjestan da uslijed toga može
nastupiti imovinska šteta za oštećenu L. CG AD, na način što je sačinjavao
neistinite dnevne izvještaje o uplatama i isplatama zaposlenih na automatima
po utvrdjivanju manjka koji su učinili zaposleni u kladionicama po kom osnovu
je nastupila šteta za oštećenog u iznosu od 4.769,31 eura,  a u istom periodu
je u namjeri da sebi pribavi protivpravnu imovinsku korist prisvojio dio novca
povjeren mu u službi kod oštećenog u iznosu od 10.000,00 eura, na način što
isti po preuzimanju dnevnih pazara od radnika zaposlenih u navedenim
poslovnicama nije predavao oštećenom, već je isti zadržao za sebe i iskoristio
za uplate igrara na sreću,  a kojim radnjama je za oštećenog nastupila šteta u
navedenim iznosima, time je ostvario sve bitne elemente bića navedenih
krivičnih djela.  
Za sud nije bilo dileme da je okrivljeni učinio krivično djelo koje mu je
stavljeno na teret, što je proizilazilo iz njegovog jasnog I nedvosmislenog
priznanja, kao i svih provedenih dokaza. Okrivljeni je u potpunosti priznao da
je izvršio krivično djelo koje mu je stavljeno na teret i objasnio je vrijeme,
mjesto, način, te motiv za izvršenje ovog krivičnog djela. Sud je prihvatio
njegovo priznanje jer je  isto u saglasnosti sa provedenim pismenim dokazima.
Naime, iz pismenih dokaza  posebno iz Popisnih lista L. Crne Gore utvrđeno je
da okrivljeni S. M., kao koordinator u poslovnicama L. CG u B., napravio
manjak. Iz nalaza I mišljenja vještaka ekonomsko finansijske struke sud je
utvrdio da ukupan iznos manjka kojeg je okr. S. napravio prema L. iznosio
14.769,31 euro, a nesporno je da je  cjelokupan iznos duga okrivljeni priznao
kao svoj,a uvidom u uplatnice utvrdjeno je da je od ukupnog duga izmirio veći
dio, odnosno tačno 10.000,00 eura.  Dakle, obzirom na potpuno i iskreno
priznanje okrivljenog,  u povezanošću sa  ostalim provedenim dokazima, nije
bilo dileme u pogledu utvrđivanja njegove krivice da je  učinio navedena
djela, a na način opisan u izreci odluke.
Sud je tako našao da je okrivljeni postupao umišljajno, jer je bio svjestan da
predmetnim postupanjem čini krivično djelo, čije izvršenje je htio.
Odlučujući o vrsti i visini krivične sankcije, sud je imao u vidu da je za
krivično djelo nesavjesnog rada u službi u Zakoniku propisana novčana kazna
ili kazna zatvora do tri godine, a za krivično djelo pronevjere kazna zatvora
od šest mjeseci do pet godina. U konkretnom slučaju Sud je okrivljenom izrekao
uslovnu osudu smatrajući da će se i ovom krivičnom sankcijom ostvariti svrha
izricanja, predhodno utvrdjujući za kriv. djelo nesavjesnog rada u službi
kaznu zatvora u trajanju od 3 mjeseca, a za krivično djelo pronevjere kaznu
zatvora u trajanju od 4 mjeseca,  smatrajući da će i prijetnja jedinstvene
kazne zatvora u trajanju od 6 mjeseci za vrijeme provjeravanja od dvije godine
od dana pravosnažnosti presude, dovoljno uticati na okrivljenog da ubuduće ne
čini ovakva i slična krivična djela.  
Kao olakšavajuće okolnosti na strani okrivljenog, sud je cijenio da se
korektno ponašao na glavnom pretresu, kao i da je svojim potpunim I iskrenim
priznanjem doprinio rasvjetljavanju činjeničnog stanja, a kao naročito
olakšavajuću okolnost, činjenicu da je okrivljeni vratio veći dio iznosa duga,
tako da je štetna posledica u najvećem dijelu sanirana, da je izrazio
spremnost da ostatak vrati u narednom periodu, kao i to da nije sklon vršenju
krivičnih djela obzirom da ranije nije osuđivan.  Otežavajućih okolnosti na
strani okrivljenog sud nije našao.  
Imajući u vidu naprijed navedeno te primjenom čl. 2, 4, 5, 15, 32, 33, 36, 42,
45, 46, 48, 52, 53 i 54 Krivičnog zakonika, čl. 417. st. 1. i čl. 420. st. 1
Krivičnog zakonika, te čl.374.ZKP-a, riješeno je kao u izreci.  
Sud je  obavezao okrivljenog na plaćanje troškova krivičnog postupka koje čine
troškovi vještaka ekonomsko finansijske struke, te sudskog paušala koji je
odmjeren shodno čl. 226. i 229. ZKP-a, a to imajući u vidu imovinske prilike
okrivljenog, te složenost i trajanje postupka.  
Kako je nesporno u toku postupka utvrdjen tačan iznos štete, kao i to da je
okrivljeni ošt.L. AD P., uplatio iznos od 10.000,00 eura, to ga je sud
obavezao da preostali dio duga u iznosu od 4.769,31 euro, plati u datom roku,
a pod prijetnjom prinudnog izvršenja.  
OSNOVNI SUD U KOTORU
Dana 06.12.2011. god. 
ZAPISNIČAR
S U D I J A,
Branka Spalević    s.r.
Vesna  Pean s.r. 
PRAVNA POUKA: Protiv ove presude ima se pravo žalbe u roku od 8 dana od dana
prijema iste Višem sudu u Podgorici, a preko ovog suda.              