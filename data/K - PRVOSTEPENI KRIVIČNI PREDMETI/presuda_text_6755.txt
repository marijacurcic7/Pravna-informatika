U IME CRNE GORE!
Posl.br.K. 93/2012
OSNOVNI SUD U HERCEG NOVOM, po sudiji Leković Branislavu, uz učestvovanje
zapisničara Milović Tereze, u krivičnom predmetu protiv okrivljenog B.I., zbog
krivičnog djela iz čl. 220 stav 1. KZ, povodom optužnog predloga  ODT Herceg
Novi Kt.br.68/12 od 14.05.2012. godine, nakon održanog glavnog i javnog
pretresa dana 11.06.2012. godine, u prisustvu okrivljenog B.I.,zamjenika ODT
Herceg Novi Samardžić Nikole i oštećene V.G., donio je i javno objavio
slijedeću  
P R E S U D U
Okrivljeni: B.I., od oca D, i majke S,, rođene K,, rođen .... godine u F., sa
prebivalištem u HN-ul.... (kod stanodavca D.Č.) sprat 3,stan br.7, sa
završenom SSS – šumarski tehničar, nezaposlen, oženjen,otac jednog maloljetnog
djeteta,lošeg imovnog stanja,  državljanin Bosne i Hercegovine, neosuđivan  
K r i v    j e
Što je:  
Dana 19.marta 2012.godine oko 9,00 časova u prostorijama Doma zdravlja u
HN,primjenom grubog nasilja narušio tjelesni integritet svoje supruge V.G. na
način da je nakon kraće prepirke suprugu otvorenom šakom udario u predjelu
lijevog obraza i na taj način nanio povrede u vidu otoka i ogrebotine lijeve
polivine gornje usne,koje predstavljaju laku tjelesnu povredu,  
-čime je izvršio krivično djelo nasilje u porodici ili u porodičnoj zajednici  iz čl.220 st.1Krivičnog zakonika .  
pa mu sud, na osnovu čl. 220 st.1KZ i primjenom čl.4,32,36,42,52,53 i 54 KZ
izriče  
USLOVNU OSUDU

Kojom mu utvrđuje kaznu zatvora u trajanju od 60 (šezdeset)dana i istovremeno
određuje da se ista neće izvršiti ukoliko okrivljeni u roku od 1 (jedne)
godine ne učini novo krivično djelo.  
Na osnovu čl.239 st.2 ZKP-a,oštećena V.G. se upućuje na parnični postupak radi
ostvarivanja imovinsko pravnog zahtjeva.  
       Na osnovu čl.229.stav 4. ZKP-a okrivljeni se oslobađa obaveze plaćanja troškova krivičnog postupka.

O b r a z l o ž e nj e:
Obrazloženje je izostalo na osnovu čl.458 stav 7 ZKP-a, jer su se stranke
odrekle prava na žalbu i niko od njih nije zahtijevao dostavu presude.  
OSNOVNI SUD U HERCEG NOVOM
Dana, 11.06.2012. godine
Zapisničar:
S u d i j a:
Milović Tereza
Leković Branislav  