U IME NARODA!
    Posl.br. K.br.39/08

OSNOVNI SUD U HN, u vijeću sastavljenom od sudije Leković Branislava kao
predsjednika vijeća, Š.B. i S.T. kao članova vijeća, uz učešće zapisničara
Šušić Lidije, u krivičnom predmetu protiv okrivljenog M.A., zbog krivičnog
djela teško djelo protiv bezbjednosti saobraćaja iz čl.348 st.4 u vezi čl.339
st.3 u vezi st.1 KZ CG, povodom optužnice ODT Herceg Novi Kt.br.254/07 od
29.02.2008. godine, izmijenjene na glavnom pretresu od 04.07.2011. godine,
nakon održanog glavnog i javnog pretresa dana 04.07.2011. godine, u prisustvu
okrivljenog M.A.,njegovog branioca adv.V.V. i ODT Herceg Novi Zejnilagić
Snežane, donio je i dana 05.07.2011 godine javno objavio sljedeću  
P R E S U D U
Okrivljeni:  
M.A., JMBG ..., od oca N. i majke J., rodjene V., rodjen .... godine u HN,
stalno nastanjen u Đ. br...., državljanin Crne Gore, oženjen, otac dvoje
punoljetne djece, penzioner, sa penzijom od 380,oo eura, vlasnik stana u Đ.,
neosuđivan.  
Kriv je
Što je:  
Dana 27.10.2007. godine oko 20,oo sati u B., u raskrsnici Jadranskog puta sa
sporednim putem koji vodi prema „Jadranskom brodogradilištu“ u blizini
restorana „P.“, upravljajući putničkim vozilom marke „Peugeot 205“ reg. Oznake
HN ..., ne pridržavajući se saobraćajnih propisa – čl.36 st.2 ZOOBS-a na
putevima, ugrozio saobraćaj i time doveo u opasnost živote ljudi, tako što je
sa sporednog puta koji vodi od „Jadranskog brodogradilišta“ započeo
uključivanje na Jadranski put u namjeri da preko lijeve kolovozne trake uđe u
desnu kolovoznu traku i nastavi kretanje prema HN, a da se predhodno nije
uvjerio da li se Jadranskim putem kreće neko vozilo koje je bio dužan
propustiti, olako držeći da postupajući na taj način neće izazvati saobraćajnu
nezgodu niti ugroziti živote, pa je ulaskom u kolovoz Jadranskog puta stvorio
iznenadnu prepreku motociklu marke „Beverli 250“ reg.oznake HN ..., kojim je
propisno se krećući desnom kolovoznom trakom prema Kamenarima, upravljao
oštećeni K.D., koji se u tom momentu od putničkog vozila bio udaljen ne više
od 17 metara i nije imao prostornih i vremenskih mogućnosti za izbjegavanje
kontakta ali je isti pokušao izbjeći izmicanjem u desno, usljed čega se
motocikl destabilizovao i u padu motocikl i tijelo motocikliste, naletjeli na
lijevu bočnu stranu putničkog vozila i to u zoni raskrsnice na desnoj
kolovoznoj traci za smjer kretanja motocikliste na udaljenosti oko 2,2 m od
desne ivice kolovoza, nakon čega je motocikl proklizao duž lijeve ivice
putničkog vozila i preko desne ivice kolovoza se zaustavio van puta, kojom
prilikom je oštećeni K.D. zadobio rascjep aorte, slezine i desnog bubrega,
raskinuće krvnih sudova oko prelomljenih rebara od kojih je nastupila smrt
iskrvavljenjem,  
- čime je izvršio krivično djelo teško djelo protiv bezbjednosti saobraćaja
iz čl.348 st.4 u vezi čl.339 st.3 u vezi st.1 KZ CG.  
pa mu sud, na osnovu čl. 348 st.4 u vezi čl.339 st.3 u vezi st.1 KZ CG, te
čl.4, 32, 36, 42, kao i čl.52,  53. st.1. i 54. st.1. i 4. KZ CG i z r i č e  
U S L O V N U  O S U D U
Kojom mu utvrdjuje kaznu zatvora u trajanju od  1 (jedne) godine i 10 (deset)
mjeseci i istovremeno određuje da se ova kazna neće izvršiti ako za vrijeme od
5 (pet) godina ne izvrši novo krivično djelo, a u koju mu se uračunava vrijeme
provedeno u pritvoru od 27.10.2007. godine do 06.11.2007. godine.  
Na osnovu čl.202. st.1. ZKP-a okrivljeni je dužan ovom sudu nadoknaditi trošak
postupka u iznosu od 1.817,17 eura, kao i  paušalni trošak u iznosu od 100,00
€.  
O b r a z l o ž e n j e
       Osnovni državni tužilac Herceg Novi podnio je optužnicu Kt.br.254/07 od 29.02.2008. godine protiv okrivljenog M.A., zbog krivičnog djela teško djelo protiv bezbjednosti saobraćaja iz čl.348 st.4 u vezi čl.339 st.3 u vezi st.1 KZ CG, a na glavnom pretresu od 04.07.2011. godine ODT je izmijenio činjenični opis djela. Konačno, u završnoj riječi je ostao pri preciziranoj optužnici i predložio da se okrivljeni oglasi krivim i kazni po zakonu, uz ocjenu svih olakšavajućih i otežavajućih okolnosti.

Okrivljeni M.A. je u svojoj odbrani negirao izvršenje krivičnog djela koje mu
je stavljeno na teret, pa je na zapisniku UP PJ Herceg Novi od 29.10.2007.
godine u bitnom naveo da je kritičnog dana 27.10.2007. godine oko 19,30 časova
upravlajo PMV marke „Peugeot“ tip 205 reg oznaka HN ... lokalnim putem iz
pravca brodogradilišta, te kada je namjeravao da se uključi na magistralu,
prije uključivanja je pogledao lijevo i desno da vidi da li je magistralni put
slobodan, pa kada se uvjerio da nema vozila ni sa jedne strane, započeo je
uključivanje na desnu traku u pravcu Đ. Dalje je naveo da je mirno prošao, te
se uključio na desnu kolovoznu traku, ali je moguće da je zadnji dio vozila
bio jednim dijelom i na lijevoj kolovoznoj traci kada je čuo škripu kočnica, a
da je žena zavikala:“Evo udariće u nas“, a potom i strašan udarac u lijevi
bočni dio njegovog vozila, nakon čega se njegovo vozilo zarotiralo za 180
stepeni, pa je nakon toga prednji dio vozila bio okrenut prema moru, udareni
dio prema K., a zadnji dio prema kamenoj ogradi. Naveo je da je u vozilu sa
njim bila njegova supruga K..  Dalje je dodao da nije siguran da li je čuo
škripu kočnica prije nego je žena zavikala: “Evo udariće u nas“ jer je bilo
dosta vozila koja su se kretala iz oba smjera i stvarala buku. Takođe je naveo
da je prije kritičnog događaja bio kod prijatelja kod kojeg je popio 3 dl
vina, ali da se osjećao sposobnim za vožnju. Takođe je naveo da ima dijabetes
već 15 godina i da je pod terapijom - pije „Siofor“ tablete, pa je kritičnog
dana ujutru popio jednu tabletu, koja nije na njega uticala u smislu
oslabljenih sposobnosti za vožnju i da mu je pritisak dobar, te da dobro vidi
i da ne nosi naočare, osim kada čita.
Na glavnom pretresu od 13.11.2009. godine okrivljeni je u bitnom naveo da je
prije uključivanja u saobraćaj na magistrali stao i pogledao prvo prema HN, pa
prema K., a da je u trenutku kada je automobil većim dijelom bio na desnoj
kolovoznoj traci, gledano prema HN, pod uglom od 30%, s tim što je možda
lijevi točak bio na B. središnjoj liniji, čuo strašan udarac. Napomenuo je da
je prilikom uviđaja saobraćaj bio zaustavljen na gornjoj kolovoznoj traci,
gledano desno u pravcu HN, a da se odvijao po traci kojom je prethodno vozio
motociklista. Istakao je da je vozač 35 godina, a da nikada prije toga nije
imao saobraćajnih nezgoda. Posebno je istakao da mu je žao zbog ovog događaja
i da saosjeća sa porodicom, ali se ne osjeća krivim i ne priznaje da je
postupao protivpravno saobraćanim propisima, a da poslije konkretnog događaja
više ne vozi. Takođe je naveo da tijelo motocikliste nije udarilo u njegovo
vozilo, već je on povrede zadobio od sopstvenog motora i pada, jer ga je motor
okretao u tom kotrljanju, a da je kontakt sa vozilom imao samo motor. Naveo je
da se ne sjeća kakva je bila rasvjeta kritične noći, ali se sjeća da je bila
noć i da je padala kiša, te da je ograničenje brzine iz oba pravca u B.
50km/h, a da nije siguran da li znak STOP tu postoji. Istakao je da bez obzira
da li postoji znak STOP, na toj raskrsnici svako mora da zastane zbog
preglednosti prema HN, a da sa lijeve strane gledano prema HN, postoji zid
visine oko 1,5 do 2 metra i da na raskrsnici ne postoji ogledalo.
Konačno, u završnoj riječi branilac okrivljenog je naveo da je u konkretnom
postupku odbrana bila hendikepirana iz razloga što je morala svoju riječ da
zasniva na nalazima vještaka koje je argumentovano osporila, a da su
predmetnim vještačenjima data mišljenja koja ne korespondiraju sa materijalnim
dokazima, već se zasnivaju na subjektivnom pristupu vještaka. Posebno je
istakao da saobraćajna signalizacija na predmetnoj raskrsnici nije bila
adekvatna, te su i u tom pogledu navodi vještaka bili neargumentovani, jer je
raskrsnica bila pregledna samo za vozača motocikla, koji nije blagovremeno
zaustavio svoje vozilo i koji je mogao da se kreće bezbjedno - uz desnu ivicu
kolovza na udaljenosti kojom ne ugrožava durge učesnika u saobraćaju, pa u tom
slučaju bi mogao proći bilo kojom brzinom da se kretao, a kretao se velikom
brzinom (većom od 50km/h) s obzirom na povrede koje je zadobio. Istakao je da
okrivljeni nije imao razloga da očekuje da će vozač motocikla voziti brzinom
većom od dozvoljene, niti da će se kretati nepropisno po kolovozu, jer iz svih
materijalnih tragova proizilazi da se sudar dogodio u desnoj saobraćajnoj
traci, gledano prema HN, i da se on uključio u saobraćajnu traku kojom je
namjeravao da se kreće. Takođe je naveo da su netačni navodi vještaka da se
okrivljeni nije ni zaustavio prilikom uključivanja na magistralu, jer je on
stao, pogledao lijevo i desno i tek kada se uvjerio da može bezbjedno da
prođe, ušao je u saobraćajnu traku kojom je namjeravao dalje kratanje ne
stvarajući time za vozača motocikla bilo kakvu opasnu situaciju. Posebno je
istakao da znak STOP koji se nalazi na licu mjesta, nije obavezivao
okrivljenog, a da drugih znakova koji bi ukazivali na postojanje tzv
prioritetnih ili manje prioritetnih puteva na licu mjesta nije bilo. Konačno
je predložio da sud njegovog branjenika, M.A. oslobodi optužbe, jer nije
skrivio predmetnu saobraćajnu nezgodu.  
U dokaznom postupku sud je proveo dokaze čitanjem zapisnika o uviđaju, te
vršenjem uvida u fotodokumentaciju i skicu lica mjesta, saslušanjem svjedoka
R.D., te su uz saglasnost stranaka čitanjem iskaza svjedoka K.S. i M.B.,kao i
čitanjem obdukcionog zapisnika,  zatim čitanjem analize krvi KBC Podgorica
br.2585 od 05.12.2007. godine na ime okrivljenog i br.2550 od 28.10.2007.
godine na ime K.D., te uz saglasnost stranaka čitanjem nalaza i mišljenje
vještaka sudske medicine dr. Č.D. od 30.11.2007. godine i dopunskog nalaza
istog vještaka od 22.02.2008. godine, te uz saglasnost stranaka čitanjem
nalaza i mišljenja vještaka mašinske struke ing. T.B. od 11.11.2007. godine,
kao i iskaza vještaka saobraćajne struke P.Č. i njegovog pismenog nalaza od
27.11.2007. godine, zatim saslušanjem člana komisije vještaka Centra za
sobraćajna i mašinska vještačenja iz Podgorice-vještaka saobraćajne struke
Č.G., te uvidom u izvještaj iz kaznene evidencije za okrivljenog.  
Nakon tako provedenih dokaza ocjenom svakog pojedinačno i u njihovoj
međusobnoj vezi, te dovodeći ih u vezu sa odbranom okrivljenog, sud je utvrdio
da su navodi optužbe osnovani, pa je okrivljenog oglasio krivim i izrekao mu
navedenu uslovnu osudu.  
Predstavnik oštećene porodice K.S. je u bitnom naveo da je njega i njegovu
suprugu teško pogodio gubitak sina, pa je dodao da nije u stanju da se izjasni
o tome da li se pridružuje krivičom gonjenju protiv okrivljenog i da li
postavlja imovinsko pravni zahtjev.  
Svjedok R.D. je u bitnom naveo da je kritičnog dana između 19 i 20 časova
ulazio u kafanu "L.", te da je, dok je prilazio šanku čuo jak udar napolju, pa
su on i  gosti iz kafane, među kojima je bio i M., njegov poznanik, izašli da
vide šta se dogodilo. Naveo je da su zatekli putničko vozilo "Peugeot 205" na
desnoj kolovznoj traci gledano u smjeru HN, tako što je zadnjim dijelom bilo
okrenuto prema zadnjoj ivici kolovza, a prednjim dijelom ukošeno malo prema
HN, a da je mladić ležao na leđima na kolovzu ispred prednjeg dijela vozila
tako što je glavom bio okrenut prema desnoj ivici kolovoza, a nogama prema
središnjoj liniji. Naveo je da je prišao mladiću, kod koga je već stajalo oko
5-6 ljudi, te da je tada došao i jedan čovjek koji se predstavio kao ljekar i
rekao da se oštećeni ne dira kako ne bi eventualno prouzrokovali neke teže
posledice i da je živ. Napomenuo je da je takođe ugledao i motor koji se
nalazio sa lijeve strane kolovoza na samoj raskrsnici gledano u smjeru Herceg
Novog. Objasnio je da je naišao jedan kombi, pa su svi prisutni pomogli da se
oštećeni ubaci u to vozilo, te su on, M. i još dvoje - troje ljudi takođe ušli
u kombi i krenuli prema bolnici u Meljinama. Takođe je objasnio da su u B.
susreli hitnu pomoć, pa su dvije medicinske sestre prešle sa njima u kombi
kako bi pružile pomoć oštećenom. Naveo je da ih je odmah nakon prijema u
bolnicu dežurni ljekar obavjestio je oštećeni umro. Takođe je naveo da je
kritičnog dana padala kiša, ali da se ne sjeća sa sigurnošću da li je u
momentu  nesreće padala kiša. Istakao je da nije vidio momenat nastanka
saobraćajne nezgode.  
Svjedok M.B. je u bitnom naveo da se kritičnog dana, oko 19 časova nalazio u
kafani "L." u B., kada je čuo jak udar i istrčao iz kafane da vidi šta se
događa. Naveo je da je na samoj raskrsnici ugledao zaustavljeno jedno putničko
vozilo na desnoj kolovoznoj traci gledano u pravcu HN, kao i motor sa lijeve
strane van kolovoza gledano u istom smjeru. Naveo je da je, kada je prišao na
samo lice mjesta, ugledao svog rođaka kako leži na kolovozu, najprije na
bočnoj strani, pa se okrenuo na leđa, te mu je on rekao da se ne pomjera.
Naveo je da je oštećeni ležao tako što je glavom bio okrenut ka desnoj ivici
kolovoza gledano prema HN, a nogama prema središnjoj liniji, ispred prednjeg
dijela vozila "Peugeot 205", koje je takođe bilo na desnoj kolovoznoj traci,
zadnjim dijelom ka desnoj ivici kolovoza, a prednjim dijelom malo ukošeno
prema HN. Naveo je da su nakon njega i R., njegovog poznanika, prišli i V.N.,
koji je nekada radio u Domu zdravlja, te još jedan momak, pa su svi pomogli da
oštećenog ubace u jedan kombi koji je naišao. Naveo je da je i on ušao u taj
kombi, te da je usput pokušavao da oštećenog drži budnim, a da ih je u Đ.
presrelo vozili Hitne pomoći i u kombi su ušli doktori kako bi pokušali
pružiti pomoć oštećenom. Objasno je da su ih neposredno poslije prijema u
bolnicu obavjestili da je oštećeni umro. Naveo je da je kritičnog dana padala
kiša i da je kolovoz bio mokar, a da je u vrijeme nezgode sipila kiša.  
Sud je cijenio iskaze saslušanih svjedoka R.D. i M.B.,pa je iste prihvatio kao
jasne i istinite,obzirom da su navedeni svjedoci izjavili shodno svojim
opažanjima svjedočili o činjenicama koje su im bile poznate,a njihovi iskazi
nisu dovedeni u sumnju ostalim provedenim dokazima. Iako ovi svjedoci nisu
vidjeli tok nastanka saobraćajne nezgode, njihovi iskazi su od značaja jer
potvrđuju pozicije zatečenih vozila i tijela oštećenog na licu mjesta nakon
nezgode ,a što je saglasno zapisniku o uviđaju i fotodokumentaciji sa skicom
lica mjesta nezgode.  
Iz zapisnika o uviđaju Osnovnog suda u HN,fotodokumentacije i skice lica
mjesta nezgode proizilazi da se dana 27.10.2007. godine oko 19,30 časova
dogodila saobraćajna nesreća na magistralnom putu u B., na raskrsnici u
blizini kafe bara „L.“, u kojoj nesreći su učestvovali – vozač putničkog
vozila marke „Pežo 205“ M.A. i motociklista K.D., koji je na putu do Vojne
bolnice Meljine preminuo. Utvrđeno je da je u predmetnoj nesreći na PMV „Pežo
205“ nastupilo oštećenje u predjelu lijevih bočnih vrata, a motocikl je
uništen u prednjem upravljačkom dijelu i potpuno deformisan. Takođe,
proizilazi da je na mjestu nesreće kolovoz sačinjen od asvaltnog zastora,
podijeljen na dvije kolovzne trake, koje su na samoj raskrsnici podijeljene
isprekidanom središnjom linijom, a u ostalom dijelu neisprekidanom središnjom
linijom, te da je na mjestu nesreće put prav i pregledan, širine 7 metara, a
da je u vrijeme uviđaja kolovoz bio mokar zbog kiše koja je prethodno pala.
Nadalje, od mjesta nesreće, odvajaju dva sporedna puta i to jedan koji vodi za
Jadransko brodogradilište, sa lijeve strane magistrale (gledano iz smjera K.),
pored kog puta je betonski zid (uz koji zid je betonsko stepenište), a drugi
put vodi ka naselju „G.“, sa desne strane magistrale (gledano iz smjera K.),
sa koje strane se nalazi kafe bar „L.“. Na licu mjesta su zatečeni putničko
vozilo marke „Pežo 205“ na desnoj kolovoznoj traci, gledano iz smjera K., a
koje vozilo je prednjim dijelom bilo ukošeno u desno, prema HN, dok je zadnjim
dijelom bilo okrenuto prema lokalnom putu za naselje „G.“, te motocikl marke
„Beverli 250“ koji se nalazio van kolovoza sa lijeve strane, položen na lijevu
bočnu stranu, na kom motociklu je bio uključen desni zadnji pokazivač smjera.
Za fiksnu tačku (FT) uzet je početak stepeništa pješačke staze koja se nalazi
sa lijeve strane kolovoza, gledano prema Baošićima, za orjentacionu tačku (OT)
uzeta je tačka na lijevoj ivici kolovoza u nivou FT. Posmatrano u istom
smjeru, a za orjentacionu pravu (OP) uzeta je desna ivica kolovoza
magistralnog puta posmatrano prema K..   Na lijevoj kolovoznoj traci nalazili
su se tragovi grebanja koji su počinjali na mjestu udaljenom 1,90 m od lijeve
ivice kolovoza, a 18 m od betonskog stepeništa uz betonski zid, a koji tragovi
završavaju van kolovza sa lijeve strane iza motocikla. Takođe, na lijevoj
kolovoznoj traci zatečeno je: okvir od naočara, lijeva patika, manji komadić
crvene boje koji potiče sa putničkog vozila „Pežo 205“, kišobran, a i najveća
koncentracija slomljenog stakla, plastike i boje. Na desnoj kolovoznoj traci,
gledano iz smjera K., neposredno pored prednjeg desnog dijela putničkog vozila
„Pežo 205“ zatečena je kaciga oštećenog, a sa lijeve strane van kolovoza,
gledano iz istog pravca, bliže betonskom zidu nalazila sa rotkapna koja potiče
od PMV „Pežo 205“. Takođe proizilazi da je u vrijeme nesreće kolovoz bio
vlažan zbog kiše, a da na mjestu nesreće postoji električna rasvjeta, te da je
vidljivost bila smanjena jer nisu sve sijalice bile u funkciji. Kao očevidci
nezgode navedeni su M.K., M.B., R.D. i V.N.. Takođe proizilazi da je vozilo
marke "Peugoet 205" kojim je upravljao okrivljeni M.A. oštećeno u predjelu
lijevih bočnih vrata, kao i da je motor marke "Beverli", kojim je upravljao
oštećeni K.D. oštećen u prednjem upravljačkom dijelu i potpuno deformisan.  
Iz obdukcionog zapisnika za K.D. sačinjenog od strane Odjelenja za sudsku
medicinu od 01.11.2007  godine proizilazi da je smrt K. nasilna i da je
nastupila usled iskrvavljenja iz rascjepa aorte, slezine i desnog bubrega, te
raskidanih krvnih sudova oko preloma rebara, te da su rascjepi aorte, slezine
i desnog bubrega, prelomi rebara, kao i druge, spolja i unutra povrede
nanesene sa tupim, teškim i jako zamahnutim mehaničkim oruđem, a da u vrijeme
umiranja nije postojalo stanje alkoholisanosti.  
Iz analize krvi KBC Podgorica br.... od 05.12.2007. godine na ime okrivljenog
M.A., proizilazi da je kod istog analizom urina ustanovljena koncentracija
alkohola od 0,73 %o (15,848 mmola/l), a da mu je u krvi ustanovljena
koncentracija aklohola od 0,15 %o (3,256 mmola/l), uz zaključak da se većina
ljudi sa navedenom koncentracijom aklohola nalazi u trijeznom stanju.
Nadalje, iz analize krvi KBC Podgorica br.2550 od 28.10.2007. godine na ime
K.D., proizilazi da kod K. nije nađen alkohol u krvi.  
Sud je prihvatio navedene pismene dokaze kao vjerodostojne jer su sačinjeni od
strane nadležnih ustanova i državnih organa u zakonitoj proceduri,a na iste ni
stranke nisu imale primjedbi.  
Iz nalaza i mišljenja vještaka sudske medicine dr. Č.D. od 30.11.2007. godine
proizilazi da je alkohol u krvi kod M.A., u momentu mjerenja (115 minuta nakon
predmetnog događaja) bio u fazi eliminacije, što daje mogućnost za retrogradno
izračunavanje alkohola u krvi, te takvim računanjem, primjenom Widmark
formule, može se zaključiti da je koncentracija alkohola u krvi kod M.A. u
vrijeme predmetne nezgode mogla biti od najmanje 0,35 %o do najviše 0,53 %o,
odnosno srednje 0,44 %o (uz napomenu da M.A. od nezgode do uzimanja krvi i
urina na analizu nije konzumirao alkoholna pića). Naime, dat je zaključak da
je M.A., u vrijeme nezgode, u slučaju najmanje i srednje vrijednosti bio u
trijeznom stanju, a u slučaju najveće vrijednosti u pripitom, na donjoj
granici sa trijeznim stanjem.
Iz dopunskog nalaza i mišljenja vještaka sudske medicine dr. Č.D. od
22.02.2008. godine proizilazi da je, nakon naknadno dostavljene izjave M.A., u
kojoj izjavi je naveo da je pola sata prije nego je krenuo iz kuće prijatelja,
odosno pola sata prije nesreće popio čašu crnog vina od 3 dcl (piće je pio u
tom vremenu od pola sata) i mezio domaći sir i kobasicu, a da je težak oko 78
kg, vještak izveo zaključak da je koncentracija alkohola u krvi M.A. u vrijeme
predmetnog događaja iznosila oko 0,45  %o, što znači da je u vrijeme predmetne
nezgode bio u trijeznom stanju.  
Sud je u cjelosti prihvatio osnovni i dopunski pismeni nalaz i mišljenje
vještaka sudske medicine dr.Č.D., jer su isti zasnovani na medicinskoj
dokumentaciji kao materijalnom dokazu u spisu, uvjerljivi su, argumentovani, a
ni stranke nisu imale primjedbi na iste.  
Iz nalaza i mišljenja vještaka mašinske struke ing.T.B. od 11.11.2007. godine
proizilazi da su ključni, vitalni djelovi - upravljački i kočioni sistem
motocikla, prije saobraćajne nezgode bili u ispravnom stanju, te da je
upravljački mehanizam, kao i kočioni sistem PMV marke "Peugeot" bili u
ispravnom stanju prije saobraćajnog udesa. Dakle, vještak je utvrdio da su
mehanizmi kod oba vozila bili u potpuno ispravnom stanju i zadovoljavali su
propise saobraćaja, te da nemaju elemenata doprinosa predmetnom saobraćajnom
udesu.
Sud je prihvatio nalaz i mišljenje ovog vještaka jer je stručan i
argumentovan, zasnovan na neposrednom pregledu vozila od strane vještake,a na
iste ni stranke nisu imale primjedbi.  
Iz pismenog nalaza vještaka saobraćajne struke P.Č. od 27.11.2007. godine,
proizilazi da je neposredno prije nezgode brzina kretanja motocikla iznosila
oko 50 km/h, a PMV "Peugeot" nije prelazila granicu od 15 km/h, pri kojim
brzinama su vozači oba vozila mogli da bezbjedno upravljaju svojim vozilima
pod uslovom da su upravljali sa dovoljno pažnje, jer su vozači oba vozlila
imali pravilne putanje kretanja kroz raskrsnicu, ali su se putanje sijekle, pa
je bilo neophodno da se one realizuju u različitim vremenima kako bi se
izbjegao kontrakt vozila. Dalje iz nalaza proizilazi da je vozač putničkog
vozila imao mogućnost da blagovremeno uoči prisustvo motocikliste na glavnom
kolovozu i da je imao dovoljnu podužnu preglednost po glavnom kolovozu iz
kojeg  mu je dolazio motociklista, a koja preglednost je iznosila najmanje 44
m, a one je počeo sa uključivanjem u saobraćaj po glavnom kolovozu kada je
motociklista bio udaljen od mjesta kontakta za oko 15,3 m. Dalje proizilazi da
je vozač putničkog vozila imao saobraćajno tehničkih mogućnosti da u
konkretnom slučaju izbjegne saobraćajnu nezgodu, a da vozač motocikla nije
imao prostorno vremenskih mogućnosti da izbjegne nezgodu. Konačno u nalazu se
zaključuje da je do saobraćajne nezgode došlo zbog toga što se vozač putničkog
vozila, sa sporednog na glavni kolovoz, nije uključivao sa dovoljno opreznosti
obzirom da je mogao uočiti motociklistu blagovremeno, pa je uključivanje
započeo u trenutku kada se motociklista nalazio u neposrednoj blizini, usled
čega je presjekao putanju kretanja motociklisti, što je dovelo do međusobnog
kontakta ta dva vozila.
Vještak saobraćajne struke P.Č. je na glavnom pretresu od 13.11.2009. godine
objasnio da se u pismenom nalazu potkrala greška, te je precizirao da se na
strani 5 pismenog nalaza, gdje se pominje dovoljna podužna preglednost po
glavnom kolovozu, treba stajati „iz kojeg je dolazio motocikl“, umjesto "iz
kog je dolazilo putničko vozilo", kao i na zadnjoj strani nalaza, gdje je
navedeno da je do kontakta vozila došlo u centralnom dijelu raskrsnice i to na
desnoj polovini kolovoza, gdje treba da stoji na udaljenosti od desne ivice
kolovoza (gledano iz smjera kretanja motocikliste) za 1,50 do 2,2 metra
gledano podužno po kolovozu.Dalje je objasnio da je u momentu udara u putničko
vozilo, motocikl bio u ležećem, klizećem položaju, a da motociklista nije bio
na motociklu u trenutku udara, jer da je tijelo bilo na motociklu pri brzini
od 50km/h, ono bi bilo prebačeno preko vozila. Dalje, objasnio je da je
najprije pretpostavljena brzina motocikla bila 45km/h, ali se kasnije
obdukcionim nalazom, rasporedom tragova, međusobnim položajem motocikla i
putničkog vozila, tijela motocikliste itd, pri simulaciji nezgode kada je
brzina nalijetanja tijela vozača motocikla na lijevu bočnu stranu putoičkog
vozila oko 50km/h, došlo do identičnog rasporeda ovih tragova i otuda
zaključak da realna brzina nije 45km/h od koje se pošlo, već da je brzina bila
oko 50km/h, a da je prema kodeksu o radu vještaka vještak dužan da iznese sve
činjenice do kojih dođe pri analizi nekog slučaja. Vještak je dalje naveo da
mu nije poznata predmetna raskrsnica, a da je nalaz dao na osnovu podataka u
spisu.  
Sud je prihvatio usmeni iskaz sa glavnog pretresa vještaka soabraćajne struke
P.Č.,jer je jasan,argumentovan i stručan,te saglasan ekspertizi saobraćajne
nezgode i usmenom iskazu vještaka Č.G..  
Iz usmenog iskaza sudskog vještaka, dipl.ing. saobraćaja Čarapić Goran, člana
eksperata Centra za saobraćajno mašinska vještačenja od 14.02.2011.
godine,proizilazi da je isti pismenu ekspertizu saobraćajne nezgode od
11.11.2010 godine izradio kao član komisije eksperata pri Centru za
saobraćajna i mašinska vještačenja zajedno sa prof. dr. Sretenom Savićevićem i
prof.dr. Goranom Ćulafićem,  te je na glavnom pretresu izjavio saglasno kao u
pismenoj ekspertizi,a iz koje u bitnom proizilazi da su u saobraćajnoj nezgodi
koja se dogodila 27.10.2007 godine u 19,30 časova na magistralnom putu u B.,
učestvovali M.A. koji je upravljao putničkim vozilom marke „Peugeot 205“ , reg
br.HN ... i K.D. koji je upravljao motociklom marke „Piago beverli“ reg.oz HN
.... Dalje proizilazi da se nezgoda dogodila na raskrsnici u B., u blizini
kafe bara „L.“, da je put izgradjen od asfaltnog zastora bez oštećenja, te da
je kolovoz uzdužnom isprekidanom linijom podijeljen na 2 saobraćajne trake, te
da je put na mjestu nezgode prav i pregledan širine 7 metara. Na mjestu
nezgode postoje dva sporedna puta, jedan koji vodi  za Jadransko
brodogradilište, a drugi sa desne strane posmatrano prema Baošićima, koji vodi
prema naselju G.. U vrijeme nezgode kolovoz je bio mokar, a na mjestu nezgode
postoji ulična rasvjeta koja je ispravno funkcionisala. Nezgoda se dogodila u
noćnim uslovima vožnje, a u zoni mjesta nezgode nema znaka o ograničenju
brzine. U ovoj nezgodi motociklista je zadobio teške tjelesne povrede od kojih
je podlegao. Dalje proizilazi da je komisija eksperata u prisustvu suda izašla
na lice mjesta i tom prilikom konstatovala da je ivica potpornog zida udaljena
od lijeve ivice kolovoza 0,85 metara, pa da bi vozač imao mogućnosti uočavanja
vozila koja nailaze sa njegove lijeve strane zbog nepreglednosti raskrsnice,
morao je svojim desnim prednjim dijelom izaći na kolovoz oko 0,8 metara, kada
bi imao preglednost puta sa svoje lijeve strane od 43 metra. Dalje se navodi
da se iz fotoelaborata jasno vidi da sa lijeve strane kolovoza smjera kretanja
vozila „Peugeot“, postoji vidno postavljen znak „STOP“. U ovoj nezgodi
oštećeno je vozlo „Peugeot“i to lijeva vrata deformisana po čitavoj dužini,
prednji dio vrata ispod retrovizora deformisan po vertikali, lijevi prag
vozila deformisan po cijeloj dužini do zadnjeg blatobrana, bočna lijeva
stranica ispod stakla na samom dnu jače deformisana i iscijepana, lijevi
pneumatik probijen, felna defomisana, zaštita felne pocijepana, bočna desna
stranica manje deformisana, prednja registarska tablica sa branikom lakše
defomrisana, treća vrata deformisana u predjelu brave. Na motociklu su
konstatovana oštećenja prednjeg vješanja, nedostaje prednji blatobran,
elektroinstalacija sa instrumentima uništena, desni dio upravljača prelomljen,
retrovizor desni nedostaje, prednji noseći dio kostura deformisan i hladnjak
deformisan. Dalje proizilazi da su za analizu nezgode  korišćene mjere i
podaci predstavljeni na skici lica mjesta nezgode i zapisniku o uvidjaju.
Analizom oštećenja nastalih u sudaru na putničkom vozilu i motociklu, te
tragova formiranih u nezgodi, dimenzija vozila „Peugeot“, motocikla, kolovoza,
krajnjeg položaja vozila i motocikla u odnosu na formirane tragove,
grafoanalitičkim putem utvrdjeno je da je motocilista  u cilju izbjegavanja
sudara sa putničkim vozilom „Peugeot“ usmerio svoj motocikl udesno, ali da
kontakt nije izbjegao. Mjesto kontakta opredjeljuje lokacija početka tragova
grebanja na kolovozu kao i lokacija koncentracije komadića stakla, plastike i
boje na kolovozu, kako je to označeno na skici lica mjesta. Mjesto kontakta se
nalazi udaljeno od 2 do 2,2 metra lijevo od desne ivice kolovoza posmatrano
prema Kamenarima, odnosno na oko 15 metara od OT duž OP. Brzina vozila
„Peugeot“ u trenutku sudara, a na osnovu karakteristika vozila i kretanja, te
krajnje pozicije vozila, bila je ne veća od 15 do 20 km/h. Brzina motocikla u
trenutku nezgode, a na osnovu krajnje pozicije motocikla, te povreda vozača
istog i deformacija na motociklu bila je oko 50 km/h. Dalje se u vremensko
prostornoj analizi nezgode navodi da vrijeme reagovanja vozača motocikla i
odziva kočionog sistema iznosi 1,1 s. Istaknuto je da vozač motocikla na
uočenu opasnost od sudara nije reagovao kočenjem, već usmjeravanjem motocikla
udesno, pa je vrijeme koje je proteklo od trenutka reakcije vozača motocikla
do trenutka sudara bilo ne veće od 1,1 sekunde. Putničko vozilo „Peugeot“ je
od trenutka započetog uključivanja sa pristupnog puta na prioritetni pravac,
do mjesta sudara prešao po lučnoj putanji put od oko 5 metara. Vrijeme 1,1 s (
koliko iznosi vrijeme koje je moglo proteći od trenutka reakcije motocikliste
do sudara) odgovara vremenu koje je bilo potrebno vozilu „Peugeot“ da predje
put od pojave u opsanoj zoni, odnosno brzina kretanja „Peugeota“ u trenutku
sudara iiznosila je oko 16,36 km/h. U zaključku je navedeno da je analziom
materijalnih podataka  iz spisa utvrdjeno da je mjesto sudara bilo na
raskrsnici magistralnog puta i puta koji vodi prema brodogradilištu B., a u
trenutku sudara motocikl je dospio bez intenzivonog kočenja. Vozač putničkog
vozila „ Peugeot“ uključivao se sa pristupnog puta na prioritetni put brzinom
ne većom od 15 do 20 km/h, te je imao namjeru da se sa pristupnog puta uključi
na ovaj put prema Baošićima i da tu radnju izvrši presjecajući ovaj put, pa je
isti neadekvatnom radnjom, neuvjerivši se da to može bezbjedno izvesti, postao
iznenadna prepreka vozaču motocikla. Istaknuto je da geometrijske
karakteristike puta gdje se nezgoda desila su takve da pružaju mogućnost da
vozač motocikla može bezbjedno preći konfliktnu dionicu i pri brzini kojom se
kretao na tom dijelu puta. Do usmjeravanja motocikla udesno posmatrano za
smjer njegovog kretanja i sudara, došlo je usled iznenadno stvorene prepreke
na kolovozu kojim se kretao motocikl, a koje je pojava vozila „Peugetu“.
Komisija eksperata je konačnog mišljenja da je predmetna nezgoda nastupila kao
posledica nedovoljne pažnje i propusta od strane vozača putničkog vozila
„Peugeot“ koji se uključivao sa pristupnog puta,a  da nije propustio motocikl
koji se kretao prioritetnim putem, sa njegove lijeve strane, i na konfliktnoj
dionici imao namjeru da zadrži pravac kretanja. Vozač motocikla je u cilju
izbjegavanja nezgode usmjerio motocikl udesno posmatrano za smjer njegovog
kretanja, ali sudar sa putničkim vozilom „Peugeot“ nije mogao izbjeći.
Istaknuto je da na strani vozača motocikla nema propusta niti doprinosa za
nastanak ove saobraćajne nezgode.
Vještak Č.G. je na glavnom pretresu pojasnio da se vozač "Peugeota" uključivao
sa pristupnog puta na prioritetni put (prema B.) brzinom ne većom od 15-20
km/h, a da je imao namjeru da tu radnju izvrši presijecajući prioritetni put,
pa je neadekvatnom radnjom, ne uvjerivši se da to može bezbjedno izvesti
postao iznenadna prepreka vozaču motocikla. Dalje je naveo da su geometrijske
karakteristike puta gdje se nezgoda desila takve da pružaju mogućnost da vozač
motocikla može bezbjedno proći konfliktnu dionicu i pri brzini kojom se na tom
dijelu puta kretao, a do usmjeravanja motocikla udesno posmatrano za smjer
njegovog kretanja i sudara, došlo je usled iznenadno stvorene prepreke na
kolovzu (pojava vozila "Peugeot") kojim se kretao motocikl. Istakao je da je
nesreća nastupila kao posledica propusta i nedovoljne pažnje od strane vozača
"Peugeota", koji se uključivao sa pristupnog puta, a nije propustio motocikl
koji se kretao prioritetni putem, sa njegove lijeve strane, pa na konfliktnoj
dionici imao namjeru da zadrži pravac kretanja. Takođe je istakao da je vozač
motocikla u cilju izbjegavanja nezgode usmejrio motocikl udesno (posmatrano za
smjer njegovog kretanja) ali da nije mogao izbjeći sudar sa vozilom "Peugeot",
dok na strani vozača motocikla nijesu pronađeni propusti, niti doprinosi za
nastanak ove saobraćajne nezgode. Dalje je na objasnio da su na kolovozu
izostali tragovi kočenja motocikla, a da vrijeme reakcije motocikla na kočioni
sistem i odaziv istog iznosi 1,1 sekundu, a kako se motociklist kretao brzinom
od oko 50 km/h, to je maksimalna udaljenost motocikla od trenutka uključivanja
vozila "Peugeot" na magistralni put od mjesta kontakta, mogla biti oko 15 do
17 metara. Posebno je istakao da je motociklista nesporno, a na osnovu
lokacije tragova na kolovozu evidentiranih prema skici lica mjesta, tragova
grebanja, na uočenoj opasnosti od sudara reagovao usmjeravanjem svog motocikla
u desno, posmatrano za smjer njegovog kretanja. Takođe je objasnio, da iz
analize fotoelaborata proizilazi da je motocikl prije kontakta sa putničkim
vozilom imao kontakt sa asfaltnom podlogom, odnosno motocikl je krzao po
asfaltu, te da je udario u lijeva vrata putničkog vozila Peugeot. Posebno je
naglasio da je Jadranski put prioritetan u odnosu na sve puteve i ulice koje
se uključuju na ovaj put.
Odgovarajući na primjedbe branioca okrivljenog istaknute na pismenu ekspertizu
nezgode,vještak Č. je ostao u cjelosti kod pismene ekspertize, te je objasnio
da je magistralni put na kome se desila saobraćajna nezgoda pregledan, odnosno
da je bio pregledan za oštećenog vozača motocikla, a da je raskrsnica
nepregledna sa mjesta sa kojeg se uključivao okrivljeni sa svojim vozilom, te
da je asfaltna površina sa koje se uključivalo putničko vozilo Peugeot
relativno velika i vozač istog je, sa svoje desne strane, imao veliku asfaltnu
površinu pa je mogao obezbjediti za sebe bolju preglednost puta kojim je
namjeravao dalje da se kreće. Takođe je naveo da je iz postojećih fotografija
lica mjesta utvrđeno da se na toj raskrsnici nalazi znak STOP, koji je važio
za vozača putničkog vozila. Istakao je da je motocikl u trenutku sudara bio
ukošen udesno, posmatrano za smjer njegovog kretanja, i bočno nagnut prema
asfaltnoj podlozi po desnoj strani. Objasnio je da ubrzanje koje putničko
vozilo „Peugeot 205“ može postići od 0 do 100 km/h je 18 sekundi sa ubrzajem
od 1,54 m/s, a da to vozilo u konkretnoj situaciji nije startovalo iz stanja
mirovanja, već je imalo ravnomjerno kretanje, brzinom od oko 15 do 20 km/h.
Dalje je objasnio da, ukoliko bi putničko vozilo Peugeot startovalo iz stanja
mirovanja i započelo uključivanje na magistralni put, tada bi, i u slučaju
nepreglednosti same raskrsnice, moglo sa mjesta sa koga se okrivljeni tim
vozilom uključivao da primjeti motocikl koji nailazi sa njegove lijeve strane,
kada zauzima 0,8 metara magistralnog puta i u situaciji zastajanja na tom
dijelu kontakt se ne bi desio. Istakao je da vozač putničkog vozila prilikom
uključivanja na magistralni put nije stao, niti je ubrzavao vozilo na tom
putu, već je ravnomjernim kretanjem, bez ubrzanja, ušao u konkretnu
raskrsnicu.  
Sud je u cjelosti prihvatio pismenu ekspertizu saobraćajne nezgode Centra za
saobraćajno mašinska vještačenja, kao i usmene iskaze na glavnom pretresu
člana navedene komisije -vještaka Č.G., jer su decidni, nedvosmisleni,
zasnovani na materijalnim dokazima u spisima, a u skladu sa pravilima nauke i
struke, detaljni i sveobuhvatni i dati od strane kompetentne ustanove,a
primjedbe branioca okrivljenog iste nisu dovele u pitanje ,obzirom da su
opovrgnute izjašnjenjem vještaka na glavnom pretresu.  
Iz izvoda iz kaznene evidencije za okrivljenog M.A., dostavljenog od strane
Uprave policije PJ Herceg Novi od  22.07.2009. godine, proizilazi da
okrivljeni ranije nije osuđivan.  
Sud je odbio predloge branioca okrivljenog da se izvrši uvid u biografiju
prf.dr. Ć.G. i dr.S.S. i da se odredi super vještačenje saobraćajne nezgode i
da isto povjeri nekoj kompetentnoj insittuciji iz neke od susjednih zemalja,
kao neosnovane,  nalazeći da je činjenično stanje kako je to navedeno u izreci
presude, nesumnjivo utvrđeno provedenim vještačenjima, te da bi prihvatanjem
tih predloga vodilo se odugovlačenju postupka, a ovo posebno ako se ima u vidu
da su pismena ekspertiza saobraćajne nezgode, te usmena izjašnjenja vještaka
saobraćajne struke G.Č. objektivni, jasni zasnovani na pravilima nauke, sa
kojih razloga je iste sud i prihvatio.
Naime, ekspertizom saobraćane nezgode, kao i neposrednim saslušanjem vještaka
Č.G., data su jasna, detaljna i kategorična izjašnjenja o toku nastanka i
uzrocima nastanka predmetne saobraćajne nezgode, te je član navedene komisije
vještaka-vještak Č. odgovorio na primjedbe i pitanja branioca okrivljenog
dajući takođe argumentovane odgovore, bazirane na pravilima struke i nauke, a
ekspertiza je izrađena od strane komisije eksperata Centra za saobraćajno
mašinska vještačenja u Podgorici. Osim toga, ekspertiza, kao i izjave vještaka
Č., bazirane su na materijalnim dokazima u spisima - zapisnika o uviđaju
izrađenog od strane istražnog sudije, skice lica mjesta, fotoelaborata i
neposrednom opažanju lica mjesta od strane komisije vještaka. Takođe, vještak
Č. je sudu predstavio grafoanalitičku metodu i literaturu koja se koristi
prilikom analize saobraćajnih nezgoda, iz koje literature se zaključuje da je
ekspertiza rađena po stručnim metodama.  
Analizirajući odbranu okrivljenog i upoređujući je sa izvedenim dokazima ,sud
je istu ocijenio neosnovanom i nelogičnom jer je u suprotnosti sa svim
izvedenim dokazima.Takva odbrana je sračunata u cilju izbjegavanja krivične
odgovornosti, a nije potvrđena izvedenim dokazima. Naime, njegova odbrana je
obezvrijeđena pismenim nalazom i mišljenjem i usmenim iskazom vještaka
saobraćajne struke P.Č., te pismenom ekspertizom saobraćajne nezgode i usmenim
izjavama vještaka Č.G..  
        Naime,u toku postupka je nesumnjivo utvrđeno da se predmetna saobraćajna nezgoda dogodila dana 27.10.2007. godine oko 20,oo sati u B., u raskrsnici Jadranskog puta sa sporednim putem koji vodi prema „Jadranskom brodogradilištu“ u blizini restorana „P.“,  te da su učesnici u nezgodu bili putničko vozilo marke „Peugeot 205“ reg. Oznake HN ...,kojim je upravljao okrivljeni M.A. koji je sa sporednog puta koji vodi od „Jadranskog brodogradilišta“ započeo uključivanje na Jadranski put i motocikl marke „Beverli 250“ reg.oznake HN ..., kojim je upravljao oštećeni K.D., krećući se desnom kolovoznom trakom iz Herceg Novog prema Kamenarima, a koje činjenice su nesumnjivo utvrđene iz zapisnika o uviđaju Osnovnog suda u HN, skice lica mjesta i fotoelaborata . Nadalje je u postupku nesumnjivo utvrđeno da je okrivljeni M.A. započeo uključivanje sa sporednog puta na jadranski put pa je ulaskom u kolovoz Jadranskog puta stvorio iznenadnu prepreku motociklu oštećenog,koji se u tom momentu od putničkog vozila bio udaljen ne više od 17 metara,a koji je pokušao izbjeći kontakt sa vozilom okrivljenog izmicanjem u desno, usljed čega se motocikl destabilizovao i u padu motocikl i tijelo motocikliste, naletjeli na lijevu bočnu stranu putničkog vozila i to u zoni raskrsnice na desnoj kolovoznoj traci za smjer kretanja motocikliste na udaljenosti oko 2,2 m od desne ivice kolovoza, nakon čega je motocikl proklizao duž lijeve ivice putničkog vozila i preko desne ivice kolovoza se zaustavio van puta,a koje činjenice su nesumnjivo utvrđene pismenom ekspertizom saobraćajne nezgode Centra za saobraćajno mašinska vještačenja i usmenim iskazima vještaka saobraćajne struke Č.G., a koji su data na osnovu zapisnika o uviđaju, skice lica mjesta te materijalnih tragova zatečenih na licu mjesta a iz kojih se nesumnjivo utvrđuje da je magistralni put na kome se desila saobraćajna nezgoda bio pregledan za oštećenog vozača motocikla, a da je raskrsnica nepregledna sa mjesta sa kojeg se uključivao okrivljeni sa svojim vozilom, te da je asfaltna površina sa koje se uključivalo putničko vozilo Peugeot relativno velika i vozač istog je, sa svoje desne strane, imao veliku asfaltnu površinu pa je mogao obezbjediti za sebe bolju preglednost puta kojim je namjeravao dalje da se kreće,te da se na toj raskrsnici nalazi znak STOP, koji je važio za vozača putničkog vozila,te da je motocikl u trenutku sudara bio ukošen udesno, posmatrano za smjer njegovog kretanja, i bočno nagnut prema asfaltnoj podlozi po desnoj strani,da putničko vozilo u konkretnoj situaciji nije startovalo iz stanja mirovanja, već je imalo ravnomjerno kretanje, brzinom od oko 15 do 20 km/h,pa je nezgoda nastupila kao posledica propusta i nedovoljne pažnje od strane vozača "Peugeota", koji se uključivao sa pristupnog puta, a nije propustio motocikl koji se kretao prioritetni putem, sa njegove lijeve strane i na konfliktnoj dionici imao namjeru da zadrži pravac kretanja.

Takođe je nesumnjivo utvrđeno da je ovom prilikom je oštećeni K.D. zadobio
rascjep aorte, slezine i desnog bubrega, raskinuće krvnih sudova oko
prelomljenih rebara od kojih povreda je nastupila smrt iskrvavljenjem,a koje
činjenice su utvrđene iz zapisnika o obdukciji tijela oštećenog Odjeljenja za
sudsku medicinu PG.  
Upravljajući vozilom na način, vrijeme i mjesto kako je to bliže opisano
izrekom ove presude okrivljeni se nije pridržavao odredbe iz čl. 36. st. 2.
ZOOBS-a na putevima, kojom je propisano da vozač vozila koji na raskrsnici
skreće ulijevo dužan da propusti vozilo koje dolazeći iz suprotnog smjera na
raskrsnici zadržava pravac svog kretanja ili skreće udesno, osim ako
postavljenim saobraćanim znakom nije drugačije određeno,jer je okrivljeni sa
sporednog puta započeo uključivanje na Jadranski put u namjeri da preko lijeve
kolovozne trake uđe u desnu kolovoznu traku i nastavi kretanje prema HN, a da
se predhodno nije uvjerio da li se Jadranskim putem kreće neko vozilo koje je
bio dužan propustiti, pa je ulaskom u kolovoz Jadranskog puta stvorio
iznenadnu prepreku motociklu marke „Beverli 250“ reg.oznake HN ..., kojim je
propisno se krećući desnom kolovoznom trakom prema Kamenarima, upravljao
oštećeni K.D.,sa kojim je ostvario kontakt.
Kod takvog utvrđenog činjeničnog stanja, u naprijed opisanim radnjama
okrivljenog, sud je našao sva obilježja krivičnog djela teško djelo protiv
bezbjednosti saobraćaja iz čl.348 st.4 u vezi čl.339 st.3 u vezi st.1 KZ CG,
jer se okrivljeni M.A. nije pridržavao saobraćajnih propisa - odredbe čl.36
st.2 ZOOBS-a na putevima,i time  ugrozio saobraćaj da je doveo u opasnost
živote ljudi ,usljed čega je izazvao saobraćajnu nezgodu u kojoj je nastupila
smrt jednog lica.  
Sud nalazi da se vinost okrivljenog pri izvršenju ovog krivičnog djela, i to
kako u odnosu na radnju izvršenja - nepridržavanje saobraćajnih proisa, tako i
odnosu na nastupjelu posljedicu - dovođenje u opasnost života i tijela ljudi i
smrt oštećenog, sastoji u nehatu jer je okrivljeni bio svjestan da svojim
ponašanjem, opisanim naprijed, kao vozač može ugroziti javni saobraćaj i
dovesti u opasnost živote i tijelo ljudi, te da usljed toga može nastupiti
smrt jednog ili više lica,ali je olako držao da do toga neće doći ili da će to
moći spriječiti.  
Odlučujući o vrsti i visini krivične sankcije koju okrivljenom treba izreći za
počinjeno krivično djelo, sud je cijenio sve okolnosti iz čl.42 KZ CG, pa mu
je od olakšavajućih okolnosti cijenio to što se radi o porodičnom čovjeku,
starije životne dobi(rođen 1933 godine),te njegovo loše zdravstveno stanje
(više godina boluje od dijabetesa), te okolnost da je do sada neosuđivan, dok
na drugoj strani otežavajućih okolnosti nije bilo. Cijeneći navedene
okolnosti, te imajući u vidu da se radi o osobi starije životne dobi i lošeg
zdravstvenog stanja, sud je ocjenio da nije nužno radi krivično pravne zaštite
prema okrivljenom primjeniti kaznu, jer se osnovano može očekivati da će i
samo upozorenje uz prijetnju kaznom dovoljno uticati na okrivljenog da ubuduće
ne vrši krivična djela. S toga mu je sud utvrdio kaznu zatvora u trajanju od
1 (jedne) godine i 10 (deset) mjeseci i istovremeno odredio da se  utvrđena
kazna zatvora neće izvršiti ako okrivljeni za vrijeme od 5 (pet) godina ne
izvrši novo krivično djelo,stim što je vrijeme provjeravanja odmjereno u
skladu sa visinom utvrđene kazne i ličnosti okrivljenog.  
Na osnovu čl.51. Krivičnog zakonika okrivljenom. se u utvrđenu kaznu zatvora
uračunava vrijeme provedeno u pritvoru od 27.10.2007. godine do 06.11.2007.
godine,u slučaju opoziva uslovne osude.  
Odluka o troškovima krivičnog postupka zasniva se na odredbi
čl.202.st.1.ZKP-a, pa je okrivljeni obavezan da plati troškove krivičnog
postupka u iznosu od 1.817,17 eura,koji se odnose na troškove izvršenih
vještačenja i to po vještaku saob.struke P.Č. u iznosu od 247 eura,te po
Centru za saobraćajno mašinska vještačenja u iznosu od 895,60 eura,te po
vještaku mašinske struke B.T. u iznosu od 143 eura,te po vještaku sudske
medicine dr.Č.D. u iznosu od 208,50 eura,po vještaku sudske medicine dr.Š.M. u
iznosu od 178,75 eura,tena ime prevoza tijela oštećenog u KBC od strane JKP
Pogrebno preduzeće iznos od 161,57 eura,kao i paušalni iznos od 100,oo eura
koji je odmjeren u skaldu sa složenosti i dužinom trajanja krivičnog postupka.  
OSNOVNI SUD U HN
Dana 05.07.2011. godine.
Zapisničar                                                                                                Predsjednik vijeća-sudija   
Lidija Šušić                                                                                               Branislav Leković

Pravna pouka:
Protiv ove presude dozvoljena je žalba
u roku od 15 dana od dana prijema,
Višem sudu u Podgorici, a preko ovog suda.  
DNA:
-ODT H.Novi
-okrivljenom
-braniocu adv.V.V.
-u spise  