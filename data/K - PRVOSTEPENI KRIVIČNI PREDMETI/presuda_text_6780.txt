U IME CRNE GORE!
    K.br.157/11

OSNOVNI SUD U HERCEG NOVOM, po sudiji Leković Branislavu, uz učešće
zapisničara Dabović Dragoslavke, u krivičnom predmetu protiv okrivljenog I.N.,
zbog krivičnog djela zloupotreba položaja u privrednom poslovanju iz čl.272
stav 2 KZ CG, povodom optužnog predloga ODT H.Novi Kt.br.8/11 od 31.08.2011.
godine, nakon održanog glavnog i javnog pretresa dana 12.12.2011. godine, u
prisustvu okrivljenog I.N.,njegovog branioca adv.V.B. i zamjenika ODT HN
Stijović Rista, donio je i javno objavio sljedeću  
P R E S U D U
Okrivljeni:  
I.N., JMBG:...,od oca M. i majke M., rođene P.,rođen .... godine u T., sa
prebivalištem u B., ul. ..., sa boravištem u HN., Z., ..., oženjen, otac dvoje
maloljetne djece, nezaposlen, izdržava se od povremenih sezonskih poslova,ne
posjeduje nepokretnosti, govori srpskim jezikom, državljanin BiH, osuđivan
presudom Osnovnog suda u Bijeljini br.80 0 K 00127607 K od 17.04.2011 godine,
zbog krivičnog djela iz čl.231.stav 1.KZ RS ,kojom mu je izrečena uslovna
osuda.  
K r i v    j e
Što je:  
U toku decembra mjeseca 2010. godine u HN u namjeri da sebi pribavi
protivpravnu imovinsku korist prisvojio pokretne stvari koje su mu povjerene
na radu u privrednom društvu–oštećenom „L.„ doo HN u kojem je obavljao poslove
magacionera i vozača i  to: 787,50 kg. lignje C, 136,50 kg. lignje C4, 72 kg.
gamboera L2, 60kg. papalina, 200 kg. panga fileta, 180 kg. plodova mora,
183,60 kg. fileta „apro vakum“, 96 kg. gambora 10/30 i 100,80 kg. bakalara na
način što je iste odvezao iz magacina preduzeća u S. i prodao ih N.N. licima u
HN za neutvrđeni iznos novca , a dio robe Đ.S. iz HN za iznos dugovanja od 170
eura koji novac je zadržao za sebe i tako sebi pribavio protivpravnu imovinsku
korist, a oštećenom preduzeću prouzrokovao štetu u iznosu od 11.062,66 eura,  
čime je izvršio krivično djelo zloupotreba položaja u privrednom poslovanju iz
čl. 272 st.2 KZ.  
pa mu sud, na osnovu čl. 272. st.2. KZ, i primjenom čl. 4, 32, 36, 42,52,
53 i 54.KZ, izriče  
USLOVNU OSUDU
Kojom mu utvrđuje kaznu zatvora u trajanju od 6(šest) mjeseci i istovremeno
određuje da se ova kazna neće izvršiti ako okrivljeni u roku od 3 (tri) godine
ne izvrši novo krivično djelo.  
Na osnovu čl.239.st.2 ZKP-a okrivljeni se obavezuje da oštećenom doo.“L.“ ne
ime imovinsko pravnog zahtjeva plati iznos od 11.062,66 eura.  
Na osnovu čl.229.stav  4. ZKP-a okrivljeni se oslobađa obaveze plaćanja
troškova krivičnog postupka.  
O b r a z l o ž e n j e
       Osnovni državni tužilac HN podnio je optužnicu Kt.br.8/11 od 31.08.2011.godine protiv okrivljenog I.N., zbog krivičnog djela  zloupotreba položaja u privrednom poslovanju iz čl.272 stav 1 KZCG. Konačno tužilac je na glavnom pretresu dana 11.11.2011. godine precizirao činjenični opis djela i izmijenio pravnu kvalifikaciju djela tako što je okrivljenom stavio na teret izvršenje krivičnog djela zloupotreba položaja u privrednom poslovanju iz čl.272 stav 2 KZ,te je ostao pri preciziranoj optubi i predložio sudu da okrivljenog oglasi krivim i osudi na kaznu po zakonu.

Okrivljeni I.N. je u svojoj odbrani u bitnom naveo da je bio zaposlen u firmi
„L.“ H.N. negdje od juna 2010 godine do decembra iste godine, te da je radio
kao vozač i magacioner. Objasnio je da se u M. nalazio glavni magacin ove
firme i da je on iz tog magacina vozio kombijem smrznutu, svježu ribu i
plodove mora u drugi magacin u S., u kojem magacinu je on  bio jedini
magacioner i iz istog je robu prevozio dalje do raznih kupaca u H. Novom i
drugim gradovima. Dodao je da su od tog magacina u S. ključ imali on i vlasnik
preduzeća Ć.S.. Pojasnio je da kada bi preuzimao robu iz magacina u M.,da je
dobijao otpremnicu potpisanu od strane šefa tog magacina, koju je i sam
potpisivao, a kada bi tu robu dovezao u magacin u S. ,sačinjavao bi ulazni
list – otpremnicu u koju bi upisivao vrstu i količinu robe,te datum i istu bi
takođe potpisivao. Dalje je objasnio da kada je iz ovog magacina u S. odvozio
robu kupcima, sačinjavao bi otpremnicu u kojoj bi naznačio vrstu i količinu
robe ,te naznačio datum i potpisao je. Sve ovo je radio sam ,bez nadzora nekog
petpostavljenog. Naglasio je da za svo vrijeme njegovog rada nije bilo nikakve
kontrole rada,a sve do kritičnog dana. Istakao je da je  oko 10-og decembra
2010 godine iz magacina u S. ,uzeo oko 120 do 130 kg. smrznute lignje C i C4 u
vrijednosti od oko 800,00 eura. Objasnio je da je to uradio iz razloga jer mu
je trebao novac za krsnu slavu, pa je ovu robu prodao, a inače Ć.S. je po
usmenom dogovoru trebao da mu uz  platu daje još po 100,00 eura zbog
angažovanja u magacinu u S., pa kako mu oštećeni Ć. nije davao taj novac, on
je zbog toga prodao predmetne lignje. Istakao je da je to bio jedini put da je
uzeo neku robu iz magacina za svoje potrebe. Dalje je naveo da je dana
25.12.2010. godine vlasnik preduzeća Ć.S. odlučio da se uradi popis robe u
magacinu u S., pa je istom odmah prije popisa rekao da je uzeo navedenu
količinu robe, a popis su on i Ć.S. zajedno odradili i Ć. je tom prilikom
ustanovio manjak robe u tom nagacinu u iznosu od oko 11,000 eura i to mu
saopštio,a tada je on(okrivljeni) i potpisao takav obračun popisa, iako nije
gledao šta potpisuje, stim što je tada Ć. rekao da priznaje samo manjak od oko
800,00 eura. Dodao je da su se on i Ć. tada dogovorili da on Ć. preda svoje
vozilo „glof 3“, dok mu ne otplati ovaj dug od 800,00 eura, pa je oštećeni to
vozilo držao kod svoje kuće. Dalje je naveo da je nakon dva dana ,pošto mu je
trebalo vozilo , došao kod Ć.a i uzeo navedeno vozilo, te da je tada u
kancelariji oštećenog došao je izvjesni M., koji je zajedno sa Ć.em vršio
pritisak na njega da sastavi neku pismenu izjavu kako priznaje ovaj dug od
11.000 eura,pa je on zbog toga i sačinio tu izjavu i potpisao je.
Odgovarajući na pitanja suda okrivljeni je naveo da je navedenu količinu
lignji prodao nepoznatom čovjeku iz Trebinja koji se bavi preprodajom ribe i
plodova mora i to za iznos od 750,00 eura. Konačno je u završnoj riječi
istakao da se kaje zbog izvršenog djela,te da će nastojati da oštećenom
nadoknadi štetu ,te je predložio sudu da mu izrekne blažu krivičnu sankciju.  
U dokaznom postupku sud je proveo dokaze saslušanjem oštećenog u svojstvu
svjedoka Ć. S., te saslušanjem svjedoka Š.B. i Đ.S.,te čitanjem pismenog
nalaza i neposrednim saslušanjem vještaka finansijske struke B.B., te čitanjem
ugovora o radu od 10.12.2010 godine, čitanjem popisa robe doo „L.“ od
25.12.2010 godine,te uvidom u otpremnice za robu od 07.09.2010. godine,
02.09.2010. god. ,10.09.2010. god.,
07.10.2010.god.,07.12.2010.god.,14.12.210.god.,17.11.2010.god.,12.10.2010.god.,22.10.2010.god.,27.10.2010.god.,10.11.2010.god.08.11.2010.god.,13.11.2010.god.,17.11.2010.god,15.11.2010.god.,24.11.2010.god.,30.11.2010.god.,03.12.2010.god.,04.12.2010.god.,06.12.2010.god.,09.12.2010.god.,11.12.2010.god.,13.12.2010.god.,15.12.2010.
god.,16.12.2010.god., 17.12.2010.god. i od 22.12.2010.godine i uvidom u
izvještaj iz kaznene evidencije za okrivljenog.  
Nakon tako provedenih dokaza ocjenom svakog pojedinačno i u njihovoj
međusobnoj vezi, te dovodeći ih u vezu sa odbranom okrivljenog, sud je utvrdio
da je okrivljeni I.N. izvršio krivično djelo zloupotreba položaja u privrednom
poslovanju iz čl.272 st.2.Krivičnog zakonika, pa ga je oglasio krivim i
izrekao mu navedenu uslovnu osudu.  
Sud je prihvatio iskaz oštećenog u svojstvu svjedoka Ć.S., jer je uvjerljiv,
logičan ,  i u skladu sa izvedenim pismenim dokazima- ugovorom o radu od
10.12.2010 godine,te popisom robe doo“L.“ od 25.12.2010 godine i naznačenim
otpremnicama za robu i nalazom i mišljenjem vještaka finansijske struke B.B..
Iskaz ovog svjedoka je od značaja za provjeru odbrane okrivljenog,pa se istim
potvrđuje da je okrivljeni u kritičnom periodu, kao  izvršilac posla-
magacioner i vozač u oštećenom preduzeću ,prisvojio pokrete stvari povjerene
mu na radu-naznačenu količinu plodova mora,tako što je istu prodao NN licima,a
dio robe Đ.S. i  tako sebi pribavio,a  oštećenom preduzeću pričinio štetu u
iznosu od  11.062,66 eura.
Naime, predstavnik oštećenog u svojstvu svjedoka Ć.S.  je u bitnom izjavio da
je ovlašćeni zastupnik preduzeća „L.“ doo iz H Novog, te da je negdje krajem
ljeta 2010. primio u radni odnos I.N. na radno mjesto magacionera u magacinu u
S.. Dalje je naveo da kada je I. počeo sa poslom navedeni magacin u S. bio je
prazan, a kada se pojavio veliki obim posla u sezoni I. je određenu količinu
robe prebacivao iz magacina M. u magacin Sutorina, a za slučaj da neko od
kupaca van radnog vremena traži da kupi robu. Dalje je naveo da je I. tada
sačinjavao otpremnice o ulazu i izlazu robe iz magacina u S. i iste ih
ovjeravao svojim potpisom. Istakao je da je dana 25.12.2010. godine urađen
popis robe u magacinu S. u prisustvu I.N. i da je tom prilikom utvrđen manjak
ribe u iznosu od 11.266,99 eura, a što j I. prihvatio i potpisao. Dalje je
naglasio da u momentu kada je i okrivljenomm saopštio da treba da izvrše taj
popis u magacinu u S., da mu je tada okrivljeni kazao da je određenu količinu
robe dao nekim bosancima iz Bijeljine prema kojima je imao dugovanja. Dalje je
naveo da ga je nakon popisa robe i utvrđenog manjka okrivljeni molio da to ne
prijavljuje policiji i da će pokušati da mu izmiri dugovanja, pa je dana
25.12.2010. godine svojeručno napisao izjavu kojom prihvata svoju krivicu i
ovjerio je svojim potpisom. Dalje je naveo da je popisom robe 29.12.2010.
godine konstatovan manjak sledeće robe: lignja C 787,5 kg, lignja C4 136,5 kg,
gambor L2 72 kg, 20 kg. papalina, 200 kg. panda fileta, 180 kg. plodova mora,
183,60 kg fileta apo, 96 kg. očišćenih repova 10/30 i 100,8 kg. bakalara, sve
ukupne vrijednosti 11.266,99 eura.
Na glavnom pretresu predstavnik oštećenog -svjedok Ć.S. je izjavio da da mu je
okrivljeni objasnio prvo da je robu predao nekim bosancima koji su ga
ucjenjivali od ranije, te navodno da je robu prevezao iz magacina kombijem do
granice ,gdje su ta lica preuzela robu, te da su ta lica robu preuzela bijelim
vozilom bosanskih reg. oznaka. Dalje je naveo da je znao da je okrivljeni
lošeg imovnog stanja,pa je zato sa njim dogovorio da on svoje vozilo „golf 3“
ostavi kod njega kao zalog ,dok ne vrati dug od pričinjenog manjka ,na šta je
okrivljeni pristao i potpisao jedan pismeni predlog kako bi trebalo da
otplaćuje taj dug. Pojasnio je da je taj pismeni predlog otkucan na računaru i
okrivljeni ga je potpisao, a idući dan okrivljeni je sam došao u njegovu
kancelariju da traži da mu se vrati vozilo kako bi mogao da radi sa istim, a
tada je bio prisutan njegov drug M.D.. Tada je okrivljenom predložio predložio
da svojeručno napiše izjavu u kojoj priznaje napravljeni manjak, a on je
pristao i sačinio tu pismenu svojeručnu izjavu. Istakao je da nikakav pritisak
ovom prilikom nisu vršili na okrivljenog, a okrivljeni iako je pristao da
donese svoj pasoš kao garanciju da neće pobjeći i da će vraćati svoj dug, više
nije vraćao, već je u toku iste noći rezervnim ključem uzeo svoje vozilo golf
,koje je bilo ispred njegove kuće (oštećenog). Pojasnio je da je idućeg dana
prijavio okrivljenog policiji jer je shvatio da nema namjeru da mu vrati dug,
a do danas mu nije vratio ništa od napravljenog manjka.  Odgovarajući na
pitanja suda i stranaka,svjedok je objasnio da je postupak rada u magacinu u
S. takav da da magacioner kada iznosi robu radi prodaje iz tog magacina,
sačinjava otpremnicu sa datumom vrstom i količinom robe, a zatim tu otpremnicu
donosi u upravu preduzeća gdje službenici sačinjavaju račun za robu naznačenu
u otpremnici. Kada je u pitanju prodaja robe za keš, magacioner svakako i tu
pri izlasku robe iz magacina sačinjava otpremnicu, a može uz istu  izdati i
račun kupcu, a ako on nije izdao račun isti izdaje uprava preduzeća shodno
predmetnoj otpremnici. Istakao je da kada su on i okrivljeni izvršili
predmetni popis robe u magacinu u S., da okrivljeni nije imao primjedbi na
manjak količine robe, ali da je uopšteno imao primjedbu na vrijednost te
količine robe u novcu. Takođe je pojasnio da su se kupci nekada i direktno
obraćali upravi preduzeća za kupovinu robe, a tada bi uprava davala nalog
magacioneru u S. da izda ili odveze robu iz istog kupcu. Međutim, kupci se
direktno nisu obraćali magacioneru za kupovinu robe.
Takođe je naveo,da je saznao da je okrivljeni u kritičnom periodu prodao
četiri paketa gambora L2 količine 48 kg. izvjesnom S. limaru iz Z., a koji je
nakon toga te gambore nudio na prodaju restoranu „N.“ čiji je vlasnik Š.B.
obavjestio oštećenog. Dodao je da je razgovarao i sa S.L. ,koji mu je rekao da
mu je okrivljeni te gambore predao na ime dugovanja.
Konačno je istakao da se pridružuje krivičnom gonjenju protiv okrivljenog i da
postavlja imovinskopravni zahtjev u iznosu od 11.062,66 eura, na ime
pričinjenog manjka.  
Sud je cijenio iskaze svjedoka Š.B. i Đ.S. kao uvjerljive i logične, te da su
u odnosu na odlučne okolnosti međusobno saglasni,te saglasni i sa iskazom
prdstavnika oštećenog Ć. Saše i da su u skladu sa ostalim provedenim pismenim
dokazima,a na iste ni stranke nisu imale primjedbi.  
Naime,svjedok Š.B. je u bitnom izjavio da je vlasnik restorana „N.“ i da je
godinama nabavljao ribu i morske plodove od preduzeća „L.“ , pa je i prijatelj
sa vlasnikom te firme ĆS.. Dalje je naveo da ga je prije nekih godinu ili
dvije dana, pozvao telefonom nepoznat momak i ponudio mu na prodaju „gambore“,
pa su se tada i sreli u M. i tada je odbio da kupi te gambore jer mu nisu
trebali, a zatim je o tome obavjestio telefonom oštećenog ĆS. jer mu je to
bilo sumnjivo. Dodao je da je prisutni svjedok u sudnici Đ.S. taj momak koji
mu je nudio na prodaju gambore ili druge morske plodove.
Svjedok Đ.S. je u bitnom izjavio da poznaje okrivljenog I.N. jer živi u
njegovom komšiluku u Z., i da je okrivljenom pozajmio 170 eura u novembru ili
decembru 2010. godine, pa kako okrivljeni nije imao novca da mu vrati novac,
okrivljeni mu je ponudio dva paketa „očišćenih repova rakova“ oznake 10/30,
ukupne težine 23 kg., a to mu je ponudio u februaru ili martu 2011. godine.
Objasnio je da je u to vrijeme bio zaposlen u firmi „L.“ kod ĆS, na radnom
mjestu na kom je ranije radio okrivljeni, a isti je prethodno dobio otkaz.
Dalj je naveo da je nakon toga ponudio Š.B. na prodaju navedenu robu, ali da
on to nije pristao da kupi, pa je yatim ovu robu rasprodao po restoranima i
lokalima po gradu. Istakao je da mu ništa drugo nije poznato u vezi rada
okrivljenog u navedenoj firmi, a da je to bio jedini put da je okrivljeni
njemu dao ili ponudio bilo šta od proizvoda iz firme „L.“, a nije mu poznato
da li je još nekom drugom u kritičnom periodu nudio na prodaju ili prodavao
robu.  
Iz pismenog nalaza i mišljenja ,kao i usmenog iskaza vještaka finansijske
struke B.B. od 25.08.2011 godine u bitnom proizilazi da je vještak nalaz i
mišljenje dao pregledom finansijske i druge dokumentacije  oštećenog preduzeća
i to:ugovora o radu sa I.N.,cjenovnika ribe i ribljih prerađevina od
24.10.2010 godine ,knjigovodstvene kartice o ulazu i izlazu robe za magacin
S.,ulaz robe u magacin S.,izlaz robe iz magacina S.,popis robe u magacinu od
25.12.2010 godine,stanje robe po knjigovodstvenoj evidencijina dan 25.12.2010
godine,utvrđen manjak magacinske robe na dan 25.12.2010 godine.Dalje
proizilazi da je vještak uporeio stanje magacinske robe prema knjigovodstvenim
–magacinskim karticama sa stanjem u popisinim listamaknjigovodstvene
evidnecije.Navedeno je da se stanja robe slažu.Takođe je izvršio upoređivanje
magacinskih kartica sa otpremnicama o ulazu i izlazu magacinske robe,a našao
je da su otpremnice proknjižene na magacinskim robnim karticama.Dalje iz
nalaza proizilazi da je vještak na osnovu navedene dokumentacije sačinio
popisnu listu za predmetnu robu sa stanjem na dan 25.12.2010 godine i dao
tabelarni prikaz iste.
U zaključku nalaza vještak je istakao da je uvidom u poslovno finansijsku
dokumentaciju oštećenog preduzeća i na osnovu evidentiranog ulaza i izlaza
robe iz magacina,utvrdio da postoji manjak u robi u ukupnom iznosu od
11.062,66 eura. Naglašeno je da konkretno nedostaje sljedeća roba: plodovi
mora 180kg ,vrijednosti 1.135,80 eura, lignja C4 136,50 kg,vrijednosti 694,78
eura, apro filet 183,60 kg, vrijednosti 605,88eura, gambori 10/30
96kg,vriejdnosti 1.0559, 84 eura, papaliina 60kg, vrijednosti 85,20
eura,bakalar 100,80 kg, vrijednosti 2.830,46 eura, lignja C 787,50 kg,
vrijednosti 3.055,50eura,gambori L2 72kg,vrijednosti 1.111, 68 eura, panga
filet 200kg,vrijednosti 760 eura,te da je ukupna vrijednost navedene robe
11.339,14 eura. Dalje je istaknuto da je utvrđen i višak na robi tuna filet i
to 54kg ,vrijednosti 276,48 eura,pa kada se izvrši kompenzacija viška i
manjaka,to konačan manjak u predmetnoj robi iznosi 11.062,66 eura.(11.339,114
-276,48=11.062,66 eura.
Branilac okrivljenog nije imao primjedbi na nalaz u stručnom dijelu, ali
smatra da je vještak imao nepotpunu dokumentaciju odnosno da je morao
provjeriti u kritičnom periodu izlaz robe iz magacina u M. i ulaz robe u
magacin S., te plaćanje sve te robe.  
Sud je prihvatio pismeni nalaz i mišljenje vještaka finansijske struke,kao i
njegov usmeni iskaz sa glavnog pretresa,jer je stručan i argumentovan,a dat je
na osnovu pismene dokumentacije kao materijalnih dokaza u spisu,te uvidom u
knjigovodsvenu dokumentaciju oštećenog preduzeća.Istaknuta uopštena primjedba
odbrane,nije umanjila značaj ovog nalaza.
Navedeni nalaz i mišljenje vještaka,te njegov usmeni iskaz su od značaja jer
je istim nesumnjivo utvrđeno da je okrivljeni na osnovu navedenog ugovora o
radu,kao izvršilac posla,pričinio štetu oštećenom preduzeću u iznosu od
11.062,66 eura.  
Iz ugovora o radu od 10.12.2010 godine, zaključenog izmedju DOO „L.“ i I.N.,u
bitnom  proizilazi  da je okrivljeni dana 10.12.2010 godine zaključio ugovor o
radu sa poslodavcem „L.“ DOO,na određeno vrijeme od 10.12.2010godine do
10.01.2011 godine .
Iz popisa robe DOO „L.“ od 25.12.2010 godine proizilazi da je izvršen popis
robe u magacinu u S. od strane direktora preduzeća doo“L.“ Ć.S.,u prisustvu
odgovornog lica I.N.,te da je popisom utvrđeno nedostaje sljedeća količina
robe i to : 787,50 kg. lignje C, 136,50 kg. lignje C4, 72 kg. gamboera L2,
60kg. papalina, 200 kg. panga fileta, 180 kg. plodova mora, 183,60 kg. fileta
„apro vakum“, 96 kg. gambora 10/30 i 100,80 kg. bakalara,te da je ukupna
vrijednost navedene robe 11.266,99 eura.
Iz otpremnice za robu od 07.09.2010. godine, 02.09.2010. god. ,10.09.2010.
god.,07.10.2010.god.,07.12.2010.god.,14.12.210.god.,17.11.2010.god.,12.10.2010.god.,22.10.2010.god.,27.10.2010.god.,10.11.2010.god.08.11.2010.god.,13.11.2010.god.,17.11.2010.god,15.11.2010.god.,24.11.2010.god.,30.11.2010.god.,03.12.2010.god.,04.12.2010.god.,06.12.2010.god.,09.12.2010.god.,11.12.2010.god.,13.12.2010.god.,15.12.2010.
god.,16.12.2010.god., 17.12.2010.god. i od 22.12.2010.godine, proizilazi da je
okrivljeni potpisao otpremnice o prijemu robe u magacin Sutorina– morskih
plodova,u količini i vrijednosti naznačenim u navedenim fakturama.
Okrivljeni nije imao primjedbi na naznačene otpremnice,već je istakao da je od
svake otpremnice jedan primjerak zadržavao za sebe ,a kopiju predavao u
preduzeću,te da nije sačuvao svoje otpremnice i da  zbog toga ne može
opravdati prikazani manjak robe.  
Sud je cijenio navedene pismene dokaze kao vjerodostojne, jer su izdati od
nadležnog privredhog subjekta,a na iste ni stranke nisu imale konkretne
primjedbi. Ovi dokazi su od značaja s obzirom da su u skladu sa nalazom i
mišljenjem vještaka finansijske struke B.B.,te se istim potvrđuje i iskaz
predstavnika oštećenog u svojstvu svjedoka Ć. Saše u odnosu na okolnosti da je
okrivljeni  u magacinu S. primio robu u navedenoj vrsti, količini i
vrijednosti, te da je o tome potpisao navedene otpremnice,kao i da je
zaključio navedeni ugovor o radu sa oštećenim prduzećem.  
Uvidom u izvod iz kaznene evidencije za okrivljenog I.N., utvrđeno je da je
osuđivan presudom Osnovnog suda u B. br.80 0 K 00127607 K od 17.04.2011
godine, zbog krivičnog djela iz čl.231.stav 1.KZ RS ,kojom mu je izrečena
uslovna osuda 3 mjeseca zatvora na rok provjeravanja od 2 godine.  
Dakle, okrivljeni ne negira da je sa oštećenim preduzećem zaključio ugovor o
radu  ,te da je po osnovu istog radio kao izvršilac posla magacioner i vozač u
navedenom periodu,te da je od oštećenog iz magacina u S. uzeo određenu
količinu robe-morskih plodova,ali da ne zna tačno koju količinu je uzeo i da
vrijednost te robe ne prelazi iznos od 800 eura, i da je istu prodao NN licima
iz Bosne . Takođe,okrivljeni je istakao da 23 kg očišćenih repova rakova
prodao Đokić Slađanu.
Sud je prihvatio odbranu okrivljenog u ovom dijelu,jer u tom dijelu nije u
suprotnosti sa izvedenim dokazima.
Međutim, sud nije prihvatio odbranu okrivljenog u dijelu gdje navodi da da
nije izi navedenog magacina oduzeo svu naznačenu količinu robe- plodova mora u
vrijednosti od 11.062,66 eura.
Naime,odbrana okrivljenog u ovom dijelu je neosnovana,nelogična i
obezvrijeđena izvedenim dokazima-iskazom svjedoka Ć.S.i naprijed navedenim
pismenim dokazima-naznačenim otpremnicama,popisom robe i nalazom i mišljenjem
i usmenim iskazom vještaka finansijske struke,te je kao takva njegova odbrana
u ovom dijelu usmjerena na ublažavanje krivice.
Naime,okrivljeni i sam navodi da ne zna koliko je ukupno robe-smrznute ribe i
plodova mora uzeo iz magacina oštećenog u S.,niti koja je vrijednost te
robe,ali da to ne može biti više od 800 eura. Stim u vezi,okrivljeni takve
tvrdnje nije potkrijepio dokumentacijom ,već uopštenim stavom da dugovanje ne
može biti veće od 800 eura,te da je imao primjerak svake otpremnice koju je
potpisao o prijemu  robe u magacin,ali da više nije u njihovom posjedu pa da
ne može objasniti manjak. Osim toga,okrivljeni je neuvjerljivo objasnio da
23kg očišćenih rakova koje je prodao Đ.S. potiču iz istog magacina oštećenog u
S.,ali da su se isti pojavili kao višak ,pa taj višak nije prijavio preduzeću
već ga je prodao.
Odbrana okrivljenog u navedenom dijelu posebno je obezvrijeđena iskazom
svjedoka Ć.S.,koji je decidno istakao da je popisom robe koji je izvršio u
prisustvu okrivljenog utvrđen manjak robe u naprijed navedenoj vrsti i
količini ,te pismenim dokazima-naznačenim otpremnicama o izlasku robe iz
magacina S.,te popisom robe oštećenog preduzeća  i nalazom vještaka
finansijske struke B.B.,koji je detaljnim pregledom finansijske i poslovne
dokumentacije oštećenog preduzeća,pregledom ulaza i izlaza robe iz magacina i
otpremnica ,utvrdio da nedostaje predmetna roba ukupne vrijednosti 11.062,66
eura,a za koji zaključak je dao valjane razloge.  
Polazeći od naprijed analiziranih i provedenih dokaza,te djelimično i odbrane
okrivljenog, sud je utvrdio da je okrivljeni I.N. u toku decembra mjeseca 2010
godine u HN, kao izvršilac posla – magacioner i vozač, shodno ugovoru o radu
zaključenim sa oštćenim „ L.“ DOO, u namjeri da sebi pribavi protivpravnu
imovinsku korist, prisvojio pokretne stvari koje su mu povjerene na radu i to
787,50 kg. lignje C, 136,50 kg. lignje C4, 72 kg. gamboera L2, 60kg. papalina,
200 kg. panga fileta, 180 kg. plodova mora, 183,60 kg. fileta „apro vakum“, 96
kg. gambora 10/30 i 100,80 kg. bakalara na način što je iste odvezao iz
magacina preduzeća u S. i prodao ih N.N. licima u Herceg Novom za neutvrđeni
iznos novca , a dio robe Đ.S. iz HN za iznos dugovanja od 170 eura koji novac
je zadržao za sebe i tako sebi pribavio protivpravnu imovinsku korist, a
oštećenom preduzeću prouzrokovao štetu u iznosu od 11.062,66 eura.  
Kod takvog utvrđenog činjeničnog stanja, u naprijed opisanim radnjama
okrivljenog, sud je našao sva obilježja krivičnog djela zloupotreba položaja u
privrednom poslovanju iz čl.272 stav 2 KZ CG, jer je okrivljeni kao izvršilac
posla – magacioner i vozač, u namjeri da pribavi sebi protivpravnu imovinsku
korist ,prisvojio pokretne stvari koje su mu povjerene na radu u privrednom
društvu.
Sud nalazi da je okrivljeni pri izvršenju ovog krivičnog djela postupao sa
umišljajem, jer je bio svjestan da prisvajanjem pokretnih stvari koje su mu
povjerene na radu, pribavlja protivpravnu imovinsku korist, što je i htio.
Dakle, bio je svjestan svog djela i htio je njegovo izvršenje. Njegov umišljaj
je nesumnjivo utvrđen na naprijed opisan način, a u vezi činjenice da je znao
da nije imao ovlašćenje da prisvaja naznačene morkse plodove,odnosno novac
koji je dobio prodajom istih. U tom pravcu ukazuje i činjenica da okrivljeni
prodaju predmetnih plodova mora nije prikazao u oštećenom preduzeću,već je
novac od prodaje zadržao za sebe.  
Odlučujući o vrsti i visini krivične sankcije koju okrivljenom treba izreći za
počinjeno krivično djelo, sud je cijenio sve okolnosti iz čl.42 KZ CG, pa mu
je od olakšavajućih okolnosti cijenio da se radi o mladom porodičnom
čovjeku,ocu dvoje maloljetne djece,koje je u obavezi da izdržava,te njegovu
lošu materijalnu situaciju,dok je na drugoj strani od otežavajućih okolnosti
cijenio raniju osuđivanost.
Medjutim, kada se ima u vidu  ličnost okrivljenog, što je sud sagledao i kroz
njegovo korektno držanje pred sudom tokom postupka, te imajući u vidu stepen
krivice okrivljenog, proizilazi da je  konkretno krivično djelo lakše (lakše
je i formalno, s obzirom na visinu zaprijećene kazne) i da nije nužno radi
krivično-pravne zaštite prema okrivljenom primjeniti kaznu, jer se osnovano
može očekivati da će i samo upozorenje uz prijetnju kaznom dovoljno uticati na
okrivljenog da ubuduće ne vrši krivična djela. Stoga mu je sud utvrdio kaznu
zatvora u trajanju od 6 mjeseci, nalazeći da je ovako utvrđena kazna u skladu
sa ličnošću okrivljenog i težinom izvršenog djela i istovremeno odredio da se
utvrdjena kazna zatvora neće izvršiti ako okrivljeni za vrijeme od 3 godine ne
izvrši novo krivično djelo.  
Kako je u postupku provedenim finansijskim vještačenjem nesumnjivo utvrđeno da
je okrivljeni pričinio štetu oštećenom u iznosu od 11.062,66 eura,to je sud
oštećenom doo“L.“Radanovići dosudio imovinsko pravni zahtjev u navedenom
iznosu, a na osnovu čl.239 st.2 ZKP-a.  
Odluka o troškovima krivičnog postupka zasniva se na odredbi čl.202.st.4.
ZKP-a, okrivljeni je oslobođen dužnosti nadoknade troškova krivičnog
postupka,jer sobzirom na svoje imovno stanje nije u stanju da iste plati a da
pri tom ne dovede u pitanje svoju egzistenciju.  
OSNOVNI SUD U HERCEG NOVOM
Dana 12.12.2011. godine.
Zapisničar
S u d i j a
Dabović Dragoslavka
Branislav Leković  
Pravna pouka:
Protiv ove presude dozvoljena je žalba
u roku od 8 dana od dana prijema,
Višem sudu u Podgorici, a preko ovog suda.  
DNA:
-ODT H.Novi
-okrivljenom
-braniocu adv. V.B.
-oštećenom -u spise  