OSNOVNI SUD U BERANAMA
K. br. 37/2011 
U IME NARODA
      Osnovni sud u Beranama, kao prvostepeni krivični, po sudiji  Milovanu Spasoviću, kao sudiji pojedincu, sa zapisničarem Momirkom Fatić, u krivičnom predmetu protiv optuženog **F.Đ.,** iz B.Polja, zbog krivičnog djela posebni slučajevi falsifikovanja isprave iz čl. 413. st.2. u vezi čl. 412. st.1.   Krivičnog Zakonika Crne Gore, po optužnom predlogu Osnovnog državnog tužilaštva iz Berana, Kt. br. 5/2010 od 12. januara 2011.godine, nakon održanog usmenog, glavnog i javnog pretresa, u prisustvu Zamjenika ODT-a Berane Jadranke Mićović, okrivljenog F. Đ. i oštećenog N. S., donio je i javno objavio dana  02.03.2011. godine,

P R E S U D U
      Okrivljeni  **F. Đ.** od oca M. i majke Z., rođene P., rođenog ....godine u Bijelom Polju, sa prevbivalištem u selu ..., Opština Bijelo Polje, državljanin Crne Gore, pismen, završio SSS, nezaposlen, oženjen, otac troje djece, siromašnog imovnog stanja, osuđivan ...

K r i v   j e
      Što je:

      Dana 27.03.2007.godine u Beranama, obmanuo oštećenog N. S. o sadržaju isprava-administrativne zabrane i izjave za žiranta, na način što mu je prikazao da će F. R., kao korisnik kredita po ugovoru o zajmu br...., kod Agro Ivest VFI DOO Berane, realizovati isti u iznosu od 1.000,00 eura, iako je po ugovoru realizovan kredit u iznosu od 8.000,00 eura, pa ga je tako naveo da na njih stavi svoj potpis.

      -Čime je  izvršio krivično djelo posebni slučajevi falsifikovanja isprave  iz čl. 413. st.1. tač.2. u vezi čl.412. st.1. Krivičnog zakonika Crne Gore.

      Pa ga sud na osnovu navedenog zakonskog propisa, te primjenom čl.32. 36. i 42. KZ, kao i primjenom čl. 364. ZKP-a

O S U Đ U J E
      **Na kaznu zatvora u trajanju od 45 (četrdeset pet) dana.**

      Okrivljeni se obavezuju da na ime troškova krivičnog postupka plati sudu iznos od  198,00 ( jedna stotina devedeset osam) eura, kao i da na ime paušala plati sudu iznos od 20,00 (dvadeset) eura, a sve u roku od 15 dana od dana pravosnažnosti presude pod prijetnjom prinudnog izvršenja.

      Oštećeni N. S. iz B.Polja, se radi ostvarivanja imovinsko pravnog zahtjeva upućuje na parnicu shodno čl. 212. st.2. ZKP-a.

O b r a z l o ž e n j e 
      Osnovno državno tužilaštvo iz Berana je optužnim predlogom  Kt. br. 5/2011 od 12.januara 2011.godine, optužilo F. Đ., oz B.Polja,  zbog krivičnog djela posebni slučajevi falsifikovanja isprave  iz čl. 413. st.1. tač.2. u vezi čl.412. st.1. Krivičnog zakonika Crne Gore.

      Na glavnom pretresu od 02.03.2011. godine, Zamjenik ODT-a u Beranama Jadranka Mićović, u završnoj riječi je izjavila da ostaje pri podnesenom optužnom predlogu Kt.br.5/2011 od 12.01.2011.godine, jer je teza optužbe u potpunosti dokazana, a što je utvrđeno kako priznanjem optuženog, tako i drugim izvedenim dokazima i predložila da ga sud oglasi krivim i osudi na kaznu po Zakonu.

      Oštećeni **N. S.** u završnoj riječi izjavio je, da se ne pridružuje krivičnom gonjenju protiv okrivljenog, a postavio je imovinsko pravni zahtjev za naknadu štete koji će ostvariti u parnici za rate koje su mu odbijene.

      Izjašnjavajući se o navodima iz optužnog predloga ODT-a u Beranama okrivljeni  **F. Đ.** je tokom postupka u svoju odbranu naveo, da je radio kao seocki povjerenik za MFI Agroinvest iz Berana i kada je htio da podigne kredit zamolio N. S. da mu isti bude žirant, tj. njegovoj supruzi F. R., a koji je potpisao i ovjerio administrativnu zabranu i izjavu za žiranta, s tim što u izjavi za žiranta nije se upisivao novčani iznos koju visinu kredita želi da podigne, da bi u zahtjevu za podizanje kredita upisao   da podiže iznos od 8.000,00 eura. Dalje je naveo,  da u  kreditu koji glasi na njegovu suprugu žirant N. S. kada mu je davao administrativnu zabranu i izjavu u B.Polju kod Uprave policije PJ B.Polje kazao mu je da je žirant njegovoj supruzi F. R. za iznos od 1.000,00 eura, a koji iznos se u administrativnu zabranu i  izjave za žiranta tada nije upisivao, već se upisuje u zahtjevu za dodjelu kredita, da bi administrativnu zabranu i izjavu za žiranta N. S. iskoristio i u zahtjevu za dodjelu kredita upisao da podiže 8.000,00 eura i takvu svu potrebnu dokumentaciju je predao u Agroinvest u Beranama i podigao iznos od 8.000,00 eura, a od kojeg iznosa je uplaćivao neke kredite. Ponovo je istakao je da mu  je N. S. kazao da je žirant za kredit koji glasi na njegovu  suprugu, ali za iznos od 1.000,00 eura. U završnoj riječi  je priznao da je izvršio krivično djelo koje mu je stavljeno na teret, da se kaje što je to uradio, što je podigao iznos od 8.000,00 eura kod Agroinvest banke u Beranama, tj. kod CKB po nalogu Agroinvest banke, a na ime korisnika kredita F.R.

      Radi pravilnog i zakonitog presuđenja ove krivično pravne stvari, sud je na glavnom pretresu u dokaznom postupku izveo sledeće dokaze: saslušao svjedoka-oštećenog N. S., izvršio uvid u Ugovor i zajmu Agroinvest VFI doo Berane broj LD 0709500077 od 05.04.2007.godine, izvršio uvid u izjavu žiranta Agroinvesta VFI doo Berane na ime N. S. broj 403/2007-4842 od 27.03.2002.godine, izvršio uvid u administrativnu zabranu Agroinvest VFI doo Berane na ime N. S. broj 403/207-4842 od 27.03.2007, izvršio uvid u spise predmeta Kt.br. 400/2009 i izvršio  uvid u izvod iz kaznene evidencije za okrivljenog.

      Nakon sprovedenog dokaznog postupka, cijeneći navode optužbe, odbranu okrivljenog, te izvedene pobrojane dokaze, cijeneći ih u smislu čl.17. i 360. ZKP-a, a dovodeći ih u međusobnu vezu, sud je stao na stanovište da su činjenice iz činjeničnog opisa izreke presude u svemu dokazane  da je okrivljeni F. Đ., izvršio krivično djelo posebni slučajevi falsifikovanja isprave  iz čl. 413. st.1. tač.2. u vezi čl.412. st.1. Krivičnog zakonika, pa ga je oglasio krivim i krivično odgovornim jer nije bilo osnova koji bi isključivali postojanje krivičnog djela i krivice optuženog.

Iz iskaza svjedoka-oštećenog N. S., je utvrđeno,   da  živi u naselje ...
Opština B.Polje, i u 2007.godini mu se obratila F. R. da li želi da joj bude
žirant na iznos od 1.000,00 /jednu hiljadu/ eura, te obzirom da se znaju i da
su prve komšije pristao je i administrativnu zabranu za žiranta i izjavu
žiranta  popunio, potpisao i istu ovjerio u Upravu policije B.Polje, te kako
je F. R. na koju glasi kredit podigla iznos od 8.000,00 /osam hiljada/ eura
nije mu poznato. A da je za iznos kredita koji je navodno podigla F. R.
saznao kada mu je došla zabrana na platu, a iz razloga jer se isti  kredit
redovno ne otplaćuje, te da mu  se  dosada odbilo oko 1.200,00 /hiljadu i
dvije stotine/ eura od plate koju prima kao službenik MUP Crne Gore-PJ Bijelo
Polje. Istakao je, da mu je poznato da sada F. R. živi u Podgorici, kao i njen
sin F. M., dok F. Đ. živi u Bijelom Polju, te da mu je F. R. jedne prilike
kazala da ona u vezi kredita gdje se on pojavljuje kao žirant, a koji glasi na
iznos od 8.000,00 /osam hiljada/ eura nema nikakve veze, te da ista nije
podigla taj iznos. Naveo je, da se ne sjeća da li je administrativnu zabranu i
izjavu za žiranta predao F. R. ili njenom suprugu F. Đ.  
      Uvidom  u Ugovor o zajmu VFI DOO Berane br. ... od 05.04.2007.godine, je utvrđeno da isti ugovor glasi na ime zajmoprimca R. F.u iznosu od 8.000,00 eura, te da je u zahtjevu za kredit upisan iznos kredita od 8.000,00 eura za kupovinu traktora. Dok je iz izjave žiranta Agroinvesta VFI Doo Berane, utvrđeno da je izjava žiranta, kao i administrativna zabrana ovjerena od strane Uprave policiej PJ Bijelo Polje pod brojem 403/2007-4842 od 27.03.2007.godine, a koja izjava za žiranta i administrativna zabrana glase na ime oštećenog N. S., a prezime i ime korisnika kredita glasi na ime F. R. Dok je iz spisa predmeta Kt.br.400/2009,  iz nalaza i mišljenja vještaka grafologa Z. J., utvrđeno da  sporni potpis koji glasi na ime F. R. nije ispisao F. Đ., pa u tom dijelu sud nije mogao prihvatiti odbranu okrivljenog da je potpisao zajmoprimca F. R., dok u ostalom dijelu sud je u potpunosti privatio odbranu okrivljenog jer je ista u skladu sa ostalim izvedenim dokazima tokom postupka, a prvenstveno sa iskazom svjedoka-oštećenog N. S.

      Pravnom analizom naprijed utvrđenog činjeničnog stanja, sud je našao da su se u opisanim radnjama okrivljenog F. Đ. stekla sva bitna obiležja bića krivičnog djela stavljenog mu na teret. Naime, kako je tokom postupka nesumnjivo utvrđeno da je okrivljeni dana 27.03.2007.godine u Beranama, obmanuo oštećenog N. S. o sadržaju isprava-administrativne zabrane i izjave za žiranta, na način što mu je prikazao da će F. R. kao korisnik kredita po ugovoru o zajmu br.LD ... kod Agro Ivest VFI DOO Berane, realizovati isti u iznosu od 1.000,00 eura, iako je po ugovoru realizovan kredit u iznosu od 8.000,00 eura, pa ga je tako naveo da na njih stavi svoj potpis. Djelujući na opisani način okrivljeni je postupao sa umišljajem, svjestan da je obmanuo oštećenog N. S., na način što mu je oštećeni predao ovjerenu izjavu za žiranta i administrativnu zabranu i saopštio da je žirant za iznos od 1.000,00 eura F. R., okrivljeni u zahtjevu za dodjelu kredita kod Agroinvest banke upisao iznos od 8.000,00 eura i uz isti zahtjev priložio administrativnu zabranu i izjavu za žiranta oštećenog N. S. i nakon toga iznos od 8.000,00 eura podigao kod CKB banke u Beranama, pa je na taj način oštećenog doveo u zabludu i izvršio krivično djelo falsifikovanje isprave iz čl. 413. st.1. tač.2. u vezi čl. 412. st.2. KZ .

      Prilikom izbora vrste i visine krivične sankcije koju u konkretnom slučaju treba primijeniti prema okrivljenom za naprijed navedeno krivično djelo,  sud je imao u vidu sve okolnosti u smislu čl.42. KZ CG. Tako je od olakšavajućih okolnosti sud okrivljenom F. Đ. cijenio i uzeo u obzir da je oženjen, otac troje djece, da je nezaposlen, da se oštećeni N. S. nije pridružio krivičnom gonjenju,  dok je od otežavajućih okolnosti na strani okrivljenog sud cijenio i uzeo u obzir njegovu raniju osuđivanost, pa mu je shodno čl.32. 36. i 42. KZ CG izrekao kaznu zatvora u trajanju od 45 dana. Po mišljenju  suda izrečena kazna je srazmjerna težini izvršenog krivičnog djela i stepenu krivične odgovornosti okrivljenog, te će se ovom vrstom i visinom kazne u okviru opšte svrhe izricanja krivičnih sankcija predviđenih čl.4. st.2. KZ CG postići svrha kažnjavanja propisana čl.32. istog Zakona. Osnovano se može očekivati da će izrečena kazna pozitivno djelovati na prevaspitavanje okrivljenog te da će ista u buduće na njega uticati da više ne vrši krivična djela.

      Odluka o troškovima krivičnog postupka u iznosu od 198,00 eura, zasnovana je na odredbu čl. 202. st.1. ZKP-a, i predstavlja izdatke koje je sud imao za vještačenje putem vještaka grafologa  dipl.ing. J. Z.,  dok je paušalni iznos odmjeren s obzirom na složenost i trajanje krivičnog postupka, te imovno stanje okrivljenih, shodno čl. 199. st.9.ZKP-a.

      Oštećeni N. S., iz B.Polja, se radi ostvarivanja imovinsko-pravnog zahtjeva upućuje na parnicu shodno čl. 212. st.2. ZKP-a.

Sa  iznijetih razloga odlučeno je kao u izreci ove  presude.  
OSNOVNI SUD U BERANAMA
Dana 02.03.2011. godine 
ZAPISNIČAR,
S U D I J A
Momirka Fatić   
      Milovan Spasović   
PRAVNA POUKA
Protiv ove presude nezadovoljna stranka ima
pravo žalbe u roku od 8 dana od dana prijema
iste i to Višem sudu u B.Polju, a preko ovog suda.
EXP.Dana 10.03.2011.god.  