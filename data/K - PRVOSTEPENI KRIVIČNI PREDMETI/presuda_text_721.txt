1
K.br.112/2010
U IME NARODA
VIŠI SUD U PODGORICI, u vijeću sastavljenom od sudije Dragiše Rakočevića, kao
predsjednika vijeća, i sudija porotnika Mirka Radovića i Spasoje Cicmila, kao
članova vijeća, uz
učešće Borke Jelenković, kao zapisničara, u krivičnom predmetu protiv
potuženih Š. L., kojeg u
postupku brani Igor Brnović, advokat iz Podgorice, zbog krivičnog djela
neovlašćena proizvodnja,
držanje i stavljenje i promet opojnih droga iz člana 300 stav 1 Krivičnog
zakonika i Đ. B., koga u
postupku brani Aleksandar Đurišić,advokat iz Podgorice, po zamjeničkom
punomoćju advokata
Nebojše Batrićevića po službenoj dužnosti, zbog krivičnog djela omogućavanje
uživanja opojnih
droga iz člana 301 stav 1 Krivičnog Zakonika, po optužnici Višeg državnog
tužioca u Podgorici
Kt. br. 293/08 od 01.02.2009. godine, koju je na glavnom pretresu zastupala
Suzana Milić,
zamjenik Višeg državnog tužioca u Podgorici, nakon održanog glavnog i javnog
pretresa dana
09.12.2010. godine, a nakon tajnog vijećanja i glasanja donio je i u prisustvu
stranaka dana
09.12.2010 godine, javno objavio
P R E S U D U
Optuženi
1. Š.L., rođen..........godine u N., živi u N., ulica T. broj 16, državljanin
Crne Gore, po zanimanju
komercijalista, zaposlen u N. p., završio višu poslovnu školu, dobrog imovnog
stanja, bio u
pritvoru od 8.12.2008.godine do 20.01.2009.godine, neosuđivan.
2. Đ.B., rođen.........godine u Z., sa prebivalištem u N. S.- ulica B. P.
broj 4, sa boravištem u B.- M.
C- stan broj 9, muzičar- producent, radi privatno, oženjen, otac dvoje djece,
supruga i djeca žive u
Novom Sadu, završio gimnaziju- pravni smjer i srednju muzičku školu, srednjeg
imovnog stanja, u
pritvoru od 08.12.2008.godine do 7.02.2009godine, neosuđivan.
K R I V I S U
Što su:
a) Optuženi: Š.L. u periodu od 01.12.2007.godine do 07.12.2008.godine na
području Opštine
Budva i Nikšić, neovlašćeno posredovao u kupovini marihuane- supstance
proglašene za opojnu
drogu Rješenjem o utvrđivanju opojnih droga ("Sl.list SRJ" br.44/02), tako što
je više puta u ime i
za račun Đ.B. za iznose od 30 i 50 eura, koje mu je predavao Đ. za nabavku
marihuane, kod njemu
poznatog lica u Nikšiću kupovao paketiće ove opojne droge, koje je zatim
predavao Đ. u Budvi, a
od koje droge je kod Đ. u stanu koji koristi u Budvi, dana 07.12.2008.godine,
pronađen jedan
zamotuljak marihuane u količini od 1,95 grama, a u vozilu dva zamotuljka neto
mase 0,18 grama i
0,10 grama,
- čime je izvršio krivično djelo neovlašćena proizvodnja, držanje i
stavljanje u promet opojnih
droga iz člana 300 stav 1 Krivičnog zakonika.
b) Optuženi: Đ.B., u periodu od 01.06.2007.godine do 07.12.2008.godine, u
Budvi davao drugom
da uživa opojnu drogu marihuanu - supstancu proglašenu za opojnu drogu
Rješenjem o
utvrđivanju opojnih droga ("Sl.list SRJ" br.44), tako što je V.D. svakodnevno
pravio džointe od
ove opojne droge koje je ona u stanu konzumirala,
2
- čime je izvršio krivično djelo omogućavanje uživanja opojnih droga iz člana
301 stav 1
Krivičnog zakonika.
Pa ih sud, na osnovu člana 4, 5, 32, 36, 42, 45 stav 1 tačka 3, 46 stav 1
tačka 3 i 5 i člana 51
Krivičnog zakonika, te člana 202 i 364 Zakonika o krivičnom postupku.
O S U Đ U J E
Optuženog Š. L., na kaznu zatvora u trajanju od 6(šest) mjeseci, u koju kaznu
mu se uračunava
vrijeme provedeno u pritvoru od 8.12.2008.godine do 20.1.2009.godine.
Optuženog Đ.B., na kaznu zatvora u trajanju od 3(tri) mjeseca, u koju kaznu mu
se uračunava
vrijeme provedeno u pritvoru od 8.12.2008.godine do 7.2.2009.godine.
Na osnovu člana 75 u vezi člana 301 stav 3 Krivičnog zakonika od optuženog
Đ.B.a, oduzima se
opojna droga-marihuana, upakovana u jednom zamotuljku a u količini od 1,95
grama i dva
zamotuljka iste opojne droge- marihuane neto mase 0,18 grama i 0,10 grama,
koja se ima trajno
uništiti.
Obavezuju se optužen Đ.B., da na ime troškova krivičnog postupka plati ovom
sudu iznos od
625,00 eura, a oba optužena da po osnovu sudskog paušala plate iznos od po 50
eura, sve u roku
od 15 dana po pravnosnažnosti presude, pod prijetnjom prinudnog izvršenja.
O b r a z l o ž e nj e
Optužnicom VDT-a Podgorica Kt.br.293/08 od 01.02.2009, stavljeno je na teret
optuženima Š. L.
da je izvršio krivično djelo neovlašćena proizvodnja, držanje i stavljanje u
promet opojnih droga iz
člana 300 stav 1, a optuženom Đ.B. da je izvršio krivično djelo omogućavanje
uživanja opojnih
droga iz čl. 301 stav 1 Krivičnog zakonika, činjenično opisanih kao u izreci
presude. U
ponovljenom postupku zastupnik optužbe je u završnoj riječi ostao pri
podignutoj optužnici
predlažući sudu da optužene oglasi krivim i kazni po zakonu.
Optuženi Š.L. u odbrani negira da je izvršio krivično djelo koje mu se
optužnicom stavlja na teret.
Ne spori da poznaje optuženog Đ.B., zna da se djevojka istog zove D., zna gdje
Đ. živi i radi, ali
tvrdi da istom nikada nije prodavao niti je posredovao u kupovini opojne droge
marihuane.
Objasnio je da ga je par puta Đ. pitao da li mu može preporučiti nekoga gdje
bi mogao kupiti
marihunu, na što je istom odgovorio da mu oko toga ne može pomoći. Prilikom
pretresa njegove
kuće u Nikšiću, i stana u Budvi, policija nije pronašla opojnu drogu –
marihuanu, a kako radi kao
komercijalista u pivari „T.“, gdje dobro zarađuje, i kako je materijalno
obezbijeđen, nema potrebu
da se bavi opojnim drogama na bilo koji način. Nikada nije vidio da Đ. i
njegova djevojka koriste
marihuanu. Zna da je Đ.često raskidao sa djevojkom, pa se mirio, i više puta
je istom savjetovao
da nađe ljepšu djevojku jer mu je D. bila ružna i antipatična. Krajem
Septembra i početkom
Oktobra 2008godine nije bio u Budvi, već u Novom Sadu na svadbi kod prijatelja
gdje se zadržao
oko dvije nedjelje, a tada je putovao s pasošem i u pasošu su mu evidentirani
prelasci državne
granice. Zadnji put kada je svraćao do B. imao je namjeru od istog zatražiti
kameru jer je htio
nešto da snimi, a vidio je da je D. ljuta na njega. Poznaje dva lica pod
imenom N. E. i ni jedan od
njih nije oženjen,a jednom se desilo da je kod N. E. vidio Đ.B..
Optuženi Đ.B. je u pretkrivičnom postupku objasnio da zadnjih par godina
konzumira opojnu
drogu marihuanu, da je djevojka D. V. konstatno sa njim konzumirala marihunu,
a što je nekada i
sama činila jer je znala gdje drži marihunau u stanu.Za drogu je samo on davao
novac, kada su bili
3
sami on je pravio „džointe“, a D. je nekada sama koristila marihuanu kada on
ne bi bio kod kuće.
D. je znala od koga nabavlja marihunu, bila je i prisutna par puta kada je
istu kupovao. Do
marihune je najčešće dolazio preko njegovog druga L. Š., koji je sin L. Š .2..
Sa Š. je par puta
konzumirao marihuanu, i tom prilikom ga je pitao da li mu može „završiti“
marihuanu kada mu
bude trebalo, na što mu je Šljukić potvrdno odgovorio. Marihuanu je uvijek
plaćao 50 eura, a zna
da je marihuanu Š. donosio iz Nikšića. Š. bi poslije njegovog poziva dolazio i
donosio mu
marihuanu, ne zna koja količina je bila u pitanju, a zna da Š. kod sebe nikada
nije imao marihuanu
već je istu nabavljao preko trećih lica. Ne zna odakle potiče marihuana
pronađena u njegovom
stanu, smatra da je moguće D. odvojila dio marihune za svoje potrebe, a ne zna
i odakle potiče
hašiš u torbi jer isti nikada nije kupovao niti bilo koju drugu vrstu droge.
R. I. zvanog R. poznaje
par godina ali od njega nikada nije kupovao marihunu niti bilo koju drugu
vrstu droge. Lice pod
nadimku N. je njegov poznanik koji je rodom iz Danilovgrada, zna da se isti
preziva E., da živi i
radi u Beogradu, a sa N. nikada nije pričao o opojnim drogama, nije drogu
konzumirao niti ga je
kada ovaj častio drogom.
Pred istražnim sudijom od 9.12.2008.godine je objasnio da je optuženog Š. L.
upoznao preko
poznanika pod nadimkom N. koji mu je upočetku nabavljao marihuanu i donosio
njemu i D. ali za
to nije tražio novac. Međutim, kada se N. nakon ljetnje sezone vratio u
Beograd, a marihuana mu
je bila potrebna jer D. nijesu pomagali ljekovi koji se mogu naći u apoteci,
odlučio je pozvati N..
N. mu je dao broj L. Š. da bi istog pitao da li mu može nabaviti marihuanu. Na
taj način je i stupio
u kontakt sa Š., kojeg do tada nije poznavao. To je bilo krajem 2007godine, i
od tada je od Š.
nekoliko puta nabavio marihuanu, moguće tri puta, za iznos od 30€ do 50€. Sa
Š. se sprijateljio i
isti mu je pozajmljivao novac bez kamate. Tvrdi da je kesicu marihuane koja je
pronađena kod
njega D. sklonila od zadnje količine marihuane koju je nabavio od Š.. Takođe,
marihuana koja je
kod njega pronađena u
Na glavnom pretresu je izjavio da nije omogućavao V. D. i bilo kom drugom licu
uživanje opojnih
droga, i da za druga lica osim za sebe nije nabavljao marihuanu. U Crnoj Gori
je boravio u periodu
od Juna 2007. godine do Decembra 2008. godine i tačno je da je u tom periodu
nabavljao
marihuanu ali isključivo za sebe, ali ne može da kaže od kog lica. V. D. nije
uživalac marihuane,
optuženog Š. poznaje i sa istim se upoznao kada je došao u Crnu Goru na nekoj
promociiji
nikšićkog piva, i nakon toga se sa njim družio kao sa poznanikom. Moguće da ga
je u tom periodu
pitao u vezi opojne droge – marihuane.
Tačno je da je izjavu pred policijom dao i potpisao, kao i izjavu prvi put
pred istražnim sudijom.
Objasnio je da je izjavu pred policijom dao jer su ga u policiji primorali da
potvrdi izjavu koju je
prethodno dala V. D. i u policiji je bio saslušavan na način što su mu čitali
izjavu koju je D. V.
dala, a on istu potvrđivao. Pred istražnim sudijom je dao izjavu kao pred
policijom jer su ga
službena lica policije upozorila da izjavu pred policijom mora ponoviti pred
istražnim sudijom.
Povjerovao je u obećanje da će nakon davanja izjave pred istražnim sudijom on
i Š.L. biti pušteni
na slobodu. Nije pomenuo prvi da je kupovao drogu od Š. L. već je to učinila
V. D., a on je samo
to potvrdio. Tvrdi da ono što je izjavio pred istražnim sudijom prvi put nije
istina. Š. L., N., i R. I.
zvanog R., je D. V. pomenula zato što su isti bili protiv njegove i njene
veze.
U ponovljenom postupku optuženi Đ. B. ostao je pri svojoj odbrani koju je
iznio kod istražnog
sudije od 11.12.2008.godine i na glavnom pretresu od 30.04.2009. godine.
U ponovljenom postupku sud je u dokaznom postupku pročitao izkaze svjedoka V.
D., V. S.,
pročitao je dvije službene zabilješke Uprave policije PJ Budva od
18.12.2008.godine, zapisnik
Uprave policije PJ Budva o pretresu stana koji koriste V.D. i Đ.B. od
7.12.2008.godine, izjava V.
D. data Upravi policije PJ Budva od 7.12.2008.godine, potvrda Uprave policije
PJ Budva od
7.12.2008.godine na ime V. D., zapisnik o pretresanju stana i drugih
prostorija PJ Nikšić od
4
8.12.2008.godine o prostorijama koje koristi optuženi Š.L., zapisnik Uprave
policije PJ Budva od
8.12.2008godine o pretresanju stana Š. L. u Budvi, tri potvrde Uprave policije
PJ Budva od
8.12.2008.godine na ime optuženog Š. L. o privremeno oduzetim predmetima,
potvrda Uprave
policije PJ Budva od 7.12.2008.godine o privremeno oduzetim predmetima na ime
Đ.B., dva
izvještaja o vještačenju broj 3149 i 3150/08 po vještaku Božović Nikoli, izvod
iz KE Uprave
policije PJ Nikšić broj 2640 izdat na ime Š. L. od 22.12.2008.godine.
Svjedok V. D. je pred istražnim sudijom objasnila da dvije godine sa Đ.B. živi
u Budvi u
vanbračnoj zajednici. Sa B. je i sama probala marihuanu, i to je činila par
puta. Kako je vrijeme
prolazilo, B. je koristio sve veće i veće količine marihuane, to je činio
svakodnevno tako da mu je
mjesečno za marihuanu bilo potrebno i do 100€. Kako je shvatila da je
marihuana štetna, pokušala
je da B. „odvoji“ od upotrebe iste, kao i od ljudi sa kojima se B. družio,
uživao i od kojih je
nabavljao marihuanu. Iz tih razloga se često svađala sa B, pa je jedne prilike
policija došla u njihov
stan vjerovatno iz razloga što je neko od komšija čuo i prijavio galamu koja
je bila posljedica tih
svađa. Neposredno prije dolazka policije posvađala se s B., „pobjesnila“ je,
počela je da baca
stvari po kući, Bojan je sprečavao u tome tako što joj je stavio jastuk na
glavu, a bila je uzela i nož
i prijetila je da će se ubiti. Kada je policija došla B. je privela, a ona je
tražila da ide sa njima da bi
i sama dala izjavu. Iz policije su je prevezli u Dom zdravlja da vide ima li
kakvih povreda, kada je
policiji rekla da B. koristi drogu i da je njihova svađa zbog droge. Jedan
policajac je pitao da li
mogu pretresti njihov stan, na što je pristala pa je odvela policajce u stan i
pokazala im gdje B. drži
drogu. Na tom mjestu gdje je mislila da se nalazi marihuana nije bilo ničega,
ali su na jednom
mjestu u sobi koju koriste ona i B. policajci pronašli grumen marihune i
grumen hašiša. Nije znala
da se navedeno tu nalazi, a znala je da B. drži drogu i u kolima ispod volana.
Bojan je nabavljao
drogu od tri čovjeka koliko zna, jedan od njih je izvjesni N. iz Danilovgrada
koji radi kao
stomatolog u Beogradu, drugi je izvjesni R. (misli da se preziva R.) a treći
Š.L.. Sjeća se da je
jedne prilike sa B. bila u N. stanu u Beogradu gdje se nalazio i L. Š., da je
na stolu vidjela „brdo“
marihune i da su tu marihuanu konzumirali N., L. i B. u velikim količinama. B.
i R. su često
koristili marihunu zajedno koju bi obično donosio L. Š. ili N.. Zna da je
uglavnom L. marihuanu
donosio iz Nikšića, a drogu bi B. nabavljao na način što bi kontaktirao
telefonom N. i tek nakon
toga bi se dogovarao sa L.. Misli da L. za sebe nije nabavljao marihuanu, ali
je s vremena na
vrijeme od B. tražio da mu „zamota“ po jednu cigaretu marihuane. U ljeto
2007.godine kada su
živjeli u Tivtu, sjeća se da je N. B. donio izvjesnu količinu marihune, a
poslije toga B. je
marihuanu nabavljao iz Nikšića ali ne zna preko koga jer se nalazila u Novom
Sadu. Misli da je B.
preko L. još jednom nabavio marihuanu i to početkom Oktobra 2008.godine, ali
to ne može sa
sigurnošću da tvrdi. Bojan bi uvijek nabavljao marihuanu na način što bi
telefonom pozivao N.,
ovaj L., a L. kasnije B. oko dogovora u vezi marihuane. Misli da je N. dao
broj telefona B. lica od
kojeg direktno može nabavljati marihuanu, a da je L. za B. donosio marihuanu
iz Nikšića. Ne zna
tačno koliko je puta L. donio B. marihuanu ali misli da je to bilo barem pet-
šest puta u toku
godine. Nikada nije prisustvovala predaji marihuane između L. i B. tako da ne
zna koliko je B.
davao novca L. za marihuanu ali misli da se radilo od 50 eura do 100 eura. Zna
da je L. donosio
marihuanu B. jer su tome uvijek prethodili telefonski razgovori nakon čega bi
B. izlazio iz stana
govoreći da ga ispred čeka L.. B. je nije „forsirao“ da puši marihuanu, mogla
je to da čini kad god
bi htjela. Marihuana joj nije prijala pa je prestala sa korišćenjem iste, a
tražila je i od B. da prekine
s konzumiranjem marihuane što je on odbio.
Na glavnom pretresu je objasnila da se jedne prilike posvađala sa B. tako da
je „porazbijala“ sve
po stanu gdje su živjeli, da joj je B. rekao da će zvati policiju a da mu je
ona odgovorila da ako
zovne policiju da će istima ispričati da konzumira travu. Znala je da B.
konzumira marihuanu ali to
pred njom nikada nije radio. U policiji je ispričala da B. koristi marihuanu,
pa je sa dva službenika
policije pošla u stan gdje žive ona i B. da bi se izvršio pretres. Dok je sa
policajcima zajedno
obilazila stan ništa nije pronađeno, ali kada je sa jednim policajcem sjedjela
u sobi drugi policajac
je donio neku zavezanu za koju ne zna odakle potiče. Tvrdi da ista nije B. jer
bi tu kesu svakako
5
ranije primijetila. L. Š., N., i R. I.(R.) poznaje samo površno. Čula je i
ranije da je Š.L. bio protiv
njihove veze, da je „pričao svašta o njoj“ pa je i zato kazala da je L. B.
donosio marihuanu, što
svakako nije tačno jer to nikada nije vidjela niti zna od koga je B. marihuanu
nabavljao. Objasnila
je da koristi sedative zbog smrtnih slučajeva u porodici, a kroz maglu se
sjeća da je dala izjavu
pred istražnim sudijom. Tvrdi da je u trenutku davanja iskaza pred istražnim
sudijom bila pod
sedativima, da ništa od te izjave nije tačno, te da u „bijesu“ svašta radi.
Svjedok V. S. je objasnio da je kao službeno lice – policajac, zajedno sa
kolegom Ć. J., nakon
obavještenja da je protiv Đ.B. podnijeta prijava od strane njegove nevjenčane
supruge zbog nasilja
u porodici i da je razlog svađe opojna droga marihuana, u prisustvu podnosioca
prijave izvršio
pretres stana gdje živi Đ.B., da su prilikom pretresa stana pronašli u jednoj
najlonskoj kesi
praškastu materiju i jednu manju količinu praškaste materije u aluminijumskoj
foliji koju su poslali
na vještačenje. Takođe su u vozilu optuženog Đ., ispod volana, a po prethodnom
obavještenju od
V. D., pronašli PVC kesicu sa manjim sadržajem marihuane i jednu plastičnu
kutiju takođe sa
manjim pakovanjima marihuane. U odnosu na optuženog Š. L. nije postupao u bilo
kojim
radnjama koje su prema istom provođene. Radio je kao službeno lice na
slučajevima droge koji su
povezani sa Nikšićem, ali nije imao nikakvih operativnih saznanja u odnosu na
Š. L. da isti ima
bilo kakve veze sa opojnim drogama i čak se začudio kada je u policiji u Budvi
čuo da se Š.L. tu
pominje.
U zapisniku Uprave policije PJ Budva od 7.12.2008.godine se konstatuje da je
prilikom pretresa
stana koji koriste V. D. i Đ.B. pronađena zelena biljna materija u plastičnoj
kesi, a u crnoj putnoj
torbi zamotuljak od aluminijumske folije u kojem se nalazio grumen braon boje.
U potvrdi Uprave policije PJ Budva od 7.12.2008.godine na ime V. D., se
konstatuje da su od V.
D. oduzeti providna crvena kesa u kojoj se nalazi zelena biljna
materija,zamotuljak od
aluminijumske folije u kojem se nalazio grumen braon boje.
U potvrdi Uprave policije PJ Budva od 7.12.2008.godine o privremeno oduzetim
predmetima se
konstatuje da je od Đ.B. oduzeta kesica od „Zewa“ u kojoj se nalazi plastična
kutijica sa zelenom
biljnom materijom i isječak od najlon kese žute providne boje u kojem se
nalazi zelena biljna
materija.
U zapisniku o pretresanju stana i drugih prostorija PJ Nikšić od
8.12.2008.godine o prostorijama
koje koristi optuženi Š.L., službenoj zabilješci Uprave policije PJ Budva od
18.12.2008.godine, i
potvrdi Uprave policije PJ Budva od 8.12.2008.godine na ime optuženog Š. L. o
privremeno
oduzetim predmetima, se konstatuje da je prilikom pretresa stana optuženog Š.
pronađeno i
oduzeto pakovanje rizle sa natpisom „smoking“.
Iz dva izvještaja o vještačenju broj 3149 i 3150/08 po vještaku Božović
Nikoli, proizilazi da su na
vještačenje dostavljeni: ručno pravljeni zamotuljak od plastične kese u kome
se nalazi biljna
materija zelene boje karakterističnog opojnog mirisa neto mase m=1,95g; ručno
pravljeni
zamotuljak od Al-folije u kome se nalazi biljna materija braon boje u obliku
grumena
karakterističnog opojnog mirisa neto mase m=0,15g; ručno pravljeni zamotuljak
od plastične kese
u kome se nalazi zelena biljna materija zelene boje karakterističnog opojnog
mirisa neto mase
m=0,10g. Iz nalaza i mišljenja proizilazi da navedeni uzorci sadrže
psihoaktivnu komponentu
tetrahidrokanabinol (THC) u koncetraciji iznad 0,3% , te da se Kanabis i THC
nalaze na listi
opojnih droga.
U izvodu iz KE Uprave policije PJ Nikšić broj 2640 izdatog na ime Š. L. od
22.12.2008.godine se
konstatuje da ranije nije osuđivan.
6
Sud je odbio predlog odbrane da se iz spisa izuzme iskaz svjedoka V. D. dat
pred istražnim
sudijom od 10.12.2008. godine i sa glavnog pretresa od 30.04.2009. godine, sa
razloga što je
svjedok predmetne izjave dala uz sve procesne pretpostavke kod saslušanja, pri
ovome tvrdnja
optuženog Đ.B. da je sa istom živio i da živi u vanbračnoj zajednici nije od
uticaja, uzimajući u
obzir činjenicu da brak sa suprugom G. procesno nije razveden.
Na osnovu naprijed izložene činjenične građe, koja proizilazi iz sadržine
provedenih dokaza,
povezano sa navodima optužbe i odbrana optuženih, te iskazima svjedoka, sud je
utvrdio da su
optuženi Š.L. izvršio krivično djelo neovlašćena proizvodnja, držanje i
stavljanje u promet opojnih
droga iz člana 300 stav 1 Krivičnog zakonika, a optuženi Đ.B. izvršio krivično
djelo
omogućavanje uživanja opojnih droga iz člana 301 stav 1 Krivičnog zakonika.
Optuženom Š. L. se stavlja na teret da je u periodu od 01.12.2007. godine do
07.12. 2008. godine
na području Opština Budva i Nikšić, neovlašćeno posredovao u kopovini
marihuane, tako što je
više puta u ime i za račun Đ.B. za iznose od 30 i 50 eura, koje mu je predavao
Đ.za nabavku
marihuane, kod njemu poznatog lica u Nikšiću kupovao paketiće ove opojne
droge, koje je zatim
predavao Đ. u Budvi, a od koje droge je kod Đ. u stanu koji koristi u Budvi,
dana 07.12.2008.
godine, pronađen jedan zamotuljak marihuane u količini od 1.95 grama, a u
vozilu dva zamotuljka
neto mase 0.18 grama i od 0.10 grama.
Optuženi Š.L. negira da je izvršio krivično djelo koje mu se optužnicom
stavlja na tert. Ne spori da
poznaje optuženog Đ.B., te da zna da se djevojka optuženog Đ. zove D., takođe
da zna gdje isti
živi, tvrdeći da Đ.B. nikada nije prodavao, niti je posredovao u kupovini
opojne drogemarihuane.
Da je optuženi Š.L. izvršio krivično djelo koje mu se optužnicom stavlja na
tert, sud je utvrdio iz
odbrane optuženog Đ.B. date u pretkrivičnom postupku i pred istražnim sudijom
od 09.10.2008.
godine u vezi sa iskazom svjedoka V. D. pred istražnim sudijom, te na
materijalnim dokazima
provedenim u postupku.
Optuženi Đ.B. je u pretkrivičnom postupku i u prvoj odbrani pred istražnim
sudijom od
09.10.2008. godine, naveo da zadnjih par godina konzumira opojnu drogu-
marihuanu, te da je
njegova djevojka D. konstantno konzumirala drogu sa njim. Do marihuane je
najčešće dolazio
preko njegovog druga Š. L.. Marihuanu je uvijek plaćao 50 eura. Optuženi Š. bi
posle poziva koje
je dobijao od optuženog Đ., dolazio i donosio marihuanu, a istu je nabavljao
od trećih lica. U
odbrani pred istražnim sudijom od 09.10.2008. godine optuženi Đ.pojasnio je da
je Š. L. upoznao
preko poznanika pod nadimkom N., a koji mu je u početku nabavljao marihuanu.
Nakon N.
odlaska u Beograd, a zbog D. potrebe u nedostatku lijekova, odlučio se pozvati
N. od kojeg je
dobio broj optuženog Š. L., a sa kojim je stupio u kontakt. Navodeći,
konkretno da je to bilo
krajem 2007. godine. Od tog perioda je od optuženog Š. nekoliko puta nabavljao
marihuanu,
moguće da je to bilo tri puta, za iznos od 30 eura do 50 eura. Opojnu drogu
koju je nabavljao od
optuženog Š. L. isključivo je tražio za potrebe svoje djevojke, a koja se
nalazila u teškom
psihičkom stanju. Nikada nije sa optuženim Š. uživao opojnu drogu- marihuanu.
Svjedok V. D. u svojoj izjavi pred istaržnim sudijom u bitnom je saopštila da
je u saznanju da je je
njen nevjenčani suprug, optuženi Đ.B. marihuanu nabavljao od tri lica,
izvjesnog N. iz
Danilovgrada, R. I. zvanog R. i optuženog Š. L.. Jedne prilike se zatekla sa
B. u stanu u Beogradu,
gdje se nalazio optuženi Š. L., gdje je na stolu vidjela "brdo" marihuane, te
da su je isti
konzumirali. Zna da je opojnu drogu-marihuanu uglavnom iz Nikšića donosio
optuženi L. Š.. Na
način što bi optuženi Đ.prethodno kontaktirao N., a nakon toga optuženog Š. sa
kojim bi zatim
prethodili telefonski razgovori i sa istim se dogovarao oko dostavljanja
marihuane. Nakon čega bi
optuženi Đ.izlazio ispred zgrade, govoreći D. da ga ispred čeka L.. Ne zna
tačno koliko puta je
7
optuženi Š. donosio marihuanu, ali misli oko pet-šest puta u toku godine, te
da nikada nije
prisustvovala predaji marihuane između optuženih, tako da ne zna koliko novca
je optuženi
Đ.davao za istu, ali misli da je od 50 eura do 100 eura.
Dovodeći u vezu prethodno navedenu odbranu optuženog Đ.B., i iskaz svjedoka V.
D., sud je
izveo logičan zaključak da je optuženi Š.L. donosio opojnu drogu-marihuana
optuženom Đ.B.. Iz
provedenih materijalnih dokaza , po ocjeni suda, proizilazi zaključak da je V.
D. policiji prijavila
svoga nevjenčanog supruga optuženog Đ.B., ljuta na njega zbog svađe u kojoj je
došlo zbog
razmirica zbog njegovog uživanja opojne droge-marihuane. Tom prilikom je i
policija došla u
njihov stan, a nakon čega je V. D. zatražila da pođe sa njima i dala
dobrovoljni pristanak da isti
pretresu. Pred istražnim sudijom do detalja je ispričala od koga je optuženi
Đ.nabavljao opojnu
drogu-marihuanu, na koji način je stupio u kontakt sa optuženim Š. i da je
svaki naredni njihog
dogovor u vezi donošenja marihuane ugovaran telefonskim pozivima. Sa ovih
razloga, sud je
prihvatio iskaz svjedoka V. D. dat pred istražnim sudijom, jer je u njemu
detaljno objasnila od
kojih lica je optuženi Đ.B. nabavljao opojnu drogu- marihuanu. Pojasnila je na
koji način su stupili
u kontakt optuženi Đ.i optuženi Š.. Na koji način je optuženi Š. optuženom Đ.
dostavljao traženu
marihuanu. Nesporna je činjenica da je pretresom stana pronađena opojna droga-
marihuana.
Takođe i u vozilu optuženog Đurića, ispod volana, a po prethodnom obavještenju
od V. D..
Da je to tako sud je utvrdio iz zapisnika Uprave policije PJ Budva od
07.12.2008. godine o
pretresanju stana koji koriste V. D. i Đ.B., potvrde Uprave policije PJ Budva
od 07.12.2008.
godine na ime V. D., potvrde Uprave policije PJ Budva od 07.12.2008. godine o
privremeno
oduzetim predmetima na ime Đ.B., u kojim dokazima se konstatuje da je u stanu
kod optuženog
Đ.B. i V. D. pronađena i oduzeta, zelena biljna materija u plastičnoj kesi, u
crnoj putnoj torbi
zamotuljak od aluminijske folije sa sadržajem grumena braon boje, providna
crna kesa sa
sadržajem zelene biljne materije, zamotuljak od aluminijske folije sa
sadržajem grumena braon
boje, kesica od "Zewa" u kojoj se nalazila plastična kutijica sa sadržajem
zelene biljne materije,
isječak od najlon kese žute providne boje sa sadržajem zelene biljne materije,
a koje dokaze je sud
prihvatio, a što u postupku nije dovedeno u sumlju. Naprotiv, te činjenice
proizilaze iz sadržine
zapisnika o pretresanju stana i iz potvrda o oduzetoj opojnoj drogi-
marihuani, te iz iskaza
svjedoka V. S.. Da zelena biljna materija, supstanca koja sadrži psihoaktivnu
komponentu
tetrahidrokaranabinol (THC) u koncentraciji iznad 0,3 % i nalazi se na listi
opojnih droga, sud je
utvrdio iz nalaza i mišljenja vještaka Božović Nikole broj 3149 i 3150/08,
koje nalaze je sud
prihvatio kao stručne, objektivne i jasne, te bazirane na pravilima nauke.
Cijeneći odbranu optuženog Đ.B. u pretkrivičnom postupku i kod istražnog
sudije od 09.10.2008.
godine i dovodeći istu u vezu sa njegovom odbranom drugi put pred istražnim
sudijom od
11.12.2008.godine i na glavnom pretresu, te sa iskazom svjedoka V. D., sud je
prihvatio odbranu
datu u pretkivičnom postupku i odbranu pred istražnim sudijom od 09.10.2008.
godine. Sa
razloga što je ovaj optuženi, a po ocjeni suda, jasno i detaljno objasnio u
pretkrivičnom postupku i
pred istražnim sudijom prvi put, da je uživalac opojne droge zadnjih par
godina. Da je do droge
kada mu je bila potrebna dolazio preko optuženog Š. L.. Tačno je naveo iznos
koliko je plaćao
opojnu drogu- marihuanu, a da je istu optuženi Š. nabavljao od trećih lica.
Prihvatljiva je za sud
odbrana optuženog Đ.B. data pred istražnim sudijom od 09.10.2008. godine u
kojoj je pojasnio na
koji način je stupio u kontakt sa optuženim Š. L.. Takva odbrana optuženog Đ.
je u saglasnosti sa
iskazom svjedoka V. D. koju je dala pred istražnim sudijom.
Sud nije prihvatio odbranu optuženog Đ.B. datu u drugoj odbrani pred istražnim
sudijom od
11.12.2008. godine i na glavnom pretresu, kao ni iskaz svjedoka V. D. dat na
glavnom pretresu.
Ovaj optuženi je, po ocjeni suda, u bitnom izmijenio ranije odbrane. Navodeći,
da nikada nije
nabavljao opojnu drogu-marihuanu od optuženog Š. L., već od jednog lica čije
ime zbog svoje
lične bezbjednosti ne smije da kaže. Da optuženog Š. zna od 2007. godine, kada
je istog upoznao
8
na promociji nikšićkog piva. Sa optuženim se družio samo kao sa poznanikom.
Optuženi Š.L. mu
je prvi pao na pamet kod saslušanja u policiji, računajući da isti neće imati
problema. S tim u vezi,
svjedok V. D. je na glavnom pretresu bitno izmijenila svoj iskaz, navodeći da
optuženi
Đ.konzumira opojnu drogu. Čula je ranije da je optuženi Š.L. bio protiv
njihove veze, pa je iz tog
razloga kazala da je optuženi Š. donosio marihuanu. Ne sjeća se da je dala
izjavu pred istražnim
sudijom, jer je bila pod sedativima. Sa ovih razloga, a po ocjeni suda,
logičan je zaključak da su
isti izmijenili svoje navode u cilju olakšavanja krivično-pravnog položaja
optuženim Đ.B. i Š. L. .
Sa ovih razloga, potvrđeni su navodi optužbe da su se u radnjama optuženog Š.
L. stekli svi bitni
elementi bića krivičnog djela neovlašćena proizvodnja, držanje i stavljanje u
promet opojnih droga
iz člana 300 st.1 Krivičnog zakonika. Optuženi Š.L. je neovlašćeno posredovao
u kupovini
marihuane, na taj način preduzeo jednu od alternativnih radnji kojom se
predmetno krivično djelo
neovlašćena proizvodnja, držanje i stavljanje u promet opojnih droga iz člana
300 st.1 Krivičnog
zakonika saglasno zakonskoj definiciji može izvršiti.
Optuženom Đ.B.u se optužbom stavlja na teret da je izvršio krivično djelo
omogućavanje uživanja
opojnih droga iz člana 301 stav 1 Krivičnog zakonika. Optuženi Đ.B. je u
periodu od 01.06.2007.
godine do 07.12.2008. godine, u Budvi davao drugom da uživa opojnu drogu
marihuanu, na način
što je V. D. svakodnevno pravio džointe od ove opojne droge koje je ona u
stanu konzumirala.
Da je optuženi Đ.B. izvršio krivično djelo koje mu se optužnicom stavlja na
tert, sud je utvrdio iz
njegove odbrane date u pretkrivičnom postupku i pred istražnim sudijom od
09.10.2008. godine u
vezi sa iskazom svjedoka V. D. pred istražnim sudijom, te na nespornoj
činjenici da je u stanu koji
ovaj optuženi koristi sa svjedokom V. D. pronađena opojna droga kao i u
njegovom vozilu. Ove
činjenice su za sud dokazane i utvrđene iz zapisnika o pretesanju stana,
potvrde o oduzetim
predmetima i nalazom vještaka u kome se konstatuje da pronađena biljna
materija jeste opojna
droga- marihuana.
Nesporna je činjenica da je u stanu u Budvi koji koriste ovaj optuženi i
svjedok V. D. i u njegovom
vozilu pronađena određena količina opojne droge-marihuane. Nije sporna ni
činjenica da je
optuženi Đ.B. konzumirao opojnu drogu- marihuanu, što on u svojoj odbrani i ne
spori, te da je
opojnu drogu- marihuanu nabavljao i zbog svjedoka V. D.. Sud izvodi zaključak,
da je optuženi
Đ.B. omogućio uživanje opojne droge- marihuane svjedoku V. D., na način što je
u periodu od
01.06.2007. godine do 07.12. 2008. godine nabavljao opojnu drogu marihuanu od
optuženog Š. L.,
kako je to prethodno navedeno. Optuženi Đ.B. je davao je svjedoku V. D. da
uživa opojnu drogumarihuanu
na način što joj je pravio džointe, koje su konzumirali dok su se nalazili
zajedno u
stanu, jer ista sama nije znala da zamota džoint. Ove navode potvrđuje i
svjedok V. D.. Navodeći,
da je sa optuženim Đ.B. probala marihuanu nekoliko puta, na način što je sa
njim uživala opojnu
drogu-marihuanu. Ove činjenice sud utvrđuje iz odbrane optuženog Đ.B. date
pred policijom i
iskaza svjedoka V. D. datog pred istražim sudijom.
Sud je cijenio psihički odnos optuženih prema izvršenim krivičnim djelima pa
nalazi da su
optuženi Š.L. i Đ.B. predmetna krivična djela izvršili sa direktnim
umišljajem. Okolnost da su
postupali neovlašćeno, da je djelo protivpravno, predstavlja bitna obilježja
ovih krivičnih djela, a
koja okolnost je, po ocjeni ovog suda, optuženima, sigurno, bila poznata, jer
su bili svjesni da
nemaju potrebna ovlašćenja da prodaju, drže, kupuju radi dalje prodaje,
stavljaju u promet,
posreduju u kupovini ili prodaji, i daju drugom na uživanje opojnu drogu
marihuanu, što znači da
je kod optuženih postojala svijest o svim obilježjima krivičnog djela i
htjenja njihovih izvršenja,
što ih čini krivično-pravno odgovornim.
Krivično djelo za koje su optuženi oglašeni krivim, je krivično djelo sa
blanketnom dispozicijom,
pa je kod ovih krivičnih djela pored navođenja činjenica i okolnosti koje čine
obilježje krivičnog
djela, a o kojima se sud izjasnio, bilo nužno i navesti i materijalno pravni
propis od kojeg zavisi
9
postojanje ovog djela. Naime, marihuana je supstanca koja je proglašena za
opojnu drogu
Rješenjem o utvrđivanju opojnih droga (" Sl.list SRJ" br. 44/02) pod hemijskim
nazivom
"tetrahidrokanabinol" (THC). Prema tome, optuženi su postupajući na bliže
opisan način u izreci
presude, postupali suprotno odredbama Zakona o proizvodnji i prometu opojnih
droga ("Sl.list SRJ
br. 46/96 i 37/02).
Sud je cijenio i ostale provedene dokaze i to: zapisnik o pretresanju stana i
drugih prostorija PJ
Nikšić od 08.12.2008. godine o prostorijama koje koristi optuženi Š.L.,
službenu zabilješku
Uprave policije PJ Budva od 18.12.2008. godine, potvrdu Uprave policije PJ
Budva od
08.12.2008. godine na ime optuženog Š. L. o privremeno oduzetim stvarima, ali
je našao da isti
nijesu od uticaja na drugačije presuđenje u ovoj krivično pravnoj stvari.
Odlučujući o kazni sud je cijenio sve okolnosti u smislu člana 42 Krivičnog
zakonika koje utiču da
kazna bude veća ili manja pa je od olakšavajućih okolnosti na starani
optuženog Š. L. cijenio
njegovu mladost, da isti nije osuđivan, za optuženog Đ.B. sud je od
olakšavajućih okolnosti našao
da je oženjen, otac dvoje djece, s tim što za optuženog Đ.B. sud nije pribavio
izvod iz kaznene
evidencije, imajući u vidu mjesto rođenja, te je u smislu načela „in dubio pro
reo“, optuženom,
kao olakšavajuću okolnost uzeo da ranije nije osuđivan, dok otežavajućih
okolnosti na strani
optuženih nije našao, pa ih sud, cijeneći navedene okolnosti, osudio na kazne
zatvora iz izreke
presude, a ovo sa razloga što je navedene olakšavajuće okolnosti na starani
optuženih u njihovoj
ukupnosti primjenom člana 42, 45 stav 1 tačka 3, 46 stav 1 tačka 3 i 5 KZ
cijenio kao osobito
olakšavajuće i izrekao im kazne zatvora ispod zakonskog minimuma zaprijećene
za predmetno
krivično djelo, nalazeći da će se ovako izrečenim kaznama u okviru opšte svrhe
izricanja krivičnih
sankcija postići svrha kažnjavanja, odnosno u dovoljnoj mjeri uticati na
optužene da ne vrše ista
ili slična krivična djela.
Na osnovu člana 75 u vezi člana 301 stav 3 Krivičnog zakonika od optuženog
Đ.B.a, oduzima se
opojna droga-marihuana, upakovana u jednom zamotuljku a u količini od 1,95
grama i dva
zamotuljka iste opojne droge- marihuane neto mase 0,18 grama i 0,10 grama,
koja se ima trajno
uništiti.
Na osnovu člana 51. st. 1. Krivičnog zakonika optuženom Š. L. se u kaznu
zatvora ima uračunati
vrijeme provedeno u pritvoru od 08.12.2008. godine do 20.01.2009. godine, a
optuženom Đ.B. se
u kaznu zatvora ima uračunati vrijeme provedeno u pritvoru od 08.12.2008.
godine do
07.02.2009. godine.
Kako su optuženi oglašeni krivim, to ih je sud obavezao i to optuženog Đ.B. na
isplatu troškova
krivičnog postupka u iznosu od 625,00 eura, koji se odnose na isplaćenu
naknadu braniocu po
službenoj dužnosti, te oba optužena da po osnovu sudskog paušala plate izos od
po 50,00 eura, koji
je odmjeren srazmjeno složenosti postupka i imovinskim prilikama optuženih,
što su dužni platiti u
roku od 15 dana po pravnosnažnosti presude, pod prijetnjom prinudnog
izvršenja.
Sa navedenih razloga, a primjenom člana 364 Zakonika o krivičnom postupku ,
odlučeno je kao u
izreci presude.
VIŠI SUD U PODGORICI,
dana, 09.12.2010 godine
ZAPISNIČAR,
PREDSJEDNIK VIJEĆA-SUDIJA,
Borka Jelenković s.r.
Dragiša Rakočević s.r.