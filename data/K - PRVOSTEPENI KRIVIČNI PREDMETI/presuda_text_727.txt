OSNOVNI SUD U ROŽAJAMA
K.br.7/11.
U IME NARODA
OSNOVNI SUD U ROŽAJAMA i to Predsjednik suda Camić Zahit, kao sudija
pojedinac, sa zapisničarem Burdžović Adisom, odlučujući po optužnom predlogu
Osnovnog Državnog Tužilaštva iz Rožaja Kt.br.299/10. od 29. decembra 2010.
godine protiv okrivljenog G. Ž. iz Bašče, opština Rožaje, zbog krivičnog djela
šumska kradja iz čl .324.st.2. u vezi st. 1. Krivičnog Zakonika, nakon
održanog glavnog i javnog pretresa u prisustvu Zamjenika Osnovnog Državnog
Tužioca Selmanović Armina iz Rožaja i okrivljenog, a u odsustvu uredno
pozvanog oštećenog G. M., dana 13.5.2011. godine donio je i javno objavio
P R E S U D U
Okrivljeni G. Ž., JMBG ., od oca M.a i majke K., rodj. R., rodjen .. godine u
Bašči, opština Rožaje, gdje i živi , drž. CG, pismen, završio SSS,
nezapošljen, oženjen, otac jednog maloljetnog djeteta, vojsku odslužio
1989/90. godine u Užice, vodi se pri VE Rožaje, siromašnog imovnog stanja,
osudjivan,
Na osnovu čl. 363.st.1. tač. 2. Zakonika o Krivičnom Postupku
OSLOBADJA SE OD OPTUŽBE
Da je dana 17.10.2010. godine u mjestu zv. "Bukovi do" opština Rožaje, radi
kradje u privatnoj šumi G. M. oborio 29 (dvadeset devet) bukovih stabala u
kubnoj masi od 5.75 m3, pričinivšti time štetu u iznosu od 78,24 eura,
-čime bi izvršio krivično djelo šumske kradje iz čl. 324.st.2. u vezi st. 1. Krivičnog Zakonika.
Jer ima okolnosti koje isključuju krivicu.
Troškovi krivičnog postupka u iznosu od 150 eura, padaju na teret budžetskih
sredstava.
Oštećeni G. M., radi ostvarivanja odštetnog zahtjeva upućuje se na gradjansku
parnicu.
O b r a z l o ž e n j e
ODT iz Rožaja podnio je optužni predlog Kt.br.299/10. od 29. decembra 2010.
godine, protiv okrivljenog G. Ž. iz Bašče, opština Rožaje, zbog krivičnog
djela šumska kradja iz čl. 324.st.KZ.
Na glavnom pretresu Zamjenik ODT-a ostao je pri podnijetom optužnom predlogu u
kojem je predložio da sud okrivljenog oglasi krivim za izvršeno krivično djelo
i osudi ga po Zakonu.
Oštećeni nije prisustvovao glavnom pretresu od 13.5.2011. godine, a bio je
uredno pozvan.
Okrivljeni G. Ž., na glavnom pretresu nije priznao izvršenje krivičnog djela
ni krivicu za krivično djelo za koje je optužen.
U svojoj odbrani istakao je: da živi u s. Bašča, gdje živi i oštećeni. Njegova
majka je vlasnik nekretnina koje je naslijedila od svoje majke i iste se
graniče sa parcelom oštećenog. Dana 17.10.2010. godine u mjestu zv. "Bukov do"
koje graniči sa nekretninama oštećenog oborio je 29 bukovih stabala koja je
upotrijebio za ogrijevno drvo. Oštećeni je obavijestio šumara u vezi toga.
Šumaru je priznao da je on to uradio i kazao mu da je to njegova šuma. Stabla
je oborio u šumi za koju smatra da je vlasništvo njegove majke, a koju šumu je
naslijedila od njene majke M..
Predložio je da ga sud oslobodi od optužbe.
Na glavnom pretresu sud je izveo dokaze: saslušanjem u svojstvu svjedoka -
oštećenog G. M., svjedoka H. S., G. V., R. N., izvršio uvidjaj na licu mjesta,
uz učešće vještaka geometra Ibrahimović Šemsa, po saglasnosti stranaka
pročitao nalaz i mišljenje ovog vještaka, neposredno saslušao vještaka
geometra, pročitao dopis Uprave za šume PJ Rožaje br. 276. od
29.4.2011.godine, zapisnik o izvršenom pregledu čuvara šuma, kao i izvod iz
kaznene evidencije na ime okrivljenog.
Svjedok - oštećeni G. M. istakao je: da živi u s. Bašča, opština Rožaje.
Posjeduje šumu u mjestu zv. "Bukov do", na kojem mjestu i otac okrivljenog ima
šumu koja graniči sa njegovom šumom. Da je okrivljeni u toj šumi bio posjekao
tri stabla, nakon čega su postavili medju izmedju njihovih šuma. Dana
17.10.2010. godine, okrivljeni je u njegovoj šumi oborio 29 bukovih stabala.
Obavijestio je šumara o sječi stabala u njegovoj šumi. Okrivljenog je molio da
mu stabla ne uzima, ali isti to nije prihvatio, već je stabla uzeo i
iskoristio. Da je vlasnik pomenute nekretnine na kojoj je izvršeno obaranje
predmetnih stabala i da za to posjeduje posjedovni list.
Svjedok H. S. istakao je: da radi kao čuvar šuma na terenu kojem pripada i
mjesto zv. "Bukov do". Poznato mu je da na okrivljeni kao i oštećeni na tom
mjestu imaju šumu i livade. Nije mu poznata medja izmedju njihovih parcela,
jer ne postoje medjašni znaci. Dana 17.10.2010. godine u šumi zv. "Bukov do"
našao je oboreno 29 bukovih stabala. Stabla su bila izvučena na jednoj livadi.
Izvršio je premjer panjeva i utvrdio kubnu masu od 5,75. Nakon nekoliko dana
kontaktirao ga je oštećeni i kazao mu da je stabla oborio okrivljeni. Sa
oštećenim je pošao na mjestu gdje su stabla oborena i isti mu je kazao da su
stabla oborena u njegovoj šumi. Razgovarao je sa okrivljenim, koji mu je
priznao da je on stabla oborio govoreći mu da je to njegova šuma. Nijesu mu
poznate medjašne linije izmedju šume okrivljenog i oštećenog. Nije mu poznato
da li je neko od njih ranije na tom mjestu vršio drugu sječu, osim ove.
Prijavu protivu okrivljenog je podnio na insistiranje oštećenog.
Svjedok G. V. istakao je: da mu je okrivljeni sinovac. Ima 86 godina starosti
tako da mu je dobro poznato da je jedna parcela koja je po kulturi livada u
vlasništvu R. M., babe okrivljenog. Da se ta parcela zove "Bukovi do". Takodje
mu je poznato da se sa zapadne strane te parcele nalazi parcela koja je po
kulturi šuma i da pripada sklopu te livade. Sa zapadne strane od ove šume je
parcela vlasništvo oštećenog. Nikada nije učestvovao u razgraničenju parcele
gdje je vršeno obaranje stabala. Ove parcele je više puta obradjivao za života
M. i iste je nastavila da koristi majka okrivljenog, kao naslednik. Poznato mu
je da je na brdu sa južne strane od sporne parcle jedno stablo koje
predstavlja medju izmedju livade oštećenog i livade vlasništvo M., a da ta
medja ide onda rubom šume u pravcu sjeverozapada.
Svjedok R. N. istakao je : da u kompleksu zv. "Bukovi do" posjeduje nekretnine
koje su po kulturi livada i šuma. Na tom mjestu njegova livada graniči sa
livadom R. M., koja je baba okrivljenog. Na rubu te livade sa jugozapadne
strane postoji jedno stablo koje predstavlja medju izmedju njegove livade i M.
i ta medja ide u pravcu zapada. Sa sjeverne strane od ove medje je njegova
šuma, a sa sjeverne strane je šuma koja pripada sklopu livade R. M.. Rubom
predmetne šume pravac sjeverozapad-jugoistok je medja sa imanjem oštećenog. Od
ove medje u pravcu zapada je i imanje oštećenog. Šuma koja se nalazi sa
zapadne strane od livade R. M. pripada sklopu te livade. Nije mu poznato ko je
izvršio obaranje stabala u predmetnoj šumi. Poznato mu je da oštećeni u sklopu
svoje livade ima jedan dio šume koja se nalazi sa zapadne strane od sporne
parcele gdje je vršena sječa stabala.
Vještak geometar Ibrahimović Šemso u svom nalazu i mišljenju istakao je: da je
u katastru koji je formiran na osnovu popisa katastra zemljišta 1953/54
godine, utvrdio da se na ime G. M. vodi 3/4 i Garović Ilije 1/4 katastarske
parcele br.2/66, "Breždja" po kulturi pašnjak V klase u površini od 29.700 m2
i šuma u površini od 1.300 m2, po posjedovnom listu br. 34. KO Bašča. Po
posjedovnom listu br. 51. KO Bašča, na ime Ratković mike, upisana je
katastarska parcela br. 2/64, zv. "Bukov do" livada VIII klase u površini od
8.000 m2, neplodno 3.000 m2, pašnjak V klase u površini od 13.000 m2, šuma IV
klase u površini od 10.000 m2 i šuma IV klase u površini od 3.300 m2. Da je
manja šumska površina iz posjedovnom lista od 3.300 m2 je dio koji se nalazi
zapadno od udoline. Da se radi o popisnom katastru bez planova, mjera i
granica, kao i oblika parcela, tako da su površine iz posjedovnih listova
nepouzdane. Sporne parcele 2/64. i 2/66. koje su označene pod nazivom
"Breždja", a koje su okrivljeni i oštećeni označili kao "Bukovi do" se nijesu
mogle približno identifikovati zbog neposjedovanja elaborata za privatne šume
koji ne postoji u Upravi za šume PJ Rožaje, a što je utvrdio i na osnovu
izvještaja ove uprave br. 276. od 29.4.2011. godine. Da je na osnovu
raspoloživih podataka mišljenja da parcela na kojoj je izvršeno obaranje
stabala se zove "Bukovi do" i da je u katastru evidentirana kao parcela br.
2/66/1. iz posjedovnog lista br. 51. KO Bašča.
Sud je cijeneći iskaz okrivljenog i izvedene dokaze pojedinačno i u vezi sta
ostalim izvedenim dokazima, pa je na osnovu takve ocjene utvrdio činjenično
stanje kao u izreci ove presude.
Iz utvrdjenog činjeničnog stanja proizilazi da je okrivljeni dana 17.10.2010.
godine u šumi zv. "Bukovi do" obor o 29. bukovih stabala čija je kubna masa
iznosila 5,75. Predmetna stabla su oborena na katastarskoj parceli br. 2/66.
po posjedovnom listu br. 51. KO Bašča, čiji je vlasnik R. M.. Predmetna stabla
je oborio okrivljeni. Ove činjenice utvrdjene su na osnovu iskaza okrivljenog,
čiji je iskaz sud prihvatio kao tačan i objektivan, jer je u svemu potvrdjen
izvedenim dokazima i sud je isti uzeo kao dokaz.
Cijeneći izvedene dokaze iskaze svjedoka S., V., N., nalaz i mišljenje
vještaka geometra Ibrahimović Šemsa, obavještenje Uprave za šume PJ Rožaje br.
276. od 29.4.2011. godine, sud je ove dokaze u cjelosti prihvatio u dijelu
koji se odnose na mjesto gdje je izvršena predmetna sječa, kao i
evidentiranost ove parcele u posjedovnom listu, te i medjašnim znacima, sud je
našao da su isti objektivni, medjusobno saglasni i kao takvi ničim nedovedeni
u sumnu. Naime, iz svih ovih dokaza se vidi da se mjesto sječe zove "Bukovi
do". Da ovo mjesto pripada parceli br. 2/66. iz posjedovnog lista br. 51. KO
Bašča, koje je evidentirano kao vlasništvo R. M.. Da u ovom kompleksu, gdje se
nalazi predmetna parcela i oštećeni ima parcelu po kulturi livada i šuma, ali
da su iste evidentirane pod nazivom "Breždja", te da se mjesto gdje je
izvršeno obaranje ovih stabala ne vodi pod tim nazivom već pod nazivom "Bukovi
do", što je posebno naglašeno u nalazu i mišljenju vještaka geometra, koji
nalaz je dat na osnovu raspoloživih podataka, a u nedostatku elaborata za
privatne šume koji za to mjesto ne postoji, obzirom da je isti uništen u
požaru poslovne zgrade Uprave za šume PJ u Rožajama.
Iz iskaza oštećenog se vidi da on u sklopu mjesta gdje je izvršeno obaranje
ovih stabala posjeduje nepokretnosti. Da je okrivljeni izvršio obaranje 29
stabala bukovih pomenutog dana, tako da mu je sud iskaz u tom dijelu i
prihvatio jer je saglasan sa izvedenim dokazima. Medjutim, njegov iskaz u
dijelu koji se odnosi da je mjesto gdje je izvršeno obaranje predmetnih
stabala u njegovom vlasništvu, sud nije mogao prihvatiti, jer njegov iskaz u
ovom dijelu nije potvrdjen ostalim izvedenim dokazima.
Imajući u vidu da je okrivljeni predmetna stabla oborio na pomenutom mjestu,
za koje je bio ubijedjen da je u vlasništvu njegove majke, kao naslednice
njene majke, njegove babe, to na njegovoj strani ne stoji umišljaj, kao oblik
vinosi. Krivično djelo koje se okrivljenom stavlja na teret može se izvšiti
samo sa umišljajem, koji obuhvata svijest da se obaranje stabala vrši u tudjoj
šumi pri čemu je potrebna i namjera prisvajanja oborenog stabla. Medjutim, u
konkretnom slučaju okrivljeni u vrijeme izvršenja ovog krivičnog djela nije
bio svjestan da obaranje stabala vrši u tudjoj šumi, već je bio ubijedjen da
obaranje tih stabala vrši u šumi koju je njegova majka naslijedila od njene
majke, te je samim tim bio u stvarnoj zabludi u užem smislu čl. 18. KZ, koja
isključuje umišljaj, a samim tim i krivičnu odgovornost okrivljenog. Na osnovu
ovako utvrđenog činjeničnog stanja sud je primjenom čl. 363. st. 1. tač.2. ZKP
okrivljenog oslobodio od optužbe.
Na osnovu čl. 203. ZKP-a troškovi krivičnog postupka i čl. 199.st.2. tač. 1.
ZKP-a u iznosu od 150 eura, a odnose se na izlazak suda na lice mjesta i
troškova vještačenja od strane vještaka geometra, padaju na teret budžetskih
sredstava suda.
Na osnovu čl. 212.st.3. ZKP, oštećeni G. M., radi ostvarivanja odštetnog
zahtjeva upućen je na gradjansku parnicu.
OSNOVNI SUD U ROŽAJAMA, dana 13.5.2011.g.
ZAPISNIČAR PREDSJEDNIK SUDA
Burdžović Adisa s.r. Camić Zahit s.r.
PRAVNA POUKA: Protiv ove presude može se
izjaviti žalba u roku od 8 dana od dana prijema
iste, Višem sudu u Bijelom polju, a preko ovog suda.