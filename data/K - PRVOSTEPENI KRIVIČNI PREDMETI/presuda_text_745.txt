K.47/09
U IME NARODA
        **OSNOVNI SUD U ŽABLJAKU** , kao nadležni prvostepeni krivični sud u vijeću sastavljenom od predsjednika vijeća-sudije  Jovković Milovana i članova vijeća – sudija porotnika Tomčić Marka i Ćosović Ranka, uz sudjelovanje Kaljević Nadje kao zapisničara, u krivičnom predmetu  protiv okrivljenog R.V., zbog krivičnog djela  gradjenje objekta bez gradjevinske dozvole iz čl.326 a  Krivičnog Zakonika CG, koji se vodi po optužnici ODT iz Pljevalja Kt.br.199/09 od 19.09.2009 godine, nakon održanog usmenog, javnog i glavnog pretresa dana 14.10.2009 godine, u prisustvu zamjenika ODT Djurović Veljka i okrivljenog, donio je i  javno objavio  dana 17.10.2009 godine

P R E S U D U
        **OKRIVLJENI R.V.   **od oca I. i majke M. rodjene Š., rodjen godine u mjestu Ž., nastanjen u Ž, završio Srednju mašinsko-tehničku školu, nezaposlen, sednjeg imovnog stanja, neoženjen, državljanin CG, vojsku služio,ranije osudjivan i to presudom K.br.8/86 od 02.12.1986 godine Opštinski sud u Žabljaku čl.152 stav 1 KZSRCG 3 (tri) mjeseca uslovno za 2 (dvije) godine, protiv koga se sada ne vodi postupak za drugo krivično djelo.

K r i v     j e
Što  je 
   Tokom  septembra mjeseca 2008 godine u naselju "T".O.Ž, kao investitor protivno čl.69,97 i 149 Zakona o uredjenju prostora i izgradnji objekata (»Sl.list.CG«51/08), započeo gradjenje objekta bez predhodno pribavljene gradjevinske dozvole, na način što je ozidao objekat gabarita 8 x 6 m od betonskih blokova, na kojem je izlivena betonska ploča, a potom mjeseca juna 2009 godine bespravno nastavio gradnju sprata od drvene konstrukcije pa je dana 10.07.2009 godine Inspektor zaštite prostora Ministarstva uredjenja prostora S. S., donijela Rješenje  br. 1005-142/09 od 10.07.2009 godine, kojim je naredjeno R. V. da poruši postavljene konstrukcije od drvenih elemenata na spratu objekta u mjestu »T.« O. Ž.


čime je izvršio krivično djelo gradjenje objekta bez gradjevinske dozvole iz čl.326 a   Krivičnog Zakonika Crne Gore (KZCG),
- pa ga sud na osnovu naprijed navedenih odredbi te
čl.5,13,15,32,33,36,42,45 i 46 tačka 5 Krivičnog zakonika Crne Gore(KZCG), te
čl.364  Zakona o krivičnom postupku Crne Gore (ZKP-a CG), 

O S U DJ U J E
Na kaznu zatvora u trajanju od 30 (tideset) dana, koju će okrivljeni izdržati
po pravosnažnosti presude.
Okrivljeni je dužan da na ime troškova krivičnog postupka plati iznos od
49,50€, kao i sudski paušal u iznosu od 30,00€, a sve u roku od 15 dana od
dana pravosnažnosti presude pod prijetnjom prinudnog izvršenja.  
O b r a z l o ž e nj e
   ODT iz Pljevalja u optužnici Kt.br.199/09 od 19.09.2009 godine, dajući opis radnje izvršenja pravno je ocijenio da je optuženi počinio krivično djelo koje mu se stavlja na teret, na način, mjesto i vrijeme kako je to bliže opisano izrekom presude.   
   Na glavnom pretresu zastupnik ODT-a Veljko Djurović je izjavio da se ovdje radi o novom krivičnom djelu koje je zapriječeno prošle godine. Istina je da je okrivljeni započeo objekat nakon ovoga bez gradjevinske dozvole. Postupio je po rješenju inspektora i srušio objekat. Kako je okrivljeni  priznao izvršenje djela, te pošto se radi o djelima koja su u porastu i prestavljaju veliku društevenu opasnost, to ostaje u cjelini pri optužnici, te predlaže da sud okrivljenog oglasi krivim i kazni po zakonu.  
   Okrivljeni R. V. je u istrazi i na glavnom pretresu u bitnom naveo da nije siguran  da li je ovo što je uradio  baš krivično djelo ili nije. Istina je da je tokom septembra mjeseca 2008. godine započeo sa gradnjom porodične kuće  i to na  dijelu placa u površini  376 m² kao i na dijelu placa koji predstavlja državno zemljište u površini od 99 m².  Za kupovinu tog zemljišta obraćao  se opštini Ž. u više navrata i kod sebe ima sve zahtjeve da se u pismenom obliku istima obraćao. S obzirom da je ova površina od 99 m2 nedovoljna da se formira neka druga parcela a ista se graniči sa  njegovom parcelom.  Lično je vidio da se svuda na području opštine Ž., gradi na stotine objekata i da niko nema građevinsku dozvolu pa je i on  smatrao da treba da nastavi sa radovima početkom jula 2009. godine, iako nije imao građevinsku dozvolu.  Do jula 2009. godine bio je izgradio  tj. ozidao  podrumski dio, uradio je mrtvu i viseću ploču i započeo je sa daljim  radovima na način što je  od drveta nastavio sa postavljanjem konstrukcije i elemenata na spratu objekta. Odmah na početku  nastavka radova na lice mjesta u „T.“ došao je inspektor i naložio mu da poruši  onaj dio drvene konstrukcije tj. elemenata na spratu objekta, pri čemu je inspektor bio veoma korektan a i on je bio korektan i rekao je inspektoru S. S. da će odmah ukloniti drvene elemente što je i učinio, pri čemu je imao problema sa jednom vjenčanicom, za koju je trebao veći broj ljudi da mu pomogne kako bi je uklonio. Obzirom da je postupio odmah po gornjem rješenju, ne zna zbog čega su protiv njega podnijeli krivičnu  prijavu, a ovo što je bio započeo  u nastavku gradnje odmah je prekinuo, a podignute elemente od drveta je odmah demontirao.  
  U završnoj riječi okrivljeni izjavi da on nije znao za taj propis koji je stupio na snagu prošle godine, a vezan za kažnjavanje za nedozvoljenu gradnju. Činjenica je da se radi na stotine objekata te vrste.  
  U dokaznom postupku radi rasvetljenja činjeničnog stanja sud je sproveo dokaze, saslušao je svjedoke: S. S. i D. R., pročitao je Zapisnik o izvršenoj kontroli inspektora Zaštite prostora br.1005-sl/22 od 07.07.2009 godine, Zapisnik o izvršenoj kontroli inspektora Zaštite prostora br.1005-sl/36 od 24.07.2009 godine, rješenje Ministarstva za ekonomski razvoj br.1005-142/09 od 10.07.2009 godine, Zapisnik o uvidjaju Isatražnog sudije Osnovnog suda u Žabljaku Ki.br.11/09 od 04.09.2009 godine sa priloženim fotografijama, nalaz i mišljenje vještaka geometra K. B. sa priloženom skicom lica mjesta, izvršio uvid u fotoelaborat UP I. Ž.br.2/38/09 od 06.07.2009 godine i pročitan je izvještaj iz kaznene evidencije UP I.Ž. br. 245/09-1004641/1 od 21.08.2009 godine za okrivljenog R. V.       
  Iz iskaza svjedoka S. S. sud je utvrdio da obavlja poslove inspektora zaštite prostora,  pa se sjeća da je dana 07. 07. 2009. godine  vršila kontrolu  u saradnji sa drugim inspekcijskim i policijskim organima na području opštine Ž. i to u mjesto zv. T., sa lijeve srane puta Ž. - Đ. T., pored magacina DOO "K. K.". Na licu mjesta je sa svojim kolegom konstatovala da je započet sa gradnjom jedan objekat a bez predhodno pribavljene građevinske dozvole.  Objekat je dimenzija 8 x 6 m i urađeno je prizemlje, dakle izliveno coklo, a na isto postavljeni betonski blokovi, pa pored mrtve ploče postavljena je i viseća ploča, pri čemu je na visećoj ploči započeto postavljanje konstrukcije od drvenih elemenata i to na spratu objekta.  Investitoru je ostavljen poziv na licu mjesta sa obavezom da se 10.07. 2009. godine javi u kancelariju inspekcije što je imenovani i učinio. Nakon toga 10.07. 2009. godine  investitor objekta R. V.  je došao u kancelariju inspekcije gdje mu je ukazano  da mora  obustaviti započete radove,  te naloženo da poruši dio konstrukcije od drvenih elemenata i za izvršenje  radnji ostavljen rok od tri dana.  R. je bio  veoma korektan ukazujući da će postupiti po nalogu inspekcije, nakon čega je dana 24. 07. 2009. godine ponovo vršeći kontrolu izašla na lice mjesta i konstatovala da je R. V. postupio po rješenju kojim mu je bilo naloženo rušenje konstrukcije od postavljenih drvenih elemenata, radi čega je  dana 24. 07. 2009. godine donijela zaključak kojim se obustavlja dalji postupak protiv investitora R. V..   
  Iz iskaza svjedoka D.R., sud je utvrdio  da obavlja  poslove inspektora zaštite prostora pa se sjeća da je zajedno sa koleginicom S.S. 07. 07.2009. godine  vršio kontrolu  u saradnji sa drugim inspekcijskim i policijskim organima na području opštine Ž. i to konkretno  u mjestu zv. "T." sa lijeve strane puta Ž. - Đ.T.. Na licu  mjesta je vidio započet  jedan objekat i to bez predhodno pribavljene građevinske dozvole, a koji objekat je dimenzija u osnovi  8 x 6 m.  Prizemlje objekta je bilo izrađeno od betonskih blokova sa strane su bile postavljene betonske stepenice,  pored mrtve ploče urađena je i viseća ploča, pri čemu je započeto postavljanje  drvenih elemenata i to na spratu objekta.  Prizemni dio objekta je bio započet ranije, a  drveni elementi su bili počeli da se ugrađuju od skora, što se jasno moglo vidjeti i utvrditi na osnovu dinamike posla na objektu.  Investitoru je ostavljen poziv na licu mjesta da se 10. 07.2009. godine javi u kancelariju inspekcije   u Ž.  i toga dana tj. 10. jula nije prisustvovao razgovoru odnosno davanju izjave od strane investitora R. V., ali je od svoje koleginice obaviješten da je donijeto rješenje kojim je naređeno R. da poruši konstrukciju od drvenih elemenata, te je kasnije saznao  da je imenovani postupio po rješenju radi čega je postupak protiv njega bio obustavljen.  
  Iz  Zapisnika o izvršenoj kontroli inspektora Zaštite prostora br.1005-sl/22 od 07.07.2009 godine,  sud je utvrdio da je okrivljeni R. V., tokom ljeta 2008 godine u naselju »T.« O. Ž. , kao investitor protivno čl.169,97 i 149 Zakona o uredjenju protora i zgradnji objekata (»Sl.list.CG br.51/08), započeo izgradnju objekta, bez predhodno pribavljene gradjevinske dozvole, na način što je ozidao objekat gabarita 8 x 6 m , od betonskih blokova na kojem je izlivena betonska ploča, a potom mjeseca juna 2009 godine bespravno nastavio gradnju sprata od drvene konstrukcije.  
 Iz Zapisnika o izvršenoj kontroli inspektora Zaštite prostora br.1005-sl/36 od 24.07.2009 godine, sud je utvrdio da je rješenjem br.1005-142/09 od 10.07.2009 godine, naredjeno investitoru R. V. da poruši izvedene radove na spratu postojećeg objekta u mjestu »T.«, te kako je kontrolom na licu mjesta utvrdjeno da je imenovani postupio po rješenju gornji poslovni broj, na osnovu Zakona o inspekcijskom nadzoru, donešen je zaključak kojim se obustavlja dalji postupak protiv investitora R.V. u skladu sa Zakonom o inspekcijskom nadzoru čl.36 i Zakona o opštem upravnom postupku čl.274 stav 1.  
 Iz rješenja Ministarstva za ekonomski razvoj br.1005-142/09 od 10.07.2009 godine, sud je utvrdio da je ovim rješenjem naredjeno R. V. iz Ž. da poruši postavljene konstrukcije od drvenih elemenata na spratu objekta na mjestu »T.«, a rok izvršenja naznačene radnje je odredjen na 3 dana.  
 Iz Zapisnika o uvidjaju Isatražnog sudije Osnovnog suda u Žabljaku Ki.br.11/09 od 04.09.2009 godine sa priloženim fotografijama, sud je utvrdio da se lice mjesta nalazi sa lijeve strane regionalnog puta Ž.-Dj.T., na izlasku iz Ž. , a na udaljenosti od oko 150m od hotela »B.« gledano u pravcu Ž.. Na licu mjesta se nalazi započeti gradjevinski objekat od tvrdog materijala-ozidano prize mlje betonskim blokovima, izliveno betonsko stepenište za prvi sprat, a ispred objekta nalaze se gradjevinski blokovi i blok opek. Istražni sudija je fotografisao lice mjesta pa fotoelaborat prestavlja sastavni dio ovog zapisnika.  
  Iz nalaz i mišljenja vještaka geometra K.B. sa priloženom skicom lica mjesta, sud je utvrdio da se započeti objekat nalazi na kat parc.br.1813/12 upisan u LN.br.1326 KO Ž. I, vlasnika R.V. od oca I.. Započeti objekat je gabarita 25,50 x 13m, gdje je uradjena betonska ploča na visini od 3m i nastrešnica 25,5 x 1,40 m, koja se nastavlja na uradjenoj betonskoj ploči, uz nalaz priložena je i skica lica mjesta koja prestavlja njegov sastavni dio.  
   Sud je cijenio nalaz i mišljenje vještaka geodetske struke sa skicom lica mjesta kao objektivan i tačan i u cjelini ga prihvatio jer je dat u skladu sa pravilima nauke i struke od strane stalnog sudskog vještaka geodetske struke i stranke istome nijesu prigovorile.  
   Iz uvida u fotoelaborat UP I. Ž. br.2/38/09 od 06.07.2009 godine, sud je zaključio da se lice mjesta nalazi na putu Ž.-Dj. T. sa lijeve strane na izlasku iz Ž. lice mjesta sa spornim objektom je prikazano na fotografiji.  
   Iz izvještaja iz kaznene evidencije UP I. Ž. br. 245/09-1004641/1 od 21.08.2009 godine za okrivljenog R. V. sud je utvrdio da je okrivljeni  ranije osudjivan i to presudom K.br.8/86 od 02.12.1986 godine Opštinski sud u Žabljaku čl.152 stav 1 KZSRCG 3 (tri) mjeseca uslovno za 2 (dvije) godine.     
   Na osnovu savjesne i brižljive ocjene provedenih dokaza od kojih zavisi vrsta i mjera krivične sankcije,  a cijeneći sve u smislu 360 ZKP- sud je na pouzdan način zaključio da je okrivljeni učinio krivično djelo na način, mjeso i u vrijeme kako je to bliže opisano izrekom presude.

Krivično pravno   ocjenjujući  ovakvo utvrdjeno činjenično stanje sud nalazi
da je okrivljeni izvršio krivično djelo  gradjenje objekta bez gradjevinske
dozvole iz čl.326 a   Krivičnog Zakonika Crne Gore (KZCG), a ovo krivično
djelo čini »ko protivno propisima o izgradnji objekata, planiranju i uredjenju
prostora započne izgradnju objekta bez predhodno pribavljene gradjevinske
dozvole ili gradi objekat suprotno izdatoj gradjevinskoj dozvoli i tehničkoj
dokumentaciji ili odluci nadležnog organa o zabrani gradjenja«, pa kako je
tokom  septembra mjeseca 2008 godine u naselju T. O. Ž., kao investitor
protivno čl.69,97 i 149 Zakona o uredjenju prostora i izgradnji objekata
(»Sl.list.CG«51/08), započeo gradjenje objekta bez predhodno pribavljene
gradjevinske dozvole, na način što je ozidao objekat gabarita 8 x 6 m od
betonskih blokova, na kojem je izlivena betonska ploča, a potom mjeseca juna
2009 godine bespravno nastavio gradnju sprata od drvene konstrukcije pa je
dana 10.07.2009 godine Inspektor zaštite prostora Ministarstva uredjenja
prostora S. S., donijela Rješenje  br. 1005-142/09 od 10.07.2009 godine, kojim
je naredjeno R.V. da poruši postavljene konstrukcije od drvenih elemenata na
spratu objekta u mjestu »T.« O.Ž.
        Za sud nije bilo dileme da je okrivljeni učinio krivično djelo koje mu je stavljeno na teret što jasno proizilazi iz svih provedenih dokaza kao i same odbrane okrivljenog. Okrivljeni je u svojoj odbrani naveo da je započeo sa gradnjom porodične kuće septembra 2008 godine, a da je istu gradnju nastavio početkom jula 2009 godine, a da nije predhodno pribavio odobrenje za gradnju, kao i da je činjenica da se radi na stotine takvih objekata. Ovakvu odbranu okrivljenoga sud je cijenio kao priznanje djela pa je kao takvu u potpunosti prihvatio jer ima podlogu u iskazima saslušanih svjedoka S. S. i D. R., a nije u suprotnosti sa drugim provedenim dokazima a posebno sa datim nalazom i mišljenjem. Sud je prihvatio iskaze svjedoka S.S. i D.R. koji su potvrdili da je okrivljeni započeo sa izgradnjom jednog objekta bez gradjevinske dozvole, da su mu  rješenjem naložili da poruši postavljenu konstrukciju od drvenih elemenata, te da je okrivljeni nakon donošenja rješenja o rušenju postavljene drvene konstrukcije istu porušio, jer imaju podlogu u odbrani okrivljenoga, a nijesu u suprotnosti sa drugim sprovedenim dokazima, a posebno sa nalazom i mišljenjem vještaka geodetske struke.
       Sud je našao da je okrivljeni djelovao umišljajno jer je bio svjestan da preduzetim radnjama čini  radnju navedenog krivičnog djela čije je izvršenje i htio.  
Pri odmjeravanju vrste i visine kazne sud je cijenio stepen krivice
okrivljenoga i druge okolnosti predvidjene čl.42 KZ CG , pa je od
olakšavajućih okolnosti koje je cijenio kao naročito olakšavajuće uzeo da se
radi o  licu koje je priznalo krivično djelo, koje je nakon donošenja rješenja
o rušenju objekta isti porušio, da se korektno ponašao na glavnom pretresu.
Raniju osudjivanost okrivljenoga sud nije cijenio kao posebno otežavajući, jer
je od vremena njegove ranije osudjivanosti protekao duži vremenski period to
jest preko pet godina , pa mu je sud primjenom čl.45 i 46 tačka 5  KZ CG
ublažio zakonom propisanu kaznu ispod opšteg minimuma i izrekao mu kaznu
zatvora u trajanju od 30 (trideset) dana, smatrajući da će se izricanjem ove
efektivne kazne postići  svrha kažnjavanja shodno čl.32 KZCG, a u okviru opšte
svrhe krivičnih sankcija iz čl.4 KZCG.
Sud je obavezao okrivljenog da plati troškove krivičnog postupka  u iznosu od
49,50€, a koji troškovi se odnose na nagradu vještaku geodetske struke za dati
nalaz i mišljenje, shodno čl.202 ZKP-a kao i da plati sudski paušal u iznosu
od 30,00€, a koji iznos je odmjeren sobzirom na težinu, složenost  i trajanje
postupka shodno čl.199 ZKP-a  
        **OSNOVNI SUD U ŽABLJAKU** , dana 17.10.2009 godine

ZAPISNIČAR                                                    PRESJEDNIK
VIJEĆA -  SUDIJA
Nadja Kaljević.s.r.
Milovan Jovković.s.r.  
PRAVNA POUKA : Protiv ove presude dozvoljena je žalb u rokuod
15 dana od dana prijema iste Višem sudu Bijelo Polje a preko ovog suda  