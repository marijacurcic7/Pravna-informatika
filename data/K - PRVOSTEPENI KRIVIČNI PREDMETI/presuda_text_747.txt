K - 211/2010
U IME NARODA
VIŠI SUD U PODGORICI, kao prvostepeni krivični u vijeću sastavljenom od sudije
Biljane Uskoković kao predsjednika vijeća, sudija porotnika Trtica Jelke i
Nedović Miomira kao
članova vijeća, Vere Popović kao zapisničara, u krivičnom predmetu protiv
optuženih B. M. zbog
krivičnih djela pomoć učiniocu posle izvršenog krivičnog djela iz člana 387.
stav 2 u vezi stava 1
Krivičnog zakonika i omogućavanje uživanja opojnih droga iz člana 301. stav 1
Krivičnog
zakonika i Đ. D. zbog krivičnih djela neovlašćena proizvodnja, držanje i
stavljanje u promet
opojnih droga iz člana 300. stav 1. Krivičnog zakonika i omogućavanje uživanja
opojnih droga iz
člana 301. stav 1 Krivičnog zakonika, postupajući po optužnici Višeg državnog
tužioca u
Podgorici Kt-br.17/10 od 18.08.2010. godine, nakon održanog glavnog i javnog
pretresa dana
20.01.2011. godine u prisustvu zastupnika optužbe Milić Suzane, zamjenika
VDT-a Podgorica,
optuženog B. M. i njegovog branioca po službenoj dužnosti adv. S. I.,
optuženog Đ. D. i njegovog
izabranog branioca adv.B. V., a nakon tajnog vijećanja i glasanja donio je i
javno objavio dana
24.01.2011. godine
P R E S U D U
OPTUŽENI B.M., JMBG....., rođen..... godine u S., stalno nastanjen u P. Ul.N.
j. broj ..,
državljanin Bosne i Hercegovine, neoženjen, bez djece, sa završenom srednjom
školom, zaposlen
u Taxi udruženju „Ekskluziv“ lošeg imovnog stanja, osuđivan presudom Višeg
suda u Podgorici
K.br.189/09 od 15.04.2010. godine zbog krivičnog djela omogućavanje uživanja
opojnih droga iz
člana 301. stav 1. KZ na kaznu zatvora u trajanju od četiri mjeseca, ne vodi
se postupak za neko
drugo krivično djelo i
OPTUŽENI Đ.D., JMBG....., zv.“D.“, rođen..... godine u P., gdje je i stalno
nastanjen
ul.M. O. broj . – naselje S. A., neoženjen, bez djece, sa završenom srednjom
školom, po zanimanju
radnik, nezaposlen, lošeg imovnog stanja, državljanin Crne Gore, neosuđivan,
ne vodi se postupak
za neko drugo krivično djelo.
KRIVI SU
Što su:
I.
Noću izmjeđu 31.01.2010. i 01.02.2010. godine u Podgorici, optuženi Đ.D. u
svom putničkom
motornom vozilu marke „Golf 3“ reg.oznaka PG AK 799, neovlašćeno držao radi
dalje prodaje pet
paketića od ukupno 1,68 grama heroina – supstancu proglašenu za opojnu drogu
rješenjem o
utvrđivanju opojnih droga ( „Sl.list SRJ“ broj 44/02), koji heroin je prilikom
nailaska policije u
količini od 1,57 grama upakovanog u četiri paketića neto masa 0,08 grama, 0,08
grama, 0,06
grama i 1,35 grama, dodao optuženom B. M., koji se nalazio na mjestu suvozača,
da ga izbaci iz
vozila kako ne bi bio otkriven, što je optuženi B. prihvatio i uzeo te
paketiće heroina u namjeri da
njihovim prikrivanjem spriječi da optuženi Đ. bude otkriven u izvršenju
krivičnog djela
neovlašćena proizvodnja, držanje i stavljanje u promet opojnih droga iz člana
300 stav 1 KZ za
koje se može izreći kazna zatvora preko pet godina, pa kako zbog blizine
policije nije uspio heroin
da izbaci iz vozila, pokušao je da ga uništi stavljajući ga u usta da ga
proguta, u čemu nije uspio
već ih je ispljunuo u ruku a zatim pri izlasku iz vozila odbacio od sebe, koje
paketiće heroina je
policija pronašla u njegovoj blizini i oduzela, a pretresom vozila u
plastičnom spremištu je
pronađen preostali dio heroina koji je optuženi Đ. držao radi prodaje –
paketić od 0,11 grama.
-čime su izvršili i to optuženi Đ.D. krivično djelo neovlašćena proizvodnja, držanje i
stavljanje u promet opojnih droga iz člana 300. stav 1. Krivičnog zakonika, a
optuženi B.M.
krivično djelo pomoć učiniocu posle izvršenog krivičnog djela iz člana 387.
stav 2. u vezi stava 1.
Krivičnog zakonika.
II.
U periodu od 01.11.2009.godine do 01.02.2010.godine u Podgorici naizmjenično,
jednom
nedeljno davali jedan drugom da uživaju opojnu drogu heroin supstancu
proglašenu za opojnu
drogu rješenjem o utvrđivanju opojnih droga ( „Sl.list SRJ“ broj 44/02) tako
što su u vozilu marke
„Golf 3“ reg.oznaka PG AK 799 vlasništvo Đ. pravili linije heroina koje su
zajedno ušmrkavali na
nos, a zadnji put noću između 31.01.2010. godine i 01.02.2010. godine
okrivljeni Đ. dao B. M.
opojnu drogu heroin da je uživa, tako što je dva puta izvadio po polutku
heroina od kojih je
napravio dvije linije koje su zajedno ušmrkali na nos
-čime su izvršili krivično djelo omogućavanje uživanja opojnih droga iz člana 301. stav 1.
Krivičnog Zakonika
Sud optuženom B. M. primjenom člana 387. stav 2. u vezi stava 1. i člana 301.
stav 1.
Krivičnog Zakonika, člana 4,5,32,36,42, i 50. stav 1 Krivičnog zakonika
prethodno
U T V R Đ U J E
-za predmetno krivično djelo pomoć učiniocu posle izvršenog krivičnog djela iz člana 387.
stav 2. u vezi stava 1. Krivičnog zakonika kaznu zatvora u trajanju od 3 ( tri
) mjeseca,
-za predmetno krivično djelo omogućavanje uživanja opojnih droga iz člana 301. stav 1.
Krivičnog zakonika kaznu zatvora u trajanju od 6 (šest) mjeseci,
-primjenom člana 50. stav 1. Krivičnog zakonika sud optuženom B. M. uzima kao već
utvrđenu kaznu zatvora u trajanju od 4 (četiri) mjeseca koja mu je izrečena
pravosnažnom
presudom Višeg suda u Podgorici K.br.189/2009 od 15.04.2010. godine zbog
krivičnog djela
omogućavanje uživanja opojnih droga iz člana 301. stav 1. Krivičnog zakonika,
Pa ga primjenom člana 48. i 51. Krivičnog zakonika, te člana 199.,202. i 364.
ZKP-a,
O S U Đ U J E
Na jedinstvenu kaznu zatvora u trajanju od 1 (jedne) godine u koju kaznu mu se
uračunava
vrijeme provedeno u pritvoru od 01.02.2010. godine do 02.02.2010. godine.
Sud optuženom Đ. D. primjenom člana 300. stav 1. i člana 301. stav 1.
Krivičnog zakonika,
člana 4,5,32,36,42,45,46. Krivičnog zakonika predhodno
U T V R Đ U J E
- za krivično djelo neovlašćena proizvodnja, držanje i stavljanje u promet
opojnih droga iz
člana 300. stav 1. Krivičnog zakonika kaznu zatvora u trajanju od 8 (osam)
mjeseci,
- za krivično djelo omogućavanje uživanja opojnih droga iz člana 301. stav 1.
Krivičnog
zakonika kaznu zatvora u trajanju od 5 (pet) mjeseci.
Pa ga primjenom člana 48. i 51. Krivičnog zakonika, te člana 199. 202. i 364.
ZKP-a
O S U Đ U J E
Na jedinstvenu kaznu zatvora u trajanju od 1 (jedne) godine u koju mu se
uračunava
vrijeme provedeno u pritvoru od 01.02.2010. godine do 02.02.2010. godine.
Shodno članu 300. stav 7. u vezi člana 75. Krivičnog zakonika od optuženih B.
M. i Đ. D.
trajno se oduzima opojna droga i to od optuženog B. M. 1,57 grama heroina, a
od optuženog Đ. D.
0,11 grama heroina i ista se ima uništiti.
Obavezuju se optuženi B.M. i Đ.D. da na ime troškova krivičnog postupka uplate
ovom
sudu novčane iznose i to optuženi B.M. iznos od 975,00 eura, te solidarno oba
optužena iznos
od 115,50 eura, a na ime sudskog paušala oba optužena novčani iznos od po
50,00 eura,
sve prednje u roku od 15 dana, po pravosnažnosti presude, pod prijetnjom
prinudnog
izvršenja, a na žiro račun Višeg suda u Podgorici broj 832-7113-04.
O B R A Z L O Ž E N J E
Optužnicom Višeg državnog tužioca u Podgorici Kt.br.17/10 od 18.08.2010.
godine
stavljeno je na teret optuženim B. M. i Đ. D. da su izvršili krivično djelo
neovlašćena proizvodnja,
držanje i stavljanje u promet opojnih droga iz člana 300. stav 1. Krivičnog
zakonika i krivično
djelo omogućavanje uživanja opojnih droga iz člana 301. stav 1. Krivičnog
zakonika.
U završnoj riječi zastupnik optužbe na glavnom pretresu održanom dana
20.01.2011.
godine je izmijenila činječni opis pod tačkom 1. optužnice kao na zapisniku o
glavnom pretresu i
optuženom B. M. stavila na teret izvršenje krivičnog djela pomoć učiniocu
posle izvršenog
krivičnog djela iz člana 387. stav 2. u vezi stava 1. Krivičnog zakonika, dok
u odnosu na
optuženog Đ. D. je pravna kvalifikacija djela ostala nepromijenjena. U odnosu
na tačku 2.
optužnice zastupnik optužbe je precizirala činjenični opis optužnice tako što
u prvom redu datum
„29.01.“ zamjenjuje datumom „01.02.“ dok na kraju činjeničnog opisa dodje
riječi „a zadnji put
noću između 31.01. i 01.02.2010. godine okrivljeni Đ. dao B. M. opojnu drogu
da je uživa, tako
što je dva puta izvadio po polutku heroina od kojih je napravio dvije linije
koje su zajedno
ušmrkali u nos“ ostavljajući neizmjenju pravna kvalifikacija u odnosu na tačku
2. optužnice.
U završnoj riječi zastupnik optužbe navodi da ostaje u cjelosti kod
izmijenjene optužnice,
predlažući sudu da optužene oglasi krivim i kazni po zakonu.
Kako po ocjeni suda izmijenjeni činječni opis pod tačkom 1. optužnice kao na
zapisniku o
glavnom pretresu nije saglasan utvrđenim činjenicama na glavnom pretresu,to je
sud u pogledu
preciznijeg određivanja načina izvršenja krivičnog djela od strane optuženog
B. M. istu usaglasio
u činjeničnom opisu kao u stavu I. izreke ove presude izostavljajući riječ ,,
sažvaće i“ a dodajući
iza riječi ,, već ih je“ riječi ,, ispljunuo u ruku a zatim“ ovim ne
povređujući identitet optužbe .
U završnoj riječi branilac optuženog B. M., adv. S. I. u bitnom navodi da
odbrana nema
velike mogućnosti u dijelu činjenične građe da može da spori ovakvu
kvalifikaciju jer je nesporno
iz kazivanja njegovog branjenika da on jeste uzeo paketiće sa heroinom i
kasnije ih izbacio iz
vozila, pa stoga ostavlja sudu na ocjenu odluke o kazni i predlaže sudu da
kako je njegov branjenik
presudom ovog suda K-189/2009 pravosnažno osuđen na kaznu zatvora u trajanju
od četiri
mjeseca a njeno izdržavanje nije započeo da istom shodno članu 50. KZ-a
izrekne jedinstvenu
kaznu zatvora. U odnosu na krivično djelo iz člana 301. KZ-a koje je njegovom
branjeniku
stavljeno na teret, smatra da nije dokazano jer ni jedan optuženi nije izjavio
da su kritičnom
prilikom u tom vozilu koristili heroin, već da su se samo vozili vozilom, a
posjedovanje heroina ne
može se podvesti pod navedeno krivično djelo, pa stoga u ovom dijelu predlaže
da sud donese
oslobađajuću odluku.
U završnoj riječi optuženi B.M. izjavljuje da u cjelosti prihvata završnu
riječ svog branioca.
U završnoj riječi branilac optuženog Đ. D. adv.B. V. u bitnom navodi da njegov
branjenik
nije izvršio krivična djela koja mu se optužnicom stavljaju na teret i
predlaže sudu da njegovog
branjenika oslobodi od optužbe.
U završnoj riječi optuženi Đ.D. izjvljuje da u cjelosti prihvata završnu riječ
svog branioca.
Optuženi B.M. pred istražnim sudijom Višeg suda u Podgorici jednako kao u
predkrivičnom postupku u bitnom navodi da je povremeni uživalac opojne droge
heroin i da nije
zavisnik. Đ. D. poznaje nekih godinu dana, i sa istim je komšija. Dana
31.01.2010. godine negdje
oko 18,30 časova pozvao ga je Đ.D. da izađe ispred kuće. D. ga je čekao sa
vozilom „Golf III“
plave boje PG AK 779. Sjeo je u vozilo i krenuli su da naprave jedan krug.
Zaustavili su se na
parking prostoru blizu zgrade tkz.“Vukovarka“ i tu je Đ.D. iz svog džepa
izvadio jednu polutku sa
opojnom drogom heroin koju je rasuo na CD a zatim je rasutu količinu razdvojio
na dva dijela
nakon čega su on i D. konzumirali opojnu drogu heroin na način što su istu
ušmrkavali na nos.
Istog dana negdje oko 23,00 časa Đ.D. ga je ponovo pozvao da izađe vani i
našli su se ispred
njegove kuće. Sjeo je u D. vozilo i uputili su se prema Zabjelu u namjeri da
Đ.D. naspe gorivo na
nekoj od pumpi na Zabjelu, nakon čega su se vratili u naselje Stari Aerodrom.
Usput su svratili u
prodajni objekat „Lida“ gdje je Đ.za njih kupio po sok i odatle su krenuli i
parkirali se na parking
prostoru kod zgrade “Vukovarka“, gdje su takođe konzumirali heroin, tako što
je Đ. ponovo iz
svog džepa izvadio jednu polutku i na CD-u napravio linije koje su
konzumirali. U ta dva puta Đ.
nije davao nikakvu novčanu nadoknadu za heroin koji je konzumirao sa njim, jer
je Đ. znao za
njegovu situaciju, da nema zaposljenje i novca. Osim u ova dva navrata Đ. mu
nije nikada davao
heroin. U jednom trenutku Đ. je rekao „evo je policija ajde da se maknemo
odavde, jer će nas
stvartovat“ i zatim je Đ. upalio svoje vozilo i skrenuo desno prema Domu
zdravlja na Starom
aerodromu, a nakon toga prema ulici 8/8. Primjetili su da ih policija prati za
svo ovo vrijeme ali su
nastavili kretanje Bulevarom do kružnog toka pa dalje putem prema Tuzima i kod
Distributivnog
centra skrenuli su lijevo gdje ih je patrola policije zaustavila. Na putu dok
ih je policija pratila, tj.
kod distributivnog centra Đ. je iz džepa izvadio nekoliko manjih zamotuljaka,
dodao mu ih i
kazao da ih baci kroz prozor. To nije uradio jer je policija bila za njima i
što bi to bilo ,,providno“.
Kada ih je policija zaustavila Đ. mu je dodao još jedan veći zamotuljak
napravljen od papira i
rekao mu da ga baci sa svoje strane jer on ne može sa svoje jer je ulica.
Manje zamotuljke koji su
mu bili u ruci je stavio u usta i pokušao da ih proguta, ali kako je primjetio
da će se udaviti iste je
ispljunuo u ruku i onda je i onaj veći zamotuljak takođe stavio u ruku gdje su
se nalazili ispljunuti
zamotuljci. Zamotuljke je držao u desnoj ruci i prilikom izlaska iz vozila
iste je odbacio, jer ih nije
mogao vratiti Đ.u s obzirom da je on odmah izašao iz kola kada ih je policija
zaustavila i pravio se
kao da on nema nikakve veze sa heroinom koji je policija pronašla te
prilike.Policija je vjerovatno
primjetila kada je odbacio zamotuljke, pa su mu stavili ruke na haubu vozila,
izvršili njegov
pregled i nakon toga ga mu stavili sredstvo za vezivanje. Svi ti
zamotuljci,manji i jedan veći, su
vlasništvo Đ. D.. Ne zna odakle mu ti zamotuljci ni gdje ih je kupio. Kod Đ.
D. nikada nije
kupovao heroin, već bi ga D. samo povremeno čašćavao. Zamotuljke koje mu je D.
dao pokušao je
uništiti tj. odbaciti iz razloga što se prepao da iste ne nađu kod njega, jer
se protiv njega vodi
postupak zbog droge. Nikada se nije bavio prodajom opojne droge heroin.
Optuženi B.M. na glavnom pretresu održanom dana 23.11.2010. godine u bitnom
navodi
kao u prethodnom i predkrivičnom postupku i pojašnjava da je Đ. paketiće
heroina koje mu je dao
da bi ih bacio kroz prozor kako ih policija ne bi uhvatila sa drogom izvadio
iz džepa jakne. Kada
su primjetili da ih policija prati i da im daje svjetlosne znake da stanu, D.
nije odmah stao, već tek
nakon pređenih par kilometara a zaustavio se kod Distributivnog centra u
ul.Andrije Paltašića.
Paketiće koje mu je D. dao da ih baci kroz prozor vozila nije nigdje odlagao u
vozilu, jedino ih je
pokušao progutati ali pošto je vidio da će da se udavi, ispljunuo ih je u ruku
i kasnije kada je
izašao iz vozila odbacio od sebe u stranu i policija ih je pronašla upravo na
tom mjestu gdje ih je
odbacio. Kritične noći su od heroina koji je imao Đ. u dva navrata isti
konzumirali ušmrkavanjem
na nos,u vozilu Đ.. U periodu od novembra 2009.godine do kraja januara 2010.
godine se gledao
sa Đ., ali u tom priodu nijesu zajedno konzumirali heroin. Opojnu drogu heroin
konzumira u
zadnje dvije godine povremeno, jednom mjesečno, i do sada se nije liječio tako
da ne posjeduje
medicinsku dokumentaciju a nije smatrao za potrebnim da se obraća ljekaru radi
liječenja jer
povremeni konzument heroina i stoga mu ljekarska pomoć nije potrebna.
Optuženi Đ.D. u predkrivičnom postupku u bitnom navodi da ga je dana
31.01.2010.
godine oko 21,00 čas pozvao B.M. i pitao da li bi došao po njega svojim
vozilom kako bi se malo
vozili po Starom Aerodromu, što je prihvatio i nakon nekih pola sata otišao
svojim vozilom po
M..Nakon što je M. sjeo u vozilo dogovorili su se da odu u prodavnicu „Lido“
da kupe po sok,
nakon čega bi stali negdje na parking da ga popiju. Nakon što su kupili sok
parkirao je vozilo
ispred zgrade „Vukovarke“ na parkingu gdje su se zadržali nekih desetak
minuta. Tada je
primijetio da je patrola policije prošla pored njih, ali nije posebno obraćao
pažnju na to jer nije
znao da M. kod sebe ima bilo kakve nedozvoljene predmete. Krenuli su iz ulice
Cvijetne u pravcu
ulice Josipa Broza Tita i dolaskom na kružni tok uključili se na magistralu
koja vodi prema
Tuzima kada i primjećuje patrolu policije koja im je svjetlosnom
signalizacijom dala znak da se
zaustave. Dok su se kretali ulicom Josipa Broza Tita primjetio je da M. vadi
iz džepa neke njemu
nepoznate papirne zamotuljke, za koje je mogao predpostaviti da je u pitanju
heroin, jer on kao
uživalac pomenute droge zna kako se pakuje ista. M. je pokušao da proguta
pomenute zamotuljke,
misli da ih je bilo pet do šest manjih zamotuljaka i jedan veći zamotuljak,
ali ne uspijeva u tome,
pa ih iskašljava i uzima u ruku. Kod Distributivnog centra je zaustavio vozilo
ali nije izašao iz
istog, dok je M. odmah izašao iz vozila i primjetio je da od sebe odbacuje
pomenute predmete što
su službenici policije primjetili i pronašli iste. Nije znao da B.M. kod sebe
ima pomenute
zamotuljke za koje pretpostavlja da je heroin. Dešavalo se da kada se sastane
sa M. da mu M. kaže
da kod sebe ima heroina i isti pokaže, i da kasnije taj isti heroin zajedno
konzumiraju. Takvih
situacija je bilo dva tri puta, stim što je uvijek M. donisio heroin, a zadnji
put su heroin
konzumirali dva dana prije kritičnog događaja. Nikakvu nadoknadu pa ni novčanu
nije davao
Minji za konzumiranje heroina.
Optuženi Đ.D. u svom iskazu pred istražnim sudijom ovog suda u bitnom navodi
da je
31.01.2010.g. telefonom nazvao B. M. da se nađu ispred M. stana. Svojim
vozilom je došao po M.
i pošli su prvo do prodavnice ,,Lido“ gdje su kupili po sok a zatim kod zgrada
,,Vukovarke“ gdje
su popili po sok i popušili po cigar. Tada je primijetio policiju. Kako je
znao da M. kod sebe ima
heroin jer mu je to M. kazao kada su se zaustavili kod zgrada ,,Vukovarke“ s
tim što mu heroin
nije pokazao, upalio je vozilo i uputio se prema M. stanu, tj. krenuli su
prema ulici 8/8, zatim
skrenuli lijevo prema kružnom toku pa prema ulici Neznanih junaka koja je
preko puta
distributivnog centra. Policija je išla za njima i čim je vidio da mu daju
svjetlosni znak da stane,
stao je ali nije odmah primijetio da mu blicaju pa je to razlog zašto se
ranije nije zaustavio.
Pomjerio se sa ulice i zaustavio na makadamsko proširenje. Kada su izašli iz
vozila M. je odbacio
od sebe neki veći zamotuljak koji je do tada držao u džepu i policija ih je
tada uhapsila.U
njegovom vozilu policija nije našla heroin.Kritične noći nijesu uživali
heroin. Sa M. je prvi put
uživao heroin prije tri- četiri mjeseca i to od heroina koji je donio M. i od
tada su svake sedmice
po jedanput zajedno uživali heroin i to uvjek u njegovim kolima tako što bi
nekada heroin imao on
a nekad M.. Linije heroina je uvjek pravio M..Svaki drugi put bi imao heroin
on ili M.. Heroin
povremeno uživa, jednom nedjeljno po jednu liniju, a isti nabavlja kod
poznanika iz Tuzi čije ime
ne želi da kaže.
Optuženi Đ.D. na glavnom pretresu održanom dana 23.11.2010. godine u bitnom
navodi
kao u prethodnom postupku stim što pojašnjava da nije znao da M. kod sebe ima
heroin kritične
noći.Zamotuljak koji je pronađen u njegovom vozilu je M. prilikom izlaska iz
vozila ispao na pod
vozila. Ne zna objasniti odakle paketić sa heroinom u kaseti njegovog vozila
koja se nalazi ispred
sjedišta suvozača, zna samo da to nije njegov heroin. Nije vidio da je M.
paketiće heroina bilo gdje
odlagao u njegovom vozilu. Papirići kladionice „Bukmejkers“ koji su nađeni u
njegovom vozilu su
njegovi.Tačno je da su jedan drugom u kritičnom periodu davali drogu heroin
koju su zajedno
konzumirali u njegovom vozilu, Opojnu drogu heroin je prestao da konzumira
nakon kritičnog
događaja. Išao je u zdravstvenu ustanovu - laboratoriju „Boljević“ i „Bona
lab“ radi liječenja ali je
u međuvremenu izgubio nalaze tih labaratorija. Za opojnu drogu heroin nije
nikada davao novac
B. M. od kojeg je i dobijao isti.
Upozoren na različitost svog kazivanja pred istražnim sudijom i na glavnom
pretresu
objašnjava da kada je davao iskaz pred istražnim sudijom da se prerekao pa
pred istražnim
sudijom izjavio da je znao da je M. imao heroin kod sebe te noći.
Zbog različitosti iskaza optuženih B. M. i Đ. D., sud je izvršio njihovo
suočenjenje
prilikom kojeg suočenja optuženi B.M. je ostao dosledan u svojoj tvrdnji da mu
je optuženi Đ.D.,
kada su vidjeli da ih prati policija, u toku vožnje dodao zamotuljke sa
heroinom kako bi ih bacio
kroz prozor, posebno naglasivši da bi da je droga bila njegova to i priznao,da
Đ. ne govori istinu i
ostavio na sud uvjerljiv utisak osobe koja govori istinu.Optuženi Đ. je ostao
pri svojoj odbrani i
naveo da heroin koji je nađen kod M. nije njegov.
U dokaznom postupku sud je proveo dokaze - na saglasan predlog stranaka
pročitao
službenu zabilješku UP PJ Podgorica Filijala Konik broj Ku-117/2010 od
02.02.2010. godine,
dvije potvrde o oduzimanju predmeta UP PJ Podgorica broj Ku-117/10 od
01.02.2010. godine na
ime B. M., tri potvrde o oduzimanju predmeta UP PJ Podgorica broj Ku-117/2010
od 01.02.2010.
godine na ime Đ. D., zapisnik o pretresanju putničkog motornog vozila marke
„Golf III“
reg.oznaka PG AK 799 vlasništvo Đ. D. UP PJ Podgorica broj Ku-117/2010 od
01.02.2010.
godine , izvještaj o vještačenju Forenzičkog centra Danilovgrad broj 371/10,
izvod iz kaznene
evidencije UP PJ Podgorica broj 11-245/10-7620-2-1214 od 01.04.2010. godine za
optuženog Đ.
D., izvod iz kaznene evidencije Federalnog ministarstva unutrašnjih poslova
Bosne i Hercegovine
– Federalne uprave policije u Sarajevu broj 90-14/2-04-7-562 od 13.05.2010.
godine za optuženog
B. M. i izvještaj vještaka za telekomunikacije Boljević Predraga od
12.12.2010. godine, te izvršio
uvid u fotodokumentaciju UP PJ Podgorica broj 17-28-244-262/298 od 01.02.2010.
godine,
fotodokumentaciju koja čini sastavni dio izvještaja Forenzičkog centra
Danilovgrad broj 371/10 i u
presudu Višeg suda u Podgorici broj K-189/2009 od 15.04.2010. godine, te
izvršio suočenje
između optuženih.
U službenoj zabilješci UP PJ Podgorica Filijala Konik broj Ku-117/2010 od
01.02.2010.
godine se konstatuje da su službenici patrole policije B. M. i S. E. dana
31.01.2010. godine oko
23,40 časova prilikom obilaska parking prostora u naselju Stari Aerodrom u
ul.Veljka Vlahovića
na parkingu ispred zgrade „Vukovarka“ prmjetili vozilo „Golf III“ plave boje i
u istom dva lica.
Prilikom prilaska vozilu, vozilo je stavljeno u pogon i velikom brzinom se
kretalo ulicom Cvijetna
prema ulici Josipa Broza, a zatim prema kružnom toku kod Agrokombinata ,,13
jul“ gdje su stigli
vozilo i dali znak „Stop,, da se isto zaustavi. Nakon 100-150 metara kod
Distributivnog centra
vozilo se zaustavlja. Pomenuto vozilo je marke „Golf III“ reg.oznake PG AG 799
. Službenim
vozilom su stali iza vozila i službenik B. M. je izašao iz vozila i uputio se
prema vratima suvozača,
da bi skoro istovremeno suvozač iz vozila „golf III“ izašao upućujući se prema
B. M.. B.
primjećuje da nakon korak ili dva to lice pravi trzaj desnom rukom iza sebe i
odbacuje nešto.Tom
licu je izdata naredba da stavi ruke na krov vozila nakon čega su mu stavljena
sredstva za
vezivanje. Pretragom terena na zemljanoj podlozi u blizini otvorenih desnih
vrata vozila pronašli
su više papirnih zamotuljaka bijele boje od kojih je jedan bio veći zamotuljak
napravljen od
isječka papira sportske kladionice i u njemu se nalazila svijetlo braon
praškasta materija za koju su
pretpostavili da je opojna droga heroin, zatim tri manja zamotuljka sa
sadržajem svijetlo braon
praškaste materije koji su bili skvašeni od vode, tri manja zamotuljka sa
tragovima praškaste
materije, pet manjih praznih pripremljenih zamotuljaka za pakovanje, kao i
jedan zamotuljak sa
parčićima tablete nepoznatog porijekla. Prilikom pregleda vozila na polici
ispod ladice na mjestu
suvozača pronalaze jedan manji zamotuljak sa sadržajem svijetlo braon
praškaste materije nalik na
heroin a na tapacirungu vrata suvozača tragove prškaste materije. Nakon uvida
u lična dokumenta
utvrdili su da se radi o licima B. M. i Đ. D.. O događaju su obavijestili
dežurnu službu. Izvršen je
uviđaj na licu mjesta i pronađeni predmeti nakon uviđaja su izuzeti o čemu je
izdata potvrda o
oduzetim predmetima i stvarima.
Iz dvije potvrde o privremeno oduzetim predmetima UP PJ Podgorica broj
Ku-117/10 od
01.02.2010. godine se utvrđuje da je od optuženog B. M. oduzet jedan veći
zamotuljak napravljen
od isečka papira sportskih kvota u obliku pisamceta u kojem se nalazi tamno
braon praškasta
materija za koju se predpostavlja da je opojna droga heroin, tri manja
zamotuljka koji su skvašeni i
napravljeni od papira uplatnih listića sportske kladionice „Bookmekers“ u
obliku tzv.“pisamceta“
sa sadržajem braon praškaste supstance za koju se predpostavlja da je opojna
droga heroin, tri
manja zamotuljka napravljena od papira sportske kladionice i bijelog papira sa
vidljivim tragovima
navedene materije, jedan manji zamotuljak nepravilnog oblika u kojem se nalaze
parčad tablete
roze boje nepoznatog porijekla, pet pripremljenih zamotuljaka napravljenih od
papira u obliku
„pisamceta“ bez sadržaja, jedan mobilni telefon marke „Nokia 1600“ imei broja
353-
652/01/600191/0 sa SIM karticom IMSI broja 8958203000-0000719427 i jedan
mobilni telefon
marke „Samsung SGH-C450“ bez vidljivog imei broja sa „M-tel“ SIM karticom i
IMSI broja
8958203000-0000718411.
Iz zapisnika o pretresanju putničkog motornog vozila marke „Golf III“
reg.oznaka PG AK
799 UP PJ Podgorica broj Ku-117/2010 od 01.02.2010. godine se utvrđuje da je
predmetno vozilo
vlasništvo Đ. D., da su ovlašćeni radnici prilikom pretresa istog u plastičnom
spremištu ispred
suvozača pronašli jedan manji zamotuljak sa sadržajem svijetlo braon supstance
nepoznatog
porijekla za koju se predpostavlja da je opojna droga heroin, u pepeljari
vozila jedan isječak papira
bijele boje za koji se predpostavlja da je korišćen za pakovanje, u ladici
vozila više listića za
uplatu sportske kladionice „Bookmekers“ a za koje se predpostavlja da su
korišćeni za pakovanje i
koji su identični sa pronađenim zamotuljcima, u plastičnom spremištu ispod
pepeljare isječak
papira sa ispisanim brojevima telefona i jedna SIM kartica „T-mobil“ IMS broja
8938,1000,8300,0739,8454.
Iz tri potvrde o privremeno oduzetim predmetima UP PJ Podgorica broj
Ku-117/2010 od
01.02.2010. godine utvrđuje se da su ovlašćeni radnici od optuženog Đ. D.
oduzeli jedan
zamotuljak u obliku „pisamceta“ od papira listića za uplatu sportske
kladionice „Bokmejkers“ sa
sadržem svijetlo braon praškaste materije nepoznatog porijekla za koju se
predpostavlja da je
opojna droga heroin pronađen u plastičnom spremištu ispred sjedišta suvozača
putničkog
motornog vozila marke „Golf III“ reg.oznaka PG AK 799, jedan isječak papira
bijele boje sa
ispisanim tekstom sa jedne strane za koji se predpostavlja da je korišćen za
pakovanje pronađen u
pepeljari, više listića za uplatu sportske kladionice „Bookmekers“ pronađeni u
ladici vozila,
isječak papira sa ispisanim brojevima telefona pronađen u plastičnom spremištu
ispod pepeljare,
jedna SIM kartica „T-mobil“ IMS broja 8938,1000,8300,0739,8454, jedan mobilni
telefon marke
„Sony erikson“ J110 imei broja 35939901-623638-0 sa „M-tel“ sim karticom broj
068/153-401,
jedan mobilni telefon marke „Nokia 6303C“ imei broja 353199/03/557145/7 sa
„Promonte“ sim
karticom broja 069/374-340, novac u iznosu od 140,00 eura u apoenima od 1x50,
3x20 i 3x10
eura, putničko vozilo marke „Golf II“ plave boje registarskih oznaka PG AK 799
sa ključevima od
istog.
Iz izvještaja o analizi Forenzičkog centra Danilovgrad broj 371/10 utvrđuje se
da su tom
centru na analizu dostavljeni uzorci – 1) jedan ručno pravljeni zamotuljak od
papira sa sadržajem
praškaste supstance svijetlo braon boje neto mase m=0,11 grama, oduzet
prilikom kontrole i
pretresa pmv marke „Golf III“ vlasništvo Đ. D., i 2) tri ručno pravljena
zamotuljka od papira sa
sadržajem praškaste supstance svijetlo braon boje neto masa: m1=0,08 g.,
m2=0,08 g i m3=0,06 g,
3) osam ručno pravljenih zamotuljaka od papira( označeni 3/1 - 3/8) sa
vidljivim tragovima
praškaste supstance svijetlo braon boje, 4) jedan ručno pravljeni zamotuljak
od papira sa
sadržajem izlomljene tablete roze boje i 5) jedan ručno pravljeni zamotuljak
od papira sa
sadržajem praškaste supstance svijetlo braon boje neto mase m=1,35 grama koje
je B.M. odbacio
od sebe( uzorci navedeni pod brojem 2, 3, 4,i 5). Hemijskom analizom
dostavljenih uzoraka koja
je rađena preliminarnim hemijskim testovima, metodom tankoslojne
hromatografije, metodom
infracrvene spektrometrije i metodom gasne hromatografije sa masenim
spektrometrom (GC/MS)
na instrumentu Polaris Q utvrđeno je da uzorci pod rednim brojem 1,2, 3( 3/1,
3/2, 3/3 i 3/5) i 5.
sadrže diacetilmorfin – heroin supstancu koja djeluje na centralni nervni
sistem i koja izaziva
stanje zavisnosti a nalazi se na listi opojnih droga („Sl.list broj 44/02“).
Iz izvoda iz kaznene evidencije UP PJ Podgorica broj 11-245/10-7620-2-1214 od
01.04.2010. godine se utvrđuje da optuženi Đ.D. nije evidentiran u kaznenoj
evidenciji.
Iz izvoda iz kaznene evidencije Federalnog ministarstva unutrašnjih poslova
Bosne i
Hercegovine – Federalne uprave policije u Sarajevu broj 90-14/2-04-7-562 od
13.05.2010. godine
proizilazi da optuženi B.M. nije evidentiran u kaznenoj evidenciji.
Iz spisa predmeta ovog suda K.br.189/2009, presude Višeg suda u Podgorici broj
K-
189/2009 od 15.04.2010. godine, a koja je postala pravosnažna dana 30.12.2010.
godine, u koje je
izvršen uvid, se utvrđuje da je kod ovog suda vođen krivični postupak protiv
optuženog B. M.
zbog krivičnog djela omogućavanje uživanja opojnih droga iz člana 301. stav 1.
Krivičnog
zakonika u kojem mu je presudom K. 189/2009 od 15.04.2010. godine izrečena
kazna zatvora u
trajanju od četiri mjeseca zbog krivičnog djela omogućavanje uživanja opojnih
droga iz člana 301.
stav 1. Krivičnog zakonika, da je navedena presuda postala pravosnažna dana
30.12.2010.godine,
te da po istoj optuženi B.M. nije otpočeo sa izdržavanjem izrečene kazne.
Iz izvještaja vještaka za telekomunikacije B. P. od 12.12.2010. godine
utvrđuje se da je u
memoriji telefonskih aparata oduzetih od optuženog B. i to marke Nokia tip
1600 imei 353-652
016 001 910 sa sim karticom „M-Tel“-a imsi 89382 03000 00007 19427 nađeno 27
primljenih
poruka u periodu 31.12.2009.g. do 05.02.2010.g i 7 poslatih poruka u periodu
06.01. do
16.01.2010.g., a u memoriji telefonskog aparata „Samsung“ tip SGH-C450, imei
586 013 556 145
sa sim karticom „M-tel“ imsi 89382 03000 00007 18411 nađeno 26 primljenih
poruka u periodu
25.11.2008.g. do 29.01.2009.g. sa tekstom i saobraćajnim podacima kao u nalazu
i 1 poslata
poruka na broj telefona 068 153 401 koju koristi optuženi Đ. koja glasi ,, 4
za 30“, te u memoriji
telefonskog aparata marke „Sony Ericsson“ imei 359 599 016 236 380 sa sim
karticom „M-tel“
imsi 89382 03000 00079 67557 za broj 068 153 401 oduzetog od optuženog Đ.
nađeno 15
primljenih poruka u periodu od 01.02. do 02.02.2010.g. sa tekstom i
saobraćajnim podacima kao u
nalazu. Telefonski aparat „Nokia“ tip 6303c imei 353 199 035 571 457 sa sim
karticom „Tmobile“
imsi 89381 00083 00073 9854 se nije mogao očitati kao ni sim kartica imsi
89381 00083
00073 98454 koji su takođe oduzeti od optuženog Đ. .
Fotodokumentacijom UP PJ Podgorica broj 17-28-244-262/298 od 01.02.2010.
godine
prikazan je bliži izgled vozila marke „Golf III“ reg.oznaka PG AK 799,
odbačenih papirnih
zamotuljaka, mjesta gdje su isti pronađeni i njihov sadržaj, izgled papirnog
zamotuljka u ladici
vozila.
Fotodokumentacijom koja čini sastavni dio izvještaja o analizi Forenzičkog
centra
Danilovgrad broj 371/10 godine prikazan je izgled dostavljenih uzoraka na
analizu.
Cijeneći provedene dokaze svaki pojedinačno i u međusobnoj vezi te iste
logički
povezujući sa navodima optužbe i odbranom optuženih B. M. i Đ. D. sud je
utvrdio da su optuženi
B.M. i Đ.D. izvršili krivična djela činjenično opisana i pravno kvalifikovana
kao u stavu I. i II.
izreke ove presude.
Imajući u vidu kazivanje optuženog B. M., a stim u vezi sadržinu službene
zabilješke broj
Ku-117/2010 od 01.02.2010. godine kao i činjenice utvrđene iz zapisnika o
pretresanju putničkog
vozila marke „Golf“ reg.oznaka PG AK 799 vlasništvo optuženog Đ. D. broj
Ku-117/2010 od
01.02.2010. godine kao i izvještaja o analizi Forenzičkog centra Danilovgrad
broj 371/10 jasno
proizilazi da se predmetni događaj desio upravo onako kako to u svojoj odbrani
tokom cijelog
postupka predstavlja optuženi B.M., a što znači da kritičnog dana 31.01.2010.
godine negdje oko
18,30 časova nakon poziva Đ. D. izlazi ih kuće i ulazi u njegovo vozilo u kome
ga čega Đ. i nakon
što su napravili krug sa vozilom zaustavljaju na parkingu zgrade „Vukovarka“
gdje Đ.D. iz svog
džepa vadi polutku opojne droge heroin, rasipa po CD-u, a zatim rasutu
količinu razdvaja na dva
dijela, nakon čega je konzumiraju na način što istu ušmrkavaju na nos. Istoga
dana negdje oko
23,00 časa ponovo ga poziva Đ.D., izlazi iz kuće, sjeda u njegovo vozilo i
upućuju se ka naselju
Zabjelo, da bi se vratili prema naselju Stari aerodrom i svraćaju u prodajni
objekat „Lido“ gdje
Đ.D. kupuje sok, a odatle parkiraju na parking prostoru zgrade „Vukovarka“
gdje konzumiraju
heroin, tako što opet Đ. iz svog džepa vadi polutku i na CD-u pravi linije
koje konzumiraju. Dok
se nalaze u vozilu u jednom momentu Đ. kaže „evo je policija, ajde da se
maknemo odavde jer će
nas startovati“, a potom Đ. pali svoje vozilo i skreće prema Domu zdravlja na
Starom aerodromu i
za to vrijeme primjećuju da ih prati policijia, ali nastavljaju kretanje
Bulevarom do kružnog toka,
a potom prema Tuzima, te kod distributivnog centra skreću lijevo gdje ih
policija i zaustavlja. Na
putu dok ih prati policija Đ. mu dodaje manje zamotuljke a potom i veći
zamotuljak i kaže mu da
ih odbaci kroz prozor, što on ne čini iz razloga jer je policija za njima i
što bi to bilo providno.
Manje zamotuljke koji su mu bili u ruci stavlja u usta pokušavajući iste
progutati, ali pošto se htio
udaviti iste je ispljunuo u desnu ruku gdje već drži veći zamotuljak koje
prilikom izlaska iz vozila
odbacuje, pa su optuženi B.M. i Đ.D. takvim svojim radnjama sa direktnim
umišljajem ostvarli sva
bitna obilježja bića krivičnog djela i to optuženi Đ.D. krivično djelo
neovlašćena proizvodnja,
držanje i stavljanje u promet opojnih droga iz člana 300. stav 1. KZ-a a
optuženi B.M. pomoć
učiniocu posle izvršenog krivičnog djela iz člana 387. stav 2. u vezi stava 1.
Krivičnog zakonika,
za što su kao izršioci krivično pravno odgovorni.
Odlučna činjenica koju je sud nužno morao utvrditi jeste čija je predmetna
droga
pronađena i oduzeta u kritičnom događaju.
Drugooptuženi Đ. pružajući svoju odbranu priznaje da je u periodu od zadnja
tri- četiri
mjeseca sa B. M. svake sedmice po jedanput zajedno uživao heroin, stim što je
nekad drogu imao
on a nekad B.M., negirajući da je drogu davao na uživanje kritične noći a
samim tim i da je droga
njegova.
Analizom iskaza optuženog Đ. D. sud nalazi čitav niz nedoslednosti,
kontradiktornosti u
navodima njegove odbrane u pogledu kritičnog događaja.
Sud prvo polazi i istovremeno utvrđuje činjenicu kad i kako optuženi startuje
svoje vozilo.
Naime, optuženi Đ. kaže da na parkingu primjećuje patrolu policije koja
prolazi pored njih, ali da
ne obraća pažnju jer ne zna da B.M. kod sebe ima nedozvoljene predmete. Na
suprot ovakvim
navodima odbrane Đ. optuženi B. decidno označava kako momenat tako i verbalni
komentar koji
Đ. daje u trenutku koji prethodi startovanju svoga vozila „evo je policija,
ajde da se maknemo
odavde jer će nas startovati“. Navodi B. su potvrđeni sadržinom službene
zabilješke broj Ku-
117/10 od 01.02.2010. godine (prilikom prilaska vozilu, vozilo se stavlja u
pogon i velikom
brzinom kreće ulicom Cvjetin brijeg).
Optuženi B.M. decidno objašnjava razlog zašto mu Đ. predaje drogu kao i razlog
zašto
predatu drogu kako sam Đ., tako i on ne odbacuje kroz prozor - „Đ. mi je dodao
nekoliko manjih
zamotuljaka i rekao mi da odbacim kroz prozor. Ja to nisam uradio iz razloga
što je policija bila za
nama i što bi to bilo providno.... i rekao mi je da bacim sa moje strane jer
ne može baciti on ovamo
na ulicu“.
Optuženi Đ.D. u odbrani navodi da zamotuljak koji je pronađen u njegovom
vozilu je B.
M. ispao prilikom izlaska vozila na pod vozila.
Sud nalazi da je i ovaj navod odbrane Đ. D. neistinit i opovrgnut činjenicom
koji sud
utvrđuje iz zapisnika o pretresanju vozila. Naime, kao prvo sud nalazi i
utvrđuje da ne postoji ni
jedan zamotuljak na patosu vozila kako to predstavlja Đ., kao i da je paketić
sa heroinom pronađen
u plastičnom spremištu ispred suvozača.
Kod činjenice da je u ladici vozila pronađeno više listića za uplatu sportske
kladionice
„Bokmejkers“ a koji su identični sa pronađenim zamotuljcima u kojima se
nalazila predmetna
droga, kao i kod činjenice da B.M. paketiće heroina nije odlagao bilo gdje u
vozilu a što potvrđuje
sam Đ., sud donosi zaključak da predmetna droga pripada Đ. D..
Da je predmetna droga namijenjena daljoj prodaji ukazuje broj zamotuljaka,
približno ista
količina heroina u većini od njih kao i činjenica da sve zamotuljke Đ. nosi sa
sobom na javnom
mjestu (parkingu) gdje je od strane policije i primijećen.
U pogledu prvooptuženog B. M. sud nalazi da optuženi B.M. tokom cijelog
događaja ima
svijest da pruža pomoć izvršiocu krivičnog djela Đ. D. što pokazuje čitav niz
djelatnosti koje on
preduzima od momenta kada zna da vozilo policije prati njihovo vozilo u kojem
se nalaze Đ.D. i
on. Naime, kada mu Đ. dodaje predmetnu drogu, optuženi B.M. ne postupa po
sugestiji da istu
izbaci kroz prozor vozila, jer je svjestan da bi takvo odbacivanje bilo
primjećeno iz policijskog
vozila koje ih prati („ja to nisam uradio iz razloga što je policija bila za
nama i što bi to bilo
providno“ – predkrivični postupak). Iste ove navode B.M. ponavlja u daljem
toku postupka, kako
pred istražnim sudijom tako i na glavnom pretresu.
Naredna djelatnost pružanja pomoći optuženom Đ. D. B.M. preduzima na način što
predmetnu drogu pokušava progutati (i na taj način demonstrira svijest o djelu
koje je izvršilo lice
kojem pruža pomoć) i vidjevši da će se gutanjem zamotuljaka udaviti iste
povraća u ruku.
Prihvatanjem droge koju mu predaje drugooptuženi Đ.D. pokušavanjem gutanja, te
njenim
odbacivanjem u momentu kada izlazi iz vozila, su čitav niz radni kojima
optuženi demonstrira ne
samo svijest da pomaže licu koje je izvršilo krivično djelo i da to čini kako
bi onemogućio ili
otežao njegovo otkrivanje; već i svijest o djelu koje je izvršilo lice kome
pruža pomoć.
Na osnovu prednje navedenog sud donosi zaključak da optuženi B.M. krivično
djelo
izvršava sa direktnim umišljajem, što znači da je kod njega postojala svijest
sa svim obilježjima
ovog krivičnog djela i htio izvršenje istog.
U odnosu na drugo krivično djelo omogućavanja uživanja opojnih droga iz člana
301. stav
1. Krivičnog zakonika koje je optuženom B. M. i Đ. D. stavljeno na teret, sud
utvrđuje da jedinu
činjenicu a ujedno i dio iskaza koji drugooptuženi Đ.D. ne mijenja tokom
čitavog postupka je
navod da tri do četiri mjeseca prije kritičnog događaja svake nedelje po jedan
put uživaju heroin,
tako što nekad heroin ima on a nekad B.M..
Imajući u vidu ovaj navod optuženog Đ. D. dat pred istražnim sudijom a koji
sud cijeni
kao jasan, logičan i uvjerljiv i gdje detaljno opisuje mjesto, način i vrijeme
kada zajedno s B. M.
konzumira heroin, a koji potvrđuje i na glavnom pretresu označavajući kao
tačno da su jedan
drugom u kritičnom periodu davali drogu koju su zajedno konzumirali u njegovom
vozilu, kao i
navod optuženog B. gdje on opisuje način konzumiranja heroina kritičnog
događaja, koji su
potvrđeni materijalnim dokazima praznim zamotuljcima (koji na sebi imaju
tragove
dijacetilmorfina-heroina), koje optuženi Bogdanović nakon što ih je dobio od
Đ. odbacuje od sebe,
sud na nesumnjiv način utvrđuje da su u periodu od 01.11.2009. godine do
01.02.2010. godine u
Podgorici naizmjenično jednom nedeljno davali jedan drugom na uživanje opojnu
drogu heroin
supstancu proglašenu za opojnu drogu („Sl.SRJ“ br.44/02), tako što su u vozilu
marke „Golf“
vlasništvo Đ. D. pravili linije heroina koje su zajedno ušmrkivali na nos, a
zadnji put u noći
između 31.01.2010. i 01.02.2010. godine kada optuženi Đ. daje B. M. opojnu
drogu heroin da je
uživa tako što dva puta vadi po polutku heroina od kojih pravi dvije linije
koje su zajedno
ušmrkivali na nos, pa su optuženi B.M. i Đ.D. takvim svojim radnjama sa
direktnim umišljajem
izvršili krivično djelo omogućavanje uživanja opojnih droga iz člana 301. stav
1. Krivičnog
zakonika.
Da je zaključak suda tačan potvrđuju i jedini podudarni navodi odbrane
optuženih B. M. i
Đ. D.. Naime, odbrane optuženih se podudaraju jedino u činjenici da jedan
drugom nijesu plaćali
drogu, pa samim tim daje sudu jasan odgovor a ujedno i razlog zašto jedan
drugom omogućavaju
uživanje iste.
Sud navedenu pravnu situaciju nije mogao cijeniti kao narkomansku solidarnost
a ovo iz
razloga što su se i jedan i drugi izjasnili da su povremeni uživaoci opojne
droge ali ne i narkomani.
Optuženi Đ.D. pružajući svoju odbranu priznaje da je davao na uživanje opojnu
drogu B.
M. u ranijem periodu ali ne i kritičnog događaja. Utvrđujući činjenično
stanje, te dokazujući da je
predmetna droga Đ. D., sud nalazi i razlog zašto optuženi Đ.D. ne priznaje da
je kritične večeri
davao na uživanje heroin B. M., pa samim tim sud cijenići odbranu Đ. D. nalazi
da je ista data sa
jasnim ciljem da sebi olakša krivično pravni položaj u predmetnoj krivično
pravnoj stvari.
Cijeneći provedene dokaze za sud nije ostala sumnja da su optuženi Đ.D. i B.M.
izvršili
krivična djela i to Đ.D. krivična djela neovlašćena proizvodnja držanje i
stavljanje u promet
opojnih droga iz člana 300. stav 1.KZ i krivično djelo omogućavanje uživanja
opojnih droga iz
člana 301. stav 1. KZ-a a B.M. krivično djelo pomoć učiniocu posle izvršenog
krivičnog djela iz
člana 387. stav 2. u vezi stava 1. KZ-a i krivično djelo omogućavanja uživanja
opojnih droga iz
člana 301. stav 1. KZ-a u svemu i na način kako je to činjenično predstavljeno
u stavu I. i II. izreke
ove presude.
Sud je cijenio psihički odnos optuženih B. M. i Đ. D. prema izvršenim
krivičnim djelima iz
člana 300 stav 1 i člana 301 stav 1 KZ, pa je nesumnjivo utvrdio da su
optuženi predmetna
krivična djela izvršili sa direktnim umišljajem. Okolnost da su postupali
neovlašćeno, da su djela
protivpravna, što predstavlja bitno obilježje ovih krivičnih djela koja se
optuženima stavljaju na
teret, je po ocjeni suda optuženim Đ. D. i B. M. sigurno bila poznata jer su
bili svjestni da nemaju
potrebna ovlašćenja držanja, prodaje i stavljanja u promet opojne droge
heroin, odnosno
omogućavanja uživanja istih, što je optuženi Đ.D. učinio držeći radi dalje
prodaje opojnu drogu
heroin i davajući istu na uživanje B. M., a B. davajući na uživanje opojnu
drogu heroin Đ. D..
Znači, kod optuženih je postojala svijest o svim obilježjima predmetnih
krivičnih djela i htjenje
njihovog izvršenja, što ih čini krivično pravno odgovornim.
Krivična djela neovlašćena proizvodnja, držanje i stavljanje u promet opojnih
droga iz
člana 300 stav 1 KZ i omogućavanje uživanja opojnih droga iz člana 301 stav 1
KZ za koja su
optuženi oglašeni krivim su krivična djela sa blanketnom dispozicijom, pa je
kod ovih krivičnih
djela pored navođenja činjenica i okolnosti koje čine obilježje krivičnih
djela, a o kojima se sud
izjasnio bilo nužno navesti i materijalno pravni propis od kojeg zavisi
postojanje ovih djela.
Naime, heroin je supstanca koja je proglašena za opojnu drogu Rješenjem o
utvrđivanju opojnih
droga („Sl.list SRJ br. 44/02“) pod hemijskim nazivom „diacetil morfin“. Prema
tome, optuženi su
postupajući na način bliže opisan u izreci presude postupali suprotno
odredbama zakona o
proizvodnji i prometu opojnih droga („Sl.list SRJ br.46/96 i 37/02“).
Odlučujući o kazni sud je cijenio sve okolnosti u smislu člana 42. Krivičnog
zakonika koji
utiču da kazna bude veća ili manja pa je od olakšavajućih okolnosti na strani
optuženog B. M.
našao da se radi o mlađem licu i da je lošeg imovnog stanja,dok kao
otežavajuću okolnost sud
sud nije mogao uzeti u obzir njegovu raniju osuđivanost po presudi ovog suda
broj K-189/09 od
15.04.2010. godine za krivično djelo omogućavanje uživanja opojnih droga iz
člana 301. stav 1.
KZ-a jer u slučaju primjene člana 50. stav 1. KZ koji se odnosi na
odmjeravanje kazne osuđenom
licu utvrđena kazna se ne može istovremeno uzeti i kao otežavajuća okolnost
prilikom
odmjeravanja kazne a koji član je primjenjen u konkretnom slučaju, pa je
prethodno optuženom
utvrdio pojedinačne kazne zatvora za izvršena predmetna krivična djela kao u
izreci presude.Sud
je primjenom čl. 50. stav 1. Krivičnog zakonika obzirom da se optuženom B. M.
u konkretnoj
pravnoj stvari sudilo za krivično djelo učinjeno prije nego što je započelo
izdržavanje kazne po
pravosnažnoj presudi Višeg suda u Podgorici broj K-189/09 od 15.04.2010.
godine kojom mu je
izrečena kazna zatvora u trajanju od 4 (četiri) mjeseca zbog krivičnog djela
omogućavanje
uživanja opojnih droga iz člana 301. stav 1. Krivičnog zakonika, a što je
utvrđeno uvidom u spise
predmeta K.189/09, izrekao jedinstvenu kaznu zatvora u trajanju od 1 (jedne)
godine primjenom
člana 48.KZ pri tom uzimajući kao već utvrđenu kaznu zatvora u trajanju od 4
(četiri) mjeseca
koja mu je izrečena po napred navedenoj pravosnažnoj presudi ovog suda. Sud je
uvjerenja da će
se ovom kaznom u okviru opšte svrhe izricanja krivičnih sankcija po članu 4.
KZ postići svrha
kažnjavanja iz člana 32. KZ, odnosno da će se optuženi ubuduće kloniti vršenja
ovih ili sličnih
krivičnih djela. Izrečena kazna je po ocjeni suda srazmjerna krivično pravnoj
odgovornosti
optuženog i težini izvršenih krivičnih djela.
U odnosu na optuženog Đ. D. sud je cijenio sve okolnosti u smislu člana 42.
Krivičnog
zakonika koji utiču da kazna bude veća ili manja pa je od olakšavajućih
okolnosti na strani
optuženog Đ. D. našao da se radi o mlađem licu, raniji neporočan život,
odnosno da se radi o
neosuđivanom licu, a u odsustvu otežavajućih okolnosti iste cijenio kao
naročito olakšavajuće koji
daju osnov za ublažavanje zakonom zaprijećene kazne. Nakon utvrđivanja kazni
za izvršena
krivična djela sud je optuženog Đ. D. osudio na jedinstvenu kaznu zatvora u
trajanju od jedne
godine, sa uvjerenjem suda da će se ovom kaznom u okviru opšte svrhe izricanja
krivičnih
sankcija po članu 4. KZ postići svrha kažnjavanja iz člana 32. KZ, odnosno da
se optuženi
ubuduće kloniti vršenja ovih ili sličnih krivičnih djela. Izrečena kazna je po
ocjeni suda srazmjerna
krivično pravnoj odgovornosti optuženog i težini izvršenih krivičnih djela.
Shodno članu 51. Krivičnog zakonika optuženim B. M. i Đ. D. se u izrečene
kazne zatvora
uračunava vrijeme provedeno u pritvoru od 01.02.2010. godine do 02.02.2010.
godine.
Kako su optuženi oglašeni krivim i krivično pravno odgovornim to ih je sud
shodno članu
199. i 202. ZKP-a obavezao da na ime troškova krivičnog postupka plate ovom
sudu novčane
iznose i to optuženi B.M. iznos od 975,00 eura koji iznos se odnosi na
isplaćene naknade braniocu
po službenoj dužnosti, te solidarno oba optužena iznos od 115,50 eura koji se
odnosi na troškove
vještačenja, a koje troškove je prethodno snosio ovaj sud, a na ime sudskog
paušala novčani iznos
od po 50,00 eura koji paušal je odmjeren shodno složenosti predmeta, dužini
trajanja postupka i
imovinskim prilikama optuženih a sve prednje u roku od 15 dana po
pravosnažnosti ove presude
pod prijetnjom prinudnog izvršenja.
Na osnovu člana 300. stav 7. u vezi člana 75. Krivičnog zakonika od optuženih
B. M. i Đ.
D. trajno se oduzima opojna droga i to od optuženog B. M. 1,57 grama heroina,
a od optuženog Đ.
D. 0,11 grma heroina i ista se ima uništiti.
Na osnovu prednje navedenog a shodno članu 364. ZKP-a odlučeno je kao u izreci
presude.
VIŠI SUD U PODGORICI
Dana 24.01.2011. godine
ZAPISNIČAR
PREDSJEDNIK VIJEĆA-SUDIJA
Vera Popović
Biljana Uskoković  
PRAVNA POUKA:
Protiv ove presude može se izjaviti žalba Apelacionom sudu Crne Gore, u roku
od 15 dana, od
dana prijema pismenog otpravka presude, a preko Višeg suda u Podgorici.
Tačnost otpravka tvrdi i ovjerava
Namještenik suda Vera Popović  
