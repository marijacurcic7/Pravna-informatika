1
K.br.298/2010
U IME NARODA
VIŠI SUD U PODGORICI, kao prvostepeni krivični, u vijeću sastavljenom od
sudije Ratka Ćupića,
kao predsjednika vijeća i sudija porotnika Međedović Jelene i Radević Radenka
kao članova vijeća,
uz učešće Emine Alibalić, kao zapisničara, u krivičnom predmetu protiv
optuženog F. T. kojeg brane
adv. M. P. iz Budve i adv. P. S. iz Budve, zbog krivičnog djela teško djelo
protiv bezbjednosti javnog
saobraćaja iz čl.348 st.2 u vezi čl.339 st.1 KZ, rješavajući po optužnici
Višeg državnog tužilaštva iz
Podgorice Kt.br.217/10 od 15.11.2010. godine, koju je na glavnom pretresu
zastupala Begović
Tatjana, zamjenik VDT-a u Podgorici, nakon održanog usmenog glavnog javnog
pretresa dana
24.02.2011. godine u prisustvu zastupnika optužbe, optuženog i njegovih
branilaca, donio je a nakon
tajnog vijećanja i glasanja dana 01.03.2011.godine, javno objavio
PRESUDU
Optuženi F.T., zv. "T.", rodjen.... godine u Nj. St. I., sa prebivalištem u B.
– L. bb, državljanin
Republike Slovenije, ekonomista, razveden, otac četvoro djece, završio srednju
školu, srednjeg
imovnog stanja, u pritvoru od 28.08.2010. godine pa na dalje,
KRIV JE
Zato što je:
Dana 28.08.2010. godine, oko 20,30 časova, u Budvi, na Jadranskom putu Budva -
Kotor, u mjestu
Vidikovac, ne pridržavajući se saobraćajnih propisa iz čl.32 i čl.200 ZOBS-a
na putevima ugrozio
saobraćaj i doveo u opasnost život i tijelo ljudi na način što je upravljao
putničkim vozilom marke
"VW Touareg" reg. oznaka BD ........ u pravcu Kotora u pijanom stanju pri
koncentraciji od 1,53
promila apsolutnog alkohola u krvi brzinom u dijapazonu od 65 do 72 km/h u
zoni ograničenja brzine
do 40 km/h usled kojih propusta je prednjim desnim dijelom vozila zahvatio
zadnji dio motocikla
marke "Piaggio Zip 50 4 T" kojim se u istom smjeru kretao oštećeni A. B., od
kojeg udara je oštećeni
zajedno sa vozilom pao i zadobio teške tjelesne povrede u vidu preloma kostiju
lobanje, lica,
kičmenog stuba i II, III, IV, VI, VII i VIII rebra sa lijeve strane, od kojih
povreda je kod oštećenog
nastupila smrt, a okrivljeni vozilom nastavio kretanje i udario u putničko
vozilo marke "Toyota Yaris"
reg. br. BR RP/ 11 - 036 koje je bilo parkirano sa desne strane pored
kolovoza,
- čime je izvršio krivično djelo - teško djelo protiv bezbjednosti javnog
saobraćaja iz čl.348
st.2 u vezi čl.339 st.1 Krivičnog zakonika,
pa ga sud na osnovu citiranog zakonskog propisa čl.4,32,36,45 i 46 KZ i
čl.199,202 i 364 ZKP-a
OSUDJUJE
Na kaznu zatvora u trajanju od 1 (jedne) godine, u koju mu se uračnuava
vrijeme provedeno u
pritvoru od 28.08.2010. godine pa na dalje.
Obavezuje se optuženi da ovom sudu plati troškove krivičnog postupka u iznosu
od 936,00 eura kao i
100,00 eura na ime paušala, sve u roku od 15 dana od dana pravosnažnosti
presude pod prijetnjom
prinudne naplate.
2
Obrazloženje
Optužnicom VDT Podgorica Kt.br.217/10 od 15.11.2010. godine, pri kojoj je njen
zastupnik ostao do
kraja glavnog pretresa, stavljeno je na teret optuženom F.T.u da je izvršio
krivično djelo činjenično i
pravno bliže predstavljeno u izreci ove presude.
Optuženi F.T. je u svojoj odbrani koju je iznio pred istrasžnim sudijom
Osnovnog suda u Kotoru,
izjavio je da je kritične prilike upravljao džipom svoje prijateljice T. K., a
kretao se od Budve u
pravcu Kotora, kako bi pošao do svoje kuće u mjesto Seoce iznad Jaza gdje
živi. Toga dana poslije
podne popio je tri čaše viskija i nije se osjećao pijanim kad je sjeo u kola,
a piće je konzumirao oko
pola sata prije nastanka saobraćajne nezgode. Dok se kretao vozilom, smatra da
brzina kretanja
njegovog vozila nije bila veća od 40 km/h, jer se radi o uzbrdici, a saobraćaj
je bio prosječne gustine i
inteziteta. U jednom trenutku mu je sa desne strane, iz neke bočne ulice
izletio motor, a to praktično
nije ni ličilo na motor, jer je bio malih dimenzija, a natovaren nekim
torbama. Vidjevši ga, "cimnuo"
je volan u lijevo, kako bi izbjegao kontakt, ali ipak do kontakta je došlo, pa
je kako navodi, osjetio i
čuo "bum", da bi se nakon toga, nešto dalje zaustavio i istrčao iz džipa, te
dotrčao do povrijedjenog
čovjeka. Medjutim, on je ležao, misli pored puta, a kada mu je opipao puls,
nije osjetio uopšte da ga
ima. Od tog trenutka mu je sve konfuzno, našao se u velikom šoku. Ne može se
sjetiti što se dalje
dešavalo, osim što je odveden u Stanicu policije. Dalje je izjavio da se ne
može izjasniti, na kojem
odstojanju ispred svog vozila je primijetio motor koji mu je izletio s desne
strane, te dodao da je do
sada prevalio oko tri miliona kilometara po raznim drumovima Evrope i to bez
najmanje greške.
U odbrani iznijetoj pred istražnim sudijom ovog suda kazao je da se
motociklista odjedanput "stvorio"
ispred njegovog vozila, tako da nije imao vremena da ga izbjegne, a nije ni
imao priliku, jer se iz
suprotnog smjera kratala kolona vozila, pa nije mogao da koristi lijevu traku
radi izbjegavanja
motocikla. Medjutim, naveo je da taj motociklista nije došao iz sporedne
ulice, jer tu nema nikakve
sporedne ulice, nego je bio iza nekih kontejnera u koje se odlaže smeće i koji
su postavljeni 2-3 metra
od magistralnog puta kojim se kretao, i to duž puta pored desne ivice.
Motociklista je bio natovaren
nekim torbama, pa smatra da nije mogao normalno da vlada motociklom, a kretao
se brzinom 2-3
km/h, a uključujući se ispred njega na magistralni put morao je da predje
preko jednog kanala koji
služi za odvod atmosverske vode. Kada ga je primijetio nije bio svjestan šta
je to, na motociklu nije
primijetio nikakvo svijetlo, a vidio je samo jedan točak i nije znao da li je
to biciklo ili motor. Pošto je
osjetio da je udario, otišao je naprijed, a to je sve poletjelo u vazduh - te
torbe su se razletjele, a on
skrenuo desno da ne bi zgazio motor, te tom prilikom zakačio jedan parkirani
automobil. Prikočio je
što je prije mogao, pa kada je zaustavio vozilo, uključio je sva četiri
žmigavca, izašao iz vozila, vratio
se nazad, te vidio po putu puno razbacanih stvari i čovjeka koji leži. Prišao
mu je, opipao puls, ali
ništa nije osjetio, a tada je primijetio da mu je kaciga daleko poletjela.
Kasnije je čuo da je taj čovjek
koji je nastradao bio gluv. Sa oštećenom porodicom je stupio u kontakt, tako
što im je napisao jedno
pismo u kojem je izrazio spremnost da im pomogne u granicama svojih
mogućnosti. Ponovio je da je
prije ove saobraćajne nezgode popio tri viskija, i misli da nije vozio brzinom
većom od 40 km/h, a na
toj dionici puta nema ulične rasvjete. Po njegovoj procjeni motociklo je od
njega bilo udaleno 4-5
metara u trenutku kada ga je vidio. Kazao je još da u Budvi živi već dvije
godine, da je u Budvi
osnovao firmu koja se bavi gradjevinarstvom i djeluje kao agencija za
nekretnine.
Na glavnom pretresu optuženi je ponovio navode odbrane iz predhodnog postupka
s tim što je kazao
da je motociklistu ispred sebe vidio kao "siluetu" i to u trenutku "vijuganja"
po kolovozu, a kada kaže
da je motociklo "vijugalo", onda pod tim podrazumijeva da se nije kretalo
pravo i kretalo se više po
sredini trake nego desnom stranom. Kazao je još da se faktički kretao u koloni
vozila, a kolona je bila
3
i iz suprotnog smjera. Pojasnio je da je u toj koloni, najbliže vozilo ispred
njega koje se kretalo u
istom smjeru bilo udaljueno od njega oko 50 metara, a prvo vozilo iza njega
bilo je na kraćem
odstojanju - možda 15 do 20 metara. Dodao je da kritične prilike u vozilu nije
imao saputnika, kretao
se sa oborenim tj. srednjim svijetlima, a ne može se precizno izjasniti na
kojem odstojanju ispred sebe
je ugledao motociklo, ali u svakom slučaju to je bilo kratko odstojanje, možda
4-5 metara, mada nije
siguran. Sve se odigralo veoma brzo i kada je zahvatio motociklo, pošao je u
desnu stranu i "zakačio"
jedno vozilo koje je bilo parkirano po desnoj strani puta. Navodi da je u
momentu kada je vidio
motociklo, preduzeo radnju kočenja, ali kako je motociklo bilo na kratkom
odstojanju ispred njega,
kada ga je ugledao, nije uspio da izbjegne udar u njega. Povodom svoje ranije
izjave - da je lice koje
je upravljalo motociklom bilo gluvo, pojasnio je da je to bio čuo od svog
kuma, ali da to nije
provjeravao. Inače nakon nezgode, posredstvom svog kuma, uspostavio je
kontakte sa oštećenom
porodicom i taj odnos izmedju njega i oštećene porodice sada je korektan.
Na glavnom pretresu sud je izveo dokaze: saslušanjem ovlašćenog predstavnika
oštećene porodice A.
M., čitanjem zapisnika o uvidjaju saobraćajne nezgode sačinjenog od strane
istražnog sudije
Osnovnog suda u Kotoru od 28.08.2010. godine, čitanjem službene zabilješke
Uprave policije PJ
Budva od 28.08.2010. godine, čitanjem obdukcionog zapisnika, sačinjenog od
strane vještaka
medicinske struke prof. dr. Š. M. od 31.08.2010. godine na ime A. B., čitanjem
dva Izvještaja o
alkoholisanosti Kliničkog centra Podgorica na ime F.T.a br.1329 i br.1330,
čitanjem nalaza i mišljenja
sudskog vještaka medicinske struke o koncentraciji alkohola u krvi kod
okrivljenog, datog na
zapisniku o saslušanju ovog vještaka od 11.11.2010. godine, čitanjem nalaza i
mišljenja vještaka
saobraćajne struke Ki.br.187/2010 od oktobra 2010. godine, čitanjem Izvještaja
ljekara JZU Zavoda
za hitnu medicinsku pomoć u Budvi na ime A. B., čitanjem nalaza i mišljenja
sudskog vještaka iz
oblasti mašinstva od 02.09.2010. godine, te vršenjem uvida u fotodokumentaciju
Uprave policije PJ
Budva br.394/10 od 28.08.2010. godine u skicu lica mjesta.
Ovlašćeni predstavnik oštećene porodice A. M. u svojoj izjavi je naveo da je
oštećeni koji je smrtno
stradao u predmetnoj saobraćajnoj nezgodi njegov otac a da je optuženi nakon
saobraćajne nezgode
pokazao korektan odnos prema oštećenoj porodici, te u smislu materijalne
nadoknade, porodici
isplatio iznos od 19.000,00 eura.
Punomoćnik oštećene porodice je naveo da se u ime oštećee porodice ne
pridružuje krivičnom
gonjenju prema optuženom. Ovo imajući u vidu odnos optuženog prema oštećenoj
porodici, te
njegovo interesovanje za oštećenu porodicu A., nastojanje da materijalno
stanje oštećene porodice
učini boljim isplatom odredjene novčane naknade i da im na svaki drugi način
ublaži bol.
Iz zapisnika o uvidjaju čiji sastavni dio čini skica lica mjesta utvrdjuje se
da se predmetna
saobraćajna nezgoda dogodila dana 28.08.2010. godine u 22,30 časova na
jadranskom putu u Budvi u
mjestu Vidikovac. U nezgodi su učestvovali F.T. koji je upravljao putničkim
motornim vozilom "VW
Toureg" reg. oznaka BD, kojim se kretao od pravca Budve prema Kotoru i A. B.
koji je upravljao
motociklom marke "Piaggio zip 50 4 T", kojim se kretao u istom smjeru ispred
navedenog putničkog
vozila. Vozač motocikla u koje je udarilo navedeno putničko vozilo (kojim je
upravljao optuženi) pao
je s motocikla i zadobio povrede od kojih je odmah podlegao, a što je
kontatovano u Domu zdravlja
Budva gdje je odvezen nakon nezgode. Iz zapisnika o uvidjaju se dalje
utvrdjuje da je u vrijeme
nezgode bila noć, vidljivost uobičajna za noćne uslove vožnje, lice mjesta
djelimično osvijetljeno,
kolovoz podijeljen srednjom punom uzdužnom linijom na dvije kolovozne trake.
Sa desne strane puta,
posmatrano u pravcu Kotora, nalazi se sporedni put koji vodi prema naselju
Babin Do, dok se sa lijeve
strane puta nalazi trotoar kao i sporedni put koji vodi za Lovćensku ulicu. Na
kolovozu je zatečen trag
4
struganja koji ide paralelno sa desnom ivicom kolovoza u ukupnoj dužini od
11,20 metar i na
udaljenosti od te ivice 1,40 metara. Na lijevoj traci, a pri samoj središnjoj
liniji zatečena je
motociklistička kaciga, a na desnoj traci papuča koja je od središnje linije
udaljena od 0,55 metara, a
od desne ivice puta 3,30 metara. Uz desnu ivicu desne kolovozne trake zatečen
je trag krvi u vidu
kapljica u dužini od 1,5 metara. Po sredini desne trake zatečena je
registarska tablica oznake BD AM
106 od desne ivice udaljena 1,70 metara, a 1,85 metara od središne uzdužne
linije. Pored desne ivice
desne kolovozne trake zatečeno je motociklo, položeno na svoju bočnu desnu
stranu, kojim je
upravljao stradali Adžović Brahim, a do motocikla torba od plastičnog
materijala puna metalnog
posudja, dok je naprijed od motocikla na kolovozu, uz desnu ivicu desne trake
zatečeno putničko
motorno vozilo "Taureg" kojim je upravljao vozač (tj. optuženi F.T.). Prednji
kraj ovog vozila okrenut
je prema Kotoru, a njegov zadnji kraj od motocikla je zatečen na udaljenosti
od 86,85 m i 1,75 m od
središne bijele linije, dok je zadnji kraj ovog vozila od desne ivice udaljen
0,40 metara, a prednji kraj
od iste ivice 0,45 metara. Iz navedenog zapisnika o uvidjaju se dalje
utvrdjuje da se na putničkom
motornom vozilu marke "Tojota Jaris" tamno crvene boje koje je parkirano pored
desne ivice puta,
nalazi oštećenje u vidu ulupljenja.
Iz obdukcionog zapisnika Kliničkog centra Crne Gore - Odjeljenja za sudsku
medicinu
S.br.149/2010 od 31.08.2010. godine, sa zaključkom stalnog sudskog vjetšaka
medicinske struke
prof. dr. Š. M., utvrdjeno je da je oštećeni A. B. u ovoj nezgodi zadobio
teške tjelesne povrede u vidu
preloma kostiju - loganje lica, kičmenog stupa i II, III, IV, VI, VII i VIII
rebra sa lijeve strane, da je
smrt nasilna i da je nastupila usled razorenja po život važnih moždanih
centara zbog preloma kostiju
lobanje. Razorenje po život važnih moždanih centara, prelomi kostiju,
posledica su dejstava tupog,
teškog i jako zamahnutog mehaničkog orudja.
Iz nalaza i mišljenja vještaka sudsko medicinske struke prof. dr. Š. M., datog
na zapisniku pred
istražnim sudijom ovog suda od 11.11.2010. godine, a koji se zasniva na
Izvještajima o analizi krvi
optuženog, koja je od optuženog radi analize uzeta u dva navrata nakon
nezgode, slijedi da je u
vrijeme nastanka predmetne saobraćajne nezgode optuženi bio u pijanom stanju
sa koncentracijom od
1,53 do 1,57 promila apsolutnog alkohola u krvi. Pri davanju ovakvog nalaza i
mišljenja vještak je
imao u vidu vrijeme kada se nezgoda dogodila, te vrijeme kada je oba puta od
optuženog uzet uzorak
krvi na analizu, a to je u 23,03 časa, kada je u krvi optuženog utvrdjena
koncentracija od 1,70 promila
i u 23,30 časova kada je u krvi optuženog utvrdjena koncentracija od 1,73
promila apsolutnog
alkohola u krvi. Imajući u vidu vrijeme nastanka nezgode, te vrijeme kada su
uzroci krvi od
optuženog uzeti na analizu kao i protek vremena izmedju uzimanja uzoraka,
vještak zaključuje da je u
vrijeme kada se predmetna nezgoda dogodila, u organizmu optuženog, alkohol bio
u fazi resorpcije sa
koncentracijom od 1,53 do 1,57 promila, odnosno najmanje 1,53 promila
apsolutnog alkohola u krvi.
Cijeneći prednji nalaz i mišljenje vještaka o stanju alkoholisanosti
optuženog, kao i obdukcioni
zapisnik sa zaključkom vještaka o zadobijenim povredama i uzroku smrti
oštećenog, sud nalazi da su
isti jasni, precizni i u skladu sa pravilima struke, pa imajući u vidu i
činjenicu da stranke na njih nijesu
imale primjedbi, iste u cijelosti prihvata i zaključuje da je optuženi
kritične prilike vozilom upravljao
u pijanom stanju sa koncentracijom od 1,53 promila aposlutnog alkohola u krvi,
a da je smrt
oštećenog nastupila od naprijed opisanih povreda zadobijenih u predmetnoj
saobraćajnoj nezgodi.
Iz nalaza i mišljenja vještaka mašinske struke od 02.09.2010. godine, na koji
takodje nije bilo
primjedbi i koji sud cijeni kao stručan i uvjerljiv, utvrdjuje se da su
putničko motorno vozilo "VW -
Toureg" (tj. vozilo kojim je upravljao optuženi) i motociklo marke "Piaggio 50
4 T" (kojim je
upravljao oštećeni) bili tehnički ispravni, te da njihovo tehničko stanje nije
uzrok nezgode.
5
Iz službene zabilješke Uprave policije PJ Budva od 28.08.2010. godine, slijedi
da u mjestu
dogadjaja, tj. mjestu gdje se dogodila predmetna saobraćajna nezgoda, brzina
kretanja vozila
ograničena do 40 km na čas, da je u vrijeme nastanka nezgode bila noć.
Iz nalaza i mišljenja vještaka saobraćajne struke ing. Š. M., koji je dat na
osnovu uvidjajne
dokumetacije - materijalnih tragova koji su konstatovani uvidjajem, i na koji
nalaz nije bilo primjedbi,
pa ga sud prihvata kao jasan, logičan, zasnovan na pravilima struke, utvrdjuje
se da je predmetna
saobraćajna nezgoda prouzrokovana propustima počinjenim od strane optuženog
kao vozača
putničkog motornog vozila marke "VW Toureg". Naime, ovaj vještak polazeći od
relevantnih
parametara za proračun brzine, našao je da je kritične prilike, brzina
kretanja vozila kojim je upravljao
optuženi, u trenutku neposrednog fizičkog kontakta sa motociklom bila u
dijapazonu od 65 do 72
km/h, a iz službene zabilješke Uprave policije - PJ Budva od 28.08.2010.
godine na koji takodje nije
bilo primjedbi, utvrdjuje se da je na toj dionici puta na kojoj se dogodila
nezgoda, brzina kretanja
ograničena do 40 km/h, što znači da se optuženi sa putničkim vozilom kretao
brzinom većom od
dozvoljene. Na drugoj strani, motociklo kojim je upravljao oštećeni, a koje se
kretalo ispred vozila
optuženog, u trenutku fizičkog kontakta sa putničkim vozilom, kretalo se
brzinom od oko 25 km/h. S
obzirom da je bila noć, a optuženi se, kako to sam navodi, kretao sa
uključenim oborenim - srednjim
svijetlima na vozilu, isti je mogao uočiti motociklo na udaljenosti ne manjoj
od 35 metara, pa je, kako
to nalazi vještak, isti mogao izbjeći nezgodu putem zaustavljanja vozila, da
se kretao brzinom do 59
km/h, a da se kretao dozvoljenom brzinom od 40 km/h, zaustavni put njegovog
vozila bio bi 19
metara, što znači da bi tada preduzimanjem radnje kočenja, kako to zaključuje
vještak, s lakoćom
mogao izbjeći saobraćajnu nezgodu, zaustavljanjem vozila koje je inače bilo
tehnički ispravno, a što
se utvrdjuje iz nalaza i mišljenja vještaka mašinske struke. Opredeljujući
prostornu zonu i način
fizičkog kontakta motornog vozila i motocikla, vještak polazeći od
materijalnih tragova - tj. tragova
na kolovozu i oštećenja na putničkom vozilu i motociklu, zaključuje da je
njihov fizički kontakt
ostvaren na prostoru desne kolovozne trake njihovog smjera kretanja, a u
trenutku kada se motociklo
nalazilo u kretanju ovom trakom na udaljenosti od desne ivice oko 1,6 metara.
Fizički kontakt je
ostvaren na način što je putničko vozilo svojom frontalnom desnom regijom
"naletjelo" na zadnji kraj
motocikla, koje je tom prilikom bilo potisnuto i odbačeno u smjeru kretanja
oko 70 metara, s tim što
je nakon kontakta, vozač motocikla dospio do prednjeg vjetrobranskog stakla
putničkog vozila koje
staklo se razbilo, da bi zatim bio nošen i odbačen van kolovoza, pored desne
ivice puta gdje su ostali
tragovi krvi, dok se putničko vozilo kojim je upravljao optuženi zaustavilo na
prostornoj udaljenosti
oko 156 metara od mjesta kontakta, pošto je predhodno na svom zaustavnom putu,
zadnjom bočnom
desnom regijom ostvarilo fizički kontakt, kontakt sa zadnjim krajem putničkog
vozila marke "Tojota"
reg. oznake BR RP /11-036 koje je bilo parkirano pored puta sa desne strane.
Cijeneći navode optužbe, odbranu optuženog te sve provedene dokaze, kako
pojedinačno tako i u
njihovoj medjusonoj vezi shodno čl.360 ZKP-a, sud je na nesumnjiv način
utvrdio da su se u
radnjama optuženog ostvarila sva bitna obilježja bića krivičnog djela - teško
djelo protiv
bezbjednosti javnog saobraćaja iz čl.348st.2 u vezi čl.339 st.1 Krivičnog
zakonika, koje mu se
stavlja na teret.
Naime, optuženi je ne pridržavajući se saobraćajnih propisa iz čl.32 i čl.200
ZOBS-a na putevima,
ugrozio saobraćaj i doveo u opasnost život i tijelo ljudi i to na način, u
vrijeme i mjesto kako je to
bliže navedeno u izreci presude. Da je optuženi postupao protivno odredbi
čl.32 ZOBS-a na
putevima, u kojem je odredjeno da na putu u naselju, vozač ne smije da se
kreće brzinom većom od
50 km/h, odnosno brzinom većom od brzine dozvoljene saobraćajnim zakonom za
naselje ili njegov
6
dio (a u konkretnom slučaju to je brzina do 40 km/h), utvrdjeno je upravo iz
nalaza i mišljenja
vještaka saobraćajne struke iz kojeg slijedi da se optuženi sa putničkim
vozilom kritične prilike, tj. u
trenutku ostvarenog fizičkog kontakta sa motociklom ispred sebe, kretao
brzinom u dijapazonu
izmedju 65 do 72 km/h. Takav njegov propust stoji u direktnoj uzročnoj vezi sa
nastalom
nezgodom, jer da se kretao dozvoljenom brzinom od 40 km/h (pa čak i svakom
brzinom ispod 59
km/h), s obzirom na dužinu zaustavnog puta, mogao je izbjeći nezgodu
preduzimanjem radnje
kočenja.
Optuženi se nije pridržavao ni odredbi čl.200 ZOBS-a na putevima kojim je
odredjeno da vozač ne
smije da upravlja vozilom u saobraćaju na putu, niti da počne da upravlja
vozilom ako je pod
dejstvom alkohola.Da se u konkretnom slučaju, optuženi nije pridržavao ovih
odredbi, sud je utvrdio
na osnovu izjašnjenja vještaka medicinske struke dr. Š. M., o stanju
alkoholisanosti optuženog u
vrijeme same nezgode, a u kojem nalazu i mišljenju se navodi da je kod
optuženog, u vrijeme
nastanka nezgode, koncentracija apsolutnog alkohola u krvi iznosila od 1,53 do
1,57 promila, tj.
najmanje 1,53 promila aposlutnog alkohola u krvi, što znači da je u vrijeme
nastanka predmetne
saobraćajne nezgode isti bio u pijanom stanju.
Prije nego što je sebe doveo u takvo tj. pijano stanje, optuženi je znao da će
da upravlja vozilom.
Zbog toga je sud pri ocjeni subjektivne strane djela cijenio da li je optuženi
u odnosu na osnovnu
posledicu - ugrožavanje javnog saobraćaja i prouzrokovanje konkretne
opasnosti, postupao sa
umišljajem ili iz nehata, pa s obzirom da je bio svjestan da upuštajući se u
saobraćaj iako se nalazi
pod dejstvom alkohola - u pijanom stanju, do te mjere ugrožava saobraćaj da
takva njegova radnja
predstavlja opasnost za život ljudi i na tu posledicu pristao, isti je samim
tim postupao s eventualnim
umišljajem.
Što se tiče kvalifikovane posledice, u konkretnom slučaju nastupanja smrti
oštećenog A. B. zbog
zadobijanja teških tjelesnih povreda u ovoj nezgodi (a što je utvrdjeno iz
obdukcionog zapisnika),
optuženi je u odnosu na tu posledicu (tj. u odnosu na smrt oštećenog) postupao
nehatno, a što je
konačno i potrebno za postojanje krivičnog djela - teško djelo protiv
bezbjednosti javnog saobraćaja
iz čl.348 st.2 u vezi čl.339 st.1 KZ koje mu se stavlja na teret.
Sud je imao u vidu navode odbrane optuženog date u predkrivičnom postupku, da
mu je neposredno
prije nastanka nezgode, oštećeni sa motocilom navodno "izletio" iz neke bočne
ulice, pri čemu se
nije mogao izjasnisti na kojem odstojanju ispred njega, te kasnije - kod
istražnog sudije izmijenjen
iskaz, kada je kazao da motociklista nije izašao iz bočne tj. sporedne ulice,
već iza nekih kontejnera
udaljenih 2-3 metra od magistralnog puta, a da na motociklu pri tom nije
primijetio nikakvo svijetlo,
kao i njegove navode sa glavnog pretresa da je motociklistu ispred sebe
ugledao kao "siluetu" i to u
trenutku njegovog "vijuganja" (tj. vijuganja motocikliste) po kolovozu. Ovakvi
navodi odbrane, koji
su tokom postupka mijenjani, po ocjeni suda usmjereni su samo na pokušaj
izbjegavanja ili
umanjenja krivične odgovornosti. Ovo sa razloga što se iz uvidjajne
dokumentacije utvrdjuje da u
zoni predmetne saobraćajne nezgode zaista postoji sporedni put sa desne strane
(posmatrano u
smjeru kretanja putničkog vozila i motocikla), ali se mjesto kontakta
putničkog vozila i motocikla
nalazi prije ovog sporednog puta, što je po ocjeni suda i bio razlog da
optuženi, po saznanju gdje je
utvrdjeno mjesto kontakta, odstupi od svoje prvobitno date izjave da je
motociklo "izletjelo" iz te
bočne - sporedne ulice. Uz to, nijesu logični ni navodi odbrane optuženog
iznijete kod istražnog
sudije, da je oštećeni sa motociklom izašao iza nekih kontejnera, a da on pri
tom na motociklu koje
je navodno izlazilo ispred njega sa desne strane, nije primijetio nikakvo
svijetlo. Ovakvi navodi
iznijeti naknadno u odbrani kod istražnog sudije su nelogični i
neprihvatljivi, tim prije ako se ima u
7
vidu nalaz vještaka mašinske struke iz kojeg se utvrdjuje da je motociklo bilo
u tehnički ispravnom
stanju, što znači da su na istom bila ispravna i svijetla a samim tim i jasno
uočljiva. Zato ako je
motociklo "izletjelo" sa sporednog puta ispred vozila optuženog, ili pak, kako
je kasnije kazao
optuženi, izašlo iza nekih kontejnera (koji nijesu ni konstatovani uvidjajnom
dokumentacijom),
logično bi bilo da na tehnički ispravnom motociklu, koje se ispred njega na
kratkom odstojanju
uključuje na put, primijeti uključena svijetla. Sa ovakvim njegovim izjavama
(datim u
predkrivičnom i predhodnom postupku), koje su medjusobno kontradiktorne, stoji
u suprotnosti i
njegov naknadno dat iskaz na pretresu, da u trenutku kada je ugledao
motociklo, isto je ispred njega
po kolovozu "vijugalo", te da ga je ugledao kao neku "siluetu". Zato ovakva
različitost u
kazivanjima optuženog, a kod navedenog nalaza i mišljenja vještaka saobraćajne
struke, koji se
zasniva na činjenicama i materijalnim tragovima kostatovanim uvidjajem, po
mišljenju suda
sračunata je na pokušaj optuženog da izbjegne ili eventualno umanji svoju
krivičnu odgovornost, pa
nije doveden u sumnju zaključak suda da se motociklo kretalo istim putem i u
istom smjeru kao i
predmetno putničko vozilo, koje ga je, krećući se brzinom većom od dozvoljene
sustiglo i udarilo na
način kako je to predstavljeno u izreci. Na isti način sud cijeni i navode
odbrane optuženog da se
kritične prilike kretao brzinom oko 40 km/h, što je u suprotnosti na nalazom
vještaka saobraćajne
struke na čiju sadržinu na glavnom pretresu optuženi i njegovi branioci nijesu
imali primjedbi, a sa
kojeg razloga su i predložili da se vještak saobraćajne struke na pretres ne
poziva, već samo pročita
njegov nalaz i mišljenje, što je po saglasnom predlogu stranaka i učinjeno.
Pošto je sud utvrdio da je optuženi izvršio krivično djelo koje mu se stavlja
na teret, istog je valjalo
oglasiti krivim i kazniti.
Prilikom odmjeravanja kazne, sud je cijenio sve okolnosti koje u smislu čl.42
KZ utiču da kazna
bude manja ili veća, pa je kao olakšavajuće okolnosti na strani optuženog
cijenio da je isti porodična
osoba - otac četvoro djece, da se oštećena porodica nije pridružila krivičnom
gonjenju, njegov
korektan odnos prema oštećenoj porodici koju je nakon nezgode finansijski
pomogao (isplatom
iznosa od 19.000 eura kako to i navodi predstavnik oštećene porodice), kao i
doprinos oštećenog
nastaloj posledici, pošto se kako to nalazi vještak saobraćajne struke isti
motociklom kretao na
udaljenosti 1,60 metara od desne ivice kolovoza. Cijeneći ove olakšavajuće
okolnosti u odsustvu
otežavajućih, sud nalazi da se iste u svojoj ukupnosti mogu smatrati naročito
olakšavajućim
okolnostima pa je u smislu čl.45 i 46 KZ izvršio ublažavanje kazne izričući
oputženom kaznu
zatvora ispod minimuma zakonom zaprijećene kazne za ovu vrstu krivičnih djela,
smatrajući da se i
sa tako ublaženom kaznom može postići svrha kažnjavanja iz čl.32 KZ, a u
okviru opšte svrhe
propisivanja i izricanja krivičnih sankcija iz čl.4 st.2 KZ.
Na osnovu čl.51 KZ optuženom se u izrečenu kaznu ima uračunati vrijeme
provedeno u pritvoru od
28.08.2010. godine pa na dalje.
O troškovima krivičnog postupka, odlučeno je na osnovu čl.199 i 202 ZKP-a, pa
pošto je optuženi
oglašen krivim, obavezan je na plaćanje troškova i to: saobraćajnog
vještačenja u iznosu od 137,50
eura, sudsko - medicinskog vještačenja na ime utvrdjivanja alkoholisanosti
27,50 eura, 276,00 eura
JP "Komunalno" - Tivat na ime naknade za prevoz tijela oštećenog na obdukciju
u KC Podgorica i
495,00 eura na ime izvršene obdukcije sa zaključkom vještaka medicinske
struke, a što ukupno
predstavlja iznos od 936,00 eura.
Na osnovu svega izloženog, a primjenom čl.364 ZKP-a odlučeno je kao u izreci
ove presude.
8
Zapisničar,
PREDSJEDNIK VIJEĆA- SUDIJA,
Alibalić Emina,s.r.
Ćupić Ratko,s.r.
Za tačnost otpravka tvrdi i
ovjerava namještenik suda  

PRAVNA POUKA: Protiv ove presude može se izjaviti žalba Apelacionom sudu CG u
roku od 15
dana prijema preko ovog suda.