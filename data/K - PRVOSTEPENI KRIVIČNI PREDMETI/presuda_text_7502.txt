OSNOVNI SUD U ROŽAJAMA
K.br.63/12.
U IME CRNE GORE
OSNOVNI SUD U ROŽAJAMA i to Predsjednik suda Camić Zahit, kao sudija
pojedinac, sa zapisničarem Burdžović Adisom, odlučujući po optužnom predlogu
Kt.br.60/12. od 18.4.2012. godine Osnovnog Državnog Tužilaštva iz Rožaja,
protiv okrivljenih A. J. iz Rožaja, zbog krivičnog djela laka tjelesna povreda
iz čl. 152.st.2. u vezi st.1. Krivičnog Zakonika i N. D. iz Rožaja zbog
krivičnog djela ugrožavanje opasnim orudjem pri tuči i svadji iz čl. 154.
Krivičnog Zakonika, nakon održanog glavnog i javnog pretresa u prisustvu
Osnovnog Državnog Tužioca Kalač Hajrana iz Rožaja, advokata Batrića Markovića
iz Berana, branioca okrivljenog N. . oštećenog K. E. i okrivljenih, dana
11.6.2012.godine, donio je i javno objavio
P R E S U D U
Okrivljeni:
1.A. J., JMBG ., od oca H. i majke S., rodj. P., rodjen .. godine, u Rožajama,
gdje i živi ,drž. CG, razumije Crnogorski jezik, a maternji mu je Bosanski
jezik, pismen, završio SSS, nezapošljen, neoženjen, siromašnog imovnog stanja,
osudjivan presudama ovog suda K.br.180/01. od 18.6.2001.godine, zbog krivičnog
djela laka tjelesna povreda iz čl. 37.st.2. KZ RCG, na novčanu kaznu u iznosu
od 4.000 dinara, K.br.197/03. od 14.11.2003.godine, zbog krivičnog djela napad
na službeno lice u vršenju službene dužnosti iz čl. 190.st.1. KZ RCG, uslovna
osuda 6 mjeseci zatvora za jednu godinu, K.br.50/05. od 10.11.2005.godine,
zbog krivičnog djela teška kradja iz čl. 240.st.1. tač.2. KZ CG, na kaznu
zatvora u trajanju od 4 mjeseca i presudom Višeg suda u Bijelom Polju
K.br.71/06. od 02.8.2007.godine, zbog krivičnog djela iz čl. 143. u vezi čl.
20. st.1. KZ CG, na kaznu zatvora u trajanju od 2 godine.
2.N. .D JMBG . od oca V. i majke N., rodj. M., rodjen ..godine, u Rožajama,
živi u s. Seošnica, opština Rožaje, drž. CG, razumije Crnogorski jezik, a
maternji jezik mu je Bosanski, pismen, završio SSS, nezapošljen, oženjen,
srednjeg imovnog stanja, osudjivan Presudom ovog suda K.br.274/96. od
21.02.1997. godine zbog krivičnog djela šumska kradja iz čl. 136.st.2. KZ RCG,
uslovna osuda 30 dana zatvora uslovno za jednu godinu i presudama Osnovnog
suda u Beranama K.br.466/09. od 12.02.1997.godine, zbog krivičnog djela šumska
kradja iz čl. 136.st.2. KZ RCG, uslovna osuda 4 mjeseca zatvora uslovno za
jednu godinu, K.br.84/98. od 13.3.2000. godine, zbog krivičnog djela šumska
kradja iz čl. 136.st.2. KZ RCG uslovna osuda 3 mjeseca zatvora uslovno za
jednu godinu i K.br.256/98. od 24.5.2000.godine, zbog krivičnog djela šumska
kradja iz čl. 136.st.1. KZ RCG na novčanu kaznu u iznosu od 1.000 dinara.
KRIVI SU
Što su:
1.A. J., dana .. godine, na putu ispred kafića „City“ u Rožajama, lako
tjelesno povrijedio D.N., na način što ga je drvenom držalicom za sjekiru –
sredstvom podobnim da tijelo teško povrijedi ili zdravlje teško naruši, udario
po glavi, nanoseći mu tom prilikom lake tjelesne povrede u vidu nagnječno
razderne rane u predjelu desne arkade veličine 8 x 1,2 cm i krvni podliv
gornjeg i donjeg kapka desnog oka,
--čime je izvršio krivično djelo laka tjelesna povreda iz čl. 152.st.2. u
vezi st. 1. Krivičnog Zakonika.
2.N. D., dana 10.4.2012.godine, na putu ispred kafića „City“ u Rožajama, pri
svadji i tuči sa E. K., koja se ogledala u medjusobnom psovanju, medjusobnom
hvatanju rukama i guranju, mašio se metalne – aluminijumske cijevi dužine 83
cm, i prečnika 5 cm, sredstva podobnog da tijelo teško povrijedi ili zdravlje
teško naruši, na način što je cijev izvadio iz prtljažnika svog vozila marke
„Mercedes“, a zatim se sa istom uputio prema E. i J.,
-čime je izvršio krivično djelo ugrožavanje opasnim orudjem pri tuči i svadji iz čl. 154. Krivičnog Zakonika.
Pa ih sud na osnovu pomenutih zakonskih propisa, primjenom čl.
4.13.15.32.36.39.42. 51. Krivičnog Zakonika, čl. 226.229. i 374. Zakonika o
Krivičnom Postupku
O S U DJ U J E
1.A. J. na kaznu zatvora u trajanju od 3 (tri) mjeseca u koju mu se ima
uračunati vrijeme provedeno u zadržavnju dana 11.4.2012. godine.
2.N. D., na novčanu kaznu u iznosu od 400 (četiristotine) eura, koju je
osudjeni dužan da plati u roku od 15 dana po pravnosnažnosti ove presude. Ako
osudjeni ne plati novčanu kaznu u ovom roku, sud će istu zamijeniti, tako što
će za svakih započetih 25 eura novčane kazne odrediti jedan dan kazne zatvora.
Obavezuje se okrivljeni A. J. da plati na ime troškova krivičnog postupka u
iznosu od 60,50 eura, kao i da plati na ime paušala iznos od po 40 eura, sve u
roku od 15 dana po pravnosnažnosti ove presude.
O b r a z l o ž e n j e
ODT iz Rožaja podnio je optužni predlog Kt.br.60/12. od 18.4.2012.godine,
protiv okrivljenih A. J. iz Rožaja, zbog krivičnog djela laka tjelesna povreda
iz čl. 152.st.2. u vezi st .1. KZ, i N. D. iz Rožaja, zbog krivičnog djela
ugrožavanje opasnim orudjem pri tuči i svadji iz čl. 154. KZ.
Na glavnom pretresu ODT iz Rožaja istakao je: da je izvedenim dokazima
utvrdjeno da su okrivljeni izvršili krivična djela za koja su optuženi.
Predložio je da sud okrivljene oglasi krivim za izvršena krivična djela i
okrivljenog Agović Jasmina osudi na kaznu zatvora u trajanju od 3 mjeseca, a
okrivljenog N. D., na novčanu kaznu u iznosu od 400 eura.
Oštećeni K. E. nije se pridružio krivičnom gonjenju ODT-a u odnosu na
okrivljenog N. D. i nije postavio imovinsko pravni zahtjev.
Advokat Batrić Marković, branilac okrivljenog N. D., istakao je: da se iz
iskaza svjedoka M. i K. ne može izvesti zaključak da je okrivljeni D. počinio
krivično djelo za koje je optužen. Da je okrivljeni Denis pomenutog dana
povrijedjen od okrivljenog A. i da je isti u razdraženosti i strahu mašio se
metalne šipke iz prtljažnika vozila da bi odbio dalji napad od okrivljenog
Jasmina, tako da je isti djelovao u nužnoj odbrani. Predložio je da sud
okrivljenog oslobodi od optužbe, kao i da mu nadoknadi troškove koje je imao
angažovanjem branioca.
Okrivljeni A. J.n na glavnom pretresu izjavio je da priznaje izvršenje
krivičnog djela i krivicu za krivično djelo za koje je optužen. U vezi datih
objašnjenja za izvršeno krivično djelo istakao je: u svemu kao na zapisniku
Ktr. br.46/12. od 11.4.2012.godine pred ODT-om u Rožajama, objašnjavajući da
je dana 10.4. ove godine, pošto je radio kod K. E., nakon završene smjene
pozvao telefonom E. da bi mu predao dnevni Pazar. Kombi vozilo sa robom
parkirao je na autobuskoj stanici. Uputio se put E. kuće i sreo se sa E., ušao
u njegovo vozilo kojim su napravili jedan krug vožnje u gradu. Imali su
namjeru da u kafiću Siti popiju kafu. E. je telefonom pozvao otac kada su bili
ispred ovog kafića, tako da je E. izaša iz vozila i telefonom pričao sa ocem.
Svo vrijeme je bio u kolima i u jednom momentu je primijetio jedno lice da u
ruci drži palicu sive boje i da istom zamahuje da udari E., koji se izmicao da
ga nebi udario po glavi, ali ga je to lice udarilo po ramenu. E. se sapleo i
pao. Izašao je iz vozila, tako da je to lice nasrnulo i na njega i počeo je od
istog da bježi. To lice se vratilo put E. da bi ga ponovo udario i tada je on
uzeo sa zemlje jednu drvenu letvu dužine oko 40 cm, debljine 5 x 3 cm, i to
lice udario u predjelu ramena ili vrata, ne sjećajući se tačno gdje. Iz kafića
su izašli gosti i razdvojili ih, tako da se više nijesu tukli. Kod tog lica
nije primijetio nikakve povrede Nakon toga je uzeo E. vozilo i uputio se put
benzinske stanice, a E. je kazao da ovo prijavi policiji.
Na glavnom pretresu istakao je: da je Denis njemu bio okrenut licem kada ga je
udario. Žao mu je što se ovo izmedju njih dogodilo.
Okrivljeni N. D. na glavnom pretresu je izjavio da ne priznaje izvršenje
krivičnog djela ni krivicu za krivično djelo za koje je optužen.
Ponovio je odbranu koju je dao na zapisniku Ktr.br.46/12. od 11.4.2012.godine,
pred ODT-om u Rožajama, ističući da je dana 10.4. ove godine pozvao K.r M.,
oca E. u vezi nekog kabla koje mu je ranije dao. Isti mu je kazao da će mu
kablo donijeti. Pošto mu kablo nijesu donijeli M. je zvao nekoliko puta, ali
se isti nije javljao. Telefonom je pozvao i K. E. u vezi tog kabla koji mu je
kazao „sad ću da doći da ti donesem kablo, jebem ti mater“. Oko 19,30 h,
primijetio je E. ispred kafića Siti. Izašao je iz kafića i pošao prema E.u
koji ga je počeo psovati i fizički nasrtati na njega. Istog je dohvatio rukama
za vrat, kao i on njega, te dok su se vukli prišao mu je jedan nepoznat momak
koji je bio u društvu sa E., a zna da se preziva A. i drvenom držalicom od
sjekire udario ga s ledja po desnoj strani glave, od čega mu je nastupilo
obilno krvarenje. Pošao je do svog vozila Mercedes i iz prtljažnika uzeo
metalnu aluminijumsku cijev dužine oko 50 cm, i iste je počeo juriti. Gosti iz
kafića su izašli i razdvojili ih.
Na glavnom pretresu istakao je: kada je pošao put A. sa aluminijumskom cijevi
isti je počeo da bježi, a onda se okrenuo put K., nakon čega je počeo da gubi
svijest, tako da je cijev ispustio iz ruku. Ne sjeća se da li je izmedju njih
kada je pošao da uzme ovu cijev bio verbalni duel, tj. da li su se medjusobno
psovali. Kada je pošao da uzme cijev, A. je stajao i držao je drveni predmet u
rukama i nakon što je cijev uzeo i prema njemu se okrenuo, isti je počeo da
bježi, kao i K. kada se okrenuo prema njemu.
Na glavnom pretresu sud je izveo dokaze: pročitao izvještaj o uzrokovanju
tragova sa lica mjesta, izvještaj ljekara specijaliste JZU Opšte bolnice u
Beranama br.3440 od 10.4.2012.godine, sa otpusnom listom sa epikrizom,
izvještaj oftamologa od 12.4.2012.godine, po saglasnosti stranaka pročitao
nalaz i mišljenje sudskog vještaka medicinske struke dr. Milorada Magdelinića
dat na zapisniku Kt.br.60/12. od 12.4.2012. godine pred ODT-om u Rožajama,
saslušao u svojstvu svjedoka – oštećenog K. E., u svojstvu svjedoka M. E. i K.
B., i pročitao izvode iz kaznene evidencija na ime okrivljenih.
Svjedok – oštećeni K. E. na glavnom pretersu ponovio je iskaz dat na zapisniku
Ktr.br.46/12. od 11.4.2012.godine pred ODT-om u Rožajama, ističući: da je dana
10.4. ove godine dobio telefonski poziv od K. S., koji ga je pitao zašto nije
vratio D. crijevo od šlepera, te mu je kazao „zašto Denis njega ne zove u vezi
toga i da mu je to crijevo platio“. U večernjim satima dobio je telefonski
poziv i pretpostavlja da ga je zvao Denis, kojom prilikom mu se obratio
riječima „mangupe, hoćeš li ti vraćati to crijevo, ili mi plaćat“. Kazao mu je
da je to crijevo platio. Nakon toga ga je pozvao A. J.n, koji radi u njegovoj
firmi, da bi mu dao novac za prodatu robu. Dogovorili su se da se nadju i
popiju kafu, tako da su se sreli na autobuskoj stanici. Vozilom su prošetali
jedan krug gradom. Kada su došli do kafića Siti, otac ga je zvao telefonom i
pitao ga je kakvo crijevo traži D., tako da je istog podsjetio da su mu to
platili. Dok je pričao telefonom, vozilo je parkirao ispred Siti kafića i iz
istog izašao. Prišao mu je D. na jedan metar od njega i počeo ga psovati i
odmah fizički nasrnuo na njega. Istog je odgurnuo od sebe jer je vidio da je
pod dejstvom alkohola. Denis je prišao do svog vozila Mercedes i iz
prtljažnika uzeo jednu metalnu cijev dužine oko 1 m, debljine 5 cm i sa istom
se uputio put njega da ga udari. Izmakao se, tako da ga je udario po ramenu,
ali ga nije povrijedio. J, je bio u kolima i kada je vidio da se sapliće da
padne izašao je iz vozila, a D. je pošao put njega, tako da je on bježao oko
vozila. Jasmin je uzeo jednu drvenu letvu dužine oko 40 cm i sa istom je D.
udario u momentu kada je D. išao put njega. Kod D. je primijetio krv na licu.
Denis je i nakon toga nasrtao na njega, ali su gosti iz kafića izašli i
razdvojili ih.
Na glavnom pretresu istakao je da kada su gosti izašli iz kafića da ih
razdvoje više nije obraćao pažnju na D. i J..
Svjedok M,E, na glavnom pretresu ponovio je iskaz dat na zapisniku
Kt.br.60/12. od 17.4.2012.godine pred ODT-om u Rožajama ističući da je dana
10.4. ove godine, sa K, B, bio u kafiću Siti. Sa njima je u društvu bio i
N,D,. Kada je D, izašao iz kafića vidjeli su da se rukama dohvatio sa K, E,.
Sa B, je izašao iz kafića i pošli su put njih. Kada su došli do D, vidjeli su
da isti krvari od povrede koju je imao u predjelu glave. U toj blizini je
vidio još jedno lice čije ime nezna, koje je držalo u rukama štilo od sjekire.
D, je bio uznemiren i pošao je put svog vozila, iz istog uzeo metalnu cijev i
pokušao da juri ovo lice koje ga je povrijedilo. Da je to lice koje je
povrijedilo D,, kada je vidjelo tu cijev, odmah pobjeglo, dok je D, pošao
prema ,E ali nije imao snage od povreda, pa je cijev ispustio iz ruku. Istog
su odvezli do Doma zdravlja radi ljekarske pomoći.
Svjedok K.B., na glavnom pretresu istakao je: da je dana 10.4. ove godine bio
u društvu sa E. i N. D. u kafiću Siti. D. je izašao iz lokala i sreo se sa
Enisom i tom prilikom se dohvatili medjusobno rukama. Ustao je sa E. od strola
i izašao iz lokala da bi ih razdvojili. Dok su išli put D. i E., vidio je da
se D. dohvatio rukom za čelo, a na njegovoj udaljenosti od 1 – 1,5 m, bio je
J., koji je u rukama imao drveni predmet u vidu držala za sjekiru. Denis mu se
obratio riječima „ubi me ovo A., misleći na Jasmina“. Čuo je kada je E. kazao
J. „šta uradi od čovjeka, ubi ga“. Stali su izmedju D. i E.. D. se udaljio od
njih i iz vozila koje mu je bilo u blizini uzeo jednu metalnu cijev i pošao
put E. i jasmina. J. se odmah udaljio. Kada se približio .E isti je odgurnuo
D., tako da mu je cijev ispala iz ruku. Sa tog mjesta se udaljio i E., dok je
on sa E. uzeo D. i odveli ga u bolnicu. Nije bio u mogućnosti da vidi ko je D.
udario, jer se to dogodilo dok su izlazili iz lokala on i E..
Sudski vještak medicinske struke dr. Milorad Magdelinić na zapisniku
Kt.br.60/12. od 17.4.2012.godine, pred ODT-om u Rožajama istakao je: da je u
medicinskoj dokumentaciji koja je izdata od Opšte bolnice u Beranama na ime N.
D. konstatovano da je isti primljen na hirurško odjeljenje dana
10.4.2012.godine i daje liječen do 16.4.2012.godine i da je u medicinskoj
dokumentaciji konstatovano da je imao povrede nagnječno razdernu ranu u
predjelu desne arkade veličine 8 x 1,2 cm, neravnih i krvlju podlivenih ivica
sa parčadima drvenih komadića u dnu rane. Krvni podliv gornjeg i donjeg kapka
desnog oka. Da se radi o lakim tjelesnim povredama koje su mogle nastati
dejstvom tupo mehaničkog predmeta u zamahu. Obzirom da su u dnu rane nadjeni
komadići drveta, povreda je nanijeta udarcem drvene palice.
Sud je cijeneći iskaze okrivljenih i izvedne dokaze pojedinačno i u vezi sa
ostalim izvedenim dokazima, te je na osnovu takve ocjene utvrdio činjenično
stanje, opisano u izreci presude.
Nesporno utvrdjeno činjenično stanje, proizilazi iz svih izvedenih dokaza,
koje je sud u svemu prihvatio kao tačane, objektivne, medjusobno saglasne, a u
odlučnim činjenicama se podudaraju i sa iskazima okrivljenih. Naime, iz iskaza
svjedoka – oštećenog E. K. se vidi: da je pomenutog dana izmedju njega i
okrivljenog D. ispred kafića Siti došlo do svadje koja se ogledala u
medjusobnom psovanju i tuče koja se ogledala u medjusobnom hvatanju rukama i
guranju. Da je okrivljeni J.. bio u vozilu i kada je iz istog izašao i pošao
put njega i D., vidio je da je nekim drvenim predmetom D. udario i nanio mu
povredu. Da je D. u rukama imao metalnu šipku , kojom je zamahivao da ga
udari. Da su iz kafića izašli gosti koji su ih razdvojili. Njegov iskaz u ovom
dijelu je potvrdjen iskazima svjedoka E. i B.. Medjutim, njegov iskaz u dijelu
koji se odnosi da je okrivljeni već imao metalnu cijev u rukama i da ga je sa
istom pokušao udariti sud nije mogo prihvatiti jer isti u ovom dijelu nije
potvrdjen nijednim izvedenim dokazom. Iz iskaza E. i B. se vidi da su oni
prethodno sjedeli sa D. u kafiću. Kada je D. izašao iz kafića vidjeli su da se
ispred kafića sreo sa E. i da su se medjusobno dohvatili rukama. Kada su
izašli iz kafića primijetili su da je D. povrijedjen, a blizini njega su
primijetili okrivljenog Jasmina da drži u rukama drveni predmet. Da su stali
izmedju D.i J.. Da je nakon toga D. pošao do svog vozila i iz istog uzeo
metalnu cijev i pošao je put Jasmina koji je pobjegao, a nakon toga se okrenuo
put E. koji se takodje udaljio. Da su D. koji je bio povrijedjen odvezli do
bolnice radi ukazivanja pomoći. Da nijesu vidjeli ko je udario D., već kada su
do njega došli iz kafića vidjeli su da je bio povrijedjen. Iskaz oštećenog E.
i svjedoka E. i B. su medjusobno saglasni i isti su kao takvi i prihvaćeni.
Iz priznanja okrivljenog Jasmina za izvršeno krivično djelo i krivicu i
njegovog objašnjenja za to se vidi: da je on pomenutog dana lako tjelesno
povrijedio okrivljenog D., udarajući ga drvenim predmetom u momentu dok su se
D. i E. svadjali ispred kafića Siti, gdje se i on našao dolazeći sa E. u
vozilu. U ovom dijelu je njegovo objašnjenje sud prihvatio kao tačno, jer je
potvrdjeno izvedenim dokazima. Medjutim, njegovo objašnjenje da je D. nekim
predmetom koji je imao u rukama prvo prišao do E. i udario ga, a onda pošao
put njega kada je izašao iz vozila, sud nije mogao prihvatiti jer je isto u
ovom dijelu usmjereno ka umanjenju krivičnopravne odgovornosti i suprotno je
izvedenim dokazima i utvrdjenom činjeničnom stanju. Iz iskaza okrivljenog D.se
vidi da je pomenutog dana izmedju njega i E.ispred kafića Siti došlo do svadje
i tuče. Da mu je tada prišao okrivljeni J. i drvenim predmetom ga udario po
glavi nanoseći mu povrede. Da je pošao do svog vozila iz kojeg je uzeo metalnu
cijev i počeo da juri J. koji je pobjegao, a onda se okrenuo prema E. koji se
udaljio. Njegov iskaz sud je prihvatio i isti uzeo kao dokaz, jer je saglasan
sa izvedenm dokazima, kao i sa iskazom okrivljenog Jasmina.
Nalaz i mišljenje sudskog vještaka medicinske struke dr. Milorada Magdelinića,
sud je prihvatio kao stručan, objektivan, jer je dat na osnovu medicinske
dokumentacije za N. D. u kojoj su konstatovane povrede prilikom prijema u
Opštoj bolnici u Beranama. Opisane povrede se i pravno kvalifikuju kao lake
tjelesne povrede koje su nanijete D. od strane okrivljenog J., udarom drvenog
predmeta kao sredstva koje je podobno da tijelo teško povrijedi i zdravlje
teško naruši.
Pravnom ocjenom utvrdjenog čineničnog stanja, sud je našao da su u radnjama
okrivljenog Jasmina sadržani svi bitni elementi krivčnog djela laka tjelesna
povreda, iz čl. 152.st.2. u vezi st. 1. KZ izvršenog na način, vrijeme i
mjestu kao u izreci ove presude pod tačkom 1, a u radnjama okrivljenog D. svi
bitni elementi krivičnog djela ugrožavanje opasnim orudjem pri tuči i svadji
iz čl. 154. KZ izvršenog na način, vrijeme i mjestu kao u izreci ove presude
pod tačkom 2. Naime, okrivljeni J. je pomenutog dana lako tjelesno povrijedio
D. nanoseći mu tom prilikom opisane povrede, dok se okrivljeni D. u svadji i
tuči sa E. mašio metalne aluminijumske cijevi, kao sredstvom podobnim da
tijelo teško povrijedi ili zdravlje teško naruši, i uputio se prema E. i J..
Imajući u vidu utvrdjeno činjenično stanje, sud je prilagodio činjenični opis
iz optuženog predloga pod tačkom 2. kao u izreci ove presude. Naime, iz
utvrdjenog činjeničnog stanja proizilazi da u krivičnopravnom smislu izmedju
okrivljenog Jasmina i Denisa pomenutog dana nije došlo do tuče. Na ovaj način
nije došlo do primjene identiteta optužbe i presude.
Cijeneći psihiči odnos okrivljenih prema izvršenim krivičnim djelima, sud je
našao da su isti postupali sa umišljajem jer je okrivljeni J. bio svjestan da
postupajući na opisani način D. može povrijediti te je na to i pristao, a D.
je bio svjestan da sa metalnom cijevi, koje se mašio u svadji i tuči sa E.,
istom ugrožava sigurnost.
Predmet ocjene suda bila je i teza advokata Batrića Markovića branioca
okrivljenog D. da je D. postupao u nužnoj odbrani, pa istu sud nije mogao
prihvatiti jer ista je suprotna utvrdjenom činjeničnom stanju. Naime, iz
utvrdjenog činjeničnog stanja proizilazi da je u momentu kada je D. pošao do
vozila, a nakon prethodne svadje i tuče sa E., odakle je uzeo predmetnu cijev,
prestao napad okrivljenog Jasmina prema njemu, a ničim nije potvrdjeno da je
E. u rukama imao predmet da bi ga sa istim napao. Dakle, u momentu kada se
isti mašio ove cijevi bio je prestao napad na njega, te samim tim u tom
slučaju nema ni nužne odbrane.
Za izvršena krivična djela sud je našao da su okrivljeni krivičnopravno
odgovorni, te ih je za ista oglasio krivim, pošto je našao da nema elemenata
koji bi isključivali njihovu krivično pravnu odgovornost i okrivljenog J.
osudio na kaznu zatvora u trajanju od 3 mjeseca,u koju mu je uračunato vrijeme
zadržavanja 0d 11.4.2012.god. a okrivljenog D. na novčanu kaznu u iznosu od
400 eura.
Prilikom odmjeravanja kazne okrivljenima za izvršena krivična djela, u
granicama Zakonom propisanih za ova krivična djela, a imajući u vidu svrhu
kažnjavanja i sve okolnosti koje utiču da kazna bude manja ili veća
(olakšavajuće i otežavajuće) okolnosti iz čl. 42. KZ. Sud je kao olakšavajuću
okolnost okrivljenom Jasminu uzeo u obzir njegovo priznanje i kajanje za
izvršeno krivično djelo, njegove lične i materijalne prilike, dok mu je kao
otežavajuću okolnost uzeo u obzir to što je do sada osudjivan više puta i to
za krivična djela protiv života i tijela, a kao olakšavajuću okolnost
okrivljenom D. sud je uzeo u obzir njegove porodične prilike, okolnosti pod
kojima je izvršio ovo krivično djelo, da je u predmetnom dogadjaju
povrijedjen, njegov odnos prema izvršenom krivičnom djelu, dok mu njegovu
dosadašnju osudjivanost u konkretnom slučaju nije uzeo kao otežavajuću
okolnosti obzirom na vrstu krivičnih djela za koja je osudjivan. Imajući u
vidu sve iznijete okolnosti za okrivljene sud je iste osudio na naznačene
kazne ubijedjen da će se sa istima postići svrha kažnjavanja iz čl. 4. u vezi
čl.32. KZ.
U smislu čl. 226. i 229. ZKP sud je obavezao okrivljenog A. J. da plati ovom
sudu na ime troškova krivičnog postupka iznos od 60,50 eura, a koji troškovi
se odnose na ime naknade za vještačenje od strane vještaka medicinske struke,
kao i da plati na ime paušala iznos od 40 eura, a D. na ime paušala iznos od
40 eura, a ovo imajući u vidu trajanje i složenost krivičnog postupka.
OSNOVNI SUD U ROŽAJAMA, dana 11.6.2012.godine.
ZAPISNIČAR PREDSJEDNIK SUDA
Burdžović Adisa s.r. Camić Zahit s.r.
PRAVNA POUKA: Protiv ove presude može se
izjaviti žalba u roku od 8 dana od dana prijema
iste i to Višem sudu u Bijelom Polju, a preko
ovog suda.