OSNOVNI SUD U ROŽAJAMA
K.br. 67/12
U IME CRNE GORE
Sudija Osnovnog suda u Rožajama, Milosav Zekić uz učešće zapisničara Aide
Luboder, rješavajući po optužnom predlogu Osnovnog državnog tužilaštva iz
Rožaja Kt.br. 62/12 od 25.04.2012. godine podnijetog protiv okrivljenog R. H
iz Rožaja, zbog krivičnog djela falsifikovanje isprave iz čl. 412. st. 2. u
vezi st. 1. Krivičnog zakonika, nakon održavnog glavnog i javnog pretresa u
prisustvu Osnovnog državnog tužioca Hajrana Kalača i okrivljenog R. H, dana
18.05.2012. godine, donio je i javno objavio:
P R E S U D U
Okrivljeni R. H, JMBG od oca A i majke A, rodj. K, rodjen. godine u Rožajama,
sa prebivalištem u ul. Kosovska b.b., državljanin Crne Gore, po zanimanju
građevinsko-geodetski tehničar, oženjen, otac dvoje maloljetne djece,
siromašnog imovnog stanja, osuđivan presudom Osnovnog suda u Rožajama
K.br.17/06 od 06.02.2006. godine za krivično djelo teško djelo protiv
bezbjednosti saobraćaja iz čl. 348/3 KZ, na kaznu zatvora od 30 dana, uslovno
1. godina i presudom Osnovnog suda u Rožajama K. br. 139/08 od 18.09.2008.
godine zbog krivičnog djela iz čl. 276/1 tač. 3. KZ osuđen na 3. mjeseca
zatvora, uslovno 1. godina.
K R I V J E
Što je :
dana 14.04.2012. godine u Rožajama upotrijebio kao prave lažne javne isprave,
njemačke registarske tablice MR XE 518, koje su legalno izdate u njemačkoj za
putničko motorno vozilo marke „Audi A3“, na način što je iste postavio za
putničko motorno vozilo marke „Alfa Romeo 146“ 1,6 br. šasije
ZAR93000004021598, kome je važnost saobraćajne dozvole istekla 05. aprila
2012. godine, radi upravljanja u javnom saobraćaju, kao da je registrovano.
-čime je izvršio krivično djelo falsifikovanje isprave iz čl. 412. st. 2. u vezi st. 1. Krivičnog zakonika,
pa ga sud primjenom pomenutog zakonskog propisa i čl. 4, 13, 15, 32, 36, 42,
45, 46 st.1. tač. 5. Krivičnog zakonika i čl. 374. Zakonika o krivičnom
postupku
O S U Đ U J E
Na kaznu zatvora u trajanju od 30 (trideset) dana.
Da plati ovome sudu na ime troškova krivičnog postupka, paušalni iznos od
30,00 eura, u roku od 15 dana po pravosnažnosti ove presude.
Od okrivljenog se oduzimaju reg. tablice MR XE 518, kao predmet izvršenja
krivičnog djela.
O b r a z l o ž e nj e
Osnovno državno tužilaštvo iz Rožaja, podnijelo je ovom sudu optužni predlog
Kt.br. 62/12 od 25.04.2012. godine protiv okrivljenog R. H. iz Rožaja zbog
krivičnog djela falsifikovanje isprave iz čl. 412. st.2 u vezi st. 1.
Krivičnog zakonika.
Na glavnom pretresu Osnovni državni tužilac iz Rožaja, Hajran Kalač izjavio je
da ostaje pri podnijetom optužnom predlogu i predložio da sud okrivljenog
oglasi krivim za krivično djelo koje mu se optužbom stavlja na teret i osudi
ga na kaznu zatvora u trajanju od 30 dana, kao ublaženu kaznu.
Okrivljeni R. H. je u istrazi i na glavnom pretresu priznao da je izvršio
djelo za koje je optužen i svoju krivicu i objasnio da je dana 14.04.2012.
godine na vozilu koje je kupio, marke „Alfa Romeo“ 146 1,6 br. šasije
ZAR93000004021598 kome je važnost saobraćajne dozvole istekla 05.04.2012.
godine, postavio tablice Njemačkih reg. oznaka MR XE 518 od vozila marke „Audi
A 3 “ koje je ranije posjedovao i prodao, a tablice zadržao i vozilo marke
„Alfa Romeo“ odvezao-odšlepao iz naselja Ibarac do naselja Suho Polje, Opština
Rožaje, gdje je isto ostavio kod majstora radi popravke. Kasnije je policija
kod majstora pronašla ovo vozilo, oduzela mu isto kao i reg. oznake MR XE 518.
Izrazio je kajanje za učinjeno krivično djelo i obećao da ubuduće neće vršiti
bilo kakva krivična djela, pa je molio da ga sud što blaže kazni.
Po ovoj krivično pravnoj stvari sud je izveo sledeće dokaze, izvršio uvid u
potvrdu Ispostave Rožaje br. 02/SI od 14.04.2012. godine, uvid u
fotodokumentaciju Ispostave Rožaje br. Sl-12 od 14.04.2012. godine, uvid u
reg. tablice MR XE 518 i uvid u saobraćajnu dozvolu za putničko motorno vozilo
„Alfa Romeo“ 146 1,6, uvid u izvještaj o kriminalističko tehničkom pregledu
br. Sl/12 od 17.04.2012. godine i uvid u izvod iz kaznene evidencije na ime
okrivljenog.
Cijeneći priznanje okrivljenog i sve izvedene dokaze, kako pojedinačno tako i
u međusobnoj vezi, u smislu čl. 370. st. 3. Zakona o krivičnom postupku (ZKP),
sud je nesumnjivo utvrdio činjenično stanje kao u dispozitivu ove presude.
Utvrđeno činjenično stanje proizilazi kako iz priznanja okrivljenog tako i iz
dokaza izvedenih u postupku.
Naime, okrivljeni je u cjelosti priznao izvršenje djela, pa je sud njegov
iskaz prihvatio kao jasan, potpun, objektivan i uvjerljiv a dovodeći isti u
vezu sa ostalim izvedenim dokazima u postupku iz se nesumnjivo utvrđuje da je
okrivljeni kritičnog dana upotrijebio njemačke registarske tablice MR XE 518
koje su legalno izdate u Njemačkoj za putničko motorno vozilo marke „Audi A 3“
na način što je iste postavio na putničko motorno vozilo marke „Alfa Romeo
146“ 1,6 sa brojem šasije. ZAR 93000004021598, kome je važnost saobraćajne
dozvole istekla 05.04.2012. godine, radu upravljanj u javnom saobraćaju kao da
je isto registrovano i odvezao- odšlepovao ga radi popravke kod majsora gdje
je zatečen od strane policije i isto mu je oduzeto.
Dakle, u postupku je utvrđeno da je okrivljeni dana 14.04.2012. godine u
Rožajama upotrijebio kao prave lažne javne isprave, njemačke registarske
tablice MR XE 518, koje su legalno izdate u njemačkoj za putničko motorno
vozilo marke „Audi A3“, na način što je iste postavio za putničko motorno
vozilo marke „Alfa Romeo 146“ 1,6 sa br. šasije ZAR93000004021598, kome je
važnost saobraćajne dozvole istekla 05.04.2012. godine, radi upravljanja u
javnom saobraćaju, kao da je registrovano.
Cijeneći psihički odnos okrivljenog prema krivičnom djelu sud je našao da je
bio svjestan svog djela, tj. svjestan da na opisani način upotrebljava kao
pravu lažnu javnu ispravu, i to je i htio, pa je postupao sa umišljajem.
Pravnom ocjenom utvrđenog činjeničnog stanja, sud je našao da su u radnjama
okrivljenog sadržani svi bitni elementi krivičnog djela falsifikovanje isprave
iz čl. 412. st. 2. u vezi st. 1. KZ, za koje djelo je sud istog oglasio krivim
i osudio ga na kaznu zatvora u trajanju od 30 (trideset) dana, kao ublaženu
kaznu, na osnovu čl. 45, 46 st.1. tač. 5. KZ.
Prilikom izricanja ovakve vreste krivične sankcije, sud je imao u vidu sve
okolnosti iz čl. 42. KZ, koje utiču da kazna bude veća ili manja, pa je
okrivljenom od olakšavajućih okolnosti cijenio njegovo priznanje za izvršeno
krivično djelo, kajanje i obećanje da ubuduće neće vršiti bilo kakva krivična
djela, njegove porodične prilike-otac dvoje maloljetne djece i siromašno
imovno stanje, koje okolnosti su u svojoj ukupnosti cijenjene kao naročito
olakšavajuće okolnosti, dok njegovu raniju osuđivanost nije cijenio kao
otežavajuću okolnost, obzirom da se ne radi o istovrsnim krivičnim djelima.
Imajući u vidu navedene okolnosti kao i težinu izvršenja krivičnog djela,
stepen krivice okrivljenog, stepen nastupele posledice i okolnosti pod kojima
je djelo izvršeno, sud je našao da je imalo mjesta izricanju ovakve vrste i
visine kazne, ubijeđen da će izrečena kazna zatvora u naznačenom trajanju, kao
ublažene kazne, u dovoljnoj mjeri uticati na okrivljenog da ubuduće ne vrši
bilo kakva krivična djela i da će vaspitno djelovati na druge da ne čine ista
ili slična djela.
Na osnovu čl. 229. u vezi čl. 226.st. 2 tač. 9. i st. 3. ZKP sud je obavezao
okrivljenog da plati ovome sudu na ime troškova krivičnog postupka paušalni
iznos od 30,00 eura, a ovo imajući u vidu trajanje i složenost krivičnog
postupka kao i imovno stanje okrivljenog.
Na osnovu čl. 75. st 1. Krivičnog zakona (KZ) od okrivljenog se oduzimaju
registarske tablice MR XE 518, kao predmet izvršenja krivičnog djela.
Sa izloženog je odlučeno kao u izreci ove resude
OSNOVNI SUD U ROŽAJAMA, dana 18.05.2012. godine.
Zapisničar, S U D I J A,
Aida Luboder, s.r. Milosav Zekić, s.r.
Pravna Pouka: Protiv ove presude može se izjaviti žalba u roku od 8 dana od
dana prijema iste i to Višem sudu u Bijelom Polju, a preko ovog suda.