OSNOVNI SUD U ROŽAJAMA
K.br.54/12
U IME CRNE GORE
Sudija Osnovnog suda u Rožajama Milosav Zekić, uz učešće zapisničara Aide
Luboder , rješavajući po optužnom predlogu Osnovnog državnog tužilaštva iz
Rožaja Kt.br.17/12 od 29.03.2012.g. podnijeta protiv okrivljenog F. H.iz sela
Bukovica, Opština Rožaje, zbog krivičnog djela oduzimanje maloljetnog lica iz
čl. 217. st. 2. Krivičnog zakonika, nakon održanog glavnog i javnog pretresa u
prisustvu Zamjenika Osnovnog državnog tužioca Aldina Kalača, oštećene S. H. i
okrivljenog, dana 30.04.2012. donio je i javno objavio
P R E S U D U
Okrivljeni F.H. JMB ., od oca M. i majke F. , rodj. D., rodjen .g. u selo
Bukovica, Opština Rožaje gdje i živi, drž. CG, razumije crnogorski jezik,
njegov jezik je bosanski, pismen, završio SSS, nezaposlen, razveden, otac
troje maloletne djece, siromašnog imovnog stanja, osuđivan presudom Osnovnog
suda Rožaje K.br. 116/08 po čl. 220 st. 1. KZ na kaznu zatvora u trajanju od
60 dana uslovno za jednu godinu, presudom Osnovnog suda Rožaje K.br. 44/08 po
čl. 220 st. 1. KZ na kaznu zatvora u trajanju od 45 dana uslovno za jednu
godinu, presudom Osnovnog suda Rožaje K.br. 308/09 po čl. 220 st. 1. KZ na
kaznu zatvora u trajanju od tri mjeseca.
K R I V J E
Što:
krajem aprila, juna, jula,avgusta, septembra, oktobra 2011.g., jednu polovinu
prvog dijela ljetnjeg školskog raspusta, ramazanskog i kurban bajrama 2011.g.,
krajem januara mjeseca 2012.g. i jednu polovinu prvog dijela zimskog školskog
raspusta u toku 2012.g. onemogućavao izvršenje pravosnažne i izvršne presude
Osnovnog suda u Rožajama P.br. 309/10 od 28.02.2011.g. u dijelu kojom je
određen način održavanja ličnih odnosa maloljetnih lica N. H. , E. H.i .E. H.,
sa roditeljem majkom S. H.na način što nije dovodio i predavao djecu u vremenu
i na mjestu kako je to odlukom nadležnog organa određeno
- čime je izvršio produženo krivično djelo oduzimanje maloljetnog lica iz čl.
217. st. 2.u vezi čl. 49. Krivičnog zakonika.
- pa ga sud primjenom pomenutih zakonskih propisa i čl. 4,13, 15, 32, 39 st.
2. tač. 3., čl. 42. Krivičnog zakonika i čl. 374. Zakonika o krivičnom
postupku,
O S U Đ U J E
Na novčanu kaznu u iznosu od 700,00 (sedam stotina) eura. Ako osudjeni ne
plati novčanu kaznu u roku od 30 dana po pravosnažnosti ove presude, ista će
se zamijeniti kaznom zatvora, tako što će se za svakih započetih 25,00 eura
novčane kazne odrediti jedan dan kazne zatvora.
Da plati ovome sudu na ime troškova krivičnog postupka paušalni iznos od 40,00
eura.
Oštećena S. H. se radi ostvarivanja imovinskopravnog zahtjeva upućuje na
građansku parnicu.
O b r a z l o ž e nj e
Osnovno državno tužilaštvo iz Rožaja, podnijelo je ovome sudu optužni predlog
Kt.br. 17/12 od 29.03.2012.g. protiv okrivljenog F. H. iz sela Bukovice,
Opština Rožaje zbog krivičnog djela oduzimanje maloljetnog lica iz čl. 217.
st. 2. Krivičnog zakonika (KZ).
Na glavnom pretresu Zamjenik ODT Aldin Kalač je precizirao činjenični opis i
pravnu kvalifikaciju djela, kao u dispozitivu ove presude, te je predložio da
sud okrivljenog oglasi krivim zbog krivičnog djela koje mu je preciziranom
optužbom stavljeno na teret i da ga osudi na kaznu zatvora u trajanju od 45
dana.
Oštećena S. H. je u završnoj riječi istakla da se pridružuje krivičnom
gonjenju ODT-a u odnosu na okrivljenog i da postavlja imovinsko pravni
zahtjev, a iznos nije precizirala.
Okrivljeni je u svojoj odbrani istakao: da je pravosnažnom i izvršnom presudom
Osnovnog suda u Rožajama P.br. 309/10 od 28.02.2011.g. razveden brak između
njega i oštećene S. H. zaključen pred nadležnim organom dana
16.11.1998.godine. Istom presudom njihova maloletna djeca N., E. i E. su
povjerena njemu na čuvanje, vaspitanje i izdržavanje, a obavezan je da omogući
S. viđanje i boravak djece kod njene kuće svakog zadnjeg vikenda u mjesecu u
vremenskom periodu od 15 h u petak do 18 h u nedelju, stim što će S. djecu
preuzimati ispred zgrade Centra za socijalni rad u Rožajama i vratiti mu ih na
isto mjesto, a za vrijeme zimskog i ljetnjeg školskog raspusta da djeca
neprekidno borave jednu polovinu prvog dijela rasposta kod S. a zatim kod
njega, a to isto i za vrijeme verskih praznika bajrama.Istakao je da je dana
27.05.2011.g., 25.11.2011.g. 23.12.2011, 24.02.2012.g., 30.03.2012.g. i
27.04.2012.g. dovodio djecu ispred Centra za socijalni rad radi predaje
oštećenoj S., ali ona nijesu htela da priđu do oštećene i uspostave kontak sa
njom, već su plakala i uporno odbijala da pođu sa njom, i pored toga što im je
on pričao da treba da budu kod svoje majke i da borave kod nje, o čemu su
sačinili zapisnik izvršitelji Osnovnog suda u Rožajama i u prisustvu
predstavnika Centra za socijalni rad. Istakao je da djecu nije dovodio ispred
zgrade Centra za socijalni rad u Rožajama, radi predaje oštećenoj Selveti
krajem aprila, juna, jula, avgusta, septembra, oktobra mjeseca 2011.g. i
mjeseca januara 2012.g., kao ni za vrijeme ljetnjeg školskog raspusta od jula
do septembra mjeseca, ramazanskog bajrama septembra mjeseca i kurban bajrama
novembra mjeseca 2011.g. kao ni zimskog školskog raspusta januara mjeseca
2012.g., jer djeca nijesu htela da dođu da se vide sa oštećenom i da borave
kod nje navedenih mjeseci, tako da on nije onemogućio izvršenje navedene
pravosnažne izvršne presude u dijelu u kojem je određen način održavanja
ličnih odnosa maloletne djece sa oštećenom. Predložio je da ga sud oslobodi od
optužbe, jer nije izvršio djelo koje mu se stavlja na teret.
Po ovoj krivičnopravnoj stvari sud je izveo dokaze: saslušao svedoke-oštećenu
S. H., pročitao presudu Osnovnog suda u Rožajama P.br. 309/10 od 28.02.2011.g.
, izvještaj Ju Centra za socijalni rad, Opštian Rožaje br. 01-973 od
22.03.2012.g., izvršio uvid u zapisnike ovoga suda od 27.05.2011.g.
25.11.2011.g., 23.12.2011, 24.02.2012.g. 30.03.2012.g. 27.04.2012.g. i dopise
od 28.12.20111.g. djece N., E. i E.H. i dopis okrivljenog 27.06.2011.g. i uvid
u izvod iz kaznene evidencije na ime okrivljenog, dok je odbio predlog
okrivljenog za saslušanje svedoka M. I., E. R., D. I. i djece N., E. i E. H.,
jer je našao da je izvođenje ovih dokaza suvišno obzirom na već utvrđeno
činjenično stanje, te bi se odlaganjem pretresa radi saslušanja ovih svedoka
samo nepotrebno odugovlačio postupak.
Svedok - oštećena S. H.je posvedočila da je sa okrivljenim živela u braku od
16.11.1988.g. do 28.02.2011.g. kada je njihov brak razveden pravosnažnom
presudom Osnovnog suda u Rožajama P.br. 309/10 od 28.02.2011.g. Istom presudom
njihova maloletna djeca N. koji sada ima 11 godina, E.H. koja sada ima 10
godina i E. H.koja sada ima 8 godina su poverena na čuvanje, vaspitanje i
izdržavanje svom ocu-okrivljenom. Okrivljeni je presudom obavezan da joj
omogući viđanje i boravak djece kod njene kuće svakog zadnjeg vikenda u
mjesecu od 15 h u petak do 18 h u nedelju, stim da ih preuzme ispred Centra za
socijalni rad u Rožajama u petak i predam ih okrivljenom na istom mjestu u
nedelju. Takođe je presudom određeno da joj okrivljeni predaje djecu i za
vrijeme zimskog i ljetnjeg školskog raspusta da borave kod nje jednu polovinu
prvog dijela raspusta, kao i za vrijeme verskog praznika-bajrama. Nakon
pravosnažnosti i izvršnosti navedene presude okrivljeni joj je dovodio djecu
ispred Centra za socijalni rad samo nekoliko puta i to: krajem novembra
mjeseca 2011.g., krajem februara mjeseca 2012.g. i krajem marta mjeseca
2012.g. i aprila 2012.g.., a ostalih mjeseci kao ni za vrijeme ljetnjeg
raspusta 2011.g. koji je bio od juna do septembra mjeseca, ramazanskog bajrama
koji je bio septembra mjeseca, kurban bajrama koji je bio novembra mjeseca
2011.g. i zimskog školskog rasputa koji je bio januara mjeseca 2012. g. nije
joj dovodio djecu, niti je pokušao da joj ih preda. Istakla je da je
okrivljeni uticao na djecu u negativnom smislu da nesmiju od njega da priđu do
nje i da pođu sa njom kod njene kuće. Kada ih je dovodio ispred Centra za
socijalni rad djeca su je posmatrala prijatnim pogledom kada ih nebi gledao
okrivljeni, a kada bi ih on pogledao, ona bi krili pogled i lice, nebi htela
da izađu iz auta i plakala bi, govoreći joj "nećemo da priđemo kod tebe ti
nisi naša majka, ne volimo te", a ranije su živjela i disala za nju, tako da
je nemoguće da je za godinu dana toliko mrze, već se tako ponašaju što moraju,
iz straha od okrivljenog koji im nedozvoljava da kontaktiraju sa njom.
Iz presude Osnovnog suda u Rožajama P.br. 309/10 od 28.02.2011.g. vidi se da
je ovom presudom razveden brak između okrivljenog F.H. i oštećene S. H.
zaključen pred nadležnim organom dana 16.11.1998.godine. Istom presudom
njihova maloletna djeca N.rođen 14.09.1999.g., E. rođena 30.10.2000.g. i E.
rođena 22.04.2004.g. su povjerena okrivljenom na čuvanje, vaspitanje i
izdržavanje. Okrivljeni je obavezan da omogući oštećenoj viđanje i boravak
djece kod njene kuće svakog zadnjeg vikenda u mjesecu u vremenskom periodu od
15 h u petak do 18 h u nedelju, stim što će oštećena djecu preuzimati ispred
zgrade Centra za socijalni rad u Rožajama i vratiti ih okrivljenom na isto
mjesto, a za vrijeme zimskog i ljetnjeg školskog raspusta da djeca neprekidno
borave jednu polovinu prvog dijela rasposta kod oštećene, a zatim kod njega, a
to isto i za vrijeme verskih praznika - bajrama.
Iz izvještaja JU Centra za socijalni rad za Opštinu Rožaje br.01-973 od
22.03.2012.g. vidi se da je stručni tim Centra za socijalni rad imao na
tretmanu porodicu F. H., nakon razvoda braka u cilju uspostavljanja kontakta
oštećene S. sa maloletnom djecom koja su presudom Osnovnog suda u Rožajama
P.br. 309/10 od 28.02.2011.g. povjerena na čuvanje, vaspitanje i izdržavanje
okrivljenom F., a određen je način održavanja ličnih odnosa maloletne djece sa
majkom. Da skoro dvije godine majka djece - oštećena S. nije u mogućnosti da
obavlja kontakt, viđanje niti preuzimanje maloletne djece , zbog smišljenih i
organizovanih radnji njihovog oca F.. Naime F. je nekoliko puta dovodio djecu
u prostorije centra, kojom prilikom djeca nijesu želela ili nijesu smjela od
oca da kontaktiraju sa majkom. Tako distanciran odnos djece jeste permanenta
konstrukcija od strane oca djece ili nekog drugog u njegovoj primarnoj
porodici, a primjetili su i strah kod djece što upućuje na zloupotrebu i grubu
povredu osnovnih prava i interesa djece od strane drugog roditelja - oca,
kojem su predložili određene obrasce ponašanja i približavanja djece majci,
kako bi ona koristila roditeljsko pravo, što ona izuzetno želi i
zainteresovana je za to. Naveli su da su i prije razvoda braka imali na
tretmanu ovu porodicu i da su tada djeca pokazivala izuzetnu želju,
zainteresovanost i čvrsto opredjeljenje da ostanu uz majku, što dodatno
upućuje na zaključak da se radi o smišljenoj i organizovanoj radnji oca djece
F., da ne poštuje ni upozorenja Centra ni presudu koju je donio Osnovni sud
Iz zapisnika Osnovnog suda u Rožajama od 27.05., 25.11.,23.12.2011.g., 24.02.,
30.03. i 27.04.2012.g. vidi se da je okrivljeni navedenih dana dovodio djecu
ispred Centra za socijalni rad radi predaje oštećenoj, ali da djeca nijesu
htela da uspostave kontakt i pođu sa oštećenom, što se vidi i iz dopisa
okrivljenog od 28.12. i djece od 27.06.2011.g..
Cijeneći odbranu okrivljenog i sve izvedene dokaze kako pojedinačno, tako i u
međusobnoj vezi u smislu čl. 370. st. 3. Zakonik o krivičnom postupku (ZKP),
sud je nesumljivo utvrdio činjenično stanje kao u dispozitivu ove presude.
Utvrđeno činjenično stanje proizilazi iz dokaza utvrđenih u postupku, a
djelimično nalazi oslonca i u iskazu okrivljenog.
Naime, okrivljeni ne spori da je pravosnažnom presudom Osnovnog suda u
Rožajama P.br. 309/10 od 28.02.2011.g. razveden brak između njega i oštećene
S. H.,zaključen pred nadležnim organom dana 16.11.1998.godine, da su njihova
maloletna djeca N., E. i E. H. povjerena njemu na čuvanje, vaspitanje i
izdržavanje, te da je obavezan da omogući oštećenoj viđanje i boravak djece
kod njene kuće svakog zadnjeg vikenda u mjesecu u vremenskom periodu od 15 h u
petak do 18 h u nedelju, stim da oštećena djecu preuzima ispred zgrade Centra
za socijalni rad u Rožajama i vratiti mu ih na isto mjesto, a za vrijeme
zimskog i ljetnjeg školskog raspusta da djeca neprekidno borave jednu polovinu
prvog dijela rasposta kod oštećene a zatim kod njega, a to isto i za vrijeme
verskih praznika-bajrama. Ne spori da nije dovodio djecu ispred zgrade Centra
za socijalni rad radi predaje oštećenoj krajem aprila, juna, jula, avgusta,
septembra, oktobra mjeseca 2011.g. i mjeseca januara 2012.g., kao ni za
vrijeme ljetnjeg školskog raspusta od jula do septembra mjeseca, ramazanskog
bajrama septembra mjeseca i kurban bajrama novembra mjeseca 2011.g. kao ni
zimskog školskog raspusta januara mjeseca 2012.g..
Iskaz okrivljenog u ovom dijelu sud je prihvatio obzirom da je isti jasan,
objektivan, uvjerljiv i potvrđen iskazom oštećene i ostalim izvedenim
dokazima, tako da nema sumnje u drugačije činjenično stanje.
Međutim, okrivljeni se brani da nije onemogućio izvršenje navedene pravosnažne
i izvršne presude u dijelu u kojem je određen način održavanja ličnih odnosa
maloletne djece sa oštećenom, jer je djecu nekoliko puta dovodio ispred Centra
za socijalni rad radi viđanja i predaje oštećenoj, a ista nijesu htela da pođu
sa majkom, te ih je vraćao kući, a kritičnih mjeseci su odbili da pođu sa njim
i da se vide sa oštećenom i borave kod nje.
Iskaz okrivljenog, u ovom dijelu, sud nije prihvatio obzirom da je isti
neobjektivan, neuvjerljiv i nenalazi oslonca u iskazu oštećene i navodima iz
izvještaja JU Centra za socijalni rad Rožaje iz kojih se nesumljivo utvrđuje
da je okrivljeni u kritičnom periodu onemogućavao održavanje ličnih odnosa
maloletne djece sa oštećenom kao njihovom majkom, jer ih u kritičnom periodu
nije dovodio i predavao oštećenoj u vrijeme i na mjestu, kako je to određeno
navedenom pravosnažnom i izvršnom presudom ovoga suda, tako da je očigledno da
okrivljeni sa ovakvom odbranom smišljeno i sračunato nastoji da izbjegne
krivičnopravnu odgovornost. To što okrivljeni navodi da djeca odbijaju da se
vide sa oštećenom i borave kod nje, jer ih je ranije nekoliko puta dovodio
ispred Centra za socijalni rad radi viđanja i predaje oštećenoj i da ista
nijesu htela da pođu sa njom, što dokazuje i dopisima upućenim nadležnom
centru nema uticaja na drugačiji zaključak, obzirom da se iz navedenih dokaza
jasno zaključuje da je takav distanciran odnos djece prema majci posledica
dirigovanog ponašanja i straha od drugog roditelja- oca kod koga djeca borave,
što predstavlja smišljenu i organizovanu radnju okrivljenog u cilju
onemogućavanja viđanja i boravka djece kod majke, koja je i ranije pokazivala
a i sada pokazuje izuzetnu želju i zainteresovanost da koristi roditeljsko
pravo i održava lične odnose sa djecom, kako je to navedeno pomenutom
presudom, a samim tim i zloupotrebu i grubu povredu prava i interesa djece.
Dakle u postupku je utvrđeno da je okrivljeni krajem aprila, juna,
jula,avgusta, septembra, oktobra 2011.g., jednu polovinu prvog dijela ljetnjeg
školskog raspusta, ramazanskog i kurban bajrama 2011.g., krajem januara
mjeseca 2012.g. i jednu polovinu prvog dijela zimskog školskog raspusta u toku
2012.g. onemogućavao izvršenje pravosnažne i izvršne presude Osnovnog suda u
Rožajama P.br. 309/10 od 28.02.2011.g. u dijelu kojom je određen način
održavanja ličnih odnosa maloljetnih lica N. H. , E. H. i E. H., sa roditeljem
majkom S. H. na način što nije dovodio i predavao djecu u vremenu i na mjestu
kako je to odlukom nadležnog organa određeno. U konkretnom slučaju okrivljeni
je učinio više istih krivičnih djela u kratkoj vremenskoj povezanosti, prema
istom oštećenom, koristeći istu situaciju, na jedinstvenom mjestu, koja djela
su obuhvaćena njegovim jedinstvenim umišljajem, pa se ista kvalifikuju kao
jedno - produženo krivično djelo
Cijeneći psihički odnos okrivljenog prema učinjenom djelu, sud je našao da je
okrivljeni bio svjestan svog djela tj. svjestan da na opisani način
onemogućava izvršenje pravosnažne i izvršne odluke suda kojom je određen način
održavanja ličnih odnosa, maloletne djece sa oštećenom i to je htio, pa je
postupao sa umišljajem.
Pravnom ocjenom utvrđenog činjeničnog stanja, sud je našao da su u radnjama
okrivljenog sadržani svi bitni elementi produženog krivičnog djela oduzimanje
maloletnog lica iz čl. 217. st. 2. u vezi čl. 49. KZ, za koje djelo je sud
istog oglasio krivim i osudio ga na novčanu kaznu u iznosu od 700,00 eura.
Prilikom odlučivanja o izboru vrste i visine kazne, sud je imao u vidu sve
okolnosti iz čl. 42. KZ. koje utiču da kazna bude veća ili manja, pa je
okrivljenom od olakšavajućih okolnosti okrivljenom cijenio porodične prilike i
siromašno imovno stanje, dok mu je kao otežavajuću okolnost cijenio njegovu
raniju osuđivanost.
Cijeneći navedene okolnosti kao i držanje okrivljenog nakon izvršenog djela,
okolnosti pod kojima je djelo izvršeno i stepen nastupjele posledice, sud je
našao da je imalo mjesta izricanju ovakve vrste i visine kazne, ubijeđen da je
izrečena novčana kazna u naznačenom iznosu srazmjerna težini učinjenog
krivičnog djela i stepenu krivice okrivljenog i dovoljna za ostvarenje svrhe
kažnjavanja iz čl. 32 KZ u okviru opšte svrhe krivilčnih sankcija iz čl. 4.
istog zakona, tj. dovoljna da utiče na okrivljenog da ubuduće ne vrši billo
kakva krivična djela i da vaspitno djeluje na druge da ne čine ista ili slična
djela.
Na osnovu čl. 229. u vezi čl. 226. st. 2. tač. 9. i st. 3. ZKP, sud je
obavezao okrivljenog da plati ovome sudu naime troškova krivičnog postupka
paušalni iznos od 40,00 eura, a ovo imajući u vidu trajanje i složenost
krivičnog postupka, kao i imovno stanje okrivljenog.
Na osnovu čl. 239. st. 2. ZKP oštećena S. H. se radi ostvarivanja imovinsko
pravnog zahtjeva upućuje na građansku parnicu.
Sa izloženog odlučeno je kao u dispozitivu ove presude.
OSNOVNI SUD U ROŽAJAMA, dana 30.04.2012.g.
Zapisničar, S U D I J A,
Aida Luboder s.r. Milosav Zekić s.r.
PRAVNA POUKA: Protiv ove presude može se izjaviti žalba u roku od 8 dana od
dana prijema iste i to Višem sudu u Bijelom Polju, a preko ovog suda.