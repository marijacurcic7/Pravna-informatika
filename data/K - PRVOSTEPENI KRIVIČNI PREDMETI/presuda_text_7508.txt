OSNOVNI SUD U ROŽAJAMA
K.br. 47/12
OSNOVNI SUD U ROŽAJAMA, kao prvostepeni krivični sud i to sudija Zekić
Milosav, kao sudija pojedinac, u krivičnom predmetu okrivljenog K.S.zbog
krivičnog djela lažno prijavljivanje iz čl. 388. st. 1. KZ, rješavajući po
optužnom predlogu oštećenog kao tužioca A. R. iz Rožaja, ispitujući da li
postoje uslovi za odbijanje optužnog predloga u smislu čl. 453. st. 1. ZKP,
dana 23.03.2012.g. donio je
R J E Š E NJ E
ODBIJA SE optužni predlog oštećenog kao tužioca A. R. iz Rožaja podnijet
protiv okrivljenog K. S. iz Rožaja, zbog krivičnog djela lažno prijavljivanje
iz čl. 388. st.1. KZ, jer u radnjama okrivljenog nema elemenata krivičnog
djela za koje je optužen.
O b r a z l o ž e nj e
Oštećeni kao tužilac A. R. iz Rožaja, podnio je ovome sudu optužni predlog
dana 20.03.2012.g. , protiv okrivljenog K. S.iz Rožaja, zbog krivičnog djela
lažno prijavljivanje iz čl. 388. st. 1. KZ, nakon što je ODT iz Rožaja
rješenjem Kt.br. 44/12 od 15.03.2012.g. odbacio njegovu krivičnu prijavu
podnijetu protiv istog okrivljenog.
Postupajući u smislu čl. 453. st. 1. u vezi čl. 451. ZKP, sud je našao da
optužni predlog oštećenog kao tužioca, treba odbaciti pošto su ispunjeni
uslovi iz čl. 294. st. 1. tač. 1. ZKP.
Naime iz spisa predmeta ODT-a Kt.br. 44/12 i spisa predmeta ovoga suda
K.br.147/09 odnosno pravosnažne presude osnovnog suda u Rožajama K.br. 147/09
od 26.10.2009.g. i pravosnažne presude osnovnog suda u Rožajama K.br. 104/11
od 23.09.2011.g. proizilazi da je A. R.dva puta pravosnažno osuđen, zbog
krivičnog djela falsifikovanje službene isprave iz čl. 414. st. 1.i st. 3. u
vezi st. 1. KZ, jer je kao dostavljač-poštar pošte Rožaje u službene isprave-
dostavnice Uprave lokalnij javnih prihoda, unio neistinite podatke na ime
Safeta Kurtagića, tako što je u rublici potpis primaoca upisao riječi
"Kurtagić lično" i u dostavnu knjižicu u rublici potpis primaoca svojeručno
potpisao "S.", kao da mu je predao preporučenu pošiljku, a iste nije predao K.
S., te da je presudom K.br. 147/09 od 26.10.2009.g. osuđen na kaznu zatvora u
trajanju od 60 dana, a presudom K.br. 104/11 od 23.09.2011.g. na kaznu zatvora
u trajanju od tri mjeseca, dok se iz rješenja ovoga suda Kv.br. 37/10 od
09.03.2010g. utvrđuje da je odbačen zahtjev osuđenog A.R. za ponavljanje
krivičnog postupka završenog pravosnažnom presudom Osnovnog suda u Rožajama
K.br. 147/09 od 26.10.2009.g.
Dakle iz navedenih spisa predmeta jasno proizilazi da K. S.nije lažno prijavio
oštećenog kao tužioca A. R.da je učinio krivična djela za koja je oglašen
krivim i osuđen pravosnažnim presudama ovoga suda K.br. 147/09 od
26.10.2009.g. (koju je pogrešno označio kao Kv. br.37/10 od 09.03.2010.g.) i
K.br. 104/11 od 23.09.2011.g., kako to navodi oštećeni kao tužilac, tim prije
što je navedenim pravosnažnim presudama utvrđeno da je A. R. izvršio krivična
djela za koja je optužen i da je zato kriv i krivičnopravno odgovoran.
Sa navedenih razloga u radnjama okrivljenog K.S. nema elemenata krivičnog
djela koje mu je oštećeni kao tužilac stavio na teret, pa je odlučeno kao u
dispozitivu ovog rješenja na osnovu navedenih zakonskih propisa.
OSNOVNI SUD U ROŽAJAMA, dana 23.03.2012.g.
S U D I J A,
Zekić Milosav s.r.
PRAVNA POUKA: Protiv ovog rješenja može se izjaviti žalba u roku od 3 (tri)
dana od dana prijema istog i to Višem sudu u Bijelom Polju, a preko ovog suda.