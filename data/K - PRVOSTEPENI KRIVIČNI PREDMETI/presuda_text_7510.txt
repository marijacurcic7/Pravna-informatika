OSNOVNI SUD U ROŽAJAMA
K.br.32/11.
OSNOVNI SUD U ROŽAJAMA i to Predsjednik suda Camić Zahit, u krivičnom predmetu
protiv okrivljenih D. M. i K. Š. iz Rožaja, zbog krivičnih djela prevara iz
čl. 244.st.1. i falsifikovanje isprave iz čl. 412.st.1. Krivičnog Zakonika, po
optužnom predlogu K.br.32/12. od 21.02.2012.godine, oštećenog kao tužioca M.
Š. iz Rožaja, po prethodnom ispitivanju optužnog predloga, dana
13.4.2012.godine, donio je
R J E Š E N J E
ODBIJA SE optužni predlog K.br.32/12. od 21.02.2012.godine oštećenog kao
tužioca M. Š. iz Rožaja, protiv okrivljenih D. M. i K. Š. iz Rožaja, zbog
krivičnih djela prevara iz čl. 244.st.1. i falsifikovanje isprave iz
čl.412.st.1. Krivičnog Zakonika.
Usled zastarjelosti krivičnog gonjenja.
O b r a z l o ž e n j e
Oštećeni kao tužilac M. Š. iz Rožaja podnio je optužni predlog K.br.32/12. od
21.12.2012.godine, protiv okrivljenih D. M. i K. H. iz Rožaja, zbog krivičnih
djela prevara iz čl. 244.st.1. i falsifikovanje isprave iz čl. 412.st.1.
Krivičnog Zakonika.
Ispitujući podnijeti optužni predlog u smislu čl. 453.st.1. ZKP, sud je našao
da je u konkretnom slučaju nastupila zastarjelost krivičnog gonjenja za
krivična djela koja se optužnim predlogom oštećenog kao tužioca okrivljenima
stavljaju na teret.
Naime, oštećeni kao tužilac je dana 29.11.2011.godine, na zapisniku
Ktr.br.149/11. od 29.11.2011.godine pred ODT-om u Rožajama podnio krivičnu
prijavu protiv okrivljenih za naznačena krivična djela. Postupajući po
podnijetoj krivičnoj prijavi ODT iz Rožaja je nakon sprovedenih izvidjaja
rješenjem Kt.br.10/12. od 24.01.2012.godine, odbacio krivičnu prijavu M. Š. iz
Rožaja, od 29.11.2011.godine, podnijetu protiv okrivljenih zbog krivičnog
djela falsifikovanje isprave iz čl. 412.st.1. KZ usled nastupjele
zastarjelosti krivičnog gonjenja.
Oštećeni kao tužilac je u zakonskom roku preduzeo gonjenje protiv okrivljenih
zbog naznačenih krivičnih djela podnošenjem optužnog predloga. U optužnom
predlogu je navedeno izvršenje krivičnih djela dana 13.3.2008.godine.
Imajući u vidu da se okrivljenima stavlja na teret da su izvršili naznačena
krivična djela dana 13.3.2008.godine, to je sud pazeći po službenoj dužnosti
na zastarjelost krivičnog gonjenja, obzirom na propisanost kazni u Krivičnom
Zakoniku za ova krivična djela, utvrdio da je u smislu čl. 124.st.1. tač.6.
ZKP-a nastupila zastarjelost krivičnog gonjenja, koja počinje teći od vremena
izvršenja krivičnog djela, a koje vrijeme se odredjuje u smislu čl. 7. KZ.
Naime, krivično djelo je učinjeno u vrijeme kada je izvršilac radio, ili bio
dužan da radi, bez obzira kada je posledica nastupila. U konkretnom slučaju
relevantno je vrijeme preduzimanja radnje izvršenja, dok vrijeme nastupanja
posledica nije bitno, obzirom da se radi o krivičnim djelima činjenja za koja
vrijeme izvršenja predstavlja djelatnost koja je u opisu bića krivičnog djela
označena kao radnja izvršenja. Za naznačena krivična djela, kao radnja
izvršenja je označeno vrijeme 13.3.2008.godine, i za koja sve do
29.11.2011.godine nije preduzeta nijedna radnja u smislu krivičnog gonjenja,
koje radnje bi dovele do prekida zastarjelosti, tako da je za naznačena
krivična djela u smislu čl.124.st.1. tač.6. KZ nastupila zastarjelost
krivičnog gonjenja. Naime, prema ovoj odredbi krivično gonjenje ne može se
preduzeti kada proteknu tri godine od izvršenja krivičnog djela za koje se po
Zakonu može izreći kazna zatvora preko jedne godine.
Kako je u konkretnom slučaju, obzirom na propisanost kazni u Zakonu za ova
krivična djela, nastupila zastarjelost krivičnog gonjenja, to je sud u smislu
čl. 453.st.1. u vezi čl. 294. st.1. tač.2. ZKP odlučio kao u dispozitivu ovog
rješenja.
OSNOVNI SUD U ROŽAJAMA, dana 13.4.2012.godine.
PREDSJEDNIK SUDA
Zahit Camić s.r.
PRAVNA POUKA: Protiv ovog rješenja može se
izjaviti žalba u roku od 3 od dana prijema istog,
Višem sudu u Bijelom Polju, a preko ovog suda.