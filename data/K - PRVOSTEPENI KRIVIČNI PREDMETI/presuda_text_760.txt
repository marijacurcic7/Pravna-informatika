1
K. br. 274/2010
U IME NARODA
VIŠI SUD U PODGORICI, u vijeću sastavljenom od sudije Ane Vuković, kao
predsjednika vijeća, i sudija
porotnika Ilije Ivanovića i Željka Kujovića, kao članova vijeća, uz učešće
zapisničara Mirele Piper, u
krivičnom predmetu protiv optuženih J. P. i J. J., oba iz Podgorice, zbog
krivičnog djela neovlašćena
proizvodnja, držanje i stavljanje u promet opojnih droga, iz čl. 300 stav 1
Krivičniog zakonika, odlučujuči po
optužnici VDT-a Podgorica, Kt. br. 191/10 od 21. 10. 2010. godine, nakon
održanog glavnog javnog pretresa
dana 24. 12. 2010. godine, u prisustvu zastupnika optužbe LepeMedenica,
zamjenika VDT-a Podgorica,
optuženiog J. P. i njegovog branioca Z. B., adv. iz Podgorice i optuženog J.
J. i njegovog branioca V. M., adv.
iz Podgorice, nakon tajnog vijećanja i glasanja, donio je a dana 27. 12. 2010.
godine javno objavio
P R E S U D U
Optuženi:
1. J.P., JMBG..., rođen.... godine u P., sa prebivalištem u P. - ul.... m.
br. ..., državljanin Crnr Gore, završio
srednju školu, neoženjen, bez djece, nezaposlen, lošeg imovnog stanja,
neosudjivan, bio u pritvoru od
15/09/20109 godine od 14,05 časova do 27. 12.2010. godine.
2. J.J., rođen.... godine u P., sa prebivalištem u P. - ul. R. B. br...,
državljanin Crne Gore, završio srednju školu,
neoženjen, bez djece, nezaposlen, lošeg imovnog stanja, osudjivan presudom
Višeg suda u Podgorici K br. 105/
2009 od 11.06.2009 godine, zbog krivičnog djela neovlašćena proizvodnja,
držanje i stavljanje u promet
opojnih droga iz čl. 300 stav 1 Krivičniog zakonika, koja presuda je u pogledu
odluke o kazni, preinačena
presudom Apelacionog suda Crne Gore KŽ br. 312/10 od 07.09. 2010 godine, na
kaznu zatvora u trajanju od
osam mjeseci, u pritvoru od 15.09.20109 godine od 14,10 časova pa nadalje,
K r i v i s u
Zato što su:
U vremenskom periodu od marta mjeseca do 15.09.2010. godine, u Podgorici,
neovlašćeno prodavali i držali
radi prodaje opojnu drogu heroin - supstancu proglašenu za opojnu drogu
Rješenjem o utvrdjivanju opojnih
droga ("Sl. List SRJ" br. 44/02), na način što su u naznačenom periodu
predmetnu drogu, koju su prethodno
prepakivali u manje paketiće, u više navrata prodavali NN licima na području
opštine Podgorica, za iznos od po
20 do 30 €, tako što su po prethodno razradjenom planu paketiće sa opojnom
drogom ostavljali na unaprijed
dogovorena mjesta, najčešće u blizini Osnovne škole "Vuk Karadžić " na
Zabjelu, a potom sa ugovorenih
mjesta uzimali ostavljeni novac od strane kupaca, da bi ovlašćeni službenici
PJ Podgorica dana 15.09.2010.
godine, prilikom kontrole kod optuženog J.P. pretresom pronašli i oduzeli
jedan ručno pravljeni zamotuljak od
PVC kese u količini od 70,35 g heroina i 6 manjih zamotuljaka ukupne količine
10,82 g te droge, a koju opojnu
drogu su optuženi namijenili daljoj prodaji
- čime su izvršili krivično djelo – neovlašćena proizvodnja, držanje i
stavljanje u promet opojnih droga
iz čl. 300 st. 1 Krivičnog zakonika,
pa sud primjenom citiranih zakonskih odredbi, te čl. 2, 4, 5, 15, 32, 33, 36,
42, i 51 Krivičnog zakonika, a u
odnosu na optuženog J.P. i primjenom čl. 45i 46 Krivičnog zakonika a prema
optuženom J.J. i primjenom čl.
48. st. 1. i 50 st.1 Krivičnog zakonika, prethodno utvrđuje optuženom J.J.:
2
- za krivično djelo neovlašćena proizvodnja, držanje i stavljanje u promet
opojnih droga iz čl. 300 st. 1
Krivičnog zakonika, kaznu zatvora u trajanju od 2(dvije) godine;
- te uzimajući kao utvrdjenu, pravosnažnu osudu kojom je presudom Apelacionog
suda Crne Gore KŽ br.
312/10 od 07.09. 2010, zbog krivičnog djela neovlašćena proizvodnja, držanje i
stavljanje u promet opojnih
droga iz čl. 300 stav 1 Krivičniog zakonika, osudjeni J.J. osudjen na kaznu
zatvora u trajanju od 8 mjeseci;
Za ovim sud, primjenom čl. 48. st. 2 Krivičnog zakonika u odnosu na optuženog
J.J., te primjenom čl. 202, i
364 Zakonika o krivičnom postupku, optužene
O S U Đ U J E
Optuženog J.P. na kaznu zatvora u trajanju od 1 (jedne) godine i 2 (dva)
mjeseca, optuženog J.J. na
jedinstvenu kaznu zatvora u trajanju od 2 ( dvije ) godine i 6 (šest) mjeseci,
u koje kazne im se uračunava
vrijeme provedeno u pritvoru i to optuženom J.P. od 15.09.2010.godine od 14,05
h kao dana i časa lišenja
slobode do 27.12.2010 godine, a optuženom J.J.u od 15.09.2010.godine od 14,10
h, kao dana i časa lišenja
slobode pa nadalje.
Dužni su optuženi na ime toškova krivičnog postupka solidarno uplatiti ovom
Sudu iznos od 346,50 €, te
optuženi J.P. i iznos od 100,00 € a optuženi J.J. i iznos od p 300,00 €, kao i
na ime paušala iznose od po 100,00
€ u roku od 15 dana po pravosnažnosti presude.
Na osnovu čl. 66, 67, 68. st. 4., 71, 75 i čl. 300 st. 6 Krivičnog zakonika,
prema optuženima se i z r i č u
MJERE BEZBJEDNOSTI
1. ODREĐUJE SE OBAVEZNO LIJEČENJE NARKOMANA, optuženih J.P. i J.J. u ZU
Specijalnoj
bolnici za psihijatriju – Kotor, dok traje potreba za liječenjem, s tim da
liječenje ne može trajati duže od 3 (tri)
godine.
Vrijeme provedeno u ustanovi za liječenje uračunava se u izrečenu kaznu
zatvora.
2. ODUZIMA se od optuženog J.P. 81,17 g opojne droge – heroina, koja droga se
ima uništiti nakon
pravosnažnosti presude a od optuženog J.J.adjelovi tableta bijele boje neto
mase m1- 0,24 g, m2- 0,26,g sa
oznakom »suboxone « 6 tableta „Bensendina“ od 5 mg i 4 tablete. „Clozapina“.
O b r a z l o ž e nj e
Optužnicom VDT-a Podgorica, Kt. br. 191/10 od 21. 10. 2010. godine, stavljeno
je na teret optuženima da su
izvršili krivično djelo neovlašćena proizvodnja, držanje i stavljanje u promet
opojnih droga iz čl. 300 stav 1
Krivičniog zakonika.
Zastupnik optužbe je u završnoj riječi precizirao činjenični opis dispozitiva
optužbe na na način kao u izreci
presude i do kraja glavnog pretresa ostao pri tako preciziranoj optužnici,
predlažući da sud optužene oglasi
krivim i osudi po Zakonu.
Optuženi J.P. se u odbrani, datoj pred ovlašćenim policijskim službenikom, u
prisustvu branioca odredjenog
po službenoj dužnosti, branio ćutanjem. U odbrani datoj pred istražnim sudijom
naveo je da već duže vrijeme
3
konzumira heroin zbog čega je heroin nabavljao za sopstvene potrebe, što je
učinio i kritičnog dana, kupujući
heroin na veresiju od nepoznatog lica.Heroin je prilikom kupovine bio u jednom
grumenu pa ga je odnio u stan
svog druga, čije ime nije želi da saopšti, u kojem stanu ga je prepakovao, što
je učinio u prisustvu
drugooptuženog J.J., koji u tome nije učestvovao, već ga je samo posmatrao.
Odmah po izlasku iz navedenog
stana, policija je i njega i optuženog J.J. lišila slobode i od njega oduzela
predmetni heroin, dok kod Jovana
nijesu ništa pronašli. Pojasnio je da je predmetni heroin namjeravao da odnose
na jednu livadu u naselju
Zabjelo, da bi ga odatle uzimao za sopstvene potrebe. Dodao je da je bio
zaposlen u sportskoj kladionici, te da
ima u vlasništvu vozilo marke Audi A 3 koje je kupo 3-4 mjeseca prije
kritičnog dogadjaja. Istakao je da heroin
konzumira već 4, 5 godina u dnevnim dozama od po 5 g te da se liječio
ambulantno kod dr K. o čemu
posjeduje medicinsku dokumentaciju, U odbrani datoj na glavnom pretresu
istakao je da priznaje krivicu, te
da je skoro sve što je navedeno u optužnici tačno, pojašnjavajući da je
predmetni heroin bio namijenjen za
njegovo uživanje, a takođe i za prodaju, budući da konzumira narkotike, pa je
bio prinudjen da se bavi
prodajom nakrotika kako bi prodajom obezbjedio novac za kupovinu droge.
Istakao je da optuženi J.J. kao što
je i ranije rekao, nema nikakve veze sa predmetnim krivičnm
djelom.Objašnjavajući razlike u kazivanjima na
glavnom pretresu i prilikom saslušanja pred istražnim sudijom, naveo je da ne
može da objasni zbog čega je u
ranijoj odbrani, koja odbrana nije istinita, tvrdio da heroin nije bio
namijenjen prodaji, Dalje je naveo da
optuženog J.J. poznaje oko 10 godina, da živie u istom naselju, i da se
povremeno druže. Istakao je da optuženi
J.J. nije znao da se on bavi prodajom nakrotika, niti je ikada prisustvovao
radnjama prodaje heroina, dodajući
da sa njim nikada nije pričao bilo što u vezi droge, pa tako nije siguran, ali
pretpostavlja da je optuženi
Jovanović ipak znao da on konzumira narkotike, što je mogao predpostaviti na
osnovu njegovog ponašanja i
izgleda. Naveo je da nije upućen u to da li J.J. konzumira nakrotike. Ponovio
je da je tačno da su se kritičnog
dana on i optuženi J.J. našli u stanu u ul. 4 jula u Podgorici, vlasništvo
njegovog druga, čije ime i prezime nje
želio da saopšti iz bezbjedonosnih razloga, medjutim, J. nije znao kojim
povodom je on došao u stan, niti je
vidio predmetnu drogu, a takodje nije ni prisustvovao razgovoru izmedju njega
i njegovog druga. Pojasnio je da
je J. sjedio u drugoj prostoriji i nije viidio što on i njegovj drug rade sa
drogom, niti je čuo što razgovaraju, jer
nije ulazio u sobu gdje su njih dvojica bili već ih je čekao u dnevnoj sobi.
Naveo je da je drogu kupovao kod
izvjesnog B., kojeg zna samo po nadimku i ne zna da li je iz Podgorice. Sa B.
je preko zajedničkih drugova
došao u kontakt, objašnjavajući da gaje B. pozvao mobilnim telefonom, i tako
su dogovorili kupoprodaju
predmetne količine heroina, koju je policija kritičnog dana zatekla kod njega.
B. mu je u tom telefonskom
razgovoru saopštio da će mu ostaviti drogu u Tuzima u blizini jednog
saobraćajnog znaka, i to na putu u blizini
benzinske pumpe. Predmetna droga je bila zapakovana u kesi i ostavljena na
livadi pored puta u blizini
saobraćajnog znaka.Nekih pola sata od kada ga je B. pozvao, svojim vozilom
uputio se na navedenoo mjesto i
uzeo drogu, te ostavio na istom mjestu u jednoj kesi novac u iznosu od 500 €.
Kako B. nikada nije vidio, naveo
je da ne može da opiše njegov fizički izgled. Dalje je naveo da je nekih
mjesec, dva dana prije lišenje slobode,
od raznih prodavaca kupovao manje količine droge oko 0,5 grama koja droga je
bila namijenjena isključivo za
njegove potrebe, i nije je nikome prodavao. Dodao je da je gotovo svakodnevno
u istom periodu od raznih lica
kupovao drogu za svoje potrebe, čija imena nije želio da saopšti iz
bezbjednosnih razloga. Pojasnio je da je
počeo da konzumira heroin prije 4 godine i to ušmrkavanjem, u početku je
konzumirao dnevne doze od pola
grama, da bi se kasnije ta količina povećavala, tako da je u poslednje vrijeme
konzumirao 3-4 grama heroina
dnevno.Naveo je da nije bolnički liječen, izuzev što se u dva navrata obraćao
navedenom ljekaru u Domu
zdravlja.U navedenoj kladionici radio je oko godinu dana, i imao mjesečna
primanja oko 300 €, kojim novcem
nije mogao da priušti svoje potrebe za heroinom pa iako je čitavu platu davao
za kupivnu heroina, bio je
prinudjen da se bavi i prodajom heroina. Naveo je da je obično kupovao heroin
od 80 grama za iznos od 500
eura, pojašnjavajući da je 5 grama heroina prodavao za iznos od 50 eura i na
taj način obezbjedjivao novac za
sledeću kupovinu droge.Istakao je da je svega dva puta u kritičnom periodu
prodao heroin i to različitim licima
prodao je 5 grama heroina po cijeni od 50 €, čija imena takodje nije želo da
saopšti.
U završenoj riječi, prihvatajući u cijelositi završnu riječ svog branioca,
ostao je pri navodima iznijete odbrane.
Branilac optuženog J.P., u završnoj riječi je naveo da je odbrana ovog
optuženog iznijeta na glavnom
pretresu potkrijepljena provedenim dokazima, a posebno činjenicom da je ovaj
optuženi zavistan od upotrebe
narkrotika. Shodno navedenom predložio je da sud prilikom odmjeravanja kazne,
od olakšavajućih okolnosti
cijeni priznanje izvršenja djela, raniju neosudjivanost i mladost optuženog.
4
Optuženi J.J. je u u odbrani datoj pred ovlašćenim policijskim službenikom, u
prisustvu branioca odredjenog
po službenoj dužnosti naveo da ga već nekoliko mjeseci prije kritičnog
dogadjaja, njegov drug optuženi J.P.
čašćava po jednu ili dvije polutke heroina a da mu je zauzvrat on čini uslugu
tako što je drogu koju je P.
prethodno upakovao odnosio na dogovoreno mjesto, obično u blizini OŠ »Vuk
Karadžić« u naselju Zabjelo,
nakon čega bi ga posle par minuta P. pozivao telefonom i upućivao da podje na
drugo mjesto u blizini iste škole
odakle je uzimao novac koji je tu bio ostavljen od njemu nepoznatog lica, i to
obično novčane iznose od 20-30
€, što se dešavalo u više. Naveo je da mu nije poznato od koga P. kupuje
drogu, ističući da je prisustvovao
kada jeP. vršo prepakivanje droge, što se poslednji put dogodilo kritičnog
dana kojom prilikom je u stanu P.
druga, kojeg on ne poznaje,P. prepakovao veću količinu heroina u manje
zamotuljke, u čemu mu on nije
pomagao već je samo posmatrao navedeno.Odmah po izlasku iz navedenog stana
policija ih je lišila slobode i
kod P. pronašla predmetni heroin, dok je on kod sebe imao jednu tabletu
»Suboteksa«, koju je namjeravao da
konzumira budući da je pokušavao da se »skine » sa heroina.Prilikom prvog
saslušanja pred istražnim
sudijom, optuženi je ponovio navode ranije iznijete odbrane, pojašnjavajući da
heroin konzumira već pola
godine, u kojem periodu ga je optuženi J.P. gotovo svakodnevno čašćavao po 2-3
polutke heroina. U istom
periodu na P. molbu, u situacijama kada jeP. bio zauzet, »odradjivao » je
isporuku heroina na način što je
odlazio na mjesto koje bi mu P. rekao, odakle je uzimao heroin i odnosio ga na
drugo mjesto, gdje mu takodje
toP. kaže, a zatim je odlazio do drugog mjesta, odakle je uzimao ostavljeni
novac, obično se radilo o iznosima
od 20-30 €. Istakao je da u tim prilikama nikada nije vidio bilo kog čovjeka,
dodoajući da je na opisan način
postupao sve do kritičnog dana, kada je na P. poziv došao u stan P. druga,
koji se nalazi u blizini Tuške pijace.
U navedenom stanu sjedio je u dnevnoj sobi za koje vrijeme suP. i njegov drug,
kojeg je on tom prilikom prvi
put vidio, bili u drugoj sobi, tako da ne zna što su tamo radili. Istakao je
da je na opisan način po P. molbi
postupao u svega 4 slučaja, što se sve dešavalo u blizini navedene škole u
naselju Zabjelo, te da ne zna da li je
iP. »odradjivao« heroin na isti način. Prilikom ponovnog saslušanja pred
istražnim sudijom, optuženi je
negirao navode ranije iznijete odbrane, objašnjavajući da je njegova ranija
odbrana neistinita, ističući da se
nikada nije bavio prodajom droge. Dalje je naveo da je tačno da ga jeP.
čašćavao drogom kada on nije imao
novca i da je kritičnog dana sa Petrom bio u navedenom stanu, gdje je sjedio u
dnevnom boravku pa ne zna što
se dogadjalo u drugoj prostoriji. U odbrani na glavnom pretresu, optuženi je
naveo da je narkoman, te da mu
je ptuženi J.P. drug pa su nekih pola godine prije kritičnog događaja gotovo
svakodnevno za sopstvene potrebe
kupovali drogu- heroin. Koliko mu je poznato, J.P. je stupio u kontakt sa
nekim licem, koje nikada nije
upoznao, niti vidio. To lice im je po prethodnom telefonskom dogovoru,
ostavljalo drogu u blizini Osnovne
škole na Zabjelu, u blizini nekih stubova, a zatim bi on iP. zajedno, a
ponekad samo jedan od njih dvojice,
dolazili, uzimali drogu i ostavljali novac u iznosu od 20-30 eura, a zatim su
tu drogu konzumirali. Istakao je da
nema nikakve veze sa prodjom droge, koja mu se stavlja na teret optužnicom,
pojašnjavajući da su obično on
iP. kupovali onoliko heroina koliko im je bilo potrebno za sopstveno
konzumiranje, a što je bilo svega dva puta.
Naveo je da se kaje posebno što je sebe i svoju porodicu uvukao u navedeno.
Objašnjavajući razlike u
kazivanjima na glavnom pretresu i prilikom saslušanja pred ovlašećnim
policijskim službenikom UP PJ
Podgorica i pred istražnim sudijom, optuženi je naveo da se ne može sjetiti da
je pred istražnim sudijom i
prilikom saslušanja pred ovlašćenim policijskim službenikom rekao daje
učestvovao sa J. P. u prodaji droge,
dodajući da je moguće da je takvu izjavu dao pod uticajem krize, pa njjegove
ranije odbrane nijesu istinite.
Takodje je naveo da je tačno da je kritičnog dana na poziv optuženog J.P. bio
u stanu na Tuškom putu u
Podgorici, a za koji stan mi jeP. rekao da je vlasništvo njegovog druga, čije
ime i prezime ne zna, kojeg
momka nije primijetio u stanu. U stan su ušli pomoću ključa koji jeP. imao, a
zatim mu jeP. rekao da ga sačeka
u dnevnoj sobi dok on nešto završi, ne govoreći što treba da završi. Nakon
nekih 10 minuta, pošao je do
spavaće sobe i zatekao Petra sa drogom ali ga nije ništa pitao u vezi droge,
jer nije želio da bilo što o tome zna.
Ponovio je da se on iP. poznaju i druže duži niz godina. Naveo je da je znao
daP. konzumira nakrotike što je
bio povod da stupe u bliži kontakt. Ponekad se dešavalo kada nema novca da
muP. da dnevnu dozu heroina, a
takodje u istim situacijama kada i on je Petru davao heroin. Istakao je da već
dvije, tri godine konzumira heroin
ušmrkavanjem na nos, u dnevnim dozama od najviše 1 gram, sve u zavisnosti od
količine novca kojim
raspolaže.Dodao je da je prije dvije godine bio zaposlen u kladionicama
„Meridian“ i „Lob“,gaje je radio nekih
par mjeseci, kada su mu prosječna primanja mi bila oko 220 €, a već nekih
godinu dana nije nigdje zaposlen,
pojašnjavajući da živi sa ocem, majkom i sestrom. Roditelji su mi davali
ponekad od 10-15 eura, ali ne
svakodnevno pa je prodavao stvari iz kuće da bi obezbijedio novac za kupovinu
herioina. Povremeno je
5
prekidao da konzumira heroin na par dana, dodajući da se liječio kod doktora
K. u Dom zdravlja Blok V u
Podgorici, o čemu posjeduje medicinsku dokumentaciju.
U završnoj riječi, prihvatajuí u cjelosti završnu riječ svog branioca, ostao
je pri navodima iznijete odbrane,
ističući da jebio suočen sa bolešću zavisnosti od narkotika sa kojom nije
uspio sam da se izbori, pa mu je
posebno žao što je doveo u ovakvoj situaciji ne samo sebe, već i porodicu.
Branilac optuženog J.J. je u završnoj riječi naveo da je optuženi u bitnom
priznao krivicu za djelo koje mu se
stavlja na teret, ali ne na način kako je precizirano optužnicom. Naime, iz
odbrana optuženih, može se zaključiti
da optuženi J.J. nije učestvovao u nabavci heroina, niti je direktno
isporučivao heroin njemu poznatom kupcu,
već je to radio po instrukcijama prvooptuženog. Predlažio je da se optuženom
izrekne i odgovarajuća mjera
bezbjednosti liječenja budući da je zavistan od upotrebe narkotika.
Sud je u dokaznom postupku pročitao zapisnik UP PJ Podgorica Ku.br. 838/2010
od 15.09.2010. godine o
pretresanju lica J.P., zapisnik UP PJ Podgorica Ku.br. 838/2010 od 15.10.2010.
godine o pretresanju lica J.J.,
potvrdu UP PJ Podgorica Ku.br. 838/2010 od 15.10.2010. godine, o privremeno
oduzetim predmetima od
strane J.J., četiri potvrde UP PJ Podgorica Ku.br. 838/2010 od 15.10.2010.
godine, o privremeno oduzetim
predmetima od strane J.P., izvještaj o vještačenju UP Forenzički centar
Danilovgrad broj 3626/10 o vještačenju
predmetne droge sačinjen od strane vještaka N. B., pročitani su nalazi i
mišljenja sudskog vještaka
neuropsihijatrijske struke dr S. M. od 21.12.2010. godine za optužene J.P.
J.J., presude Višeg suda u Podgorici
K.br. 105/2009 od 11.06.2009. godine i Apelacionog suda Crne Gore KŽ br.
312/10 od 07.09.2010 godine i
izvodi iz kaznene evidencije za optužene J.P. i J.J. izdate od UP PJ Podgorica
od 22.09.2010. godine.
Cijeneći navode optužbe i odbrane, te provedene dokaze, kako pojedinačno, tako
i u njihovoj medjusobnoj
povezanosti, sud nalazi da su optuženi izvršili krivično djelo stavljeno im na
teret, na način, vrijeme i mjesto,
kako je to bliže predstavljeno izrekom presude, pa ih je oglasio krivim i
krivično - pravno odgovornim.
Iz citiranih Zapisnika o pretresanju lica, utvrdjeno je da su sačinjeni dana
15.09.20109.godine, kada je od
strane ovlašćenih policijskih službenika obavljen pretres optuženih J.P. i
J.J. i tom prilikom u džepu od
pantalona optuženog J.P. pronadjen je novac u iznosu od 35 €, a neposredno
prije pretresa ovaj optuženi je iz
ruke odbacio dva zamotuljaka napravljena od providne pvc kese. U jednom većem
zamotuljku se nalazila
svijetlo braon materija, za koju su posumnjali da se radi o opojnoj drogi
heroinu, dok su se u drugom
zamotuljku nalazila tri zamotuljka srednje veličine i tri zamotuljka manje
veličine sa istim praškastim
sadržajem. Navedeni predmeti, kao i mobilni telefon marke „samsung“ model E
1120 Imei br.
359804/02/13550818saT-mobile SIM karticom broja 89381000830003599634 oduzeti
su od optuženog J.P. o
čemu su izdate citirane potvrde o privremenom oduzimanju predmeta, što se
utvrdjuje iz sadržine navedenih
potvrda. Kritičnom prilikom kod optuženog J.J.a, ovlašćeni policijski
službenici su pretresom ovog optuženog
pronašli u crnoj muškoj torbici marke „Nike“ jedan zamotuljak napravljena od
folije cigaretau kojem su se
nalazila dva zamotuljka napravljena od pakovanja tableta, u kojma se nalazila
tableta sa oznakom „suboxone“ i
više tableta za koje se predpostavlja da se radi o tabletama „suboteksa“, te 6
tableta bensendina od po 5 mg i 4
tablete sandola, kao i novac u iznosu od 30 € u aponima 1 x20 €, i 1x10 €, i
mobilni telefomn marke „nokia“
6300 Imei br. 359933/01/834323/6 sa T mobile SIM karticom broja 0637 520 381
ser. Br. 89381, 00083,
00082, 69639, koji predmeti su takodje oduzetio d optuženog J.J.a, o čemu su
izdate citirane potvrde o
privremenom oduzimanju predmeta, što se utvrdjuje iz sadržine navedenih
potvrda. Iz sadržine citiranih
Zapisnika o pretresanju lica, utvrdjeno je da je pretres optuženih izvršen bez
prisustva svjedoka, shodno čl. 79
st. 5 ZKP-a, budući da je u konkretnom slučaju postojala sumnja da će optuženi
odbaciti, sakriti, ili uništiti
navedene predmete koje su namjeravali od njh oduzeti kao dokaz u krivičnom
postupku.
Iz citiranog Izvještaja o vještačenju- utvrdjeno je da je izvršena analiza
1.-6 ručno pravljenih zamotuljka od
pvc kese sa sadržajem praškaste supstance svijetlo braon boje, neto mase m1-
3,31 g, m2- 3,25,g. m3- 3,42 g,
m4- 0,30 g, m5- 0,27 g i m6-0,27g i jedan ručno pravljeni zamotuljak od PVC
kese u količini od 70,35 gr
heroina; 2.- jednog zamotuljak od folije cigareta u kojem se nalaze 2
zamotuljka od pakovanja tableta sa
oznakom »suboxone « u kojima su se nalazili djelovi tableta bijele boje neto
mase m1- 0,24 g, m2- 0,26,g; 3.-
6
original neotvoreno pakovanje „Bensendina“ od 5 mg u kome se nalazilo 6
tableta; 4.- original neotvoreno
pakovanje „Clozapina“ „Sandos“ u kome su se nalazilo 4 tablete. Hemijskim
analizama radjenim metodama
tankoslojne hromatografije i infracrvene spektroskopije dostavljenih uzoraka
pod brojem 1, utvrdjeno je
prisustvo opojne droge diacetilmorfin- heroin, koja supstanca djeluje na
nervni sistem i izaziva stanje zavisnosti
i nalaze se na listi opojnih droga. Ispitivanjem dostavljenih uzoraka pod
brojem 2., utvrdjeno je prisustvo
buprenofrina, uzorak pod brojem 3.sadrži diazepam a uzorak pod brojem 4
clozapin. Buprenofrin i diazepam
predstavljaju farmaceutski proizvod koji se može nabaviti u apotekama uz
odgovarajući recvept a radi se o
supstancama koje djeluje na nervni sistem i izazivaju stanje zavisnosti i
nalaze se na listi opojnih droga, dok
clozapin predstavlja farmaceutski proizvod koji se može nabaviti u apotekama
uz odgovarajući recept i ne
nalaze se na listi opojnih droga.
Sudski vještak psihijatrijske struke Prof.dr S. M., je u citiranim nalazima i
mišljenima naveo da je iz
priložene medicinske dokumentacije- za optuženog J.P. izvještaja ljekara
specijalise centra za mentalno
zdravlje u Podgorici od 01.09.2010 godine i 13.04.2010 godine, zdravstvenog
kartona na ime ovog optuženog
dostavljenog od ZIKS-a Podgorica, te neposrednog psihijatrijskog pregleda
optuženog, utvrdio da je optuženi
imao tretman u navedenoj ustanovi, gdje je konstatovana višegodišnja opijatska
zavisnost o heroinu koji je
konzumirao ušmrkavanjem, dok se iz dostavljenog zdravstvenog kartona izdatog
na ime ovog optuženog,
utvrdjuje stanje narkomanije.Neposrednim pregledom optuženog vještak je
utvrdio je optuženi J.P. više godina
konzumirao heroin, sa postepenim povećanjem konzumiranja doze od pola grama do
4 g dnevno. U odnosu na
optuženog J.J.a isti vještak je iz priložene medicinske dokumentacije za ovog
optuženog, izvještaja ljekara
specijaliste izdatih na ime ovog optuženog od 02.02.2010. godine, 09.02.2010.
godine, 16.02.2010. godine,
02.03.2010. godine i 23.03.2010. godine, zdravstvenog kartona na ime istog
optuženog dostavljenog od ZIKS-a
Podgorica, te neposrednog psihijatrijskog pregleda optuženog, utvrdio da je
optuženi J.J. imao ambulantne
tretmane u navedenoj ustanovi, gdje je konstatovana dvogodišnja opijatska
zavisnost optuženog o heroinu koji
je konzumirao ušmrkavanjem, dok je u zdravstvenom kartonu na ime optuženog
konstatovano postojanje nekih
simptoma apstinencijalne krize. Neposrednim pregledom optuženog vještak je
utvrdio je optuženi J.J. više
godina konzumirao heroin, sa postepenim povećanjem konzumiranja doze od pola
grama do 1 i nešto više g
dnevno. Vještak zaključuje da priložena medicinska dokumentacija upućuje na
zaključak da optuženi J.P. i J.J.
spadaju u kategoriju zavisnika o psihoaktivnim supstancama, heroinu sa
simptomima psihičke i fizičke
zavisnosti o heroinu. Vještak je pojasnio da uobičajena dnevna doza koju
narkomani uzimaju iznosi do 1 g ili
nešto više do 2 g ali kod povećane tolerancije mogu se uzimati i veće
doze.Vještak je takodje mišljenja da je
prema optuženima neophodno primjeniti mjere obaveznog liječenja od narkomanije
.
Date nalaze i mišljenja, na koji stranke nijesu imale primjedbi, sud je u
cjelosti prihvatio kao stručan,
objektivan i u skladu sa ostalim provedenim dokazima.
Iz citiranih presuda Višeg suda u Podgorici i Apelacionog suda Crne Gore,
utvrdjeno je da je optuženi J.J.
osudjen presudom Višeg suda K.br. 105/2009 od 11.06.2009 zbog krivičnog djela
neovlašćena proizvodnja,
držanje i stavljanje u promet opojnih droga iz čl. 300 stav 1 Krivičnog
zakonika, koja presuda je u pogledu
odluke o kazni, preinačena presudom Apelacionog suda Crne Gore KŽ br. 312/10
od 07.09. 2010 godine, na
kaznu zatvora u trajanju od osam mjeseci.
Činjenično stanje iz izreke presude utvrdjeno je provedenim dokazima.
Optuženi J.P. u odbrani na glavnom pretrsu ne spori da je u prodavao drogu
heroin, ističući da je u kritičnom
periodu u svega dva navrata prodao po 5 g heroína za iznose od po 50 € i, kao
i da je kritičnog dana držao
drogu radi prodaje, iako je u odbrani pred istražnim sudijom negirao da se
bavio prodajom heroína, navodeći da
je heroin kupovao i držao isključivo za sopstvene potrebe jer je dugogodišnji
narkoman.Optuženi J.J., je u
odbranama u predkrivičnom postupku i prilikom prvog saslušanja pred istražnim
sudijom, detaljno opisao
način na koji je po istrunkcijama optuženog J.P. nepoznatim kupcima prodavao
heroin, ističući da je to činio 4
puta u kritičnom periodu, da bi u ponovnoj odbrani pred istražnim sudijom i
odbrani na glavnom pretresu,
nasuprot ranijim navodima, negirao izvršenje predmetnog krivičnog djela,
objašnjavajući da ga jeP. ponekad
kada nije imao novca čašćavao heroinom, te da je budući da je narkoman,
kupovao heroin isključivo za
7
sopstvene potrebe. Odbranu optuženog J.P. datu pred istražnim sudijom i
odbranu optuženog J.J.a prilikom
ponovnog saslušanja pred istražnim sudijom i na glavnom pretresu, sud je
odbacio kao neosnovane, budući da
su opovrgnute provedenim dokazima. Naime, optuženi J.J. je u odbranama u u
predkrivičnom postupku i
prilikom prvog saslušanja pred istražnim sudijom, detaljno opisao vrijeme,
mjesto i način na koji je nepoznatim
licima u kritičnom periodu prodavao drogu, navodeći da je navedene prodaje
vršio u blizini Osnovne škole u
naselju Zabjelo, gdje je na dogovorenom mjestu ostavljao drogu a zatim sa
drugog mjesta u neposrednoj
blizini, preuzimao novac i to iznose od 20 do 30 €, što je činio po
instrukcijama optuženog J.P., koji je
prethodno pripremao heroin za prodaju pakujući ga u manje zamotuljke, te
dogovarao kupovinu sa kupcima.
Nesumnjivo da optuženom J.J. ove pojedinosti ne bi mogle biti poznate da nije
učestvovao u opisanim
radnjama. Nadalje, optuženi J.J. budući da je kako i sam tvrdi a što ne spori
ni prvooptuženi, bio u
dugogodišnjim bliskim drugarskim odnosima sa optuženim J. P., očigledno nije
imao ni jedan osnovan razlog
da ovog optuženog neosnovano označi kao lice za koga je vršio prodaju heroina.
U prilog ovakvog zaključka
suda je i činjenica da i optuženi J.P. u odbrani na glavnom pretresu navodi da
je prodavao drogu na koji način
je obezbjedjivao novac za kupovinu heroina za sopstvene potrebe, budući da je
narkoman. Nastojanje
optuženog J.P. da predstavi da optuženi J.J. nema nikakve veze sa predmetnim
krivičnm djelom, nesumnjivo
je sračunato na pomaganje ovom optuženom radi izbjegavanja krivične
odgovornosti, zašto je optuženi J.P.
očiglednio imao razloga, budući da je u bliskim drugarskiom odnosima sa
optuženim J.J.om, kojeg je i
angažovao u prodaji droge, kako to tvrdi optuženi J.J. u ranijim odbranama.
Upravo iz ovih razloga, optuženi
J.P. u odbrani na glavnom pretresu, neosnovano predstavlja da je navodno
isključivo on prodavao drogu njemu
poznatim kupcima, čija imena nije želio da saopšti. Evidentno je i da je ovaj
optuženi u navodima ranije
odbrane, opisijući lokaciju gdje je namjeravao da čuva predmetni heroin
namjenjen navodno isključivo za
sopstvene potrebe, takodje naveo isto mjesto, naselje Zabjelo, gdje je kako je
to naveo optuženi J.J., na opisan
način vršena prodaja heroina.
Shodno navedenom, nesumnjivo je utvrdjeno da su optuženi na način opisan u
izreci presude u kritičnom
periodu u više navrata prodavali heroin nepoznatim licima.
Sadržinom ostalih provedenih dokaza potkrijepljeni su navodi optužbe da su
optuženi u kritičnom periodu
prodavali heroin nepoznatim licima, te držali drogu radi prodaje. Naime, u
zakonito provedenoj proceduri
ličnog pretresa optuženih, kod optuženog J.P. pronadjena je naprijed navedena
količina opisane praškaste
materije, za koju je citiranim vještačenjem utvrdjeno da se radi o opojnoj
drogi- heroinu. Optuženi J.P. je u
odbrani na glavnom pretresu i sam naveo da je predmetnu količinu heroina
pronadjenu ličnim pretresom, koju
su od njega oduzeli ovlašćeni policijski službenici, što se utvrdjuje iz
sadržine citiranih zapisnika o pretresanju i
potvrda o privremenom oduzimanju predmeta, prethodno u navedenom stanu
pripremio za prometovanje,
prodaju, pakujući je u navedene zamotuljke. Istom prilikom u navedenom stanu
sa njim je bio i optuženi J.J.,
koja činjenica je nesporna. Medjutim, evidentne različitosti u odbranama
optuženih, u pogledu okolnosti da li je
optuženi J.J., imao saznanje da optuženi J.P. na opisan način priprema drogu
radi prodaje, i da li je učestvovao
u inkriminisanim radnjama, za koje navode optuženi nijesu dali valjano
objašnjenje, upućuju na jedini osnovan
zaključak da je i optuženi J.J. u navedenom stanu ne samo bio prisutan, već je
zajedno sa optuženim Jovanović
Petrom pripremao heroin za prodaju, čija realizacija je spriječena lišenjem
slobode optuženih odmah po izlasku
iz stana. Naime, optuženi J.P. u odbrani pred istražnim sudijom tvrdi da je u
navedenom stanu prepakovao
predmetni heroin, u prisustvu drugooptuženog J.J., koji u tome nije
učestvovao, već ga je samo posmatrao, da
bi u odbrani na glavnom pretresu naveo da iako je J. bio u stanu, sjedio je u
drugoj prostoriji, tako da nije
mogao vidjeti niti je znao da su on i njegov drug pripremali na opisan način
heroin za prodaju, za koje
različitosti ovaj optuženi nije dao valjano objašnjenje, izuzev da je njegova
odbrana pred istražnim sudijom
neistinita. Takodje i optuženi J.J. se u pogledu ovih okolnosti različito
izjašnjavao, navodeći u odbranama u
predkrivičnom postupku i prilikom prvog saslušanja pred istražnim sudijom da
su P. i njegov drug vršili
pakovanje heroina, što je on samo posmatrao, da bi u odbrani prilikom ponovnog
saslušanja pred istražnim
sudijom tvrdio da je u navedenom stanu sjedio u dnevnoj sobi za vrijeme dok su
P. i njegov drug, kojeg je on
tom prilikom prvi put vidio, bili u drugoj sobi, tako da ne zna što su tamo
radili, dok je u odbrani na glavnom
pretresu naveo da je kritičnog dana na poziv optuženog J.P. bio u navedenom
stanu samo sa P. te da vlasnika
nije primijetio u stanu, kao i da je u spavaćoj sobi zatekao P. sa drogom ali
ga nije ništa pitao, jer nije želio da
bilo što o tome zna. Ni ovaj optuženi za navedene različitosti u kazivanjima
nije imao valjano objašnjenje.
8
Imajući u vidu navedeno, kao i činjenicu da su se optuženi različito
izjašnjavali i u pogledu okolnnosti da li su
znali jedan za drugog da konzumiraju narkotike, i to optuženi J.P. koji tvrdi
da nije imao takva saznanja, dok je
optuženi J.J. naveo ne samo da su se i uzajamno za sopstvene potrebe
snadbjevali heroinom, čašćavajući jedan
drugog, već i da je upravo činjenica da su obojica narkomani bila isključivi
motiv da iako se poznaju duži niz
godina, inteviziraju svoje druženje. Nadalje, dovodeći u vezu prednje
činjenično utvrdjenje, da su obojica
optuženih u kritičnom periodu na opisan način prodavali heroin nepoznatim
licima, te da su kritičnog dana
zajedno boravili u navedenom stanu, sa činjenicom da je kako tvrdi optuženi
J.P., predmetna količina heroina
bila namjenjena i pripremljena za prodaju, to je nesumnjivo da je i optuženi
J.J. držao predmetnu drogu radi
prodaje, pa činjenica da je predmetna količina heroina pronadjena pretresom
kod optuženog J.P., imajući u vidu
da je pretres optuženih izvršen po njihovom izlasku iz stana, nije od uticaja
na drugačiju odluku suda. Kod
ovakvog činjeničnog utvrdjenja i činjenice, koju ne spore ni optuženi, da
nijesu imali stalno zaposlenje, a kako
navodi optuženi J.J., u poslednjih godinu dana nije nigdje radio pa kako
nijesu imali stalnih prihoda,
nesumljivo je utvrdjeno da su optuženi na način opisan u izreci presude
prodavali i držali radi prodaje
predmetnu opojnu drogu heroin, pri čemu su to radili neovlašćeno. Naime,
Zakonom o proizvodnji i prometu
opojnih droga članom 4,5 i 7 zabranjena je proizvodnja, prerada i promet
opojnih droga a Rješenjem o
utvrdjivanju opojnih droga Sl.SRJ br.44/02 pod rednim brojem 231heroin je
označen kao opojna droga. Shodno
navedenom, nesumnjivo je da su optuženi postupali umišljajno, svjesni da se
radi o supstanci proglašeneoj za
opojnu drogu, te svjesni da se neovlašćeno bave prometom heroina, koji su i
neovlašćeno držali radi prodaje,
čime su u radnjama optuženih ostvarena sva bitna objektivna i subjektivna
obelježja bića krivičnog djela
stavljenog im na teret, pa ih je sud oglasio krivim i krivično pravno
odgovornim.
Prodajući heroin u vrijeme i na način opisan u izreci presude, te neovlašćeno
držeći navedenu količinu heroina
radi dalje prodaje, optuženi su preduzeli više radnji izvršenja ovog krivičnog
djela iako je za postojanje
krivičnog djela dovoljno da je preduzeta i samo jedna od inkriminisanih
radnji.
Okolnost koju optuženi i sami ističu u svojoj odbrani da su duže vrijeme
uživaoci heroina od čije upotrebe su
zavisni, koja činjenica je i potvrdjena citiranim nalazom i mišljenjem sudskog
vještaka neuropsihijatrijske
struke, nije od uticaja na dugačiju odluku sud, budući da je na naprijed
opisan način nesumnjivo utvrdjeno da
su optuženi prodavali i držali radi prodaje predmetni heroin. Naime, u
konkretnom slučaju, činjenica da su
optuženi zavisni od narkotika, ni u kom slučaju ne umanjuje njihovu namjeru da
opojnu drogu neovlašćeno
prodaju, što optuženi J.P. u odbrani na glavnom pretresu decidno i navodi,
pojašnjavajući da je prodajom
heroina obezbjedjivao novac za kupovinu droge za sopstvene potrebe. Takodje,
iako su navodi odbrane
optuženog J.J. da je konzumirao dnevne doze heroina do 1 g u skladu sa
zaključkom sudskog vještaka
neuropsihijatrijske struke koji u datom nalazu i mišljenju objašnjava, da se
uobičajena dnevna doza heroina
koju narkomani konzumiraju kreće u količini od oko 2 g, dovodeći u vezu
navedeno sa količinom od 81,17 g
opojne droge – heroina, koju je ovaj optuženi zajedno sa optuženim Jovanović
Petrom u navedenom stanu
pripremao u svrhu dalje prodaje, to je nesumnjivo da navedena količina heroina
prevazilazi ukupne potrebe
obojice optuženih za lično konzumiranje pa je očigledno da je bila namjenjena
daljoj prodaji.
Prilikom izbora vrste i visine krivične sankcije, Sud je cijenio sve okolnosti
iz čl. 42 KZ CG, koje su od uticaja
da kazna bude manja ili veća, pa je od olakšavajućih okolnosti na strani
optuženih uzeo u obzir starosnu dob
optuženih u vrijeme izvršenja predmetnog krivičnog djela, tj. činjenicu da se
radi o mladjim punoljetnim
osobama, materijalne prilike nezaposleni a na strani optuženog J.P. i raniji
neporočan život- nesudjivan, dok je
od otežavajućih okolnosti na strani obojice optuženih, sud cijenio činjenicu
da su inkrimisanim postupanjem
ostvarili više radnji navedenog krivičnog djela, budući da su neovlašćeno
prodavali i držali predmetni heroin, a
na strani optuženog J.J., sud je cjenio i raniju osudjivanost ovog optuženog
za istovrsno krivično djelo navedno
u izreci presude. Imajući uz navedeno u vidu i stepen krivične odgovornosti
optuženih kao izvršilaca, sud je
primjenom odredaba o sticaju, i citirane odredbe o odmjeravanju kazne
osudjenom licu, prethodno optuženom
J.J. utvrdio kaznu zatvora za predmetno krivično dijelo u trajanju kao u
izreci presude, uzimajući ranije
izrečenu kaznu za navedeno krivično djelo u tarjanju od 8 mjeseci zatvora, kao
utvrdjenu, a zatim ovog
optuženog osudio na jedinstvenu kaznu zatvora u trajanju od dvije godine i
šest mjeseci, dok je u odnosu na
optuženog J.P. navedene olakšavajuće okolnosti cjenio kao osobito
olakšavajuće, nalazeći da su takve prirode,
da će se u konkretnom slučaju i sa ublaženom kaznom postići svrha kažnjavanja
pa je ovog optuženog
9
primjenom odredaba iz ćl.45 i 46 KZ osudio na kaznu zatvora u trajanju od 1
godine i 2 mjeseca. Sud je
mišljenja, da su ovako odmjerene kazne zatvora neophodne i dovoljna za
ostvarenje svrhe kažnjavanja, kako
sa gledišta generalne, tako i sa gledišta specijalne prevencije, te da će
uticati na optužene da ubuduće ne vrši
krivična djela, uticati na njihovo prevaspitanje i imati vaspitni uticaj na
druge da ne vrše krivična djela, čime će
u potpunosti biti ostvarena svrha kažnjavanja iz čl. 32. KZ CG, a u okviru
opšte svrhe izricanja krivičnih
sankcija 4. st. 2. KZ CG.
Shodno čl. 51 KZ CG vrijeme koje je optuženi J.P. proveo u pritvoru i vrijeme
od kada se optuženi J.J. nalazi u
pritvoru, u trajanju kao u izreci presude, uračunato je u izrečene kazne
zatvora.
Odluka o troškovima krivičnog postupka – paušala zasnovana je na odredbi čl.
202 ZKP-a. Troškovi krivičnog
postupka se odnose na nagrade braniocima optuženih, odredjenim po službenoj
dužnosti u predkrivičnom
postupku na čije je plaćanje sud optužene obavezao pojedinačnom u iznosima kao
u izreci presude, na nagradu
sudskom vještaku neuropsihijatrijske struke za dati nalaz i mišljenje u iznos
od od 346,50 €, na čije je plaćanje
sud optužene obavezao solidarno, dok je paušal u iznosima od po100,00 €
odmjeren srazmjerno dužini trajanja
postupka, složenosti predmeta i imovnim prilikama optuženih.
Imajući u vidu citirane nalaze i mišljenja sudskog vješaka neuropsihijatriske
struke, sud je optuženima izrekao
mjeru bezbijednosti – obavezno liječenje narkomana, budući da je nesumnjivo da
kod obojice optuženih postoji
stanje zavisnosti od upotrebe droga.Optuženi su ranije ambulantno liječeni u
navedenim ustanovama, gdje im je
dijagnostifikovana bolest narkomanije.Takodje je iz predmetne medicinske
dokumentacije utvrdjeno da
optuženi konzumiraju heroin više godina, zbog čega je sudski vještak
neuropsihijatriske struke mišljenja da je
neophodno liječenje optuženih zbog postojanja zavisnosti od upotrebe droga.
Kako je prema optuženima do
sada primjenjen samo tretman ambulantnog liječenja, koji očigledno nije dao
rezultate, sud je mišljenja da je
neophodno liječenje optuženih u nadležnoj psihijatriskoj ustanovi. Imajući uz
navedeno u vidu i raniju
osudjivanost optuženog J.J.a, sud je mišljenja da u konkretnom slučaju postoji
opasnost da će optuženi i dalje
vršiti krivična djela. Izrečene mjere izvršavaće se u navedenoj specijalnoj
ustanovi i trajaće dok postoji potreba
za liječenjem s tim što može trajati duže od vremena izrečenih kazni zatvora,
ali njeno ukupno trajanje ne
može biti duže od tri godine. Vrijeme provedeno u ustanovi za liječenje
uračunava se u izrečene kazne zatvora.
Ukoliko bi trajanje mjere bilo kraće od izrečene kazne zatvora, optuženi će
biti upućeni na izdržavanje ostatka
kazne u nadležnu ustanovu.Ova mjera bezbijednosti ne može biti obuhvaćena
aktom amnestije ili
pomilovanja.Sud je mišljenja da će njenim izricanjem, a u okviru opšte svrhe
izricanja krivičnih sankcija biti
ostvareni uslovi da se otkloni stanje zavisnosti od upotrebe droga, nakon
podvrgavanja optuženih
odgovarajućem medicinskom tretmanu, čime će biti ostvarena svrha specijalne
prevencije, u konkretnom
slučaju otklanjanjem uzroka kriminalita putem liječenja optuženog.
Shodno citiranim zakonskim odredbama, sud je prema optuženom J.P. izrekao
mjeru bezbijednosti oduzimanja
navedene vrste i količine heroina koji je pronadjen prilikom pretresa ovog
optuženog, kao predmeta čije je
oduzimanje obavezno, koja droga se ima uništiti nakon pravosnažnosti presude.
Takodje, sud je od optuženog
J.J. oduzeo tablete navedene u izreci presude, budući da njihov sastav i
opisana svojstva po svojoj sadržini i
namjeni mogu biti opasni po zdravlje.
Na osnovu navedenog, a u smislu citiranih zakonskih odredbi, odlučeno je kao u
izreci presude.
VIŠI SUD U PODGORICI
Dana, 27/12/2010. godine
ZAPISNIČAR,
PREDSJEDNIK VIJEĆA-S U D I JA,
Mirela Piper s.r.
Ana Vuković s.r.