1
K. 269/10
U IME NARODA
VIŠI SUD U PODGORICI, u vijeću sastavljenom od sudije Jović Dragoja, kao
predsjednika vijeća i sudija porotnika Djurović Ljiljane i Jovović Velimira,
kao
članova vijeća, uz učešće namještenika Anele Mulić, kao zapisničara, u
predmetu
protiv optuženog Š. V., zbog krivičnog djela neovlašćena proizvodnja, držanje
i
stavljanje u promet opojnih droga iz člana 300. stav 1. KZ, nakon održanog
glavnog
i javnog pretresa dana 23.12.2010. godine, kome su prisustvovali Tatjana
Begović
zamjenik Višeg državnog tužioca u Podgorici, optuženi i njegov branilac S. B.,
advokat iz Podgorice, po zamjeničkom punomoćju adv. M. D., donio je i
24.12.2010. godine javno objavio
P R E S U D U
Optuženi Š. V., zv. Š., rodjen.... godine u N., sa prebivalištem u N. – ul. G.
bb,
državljanin Crne Gore, konobar, nezaposlen, oženjen, otac troje djece, dobrog
imovnog stanja, vojsku nije služio, osudjivan presudom Osnovnog suda u Nikšiću
K
br. 3/93 od 17.06.2093. godine, zbog krivičnog djela iz člana 217. stav 1. KZ,
na
kaznu zatvora u trajanju od četrdeset dana,
K R I V J E
Zato što je:
Dana 10.09.2010. godine u Nikšiću, u blizini porodične kuće, neovlašćeno radi
prodaje držao 158,41 gr heroina – supstancu proglašenu za opojnu drogu
Rješenjem o utvrdjivanju opojnih droga (“Sl. list SRJ” br. 44/02), koju opojnu
drogu namijenjenu daljoj prodaji, upakovanu u tri ručno pravljena paketića i
stavljena u staklenu teglu, su ovlašćeni službenici Područne jedinice Nikšić
pronašli i oduzeli
- čime je izvršio krivično djelo neovlašćena proizvodnja, držanje i
stavljanje u
promet opojnih droga iz čl. 300 st. 1 Krivičnog zakonika,
pa ga sud primjenog navedenog zakonskog propisa te čl. 36, 42, 51 KZ i čl. 364
Zakonika o krivičnom postupku,
2
O S U D J U J E
na kaznu zatvora u trajanju od 3 (tri) godine u koju mu se uračunava vrijeme
provedeno u pritvoru počev od 10.09.2010. godine do 24.12.2010. godine.
Na osnovu čl, 300 st. 6 i čl. 75 KZ, optuženom Š. V. se trajno oduzima 158,41
gr
opojne droge heroina, koja se po pravosnažnosti presude ima uništiti.
Optuženi se obavezuje da plati iznos od 100,00 € na ime paušala kao dijela
troškova
krivičnog postupka u roku od 15 dana po pravosnažnosti presude.
O b r a z l o ž e n j e
Više državno tužilaštvo u Podgorici optužnicom Kt.br.184/10 od 14.10.2010.
godine
koju je zastupao pomenuti zamjenik stavilo je na teret Š. V. iz Nikšića
izvršenje
krivičnog djela činjenično opisano i pravno označeno kao u izreci presude.
Sud je na zapisniku o glavnom pretresu naveo da je u dokaznom postupku
pročitao:
službenu zabilješku UP PJ Nikšić Ku. br. 553 od 10.09.2010. godine, potvrda o
privremeno oduzetim predmetima od optuženog Š. V. izdata od Uprave policije PJ
Nikšić Ku. br. 553 od 10.09.2010. godine, potvrda o privremeno oduzetim
predmetima od optuženog Š. V. izdata od Uprave policije PJ Nikšić Ku. br. 553
od
10.09.2010. godine, Izvještaj o vještačenju oduzete supstance broj 3674/10
sačinjen
od strane Uprave polcije Forenzićkog centra 38 broj 244/10-27-3674 od
20.09.2010.
godine, Izvod iz kaznene evidencije izdat od Uprave policije PJ Nikšić broj
1699 od
23.09.2010. za optuženog Š. V. i izvršio uvid u fotodokumentaciju broj 748/10
od
10.09.2010. godine.
Optuženi se predkrivičnom postupku branio ćutanjem, a u fazi istrage je naveo
da
nije korisnik opojne droge niti se bavi njenom prodajom. U poslednje vrijeme
je
zapao u finansijske probleme, pa je iz tog razloga prihvatio da od jednog
čovjeka
kome je dugovao novac sakrije i čuva opojnu drogu heroin i vagu. On mu je te
stvari
predao četiri – pet dana prije nego što je lišen slobode i u početku je držao
u jednom
grmlju, kod potoka u blizini njegovog imanja i povremeno je kontrolisao, jer
se
plašio da zbog padavina ne poraste njegovoj vodostaj i da je ne odnese. Zato
je uzeo
i zamotao te stvari u 2-3 kese i premjestio na drugo mjesto u blizini onog
gdje ih je
predhodno držao. Nakon toga shvatio je da ni to mjesto nije sigurno, pa je te
kese
stavio u jednu veću teglu i na mjesto gdje je kasnije pronadjena od strane
policije.
U svojoj odbrani na glavnom pretresu optuženi je pojasnio da je drogu trebao
čuvati
10 dana i da mu je taj čovjek obećao da će mu “oprostiti“ kamatu, te da mu
nakon
obavljenog ličnog pretresa oduzet jedan mobilni telefon i potom izvršen
pregled
terena na kojem je pronadjena tegla sa tri kese heroina i vagom, te su mu te
stvari uz
potvrdu privremeno oduzete.
3
Dakle, kada se pojedinačno analizira odbrana optuženog onda se nesumnjivo
izvodi
zaključak da je on znao da kod sebe drži praškastu materiju koja predstavlja
opojnu
drogu, jer je u svojoj odbrani jasno naveo da je znao da na tom mjestu držao
heroin,
pa je prema objektu radnje ovog krivičnog djela ispoljio svijest u sigurnost
svojstva
te materije, te je očigledno htio da je drži, iako je znao da to čini
neovlašćeno, jer je
opšte poznata činjenica da se opojne droge ne mogu nabvljati od fizičkih lica
odnosno da proizvodnju i njihov promet mogu vršiti samo pravna lica koja
ispunjavaju propisane uslove u skladu sa Zakonom o proizvodnji i prometu
opojnih
droga.
Medjutim, sud cijeni da je dio njegove odbrane u kojem su navedene okolnosti
pod
kojima je došao u njen posjed - neuvjerljiv, jer se ne može pronaći racionalan
odgovor na pitanje zašto bi povjerilac dužniku povjerio na čuvanje opojnu
drogu, za
tako kratko vrijeme, kada je i sam u prirodi mogao pronaći slično mjesto za
njeno
skrivanje, dok se nelogičnost, pa i apsurdnost posebno ogleda u tvrdnji da mu
je tom
prilikom predao i vagu, zato što se ona kao pribor za mjerenje podrazumijeva
kod
držanja opojne droge spremne za prodaju, našta ukazuje i njena razmjerenost u
tri
kese, pa te činjenice otkrivaju optuženog kao izvršioca i njegove finansijske
interese
koje bi ostvario kroz zaradu od njene prodaje na narko tržištu.
Iz sadržine službene zabilješke PJ Nikšić Ku 553 od 10.09.2010. godine,
proizilazi
da je sačinjena u vezi preduzetih planskih aktivnosti od strane službenika
Filijale za
borbu protiv droge PJ Nikšić i mjera i radnji propisanih u čl. 231 ZKP-a, te
je u istoj
konstatovano, da je u više navrata Š. V. izlazio iz svoje porodične kuće i da
je
odlazio u pravcu dvorišta, a nakon toga prelazio preko žičane ograde i
zaustavljao
do mjesta koje je obraslo gustim rastinjem. Prilikom posmatranja 8. i 9.
09.2010.
godine primjetili su da se navedeno lice četiri puta uputilo u pravcu potoka,
koji se
nalazi u blizini njegove kuće i nešto uzima odnosno ostavlja. Nakon prethodno
navedenih zapažanja službenici policije su 10.09.2010. godine zaustavili Š.
V.,
kojom prilikom su izvršili pretres terena i pronašli staklenu teglu u kojoj su
se
nalazile tri PVC kese, sa sadržajem praškaste materije svjetlo braon boje i
digitalnu
vagu marke “CAMRY“ sive boje, pa su mu te stvari privremeno oduzeli uz dvije
potvrde koje su zavedene pod istim poslovnim brojem i njihov izgled je bliže
vidljiv
u fotodokumentciji broj 748/10 od 10.09.2010. godine.
Takodje je od optuženog tom prilikom nakon obavljenog lično pretresa uz
naprijed
navedenu potvrdu, pored tih stvari, oduzet je mobilni telefon marke “Sumsung
C520“, ali se u tom dijelu radi o stvari koja se ne tiče predmeta optuženja.
Kada se dio odbrane optuženog i službene zabilješke i potvrde o privrmeno
oduzetim predmetima dovedu u vezu sa Izvještajem o vještačenju broj 3674/10
sačinjen od strane Uprave polcije Forenzićkog centra 38 broj 244/10-27-3674,
onda se otklanja svaka dilema o vrsti i količini opojne droge koja je tom
prilikom od
4
optuženog oduzeta. Na osnovu ovog dokaznog sredstva sud je nesumnjivo izveo
zaključak da praškasta materija koja se nalazila u tri plastične kese
dostavljena na
vještačenje predstavlja opojnu drogu heroin, te da hemijski naziv supstance
koja
sadrži - dijacetilmorfin djeluje na nervni sistem i izaziva stanje zavisnosti,
pa je
samim tim i jasno u kojoj mjeri je opasan da ugrozi zdravlje ljudi.
S tim u vezi, u Izvještaju je bliže navedeo da je na analizu dostavljena
staklena tegla
u kojoj su se nalazile dvije plastične kese sa sadržajem praškaste supstance
svijetlo
braon boje neto mase: m1/1=5,25 g i m1/2=19,33g i jedna plastična kesa u kojoj
je
druga plastična kesa, sa sadržajem praškaste supstance svjetlo braon boje neto
mase:
m1/3=133,83 g, kao i jedna digitalna vaga marke "Camri" u crnoj kožnoj
fotroli, čiji
je izgled vidljiv iz fotoelaborata koji čini sastavni dio navedenog
izvještaja.
Objašnjavajući postupke prilikom vršenja hemijske analize tih uzoraka,
istaknuto je,
da je to radjeno hemijskim testovima metodom tankoslojne hromatografije i
metodom infracrvene spektrometrije na instrumentu Avatar 380 i gasne
hromatografije sa masenim spektrometrom GC/MS na instrumentu Polaris Q. Bliže
pojašnjavajući metod tankoslojne hromatografije (TLC) navedeno je da se ona
zasniva na razdvajanju komponenti na osnovu različite raspodjele ispitivane
supstance izmedju stacionarne i mobilne faze, te da se nakon razdvajanja i
vizuelizacije pogodnim reagensom, na osnovu rf - vrijednosti boje mrlje pod UV
i
VIS svjetlosti utvrdjuje identitet supstance.
Nadalje je pojašnjeno, da se metoda gasne hromatografija sa masenim
spektrometrom (GC/MS) zasniva na razdvajanju komponenti u hromatografskoj
kapilarnoj koloni, te njihova kasnija fregmentacija i analiziranje vrši pomoću
masenog spektrometra, a dobijeni rezultati softverski obradjuju i porede sa
bazom
podataka.
Nadalje je pojašnjeno, da je tim metodama utvrdjeno da dostavljeni uzorak pod
brojem 1 sadrže dijactilmorfin - heroin, a pod brojem 2 (digitalna vaga marke
"Camri") je dokazano prisustvo dijactilmorfin - heroin i kokaina.
Dakle, naprijed navedenim metodama je utvrdjeno da svi dostavljeni uzorci
sadrže
opojnu drogu heroin koja se pod tim nazivom i hemijskim sastavom –
dijacetilmorfin nalazi pod rednim brojem 231 u Rješenju o utvrdjivanju opojnih
droga (Sl. List br. 44/02), dok je na uzorku pod brojem 2 dokazano prisustvo
kokaina i heroin u vidu traga čija količina nije bila mjerljiva.
Sud je izveo zaključak o dokazanosti tih činjenica sa razloga što je na jedan
krajnje
stručan i potpun način analiziran cjelokupni dostavljeni materijal i obradjen
ne samo
njegov hemijski sastav nego i pojedinačna masa uzorka pod brojem 1, koji je
pretresom pronadjen i oduzet od optuženog, pa stranke u vezi tačnosti
navedenog
mišljenja nijesu imale nikakvih primjedbi ni pojašnjenja.
Sud je odbio predlog branioca optuženog da se u dopunu dokaznog postupka
saslušaju u svojstvu svjedoka ovlašćeni službenici Uprave policije PJ Nikšić
koji su
sačinili službenu zabilješku, jer je poznato da se o tim okolnostima koje se
odnose
5
na elemente bića krivičnog djela i tiču radnje izvršenja i onoga što im je
optuženi
tada saopštio, oni ne mogu saslušavati u pomenutom svojstvu, niti bi se na
takvih
njihovim iskazima mogla zasnovati sudska odluka.
Prema tome, sama količina opojne droge, mjesto na kojem je bila sakrivena,
zajedno sa priborom za njeno mjerenje, uz naprijed navedene razlogje koji se
odnose
na neprihvatljivost njegove odbrane, ukazuju da je on bio svjestan i htio je
da heroin
drži radi prodaje, jer je znao da ta materija ima svojstvo opojne droge, pa je
to stanje
svijesti i volje ispoljio i u odnosu na posledicu, koja se kao što je poznato
ogleda u
apstraktnoj opasnosti za zdravlje ljudi i smatra se da je nastupila, čim je
izvršio
alternativnu radnju koja mu je stavljena na teret iz stava 1, pa se u takvom
njegovom
ponašanju stiču sva zakonska obilježja krivičnog djela neovlašćena
proizvodnja,
držanje i stavljanje u promet opojnih droga iz čl. 300 st. 1 Krivičnog
zakonika.
Pri odmjeravanju kazne u smislu čl. 42 Krivičnog zakonika sud je vodio računa
o
svim okolnostima koje utiču da kazna bude veća ili manja, pa je od
olakšavajućih
uzeo u obzir da se radi o porodičnom čovjeku i roditelju troje djece, dok je
od
otežavajućih okolnosti uzeo u obzir njegovu raniju osudjivanost što je
utvrdjeno na
osnovu Izvoda iz kaznene evidencije izdatog od Uprave policije PJ Nikšić broj
1699 od 23.09.2010.
Sud je cijeneći navedene okolnosti kao i stepen krivice optuženom izrekao
kaznu u
trajanju od 3 godine smatrajući da će se tako odmjerenom visinom u cjelosti
postići,
u okviru opšte svrhe krivičnih sankcija (čl. 4) i ona svrha kažnjavanja koja
je bliže
propisana u čl. 32 Krivičnog zakonika.
Primjenom čl. 51. KZ sud je optuženom u izrečenu kaznu zatvora uračunao
vrijeme
provedeno u pritvoru i lišenja slobode u vidu zadržavanja od strane ovlašćenih
policijskih službenika PJ Nikšić počev od 10.09.2010. godine do 24.12.2010.
godine, na osnovu odluka iz spisa predmeta.
Sud je vezan imperativnom normom iz čl. 300 st. 6 u vezi čl. 75 Krivičnog
zakonika
izrekao mjeru bezbjednosti oduzimanja 158,41 gr opojne droge – heroin, jer se
radi
o predmetima nastalim izvršenjem krivičnog djela koji se imaju trajno
uništiti.
Kako je sud optuženog oglasio krivim, to ga je na osnovu čl. 202 u vezi čl.
199
ZKP-a obavezao na plaćanje paušala od 100,00 eura, kao dijela troškova
krivičnog
postupka, obzirom na trajanje i složenosti potupka, te njegovo imovno stanje.
Sa iznijetog odlučeno je kao u izreci ove presude.
VIŠI SUD U PODGORICI
Dana 24.12.2010. godine
6
ZAPISNIČAR
PREDSJEDNIK VIJEĆA-SUDIJA
Anela Mulić, s.r.
Dragoje Jović, s.r.
PRAVNA POUKA: Protiv ove presude može se izjaviti žalba Apelacinom sudu CG
u roku od 15 dana od dana prijema prepisa, a preko ovog suda.
Tačnost otpravka tvrdi i ovjerava
Ovlašćeni službenik suda
Mulić Anela