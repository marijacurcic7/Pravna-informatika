OSNOVNI SUD U BERANAMA
K. br. 15/10 
U IME NARODA
      Osnovni sud u Beranama kao prvostepeni krivični u vijeću sastavljenom od Predsjednika suda Dragana Dašića, kao Predsjednika vijeća i sudija porotnika Stojana Kukalja i Milorada Paunovića, kao članova vijeća, uz sudjelovanje Mirjane Čukić, kao zapisničara, u krivičnom predmetu protiv optuženog **A. E.,** iz B., zbog krivičnog djela teške krađe iz čl.   240\. st. 1. tač. 1. KZ CG, po optužnici Osnovnog državnog tužioca iz Berana, Kt. br. 342/2007. od  28.12.2007. godine, nakon održanog usmenog, glavnog i javnog pretresa u prisustvu Zamjenika Osnovnog državnog tužioca Popović Dragoljuba i optuženog A. E., a u odsustvu oštećenih K. V. i T.V., donio je dana 10.12.2010. godine, a javno objavio dana 11.12.2010. godine,

P R E S U D U
      Optuženi: **A. E.** , od oca B. i majke R., rođene, Z., rođen ... godine, u B., stalno nastanjen u . Opština B., državljanin C. G., po zanimanju komercijalista, neoženjen, pismen, završio Višu komercijalnu školu,  srednjeg imovnog stanja, osuđivan presudom Osnovnog suda Berane, K. br. 415/2002. od 05.12.2002. godine, po čl. 204. st. 1. KZ RCG, 6 /šest/ mjeseci zatvora uslovno za 1 /jednu/ godinu, presudom Osnovnog suda Berane, K. br. 329/2002. od 13.02.2003. godine, po čl. 37. st. 2. KZ RCG, 3.000,00 dinara, presudom Osnovnog suda Berane, K. br. 605/2004. od 02.12.2004. godine, po čl. 152. st. 2. u vezi st. 1. KZ RCG, 1.200,00 eura i presudom Opštinskog suda Prokuplje, K. br. 40/2005. od 25.10.2005. godine, po čl. 233. st. 3. u vezi st. 1. KZ RS, 4 /četiri/ mjeseca zatvora uslovno za 1 /jednu/ godinu.

OSLOBAĐA SE   OD OPTUŽBE
           Da je: 
      Dana 30.07.2007. godine, oko 13,00 časova, na tržnom centru u B., obio p.m.v. marke "VW Kedy", reg. oznaka PG ..., vlasništvo DOO .D.c.iz P., na način što je djelujući fizičkom silom polomio staklo prednjih vrata na vozilu, ušao u unutrašnjost istog i oduzeo 1 /jedan/ mobilni telefon marke "Nokia" 2610 sive boje, ser. br. .... i broja kartice ..., vlasništvo oštećenog T. V., a sve u namjeri da njegovim prisvajanjem sebi pribavi protivpravnu imovinsku korist u iznosu od 37,80 eura.

      \- Čime bi izvršio krivično djelo teška krađa iz čl. 240. st. 1. tač. 1. KZ CG.

      **\- POŠTO** nije dokazano da je izvršio krivično djelo za koje je optužen, shodno čl. 363. st. 1. tač. 3. ZKP-a.

      \- Troškovi krivičnog postupka u iznosu od 93,50 (devedeset tri eura i pedeset centi), padaju na teret budžetskih sredstava suda, shodno čl. 203. st. 1. ZKP-a.

      Imovinsko pravnog zahtjeva za naknadu štete nije bilo.

O b r a z l o ž e nj e
      Osnovni državni tužilac iz B., je otpužnicom Kt. br. 342/2007. od 28.12.2007. godine, optužio A. E., iz B., da je izvršio krivično djelo teška krađa iz čl. 240. st. 1. tač. 1. KZ CG. Na glavnom pretresu od 10.12.2010. godine, zastupnik javne optužbe-Zamjenik Osnovnog državnog tužioca Popović Dragoljub, u završnoj riječi izjavio je, da ostaje pri optužnici Osnovnog državnog tužilaštva u Beranama, Kt. br. 342/2007. od 28.12.2007. godine, s tim što je istu precizirao u pogledu činjeničnog opisa u dijelu da je telefon vlasništvo oštećenog T. V., s tim da serijski broj ostaje isti u odnosu da umjesto **6** treba da bude **0** , dok pravna kvalifikacija ostaje ista i pri takvoj optužnici ostao i završnoj riječi sa glavnog pretresa od 24.11.2008. godine gdje je naveo, da je izvednim dokazima na glavnom pretresu saslušanjem svjedoka, posebno svjedoka podnosilaca prijave, obezvrijeđena odbrana optuženog da je predmetni telefon kupio od njemu nepoznatog lica, te smatra da je teza optužbe u svemu dokazana, a odbrana okrivljenog sračunata na izbjegavanje krivično-pravne odgovornosti. Da je izvedenim dokazima utvrđeno,  da je optuženi kritičnom prilikom obio putničko motorno vozilo kako to stoji u dispozitivu optužnice, oduzeo mobilni  telefon marke "Nokia", vlasništvo oštećenog, a sve u namjeri da njegovim prisvajanjem sebi pribavi protivpravnu imovinsku korist, te da je  kod optuženog  postojao umišljaj, namjera što predstavlja biće krivičnog djela. Predložio je sudu da optuženog oglasi krivim za  djelo stavljeno mu na teret i osudi na kaznu po Zakonu.

      Oštećeni K. V., se nije pridružio krivičnom gonjenju protiv okrivljenog, jer je firmi D. C.šteta nadoknađena putem Kasko osiguranja, niti je postavio imovinsko pravni zahtjev za naknadu štete.

      Oštećeni T. V., se nije pridružio krivičnom gonjenju protiv optuženog A. E., jer uopšte nije oštećen sa njegove strane, nego je više oštećen time što ga sud poziva na glavni pretres i što izdaje naredbe za njegovo prinudno dovođenje, a nije tražio ni troškove postupka, samo je izgubio veliko vrijeme.

      Izjašnjavajući se o navodima iz optužnog akta Osnovnog državnog tužioca Berane, okrivljeni **A. E.** , je tokom postupka u  svoju odbranu  naveo:

      da nije počinio krivično djelo za koje je optužen, da nikada u svom životu ne bi obio putničko vozilo zbog telefona male vrijednosti koji košta 11,00 eura, a dana 30.07.2007. godine, negdje oko 13,00 časova, nalazio na terasi hotela "S" u društvu sa S. A., gdje je došao momak za kojeg zna samo da mu je nadimak M., pa nakon što je ušao na terasu hotela, primijetio je kako nekim licima nudio mobilni telefon na prodaju, a da je tog lica najbolji drug M. L.. Nakon toga, M. je njega pozvao i on je prišao do istog, a sve se to dešavalo na terasi pomenutog hotela i ponudio mu je da kupi mobilni telefon marke "Nokia" ... sive boje i na njegovo pitanje odakle mu telefon, isti mu je odgovorio da nije ukraden i da je to njegov lični telefon, a u njegove riječi nije posumnjao, obzirom da je tih dana bila akcija u "Monetu", u kojoj je isti telefon prodavan za iznos od 11,00 eura i ponudio je da taj telefon kupi za cijenu od 15,00 ili 20,00 eura, koje ne može tačno da se sjeti. Dalje je naveo, da njemu nije poznato vozilo marke "Kedy" čije mu se obijanje stavlja na teret, te da ne poznaje ni K. V.. Istakao je, da je taj telefon poklonio svom ocu, obzirom da je njegov telefon bio u kvaru, a koji je taj telefon koristio sve do 22.08.2007. godine, kada mu je isti oduzet od strane službenih lica Centra bezbjednosti B., da je prilikom davanja izjave u Područnoj jedinici B., tačno opisao momka od kojeg je kupio telefon. Na glavnom pretresu od 01.02.2010. godine je naveo, da je i tada kao i sada znao da je telefon kupio kod pokojnog Š. M.-.M. i da je i ranije znao ime i prezime tog lica, ali da nije htio da otkrije njegov identitet, iz raloga što nije htio da bude izdajnik, da se lice Š. M. utopilo u rijeci Lim negdje prije godinu dan. Da ga je poznavao iz grada od ranije i da je znao gdje on živi, te da je ovo tačna odbrana koju je dao u tom dijelu, a ne ona koju je dao u istražnom postupku i na glavnom pretresu. U završnoj riječi nije imao ništa da izjavi.

      Radi pravilnog i zakonitog presuđenja ove krivično-pravne stvari sud je na glavnom pretresu u dokaznom postupku izveo sledeće dokaze:  
      Saslušao svjedoke-oštećene K. V. i T. V., saslušao svjedoke S.A., O. Ž., L. M. i A. M., pročitao iskaze svjedoka inspektora Uprave policije B. Š. G., B. Ž. i B. P., sa zapisnika o glavnom pretresu od 05.11.2008. godine, izvršio uvid u potvrdu o privremeno oduzetim predmetima Uprave policije-Područne jedinice B., br. ... od 22.08.2007. godine, izvršio uvid u potvrdu o vraćenim predmetima Uprave policije-Područne jedinice B., od 28.08.2007. godine na ime K. T., pročitao nalaz i mišljenje vještaka ekonomske struke, dipl. ecc. B. I., datog u predmetu Ki. br. 80/2007.od 11.10.2007. godine, pročitao nalaz i mišljenje vještaka za telekomunikacije Š. S. od 23.09.2010. godine i izvršio uvid u izvod iz kaznene evidencije za okrivljenog A. E..

      Nakon sprovedenog dokaznog postupka cijeneći navode optužbe, odbranu okrivljenog, te izvedene pobrojane dokaze cijeneći ih u smislu čl. 17. i 360. ZKP-a, a dovodeći ih u vezu jedne sa drugim, sud je stao na stanovištu da činjenice iz činjeničnog opisa izreke presude nijesu dokazane, pa je okrivljenog  A. E. za krivično djelo teška krađa iz čl. 240. st. 1. tač. 1. KZ CG, koje mu je optužnicom Osnovnog državnog tužioca stavljeno na teret, oslobodio od optužbe, pošto nije dokazano da je izvršio krivično djelo za koje je optužen. Ni jednim izvedenim dokazom na glavnom pretresu nije sa sigurnošću potvrđeno da je okrivljeni navedenog dana izvršio opisano obijanje navedenog putničkog vozila i oduzimanje predmetnog telefona. Za sud je prihvatljiva njegova odbrana, da se on u vrijeme obijanja vozila nalazio na teresi hotela "S" u društvu svjedoka S. A., a u neposrednoj blizini svjedoka O. Ž., kada se desilo obijanje vozila iz kojeg je ukraden telefon marke "Nokia" i kada mu je lice zv. M. ponudilo predmetni telelefon, da bi mu ga potom i prodao, a koju odbranu su potvrdili i svjedoci S.A.i O. Ž.

      Tezu optužbe nije potvrdio svjedok-oštećeni **K. V.** , koji je u u toku glavnog pretresa naveo da je dana 30.07.2007. godine, negdje oko 13,00 časova, parkirao putničko motorno vozilo marke "VW Kedy"" registarskih oznaka PG ... vlasništvo DOO .D. C.iz P., na tržnoj pijaci u B., koje je uredno bio zaključao, a kada se nakon 3-4 minuta vratio, vidio je da je polomljeno bočno staklo, kao i da je naprsla šoferšajbna, nakon čega je otključao vozilo u unutrašnjosti istog zatekao kamen, a kada je i primijetio da je iz vozila nestao mobilni telefon marke "Nokia", koji je inače vlasništvo njegovog tasta T. V., a misli da je bila mala vrijednost tog telefona. Nakon toga je odmah pozvao policiju u B., da bi nakon 10-tak dana njega pozvali iz policije i vratili mu ukradeni telefon. Naveo je, da se ne osjeća oštećenim oduzimanjem telefona  jer je telefon vlasništvo njegovog tasta, a vozilo je  DOO D.C.iz P.. Dalje je naveo da optuženog A. E. poznaje od ranije, ali da ga toga dana nije vidio. Sjeća se da toga dana nije bila gužva kada je parkirao vozilo i kada se udaljio od vozila na nekih 15 m, razminuo se sa A. M., koji je išao u pravcu auta i da postoji mogućnost da je on izvršio obijanje vozila i oduzimanje telefona. Nije mogao sa sigurnošću da se izjasni koji je bio broj telefonske kartice koji se nalazio u telefonu prilikom oduzimanja, kao i broja koji je vraćen T. V.

Tezu optužbe nije potvrdio ni svjedok-oštećeni T. V. , koji je u toku
postupka naveo, da je njegov telefon marke „Nokia“ ..., sive boje, i broja
kartice ... nestao je dana 30.07.2007. godine, jer mu je njegov zet K.V. koji
je u to vrijeme vozio p.m.v. marke K., za Kompaniju D. D.C., iz P. rekao da su
mu zbog njegovog telefona, polomili staklo na automobilu i uzeli taj telefon.
Dalje je naveo da mu je policija  vratila taj telefon nakon pet ili dvadeset
dana, nije mogao tačno da se sjeti. Da je vrijednost tog telefona u to vrijeme
bila jedan euro, jer su te telefone davali za jedan euro, a što se tiče
telefonskog kredita na toj kartici, vjeruje da ni tu ništa nije bilo.  Takođe
vjeruje da izvršilac krivičnog djela teške krađe nije A. E., a sve to
zaključuje iz razloga, jer poznaje njegovu porodicu koja je poštena, a da bi i
on kupio telefon, da mu je isti neko ponudio na prodaju. Nije mogao sa
sigurnošću da se izjasni, koga je zadnji put zvao telefonom, niti ko je njega
pozvao.  
      Sud je navedene iskaze svjedoka-oštećenih, prihvatio u potpunosti, jer iz istih se jasno može zaključiti gdje je vozilo bilo parkirano prilikom obijanja, kao i to na koji način je izvršena krađa predmetnog telefona, a ni sami svjedoci-oštećeni nijesu potvrdili tezu optužbe, da je okrivljeni izvršio predmetno krivično djelo koje mu je stavljeno na teret.  
      Ni svjedok **S. A.** nije potvrdio tezu optužbe, koji je u toku postupka istakao, da su dana 30.07.2007. godine, negdje oko 13,00 časova, on i A. E., sjedjeli za jednim od stolova na terasi hotela "S", vlasništvo njegovog oca S.R. i da se u jednom trenutku na terasu stvorio njemu nepoznat momak, koji je prilazio do gostiju za jednim od susjednih stolova, nakon toga je pozvao E. koji je ustao sa stolice i prišao do njega i zajedno su otišli do stepeništa i nešto razgovarali, a ubrzo nakon toga E. se vratio držeći u ruci telefon za koji zna da je bio marke "Nokia" i kazao mu je kako je telefon kupio od tog momka, a radilo se o polovnom telefonu i nakon toga zna da je od konobara O. Ž. uzeo karticu kako bi probao kupljeni telefon i tom prilikom su ustanovili da je isti ispravan. Da je apsolutno siguran da je optuženi predmetni telefon kupio navedenog dana, kada je i on bio prisutan, a što se tiče obijanja predmetnog vozila, njemu u vezi tog ništa nije poznato, a inače kada je okrivljeni kupio telefon bio je udaljen od njega oko 10-15 metara. Na kraju je istakao, da ne može da opiše lice koje je optuženom A. prodalo telefon, jer na to nije obraćao pažnju, jer se vrlo često dešava da na terasi hotela „S“ dolaze lica koja prodaju razne stvari.

      Ni svjedok **O. Ž.** nije potvrdio tezu optužbe, koji je naveo u toku postupka da je u vrijeme predmetnog slučaja radio kao konobar u hotelu "S" i negdje oko 13,30 časova, zajedno sa vlasnikom S. A. na terasi je bio i A. E., zvani "Nane", a oni su inače kumovi i čuo je kada je rekao A. da je kupio mobilni telefon marke "Nokia" za 15,00 eura, tražio je od njega da mu da njegovu karticu kako bi ga probao, te se i uvjerio da telefon funkcioniše i nakon čega mu je vratio karticu. Dalje je istakao, da je A. E. izlazio iz lokala, te se zadržao na terasi otprilike 5. minuta, a on nije mogao vidjeti iz šanka da li je on sa nekim razgovarao ili pak šta kupovao. Na glavnom pretresu od 25.02.2010. godine, je istakao, da je siguran da je broj telefona tj. kartice, predmetnog događaja bio ..., te da je u to siguran, a da je optuženi tu karticu zadržao negdje oko pet minuta, nije mu poznato da li je on u to vrijeme nekog pozivao sa te kartice, te da je predmetna kartica bila na dopuni. Da sada ne posjeduje tu karticu, da ne zna tačno koliko vremena je tu karticu koristio prije događaja, a da je koristio svo vrijeme on, a ne optuženi.

      Sud je navedene iskaze svjedoka prihvatio u potpunosti, jer su isti potvrdili odbranu okrivljenog da je predmetnog dana bio u lokalu u društvu S. A. i u neposrednoj blizini svjedoka O. Ž., kada je obijeno vozilo iz kojeg je ukraden predmetni telefon, koji je potom kupio na terasi hotela "S", da bi nakon toga od svjedoka O. Ž. tražio karticu, koju je pred pomenutim svjedocima ubacio u telefon da bi provjerio ispravnost kupljenog telefona, što je i učinio. Izjave ovih svjedoka su potvrđene nalazom i mišljenjem vještaka telekomunikacione struke S. Š.

Svjedok L. M. , je naveo da u vezi krivičnog djela koje je okrivljenom A.
E. stavljeno na teret, ništa mu nije poznato, inače sa okrivljenim A. E., ne
priča već oko 5. godina, da ne poznaje oštećenog K. V.,  te mu je apsolutno
nepoznato da je izvršeno obijane putničkog motornog vozila marke  "VW Kedy"
reg. oznaka PG ... prilikom kojeg je ukraden mobilni telefon. Da u vezi ovog
slučaja ga nije privodila policija, te da ne poznaje ni jedno lice zvano "M.",
koji mu je drug. Na glavnom pretresu od 18.06.2010. godine je istakao da mu
ništa nije poznato u vezi krivičnog djela koje je optuženom stavljeno na
teret, te da se u međuvremenu izmirio sa optuženim i da su sada u dobrim
odnosima.  
      Svjedok **A. M.** ,  je naveo, da mu u vezi teške krađe koja se dogodila u B. dana 30.07.2007. godine na p.m.v. marke „VW Kedy“ ništa nije poznato, da je pred sudom upoznat da je krađa izvršena, te da ne može da se izjasni gdje je tada bio, da je moguće da je bio u zatvoru radi neke kazne, a moguće je i da nije. Naveo je, da optuženog A. E. poznaje i sa njim i sa njegovom braćom je u dobrim odnosima.

      Za sud navedeni iskazi su irelevantni, jer iz istih se ne može izvući ni jedan nesporni zaključak koji bi doveo do utvrđivanja činjeničnog stanja za rasvjetljivanja predmetnog krivičnog djela.

      Iz nalaza i mišljenja vještaka **finansijske struke B. I.dipl. ecc,**   datog u predmetu Ki. br. 80/2007. od 11.10.2007. godine, utvrđeno je, da tržišna vrijednost mobilnog telefona marke "Nokia" 2610 vlasništvo K. V. iz sela P., Opština B., koji je 30.07.2007. godine, oduzet iz putničkog motornog vozila marke "Folskwagen-Kedy" registarskih oznaka PG ... iznosi 54,00 evra, a kako se radilo o upotrebljavanoj stvari to je njegova neamortizovana vrijednost po odbitku slobodno procijenjene amortizacije za oko 30% na dan izvršenja krivičnog djela utvrđena na iznos od 37,80 evra.

      Navedni nalaz i mišljenje sud je prihvatio kao nesporan, jer je isti dat od strane stalnog sudskog vještaka finansijske struke koji je kompententan za davanje nalaza i mišljenja. Iz istog proizilazi potvrda odbrane okrivljenog, da se radi o običnom telefonu, tj. o telefonu niske tržišne vrijednosti.

       Iz potvrde o privremeno oduzetim predmetima Uprave policije-Područne jedinice B., br... od 22.08.2007. godine, na ime B. A. utvrđeno je, da je navedenog dana od A. B. oduzet mobilni telefon marke "Nokia" ..., sive boje, broja serije 352770015697396 bez kartice i punjača, dok iz  potvrde o vraćenim predmetima Uprave policije-Područne jedinice B., od 28.08.2007. godine, na ime K. T., utvrđeno je,  da je navedenog dana K. T. vraćen mobilni telefon marke "Nokia" ... sive boje, broja serije ...bez kartice i bez punjača.

      Navedene potvrde sud je prihvatio kao dokaz, jer se iz istih jasno vidi kako dan i okolnosti koje su vezane za oduzimanje spornog telefona, tako i vraćanje istog licu kome pripada, a iste su snabdjevene pečatima i potpisima ovlašćenih lica.

      Tezu optužbe nije potvrdila ni vještak telekomunikacione struke, dipl. ing. elektronike **Š. S.** , nalazom i mišljenjem od 23.09.2010. godine kojim  je utvrđeno da je kartica sa brojem ... korištena u dva telefonska aparata, na osnovu identifikacionog broja aparata IMEI i to da je 50 ostvarenih komunikacija bilo iz telefonska aparata čiji je IMEI ... a jedna iz telefonskog aparata čiji je IMEI .... I ta jedna komunuikacija sa broja ... je ostvarena ka broju ... u vidu poziva, u trajanju od 12. sekundi, u vremenu 13:37:57 dana 30.07.2007. godine.

      Navedenim nalazom i mišljenjem potvrđena je odbrana okrivljenog i sud ga je prihvatio kao nesporan. Dakle istim je utvrđeno da je okrivljeni karticu sa brojem ... vlasništvo O. Ž., koristio u spornom aparatu "Nokia" serijskog broja IMEI ... u 13 časova i 37 minuta, na način što je okrivljeni tada ostvario poziv sa telefonskog broja ... ka tom broju, a sve to da bi provjerio ispravnost tog aparata "Nokia" kojeg je prethodno kupio od lica zv. M. na terasi hotela "S".

      Iz iskaza svjedoka **Š. G.** , **B. Ž. i B. P.** koji rade kao ispektori u Upravi Policije PJ B., koje je sud pročitao na glavnom pretresu od 10.12.2010. godine se vidi, da im je poznato, da je dana 30.07.2007. godine oko 13,00 časova, izvršena provalna krađa putničkog motornog vozila marke "VW Kedy", reg. oznaka PG ... tako što je polomljeno staklo prednjih vrata kao i šoferšajbne na vozilu, te da nijesu pronašli nikakve tragove, a koju krađu je prijavio K. V. i to mobilnog telefona marke "Nokia"   ... sa brojem karatice ... i serijskim brojem telefona, tragajući za mobilnom telefonom utvrdili su da se isti nalazi kod B. A., koji im je saopštio da mu je telefon poklonio njegov sin E. A.. Nakon čega je A. E. pozvan radi informativnog razgovora, koji im je tom prilikom rekao da je mobilni telefon kupio 30.07.2007. godine, u hotelu "S", od poznatog lica ali čije ime ne zna. Naveli su, da iz listinga telefonskog broja utvrdili su da je sa predmetnim mobilnim telefonom komunicirao pola sata nakon što je njegov vlasnik vršio razgovor sa telefonom.

      Navedene iskaze svjedoka sud je cijenio kao dokaz i iste prihvatio, jer i pored toga što su isti dati od lica koji su zaposleni na stručnim poslovima Uprave policije-Područne jedinice B., predočavaju činjenično stanje koje je uslijedilo nakon provalne krađe, dakle, kako je izvršena prijava iste, od strane oštećenog, kao i to da je vođen razgovor sa okrivljenim, a sve to prije pokretanja krivičnog postupka protiv okrivljenog.

      Ni jedan dokaz izveden u toku krivičnog postupka, nije mogao potvrditi tezu optužbe da je okrivljeni A.E., izvršio krivično djelo teške krađe iz čl. 240. st. 1. tač. 1. KZ CG, koje mu je optužnicom Osnovnog državnog tužioca stavljeno na teret.  Dakle, da nije dana 30.07.2007. godine, oko 13,00 časova, na tražnom centru u B., obio putničko motorno vozilo marke "VW Kedy", registarskih oznaka PG ... vlasništvo DOO "D.C.iz P., na način što je djelujući fizičkom silom polomio staklo prednjih vrata na vozilu, ušao u unutrašnjost istog i oduzeo 1 /jedan/ mobilni telefon marke "Nokia" 2610 sive boje, serijskog broja ... i broja kartice ... vlasništvo oštećenog T. V.Sud je nesporno utvrdio, da je navedenog dana u vremenu kada je izvršeno obijanje vozila "Kedy" iz kojeg je ukraden sporni telefon marke "Nokia" okrivljeni bio u društvu svjedoka S. A. i u neposrednoj blizini svjedoka O.Ž. na terasi hotela "S", kada ga je lice zv.M. pozvalo da priđe i tom prilikom mu ponudilo mobilni telefon, koji je on i kupio za iznos od 15,00 evra, prilikom čega mu je to lice reklo da je telefon njegovo lično vlasništvo. Okrivljeni je, da bi provjerio ispravnost spornog telefona tražio od svjedoka, inače konobara koji je tog dana bio u smjeni u hotelu O. Ž., karticu sa brojem ..., nakon čega je istu ubacio u telefon, te da bi bio siguran da je telefon ispravan, ostvario poziv u trajanju od 12. sekundi ka tom broju sa broja ... što je utvrđeno nalazom i mišljenjem vještaka tekomunikacione struke, a sve navedeno je povrđeno i iskazima svedoka S. A. i O. Ž.Stoga, za sud nema dileme da okrivljeni A. E. nije počinio krivično djelo teška krađa iz čl. 240. st. 1. tač. 1. KZ CG, za koje je optužen, a pošto sud zasniva presudu na činjenicama i dokazima, a ne na pretpostavkama to je istog oslobodio od optužbe, na osnovu čl. 363. st. 1. tač. 3. ZKP-a, pošto nije dokazano da je izvršio krivično djelo za koje je optužen.

Odluka da troškovi krivičnog postupka u iznosu od 93,50 /devedeset tri eura i
pedeset centi/, padaju na teret bužetskih sredstava suda, zasnovana je na
odredbi čl. 203. st. 1. ZKP-a, a što predstavlja izdatke koje je sud imao kao
naknadu vještaku ekonomske struke i vještaku za telekomunikacije za date
nalaze i mišljenja.  
      Imovinsko pravnog zahtjeva za naknadu štete nije bilo.

      Sa iznijetih razloga odlučeno je kao u izreci presude.

OSNOVNI SUD U BERANAMA,
Dana, 11.12.2010. godine.
ZAPISNIČAR,                                            PREDSJEDNIK SUDA-
VIJEĆA,
Mirjana Čukić
Dragan Dašić 
PRAVNA POUKA:
Protiv ove presude nezadovoljna stranka
ima pravo žalbe u roku od 15 dana od
dana prijema iste i to Višem sudu u
Bijelom Polju, a preko ovog suda.  