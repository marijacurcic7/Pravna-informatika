OSNOVNI SUD U BERANAMA
K. br. 32/10 
U IME NARODA
      Osnovni sud u Beranama kao prvostepeni krivični po sudiji Draganu Dašiću kao sudiji pojedincu uz sudjelovanje Mirjane Čukić kao zapisničara, u krivičnom predmetu protiv okrivljenog **V. M.** , iz B.,  zbog krivičnog djela skidanje ili povreda službenog pečata ili znaka iz čl. 381. st. 1. Krivičnog zakonika Crne Gore,  po optužnom predlogu Osnovnog državnog tužilaštva u Beranama, Kt. br. 443/2009, od 31.12.2009. godine,  nakon održanog, usmenog glavnog i javnog pretresa u prisustvu punomoćnika oštećene E.B.G.P., okrivljenog V.M., a u odsustvu uredno pozvanog Zamjenika ODT-a u B., donio je i javno objavio dana 15.02.2010. godine.

P R E S U D U
      Okrivljeni **V.M.** , (JMBG ....), od oca M.i majke M., rođene M., rođenog ... godine, u B., državljanin CG, privatnik, oženjen-otac dvoje djece, pismen, završio Srednju školu, srednjeg imovnog stanja, neosuđivan.

K r i v     j e:
      **Što je:**

      Neutvrđenog dana u julu mjesecu 2009. godine, u Ul."M.M.", u B., kao zakupac porodične kuće L.S., sa električnog brojila marke "Iskra", fab.br....skinuo distributivnu plombu br...ED,  koju su postavili ovlašćeni radnici Elektroprivrede AD N.Elektrodistribucije B., radi obezbjeđenja samovoljne potrošnje električne energije, te je tako skinuo službeni znak.

      \- Čime je izvršio krivično djelo skidanje i povreda službenog pečata ili znaka iz čl. 381. st.1. Krivičnog zakonika Crne Gore.

      \- Pa ga sud za izvršeno krivično djelo na osnovu navedenog Zakonskog propisa, te primjenom čl.  32\. 39. i  42\. KZ CG, kao i primjenom čl. 364. ZKP-a,

O S U Đ U J E
      Na novčanu kaznu u iznosu od 600,00 (šeststotina)  eura  koju je dužan platiti okrivljeni u roku od 15 dana od dana pravosnažnosti presude.

      Ukoliko se novčana kazna ne plati u naznačenom roku, ista će se zamijeniti kaznom zatvora, računajući za svakih započetih 25,00 (dvadesetpet) eura, novčane kazne 1 (jedan) dan zatvora.

      Troškova krivičnog postupka nije bilo, a okrivljeni se obavezuje da na ime paušala plati sudu iznos od 30,00 eura, u roku od 15 dana od dana pravosnažnosti presude pod prijetnjom prinudnog izvršenja.

      Imovinsko-pravnog zahtjeva za naknadu štete nije bilo.

O b r a z l o ž e nj e
      Osnovno državno tužilaštvo u Beranama, je optužnim predlogom Kt. br. 443/2009. od 31.12.2009. godine, optužilo V.M., iz B., da je izvršio krivično djelo skidanje ili povreda službenog pečata ili znaka iz čl. 381. st. 1. KZ CG. Na glavni pretres od 15.02.2010. godine,  nije pristupio zastupnik javne optužbe-zamjenik ODT u Beranama Dragoljub Popović, iako je uredno pozvana, pa je sud na osnovu čl. 453. st. 1. ZKP-a, glavni pretres održao i zaključio u njegovom odsustvu.

      Punomoćnik oštećene Elektrodistribucije B.G.P., u završnoj riječi izjavio je, da u svemu ostaje pri navodima iz optužnog predloga Osnovnog državnog tužilaštva, smatra da je isti u cjelosti dokazan i predložio da se optuženi oglasi krivim i osudi na kaznu po Zakonu, imovinsko pravni zahtjev za naknadu štete nije tražio.

      Izjašnjavajući se o navodima iz optužnog predloga Osnovnog državnog tužilaštva B., okrivljeni **V.M.,** je na glavnom pretresu od 02.02.2010. godine,   u svoju odbranu naveo sledeće:

Da ne priznaje izvršenje krivičnog djela koje mu je optužnim predlogom ODT –a
stavljeno na teret. Takođe je naveo da je već deset godina zakupac porodične
kuće L.S., u kojoj se nalazi električno brojilo marke „Iskra“, fab.broja koji
je naveden u optužnom aktu. Zbog neovlašćene potrošnje električne energije kod
njega je u novembru mjesecu 2009. godine došao službenik Elektrodistribucije u
B.Č.T.i rekao mu da mora da isključi električnu energiju zbog neplaćanja duga,
a on  mu je rekao da napiše, tj. da napravi zapisnik o pregledu koji će mu
potpisati. Tom prilikom on mu nije isključio struju, ali je na zapisniku
napisao da mu je isključio struju i on je  to potpisao, jer je smatrao da će
za nekoliko dana biti u mogućnosti da plati dug prema Elektrodistribuciji,
tako da će se sve završiti bez problema. Međutim,  nije uspio da plati dug, pa
je iz tih razloga postupak nastavljen dalje i protiv njega je podnešen optužni
akt. Istakao je da nije vršio skidanje bilo kakvog pečata ili znaka koji je
postavljen od strane Elektrodistribucije u B., tako da nije počinio krivično
djelo. Naveo je da je potpisao zapisnik koji mu je Č.dao na uvid, a na tom
zapisniku je konstatovano da je struja isključena, a takođe je na tom
zapisniku konstatovano da je plomba skidena. Naveo je da osim Č.T.kod njega
nije dolazio niko od radnika Elektrodistribucije u B.. U završnoj riječi je
izjavio, da nije počinio krivično djelo koje mu je stavljeno na teret, da nije
kriv i predložio sudu da ga oslobodi.  
      Radi pravilnog i zakonitog presuđenja ove krivične stvari sud je na glavnom pretresu u dokaznom postupku izveo sledeće dokaze:  
      u svojstvu svjedoka saslušao Č.T., M.M., V.B., Č.S.i M.M., službenike Elektrodistribucije B., pročitao zapisnik o izvršenju naloga o obustavi snadbijevanja električnom energijom br....od 23.07.2009. godine, pročitao zapisnik o izvršenju naloga za obustavu snadbijevanja električnom energijom br.... od 09.07.2009. godine, izvršio uvid u spise predmeta Kt.br. 248/09, od 05.02.2010. godine, na ime L.S., iz B.i to uvid u krivičnu prijavu br....od 24.07.2009. godine protiv L.S.i u rješenje Osnovnog državnog tužilaštva Kt.br.248/09 od 31.12.2009. godine, kao i uvid u dostavnicu primaoca Elektrodistribucije B., o dostavljanju rješenja o obavještenju, izvršio uvid u obavještenje Osnovnog državnog tužilaštva od 31.12.2009. godine, izvršio uvid u izvod iz kaznene evidencije za optuženog.

      Nakon sprovedenog dokaznog postupka cijeneći navode optužbe odbranu okrivljenog, te izvedene pobrojane dokaze cijeneći ih u smislu čl. 17. i 360. ZKP-a, a dovodeći ih u vezu jedne sa drugim, sud je stao na stanovište da su činjenice iz činjeničnog opisa izreke presude u svemu dokazane i da je okrivljeni V.M., izvršio krivično djelo skidanje ili povreda službenog pečata ili znaka iz čl. 381. st. 1. KZ CG, koje mu je optužnim predlogom ODT-a stavljeno na teret,  pa ga je oglasio krivim i krivično odgovornim jer nije bilo osnova koji bi isključivali postojanje krivičnog djela i krivične odgovornosti okrivljenog. Pri tom sud nije prihvatio odbranu okrivljenog koji negira izvršenje krivičnog djela jer  njegova odbrana nema uporišta u izvedenim dokazima ista je ne uvjerljiva i data je u cilju izbjegavanja krivične odgovornosti.

      Iz zapisnika o izvršenju naloga o obustavi snadbijevanja električnom energijom br....od 23.07.2009. godine, utvrđeno je da su ovlašćeni službenici Elektroprivrede C.G., Č.T., M.M.i Č.S., dana 09.07.2009. godine, na brojilu "Iskra", fab.br...., u domaćinstvu S.L., u Ul. "M. M.", nakon isključenja električne energije postavili distributivnu plombu br....  
      Iz zapisnika o izvršenju naloga za obustavu snadbijevanja električnom energijom br...., od 09.07.2009. godine, utvrđeno je da su ovlašćeni službenici Elektroprivrede CG, M.M.i V.B., prilikom kontrole dana 23.07.2009. godine, u domaćinstvu L.S., u Ul. M. M., utvrdili samovoljni priključak električne energije, tako što je na brojilu "Iskra", fab.br...., skinuta distributivna plomba.

      Sud je prihvatio navedene zapisnike kao dokaz, jer su sačinjeni od strane službenih lica, koja su postupala u skladu sa svojim zakonskim ovlašćenjima. Na osnovu istih je utvrđeno da  su ovlašćeni službenici, na električnom brojilu "Iskra", fab.br..., u domaćinstvu S.L., u Ul. "M. M.", postavili distributivnu plombu br..., koja je imala zaštitni karakter, tj.radi obezbeđenja od samovoljne potrošnje električne energije, kao i da je nakon toga, neutvrđenog dana, u julu mjesecu, ista skinuta.

      Uvidom u spise predmeta Kt.br. 248/09, od 05.02.2010. godine, na ime L.S., iz B.i to uvidom u krivičnu prijavu br.... 24.07.2009. godine protiv L.S.i u rješenje ODT Kt.br.248/09 od 31.12.2009. godine, kao i uvidom u dostavnicu primaoca Elektrodistribucije B., o dostavljanju rješenja o obavještenju, i uvidom u obavještenje ODT od 31.12.2009. godine, utvrđeno je da je protiv lica L.S., od strane Elektrodistribucije B., dana 24. 07.2009. godine, podnijeta krivična prijava zbog krivičnog djela skidanje ili povreda službenog pečata ili znaka iz čl. 381.KZ CG, te da je nakon toga ODT u B., istu odbacilo. Iz istih je utvrđeno i da je L.S.vlasnik porodične kuće u Ul. M. M., u kojoj je sa brojila marke "Iskra", fab.br...., skinuta distributivna plomba br.... ED, kao i da je zakupac pomenute kuće predhodnih deset godina okrivljeni V.M..

      Citirane akte sud je cijenio u sklopu ostalih izvedenih dokaza, pri čemu je utvrđeno kao nesporno da se prvobitno zbog istovjetnog krivičnog djela postupak vodio protiv lica L.S., iz razloga što je isti vlasnik domaćinstva u kojem se nalazi predmetno brojilo, međutim iz istih je utvrđeno i da je zakupac pomenutog domaćinstva optuženi V.M., koji je predmetno brojilo koristio u predmetnom vremenskom periodu.

Iz iskaza svjedoka M.M., utvrđeno je da je od strane ovlašćenih
službenika Elektrodistribucije u B.dobio nalog, da  zajedno sa kolegom
V.B.izvrši kontrolu potrošača koji su isključeni sa elektro mreže i da utvrde
da li je došlo do nelegalnog priključenja ovih potrošača.  Nije mogao tačno da
se sjeti datuma ali je istakao da su dolaskom u kafe bar "A.", zatekli stanje
da je došlo do neovlašćenog prikljućka elektrićne energije, koja je
neovlašćeno trošena i da je skinuta distributivna plomba koja je perethodno
postavljena od strane njegovih kolega.  
Iz iskaza svjedoka  V.B., utvrđeno je da je negdje u sedmom mjesecu 2009.
godine, dobio nalog da zajedno sa kolegom  M.M.izvrši kontrolu potrošača koji
su isključeni sa elektro mreže i da utvrde da li je došlo do nelegalnog
priključenja ovih potrošača, pa su izvršili kontrolu u ul. M.M., u kafe baru
„A.“ koji u zakup drži V.M., u porodičnoj kući L.S.. Izvršili su premjer
električnog brojila i utvrdili  da je skinuta plomba Elektrodistribucije B.,
koja je bila prethodno postavljena radi sprečavanja neovlašćenog priključenja.
U lokalu nijesu zatekli V.M.a o nađenom stanju su sačinili zapisnik i
obavijestili ovlašćene u Elektrodistribuciju B.  
Iz iskaza svjedoka Č.T., utvrđeno je da isti službenik
Elektrodistribucije u B.i da je negdje u sedmom mjesecu 2009 godine, nakon što
je dobio nalog od pretpostavljenog šefa Elektrodistribucije u B., zajedno sa
kolegama čijih imena nije mogao da se sjeti, izvršio isključenje električne
energije u kući u Ul. M.M., koja je vlasništvo L.S.i to u Ugostiteljskom
objektu „A.“, a čiji je zakupac V.M.. Naveo je da su u kući zatekli optuženog
V.M.i da su zbog neplaćanja električne energije isključili struju na
električnom brojilu i da su postavili distributivnu plombu.  
Uz iskaza svjedoka Č.S., utvrđeno je isti ovlašćeni predstavnik
Funkcionalne cjeline Snabdijevanje, koja je u sastavu Elektrišprivrede C.G..
Nije mogao tačno da se izjasni kog datuma ali je istakao da je prisustvovao
isključenju sa elektro mreže potrošača V.m., koji je zakupac kafe bara „A.“ u
kući L.S.  Zajedno sa njim su bili kolege Č.T.i M.M., a tog dana je bio
prisutan i V.M.. Dalje je naveo da je posmatrao kada je Č.T.vršio isključenje
potrošača sa elektro mreže a vidio je i  da su Č.T.i M.M.postavili
distributivnu plombu.  
Iz iskaza svjedoka M.M. utvrđeno je da je, nije  se mogao tačno izjasniti
datuma, dobio nalog od šefa Elektrodistribucije u B., da zajedno sa kolegom
Č.T., izvrše isključenje električne energije sa tarifnog brojila, u kući L.S.i
to u Ugostiteljskom objektu „A.“, a čiji je zakupac V.M. Koliko se sjeća u
kući je tom prilikom bio prisutan V.M.a zajedno sa njima je bio i Č.S.,
predstavnik Snabdijevanja. Dalje je naveo da su na brojilu izvršili
isključenje potrošača sa elektro mreže i da je nakon toga Č.T.postavio
distributivnu plonbu br..., a on je sve to posmatrao i pomagao mu. O navedenom
stanju i radnjama koje su preduzeli nakon toga, sačinili su zapisnik.  
      Sud je u potpunosti prihvatio navedene iskaze, jer isti potiču od strane službenih lica koja su postupala u skladu sa svojim zakonskim ovlašćenjima, a isti su međusobno saglasni kao i u skladu sa ostalim izvedenim dokazima tokom glavnog pretresa te u svemu objektivni i nepristrasni. Na osnovu istih je utvrđeno da su na električnom brojila u Ul. M.M., u kafe baru "A.", koji u zakup drži V.M., u porodičnoj kući L.S., svjedoci M.M.i Č.T., kao ovlašćeni službenici Elektrodistribucije B., po nalogu pretpostavljenih,  izvršili isključenje potrošača sa elektro mreže i da je neposredno nakon toga Č.T., na istom postavio distributivnu plombu br..., radi sprečavanja od samovoljne potrošnje električne energije. Postavljanje iste je neposredno posmatrao predstavnik Snabdijevanja Č.S. Dalje je utvrđeno da su ovlašćeni službenici Elekroditribucije B., M.M.i V.B., postupajući takođe po nalogu pretpostavljenih, u predmetnoj kući,  u julu mjesecu 2009. godine zatekli da je ista skinuta sa električnog brojila. Kako ista distributivna plomba predstavlja službeni znak, koji ima zaštitnu funkciju, to jest predstavlja obaveštenje da se predmet ne smije, u konkretnom slučaju upotrebljavati, skidanje iste predstavlja krivično djelo.

      Pravnom analizom naprijed utvrdjenog činjeničnog stanja sud je našao da su se u opisanim radnjama okrivljenog V.M., stekla sva bitna obeležja bića krivičnog djela skidanje i povreda službenog pečata ili znaka iz čl. 381. st. 1. Krivičnog Zakonika C.G.. U toku krivičnog postupka svim izvedenim dokazima nesporno je utvrdjeno da je okrivljeni V.., neutvrđenog dana u julu mjesecu 2009. godine, u Ul."M.M.", u B., kao zakupac porodične kuće L.S., sa električnog brojila marke "Iskra", fab.br...skinuo distributivnu plombu br... ED,  koju su postavili ovlašćeni radnici Elektroprivrede AD N. Elektrodistribucije B., radi obezbjeđenja samovoljne potrošnje električne energije, te je tako skinuo službeni znak. Naime, tokom postupka je utvrđeno da su ovlašćeni službenici Elektroprivrede, nakon što su dobili nalog od strane pretpostavljenih izvršili kontrolu potrošača električne energije u Ul „M.M., u porodičnoj kući S.L. Takođe je utvrđeno i da su isti prilikom kontrole isklučili elekrtričnu energiju i postavili distributivnu plombu. Kako je navedena distributivna plomba postavljena od strane ovlašćenih službenika, koji su postupali u skladu sa nalogom od strane pretpostavljenih, i ista ima zaštitinu funkciju, da spriječi samovoljnu potrošnju električne energije, samim tim ista predstavlja službeni znak čije skidanje ili povreda predstavlja krivično djelo. Još je utvrđeno i da je zakupac iste kuće V.M.koji je u predmetnom vremenskom periodu koristio navedeno električno brojilo te je bio dužan da nakon postavljanja distributivne plombe istu obezbijedi  od namjernog ili slučajnog povredjivanja ili skidanja. Djelujući na opisani način okrivljeni je postupao sa umišljajem, svjestan da se u porodičnoj kući koju drži u zakup, na tarifnom brojilu nalazi službeni znak radi obezbjedjivanja predmeta-brojila od neovlašćenog otvaranja, pa je ne savjesnim obezbjedjivanjem brojila i skidanjem službenog znaka pristao na posledicu čime je povrijedio pravni saobraćaj.

      Prilikom odlučivanja o izboru vrste i visine krivične sankcije koju u konkretnom slučaju treba primijeniti prema okrivljenom V.M.za naprijed navedeno krivično djelo, sud je imao u vidu sve okolnosti u smislu čl. 42. KZ CG.  Tako je od olakšavajućih okolnosti na strani okrivljenog V.M., sud cijenio i uzeo u obzir da se radi o porodičnom čovjeku, ocu dvoje djece koji do sada nije osudjivan kao počinilac krivičnih djela. Otežavajućih okolnosti na strani okrivljenog nije bilo,  pa mu je sud primjenom čl. 39. KZ CG, izrekao novčanu kaznu u iznosu od 600,00 /šesto/ evra. Po mišljenju suda izrečena kazna je srazmjerna težini izvršenog krivičnog djela i stepenu krivične odgovornosti okrivljenog, te će se ovom vrstom i visinom kazne u okviru opšte svrhe izricanja krivičnih sankcija, propisanih čl. 4. st. 2. KZ CG, postići svrha kažnjavanja propisana  čl. 32.  istog Zakona. Osnovano se može očekivati da će se izrečena kazna pozitivno djelovati na prevaspitavanje okrivljenog, te da će ista na njega uticati da ubuduće ne vrši krivična djela.


      Troškova krivičnog postupka nije bilo dok je paušalni iznos odmjeren s obzirom na složenost i trajanje krivičnog postupka, te imovnog stanja okrivljenog shodno čl. 199. st. 9. ZKP-a.

      Imovinsko-pravnog zahtjeva za naknadu štete nije bilo.

      S iznijetih razloga odlučeno je kao u izreci presude.

OSNOVNI SUD U BERANAMA,
Dana,15.02.2010.godine 
Zapisničar,
S U D I J A,
Mirjana Čukić
DRAGAN DAŠIĆ 
PRAVNA POUKA:
Protiv ove presude nezadovoljna stranka
ima pravo žalbe u roku od 8 /osam/ dana
od dana prijema iste presude i to Višem
sudu u Bijelom Polju, a preko ovog suda.  