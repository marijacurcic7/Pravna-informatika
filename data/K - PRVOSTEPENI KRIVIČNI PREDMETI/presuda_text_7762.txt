OSNOVNI SUD U BERANAMA
K. br. 35/2010 
U IME NARODA
      Osnovni sud u Beranama, kao prvostepeni krivični, po sudiji Milovanu Spasoviću, kao sudiji pojedincu, uz sudjelovanje zapisničara Momirke Fatić, u krivičnom predmetu protiv okrivljenog **K.S.** , iz B., zbog krivičnog djela skidanje i povreda službenog pečata i znaka iz čl.381. KZ CG,  po optužnom predlogu ODT-a u B.Kt.br.249/2009 od 30.12.2009. godine, nakon održanog usmenog, glavnog i javnog pretresa u prisustvu okrivljenog, predstavnika oštećene Elektrodistribucije B.dip. pravnika Z.M., a u odsustvu uredno pozvanog Zamjenika ODT-a u Beranama, donio je i javno objavio  dana 13.04.2010. godine.

P R E S U D U
      Okrivljeni **K.S.** , od oca M., rođen ... godine u B., sa prebivalištem u selu B.bb, Opština B., osuđivan presudom Osnovnog suda Berane K. ... od 05.03.98. godine po čl.36. st.1. KZ RCG na 5 mjeseci zatvora, uslovno za 1 godinu.

K r i v    j e :
           Što je: 
      Neutvrđenog dana i mjeseca 2009. godine, kao zakupac poslovnog prostora ’’P.u ulici ’’M.Z.u B., sa električnog brojila broj ..skinuo distributivnu plombu broj 21 ED koje su postavlili ovlašćeni radnici Elektrodistribucije B.i tako skinuo službeni znak.

      -Čime je izvršio krivično djelo skidanje i povreda službenog pečata i znaka  iz čl.381. Krivičnog Zakonika Crne Gore.

      -Pa ga sud na osnovu navedenog zakonskog propisa te primjenom čl.32. 39. i 42. KZ CG, kao i primjenom čl.364. ZKP-a

O S U Đ U J E
           Na novčanu kaznu u iznosu od 600,00 (šest stotina) eura, koju
je okrivljeni dužan platiti u roku od 3 (tri) mjeseca po pravosnažnosti
presude, a ukoliko ista ne bude plaćena u navedenom roku zamijeniće se tako
što će se za svakih započetih 25,00 /dvadeset pet/ eura novčane kazne odrediti
jedan dan zatvora, a ako okrivljeni plati samo dio novčane kazne, ostatak
novčane kazne će se srazmjerno zamijeniti kaznom zatvora, a ako okrivljeni
isplati ostatak novčane kazne izvršenje kazne zatvora će se obustaviti.  
       Okrivljeni se obavezuje da na ime troškova krivičnog postupka plati sudu iznos od 67,35 /šezdesetsedam eura i tridesetpet centi/ i da na ime paušala plati sudu iznos od 10,00 /deset/ eura, u roku od 15 dana od dana pravosnažnosti presude pod prijetnjom prinudnog izvršenja.

      Imovinsko-pravnog zahtjeva za naknadu štete nije bilo.

O b r a z l o ž e n j e
      Osnovno državno tužilaštvo iz B.je optužnim predlogom  Kt.br. 249/2009 od 30.12.2009. godine, optužilo K.S., iz B., zbog krivičnog djela skidanje i povreda službenog pečata i znaka iz čl.381. KZ CG.

Na glavnom pretresu od  13.04.2010. godine, nije pristupio Zamjenik ODT-a u
Beranama,  pa je sud glavni pretres održao i zaključio  u njegovom odsustvu
shodno čl.453. st.1. ZKP-a.  
      Predstavnik oštećene Elektrodistribucije B.dip.pravnik M.Z.u završnoj riječi je izjavio da se pridružuje krivičnom gonjenju protiv okrivljenog, a da ne postavlja imovinsko pravni zahtjev za naknadu štete.

      Izjašnjavajući se o navodima iz optužnog predloga ODT-a u Beranama, okrivljeni **K.S.,** je tokom postupka u svoju odbranu naveo da ga je u julu mjesecu 2009. godine obavijestio konobar da je Elektrodistribucija B.isključila struju u lokalu ’’P.’’ koji on drži u zakupu preko četiri godine. Nakon toga je pošao u Elektrodistribuciju B.da vidi u čemu je problem, i rečeno mu je da je struja isključena na priključnom ormaru koji se nalazi ispred ulaznih vrata kafića ’’P.’’, zbog neizmirenih dugovanja. Nakon što lokal nije radio 10 dana, sa Elektrodistribucijom je sklopio ugovor da dug plaća u rate, i nakon što je platio 2.000 eura, struja je u lokalu puštena. Dalje je istakao da se mjesto gdje je isključena struja nalazi pored ulaznih vrata kafića, odnosno na mjestu koje je dostupno svima i koje nije zaključano, pa ne zna ko je skinuo distributivnu plombu postavljenu od strane Elektrodistibucije B.. Navodi da prilikom isključenja struje nije bio prisutan ni on, ni njegovi ugostiteljski radnici-konobari, i da od strane Elektrodistribucije B.nije dobio nikakav zapisnik o isključenju električne energije, kao i da je pomenuti lokal vlasništvo M.K.. Nakon što je isključena struja jedno veče je pokušao da radi na agregat, ali to nije funkcionisalo. U završnoj riječi je izjavio da nije izvršio krivično djelo koje mu je stavljeno na teret, obzirom da se tep ormar sa koga je skinuta distributivna plomba nalazi u blizini poslovnog prostora-lokala ’’P.’’ čiji je on zakupac, ali da ako sud nađe da postoji njegova odgovornost kazni ga što blaže, obzirom da je oženjen, a da mu supruga nigdje ne radi.

       Radi pravilnog i zakonitog presuđenja ove krivično pravne stvari, sud je u dokaznom postupku na glavnom pretresu izveo sledeće dokaze: saslušao svjedoke: M.M.i V.B., izvršio uvid u zapisnik o izvršenju naloga za obustavu snabdijevanja električnom energijom Elektrodistribucije B.od 23.07.2009. godine na ime M.K., kafić P., zakupac K.S., izvršio uvid u zapisnik o izvršenju naloga za obustavu snabdijevanja električnom energijom Elektrodistribucije B.od 24.07.2009. godine na ime M.K., kafić P., zakupac K.S., pročitao nalaz i mišljenje vještaka elektro struke el.ing. A.R.od 09.03.2010. godine, i izvršio uvid u izvod iz kaznene evidencije za okrivljenog.

Nakon sprovedenog dokaznog postupka, cijeneći navode optužbe, odbranu
okrivljenog, te izvedene pobrojane dokaze, cijeneći ih u smislu čl.17. i 360.
ZKP-a, a dovodeći ih u vezu jedne s drugim, sud je stao na stanovište da su
činjenice iz činjeničnog opisa izreke presude u svemu dokazane da je
okrivljeni izvršio krivično djelo koje mu je optužnim predlogom stavljeno na
teret, pa ga je oglasio krivim i krivično-pravno odgovornim, jer nije bilo
osnova koji bi isključivali postojanje krivičnog djela i krivično pravne
odgovornosti okrivljenog.  
       Iz iskaza svjedoka **M.M.** je utvrđeno da je kao radnik Elekrodistribucije B., zajedno sa kolegom V.B., obilazio potrošače električne energije koji ne plaćaju utrošak struje, i da su dana 23.07.2009. godine dobili nalog od strane Elektrodistribucije B.da isključe struju kafe-baru ’’P.’’, pa su potrošača isključili na priključnom ormaru koji se nalazi ispred ulaznih vrata lokala. U lokalu se u to vrijeme nalazila spremačica, a kasnije su se sreli sa K.S., i objasnili mu zbog čega je struja isključena u lokalu. Sjutradan, 24.07.2009. godine, prilikom vršenja kontrole i obilaska potrošača, obišli su  kafe-bar ’’.’’, i vidjeli da na priključnom ormaru gdje su stavili distributivnu plombu br.EDB ..., iste nema, a da u lokalu ima struje, o čemu su sačinili zapisnik, koji su predali nadležnoj službi Elektrodistribucije B.. Dalje je istakao da se priključni ormar nalazi na zidu pored ulaznih vrata kafe-bara ’’P.’’, i da to ko je skinuo distributivnu plombu koja je postavljeno ne može tvrditi, obzirom da se kafe-bar ’’P.’’ nalazi u glavnoj ulici u kojoj cirkuliše veliki broj ljudi, a takođe ormarić služi za napajanje dva objekta, i to kafe-bara ’’P.’’ i još jednog lokala koji se nalazi u blizini.

      Iz iskaza svjedoka **V.B.** je utvrđeno da je kao radnik Elektrodistribucije B., zajedno sa kolegom M.M., vršio kontrolu potrošača električne energije, i da su dana 23.07.2009. godine, dobili nalog za obustavu snabdijevanja električnom energijom kafe-bara ’’.’’, pa su tog potrošača isključili sa električne mreže na priključnom ormaru koji se nalazi ispred ulaznih vrata tog lokala, i nakon toga su tep ormar zablombirali. Tom prilikom u lokalu nije bio prisutan vlasnik, već samo jedna radnica, a kada su kasnije sreli K.S., objasnili su mu zbog čega je električna enerija u lokalu isključena. Dana 24.07.2009. godine, prilikom obilaska potrošača, vidjeli su da su vrata na tep ormaru otvorena i da je priključena električna energija u tom objektu, o čemu su sačinili zapisnik, koji su predali nadležnoj službi Elektrodistribucije B.. Dalje je istakao, da se tep ormar na kome su izvršili isključenje električne energije nalazi na zidu pored ulaznih vrata lokala, te ko je skinuo distributivnu plombu nije mu poznato.

      Uvidom u  zapisnik o izvršenju naloga za obustavu snabdijevanja električnom energijom Elektrodistribucije B.br. .. od 23.07.2009. godine na ime M.K., u kafiću ’’P.’’, čiji je zakupac K.S., je utvrđeno da je potrošač isključen sa distributivne mreže na priključnom ormaru, i da je nakon isključenja mjerno mjesto plombirano plombom EDB .., iz razloga što potrošač nije izmirio dug za utrošenu električnu energiju u iznosu od 4718,58 eura.

Uvidom u zapisnik o izvršenju naloga za obustavu snabdijevanja električnom
energijom Elektrodistribucije B.od 24.07.2009. godine na ime M.K.u kafiću
’’P.’’, čiji je zakupac K. S., je utvrđeno da je zakupac raskinuo plombu EDB i
samovoljno se priključio na elektrodistributivnu mrežu.  
Izlaskom suda na lice mjesta, kao i iz nalaza i mišljenja vještaka elektro
struke el.ing. A.R.od 09.03.2010. godine utvrđeno je da se tep ormar, gdje je
isključen lokal ’’P.’’ sa električne mreže, nalazi u vanjskom zidu sa lijeve
strane ulaznih vrata lokala ’’P.’’ na visini od oko 70 cm od nivoa ulice,
odnosno između tog lokala i kladionice, a da su u tep ormaru ugrađena tri
nožasta pistolja sa tri osigurača. Ormarić je dimenzija 40 x 30 x 20 sa
vratancima koja su osigurana od lakog otvranjanja zavrtnjem koji se može
odvrnuti posebnim ključem. Prilikom isključenja optuženog sa distributivne
mreže ovaj zavrtanj nije bio postavljen, već je bila postavljena samo
distributibna plomba čija je žica vezala vratanca za konstrukciju ormarića.
Ovako postavljena plomba je obezbeđivana sigurnost da se ne može ormar
otvoriti, a da se ista ne povrijedi. Takođe je utvrđeno da se TEP ormar nalazi
u ul."M.Z." gdje je dostupan kako prolaznicima, tako i optuženom, obzirom jer
se radi o ulici u najprometnijem dijelu grada.
          Sud je u potpunosti prihvatio nalaz i mišljenje pomenutog vještaka, jer je isti dat stručno i savjesno od strane lica kompetnog za davanje kvalitetnog nalaza i mišljenja.  
Pravnom analizom naprijed utvrđenog činjeničnog stanja, sud je našao da su se
u opisanim radnjama okrivljenog K.S., stekla sva bitna obiležja bića krivičnog
djela skidanje i povreda službenog pečata i znaka iz čl.381. KZ CG. Cijeneći
navode odbrane optuženog koji negira izvršenje krivičnog djela sud nije
prihvatio, jer ista nije u skladu sa ostalim izvedenim dokazima tokom
postupka, prvenstveno sa iskazom svjedoka ovlašćenih radnika
Elektrodistribucije B. M.M.i V.B., a koje iskaze sud je u potpunosti prihvatio
jer su isti u skladu sa ostalim izvedenim dokazima prvenstveno sa zapisnikom o
izvršenju naloga za obustavu snabdijevanja električnom energijom
Elektrodistribucije B.br..... od 23.07.2009.godine, a iz kojeg zapisnika je
utvrđeno da je potrošač isključen sa distributivne mreže na priključnom TEP
ormaru, te da je nakon isključenja mjerno mjesto plombirano plombom EDB 21, te
izlaskom suda na lice mjesta uz prisustvo vještaka elektro struke inž. R.A.,
iako se radi o mjestu gdje se nalazi TEP ormar neposredno pored ulaznih vrata
kafe bara "P." u ul."m. Z." u B., kojom ulicom cirkuliše veliki broj ljudi
tokom dana,  a čiji je zakupac okrivljeni K.S., da je distributivnu plombu sa
TEP ormara mogao i skinuti neko od prolaznika, a iz razloga jer su radnici
Elektrodistribucije B.na glavnom pretresu istakli da su dana
24.07.2009.godine, u lokalu "P." vidjeli da je priključena električna energija
što su i zapisnički konstatovali, a što je utvrđeno i iz zapisnika o izvršenju
naloga za obustavu snabdijevanja električnom energijom od 24.07.2009.godine, a
na kojem zapisniku je konstatovano da je zakupac kafe bara "P." skinuo plombu
EDB B.i samovoljno se priključio na elektrodistributivnu mrežu. Naime, tokom
postupka je utvrđeno, da je okrivljeni neutvrđenog dana i mjeseca 2009.
godine, kao zakupac poslovnog prostora ’’P.’’ u ul.’’M.Z.’’ u B., sa
električnog brojila broj ...skinuo distributivnu plombu broj ...ED koje su
postavili ovlašćeni radnici Elektrodistribucije B.i tako skinuo službeni znak.
Djelujući na opisani način okrivljeni je postupao sa umišljajem, svjestan da
skida pečat ili znak koji je postavljen od strane ovlašćenih radnika EDB B.
radi osiguranja TEP ormara-električnog brojila od njegovog neovlašćenog
otvaranja.  
      Prilikom odlučivanja o izboru vrste i visine krivične sankcije koju u konkretnom slučaju treba primijeniti prema okrivljenom za naprijed navedeno krivično djelo,  sud je imao u vidu sve okolnosti u smislu čl.42. KZ CG. Tako je od olakšavajućih okolnosti sud okrivljenom cijenio i uzeo u obzir da je oženjen, da njegova supruga nigdje ne radi, a od otežavajućih okolnosti da je osuđivan navedenom presudom,  pa ga je sud na osnovu čl.32. 39. i 42. KZ CG, osudio na novčanu kaznu u iznosu od 600,00 (šest stotina) eura, koju je okrivljeni dužan platiti u roku od 3 (tri) mjeseca po pravosnažnosti presude, a ukoliko ista ne bude plaćena u navedenom roku zamijeniće se tako što će se za svakih započetih 25,00 /dvadeset pet/ eura novčane kazne odrediti jedan dan zatvora, a ako okrivljeni plati samo dio novčane kazne, ostatak novčane kazne će se srazmjerno zamijeniti kaznom zatvora, a ako okrivljeni isplati ostatak novčane kazne izvršenje kazne zatvora će se obustaviti. Sud je uvjerenja da je izrečena kazna srazmjerna težini izvršenog krivičnog djela i stepenu krivično-pravne odgovornosti okrivljenog, te da će se ovom vrstom i visinom kazne u okviru opšte svrhe izricanja krivičnih sankcija predviđenih čl.4. st.2. KZ CG, postići svrha kažnjavanja propisana čl.32. istog Zakona. Osnovano se može očekivati da će izrečena kazna pozitivno djelovati na prevaspitavanje okrivljenog, te da će ista ubuduće na njega uticati da više ne vrši krivična djela.

       Okrivljeni se obavezuje da na ime troškova krivičnog postupka plati sudu iznos od 67,35 eura, a koji troškovi se odnose za nagradu i naknadu vještaku elektro struke R. A. za dati nalaz i mišljenje u iznosu od 55,00 eura, kao i na ime troškova prilikom izlaska suda na lice mjesta u iznosu od 12,35 eura, dok je paušalni iznos odmjeren s obzirom na složenost i trajanje krivičnog postupka, te imovnog stanja okrivljenog shodno čl. 202. st.1. ZKP-a i čl. 199. st.9. ZKP-a.

      Imovinsko-pravnog zahtjeva za naknadu štete nije bilo.

Iz iznijetih razloga odlučeno je kao u izreci presude.  
OSNOVNI SUD U BERANAMA
Dana 13.04.2010. godine 
Zapisničar,
S U D I J A
Momirka Fatić                                                        MILOVAN
SPASOVIĆ  
PRAVNA POUKA:
Protiv ove presude nezadovoljna stranka ima
pravo žalbe u roku od   8 dana od dana prijema
iste preko ovog suda, Višem sudu u B.Polju.  