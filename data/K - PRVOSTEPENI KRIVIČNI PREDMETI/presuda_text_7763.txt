OSNOVNI SUD U BERANAMA
K. br. 36 /10 
U IME NARODA
      Osnovni sud u Beranama kao prvostepeni krivični po Predsjedniku suda Draganu Dašiću kao sudiji pojedincu, uz sudjelovanje Mirjane Čukić kao zapisničara, u krivičnom predmetu protiv okrivljenog **L.G.,** iz B,   zbog krivičnog djela skidanje i povreda službenog pečata i znaka iz čl. 381. Krivičnog zakonika Crne Gore,  po optužnom predlogu Osnovnog državnog tužilaštva u B., Kt. br. 247/2009, od 30. decembra 2009. godine,  nakon održanog, usmenog glavnog i javnog pretresa u prisustvu branioca okrivljenog adv. B.M.iz B., a u odsustvu uredno pozvanog Zamjenika ODT-a u Beranama Dragoljuba Popovića i okrivljenog L.G., donio je i javno objavio dana 09.12.2010. godine.

P R E S U D U
      Okrivljeni: **L.G.** , od oca M., rođen.... godine u B., sa prebivalištem u Ul. "29. N.br....", Opština B., po zanimanju preduzetnik.

K r i v    j e :
           Što je :  
      Neutvrđenog dana i mjeseca 2009. godine, kao zakupac poslovnog prostora "E." u Ul. "M.Z." u B., sa električnog brojila broj .., skinuo distributivnu plombu br. ... ED, koju su postavili ovlašćeni radnici Elektrodistribucije B.i tako skinuo službeni znak.

      \- Čime je izvršio krivično djelo skidanje i povreda službenog pečata i znaka iz čl. 381. Krivičnog zakonika Crne Gore.

      \- Pa ga sud za izvršeno krivično djelo na osnovu navedenog Zakonskog propisa, te primjenom čl.  32\. 39. i  42\. KZ CG, kao i primjenom čl. 364. ZKP-a,

O S U Đ U J E
      Na novčanu kaznu u iznosu od 600,00 (šeststotina)  eura  koju je dužan platiti okrivljeni u roku od 15 dana od dana pravosnažnosti presude.

      Ukoliko se novčana kazna ne plati u naznačenom roku, ista će se zamijeniti kaznom zatvora, računajući za svakih započetih 25,00 (dvadesetpet) eura, novčane kazne 1 (jedan) dan zatvora.

      Okrivljeni se obavezuje da na ime troškova krivičnog postupka plati sudu iznos od 112,50 eura koji predstavljaju naknadu za rad branioca po službenoj dužnosti adv. B.M., iz B., i da na ime paušala plati sudu iznos od 30,00 eura, u roku od 15 dana od dana pravosnažnosti presude pod prijetnjom prinudnog izvršenja.

      Imovinsko-pravnog zahtjeva za naknadu štete nije bilo.

O b r a z l o ž e nj e
      Osnovno državno tužilaštvo u Beranama, je optužnim predlogom Kt. br. 247/2009. od 30. decembra 2009. godine, optužilo L.G., iz B., da je izvršio krivično djelo skidanje i povreda službenog pečata i znaka iz čl. 381.  KZ CG. Na glavni pretres od 09.12.2010. godine,  nije pristupio zastupnik javne optužbe-Zamjenik ODT u Beranama Dragoljub Popović, iako je uredno pozvan, pa je sud na osnovu čl. 453. st. 1. ZKP-a, glavni pretres održao i zaključio u njegovom odsustvu.


      Kako optuženi L.G., nije dostupan državnim organima radi vođenja krivičnog postupka, to je sud na predlog ODT-a u Beranama donio rješenje Kv.br.396/2010, od 07.10.2010. godine da se optuženom sudi u odsustvu na osnovu čl. 312.st.2. i 3. ZKP-a.

      Branilac okrivljenog L.G., određen po službenoj dužnosti **B.M., advokat** iz B., u završnoj riječi na glavnom pretresu održanom 09.12.2010. godine je izjavio:  
      da je izvedenim dokazima tokom postupka utvrđeno da je optuženi L.G.zakupac  lokala "E." u B., ali da nema ni jednog dokaza da je počinio krivično djelo koje mu se stavlja na teret. Da radnici Elektrodistribucije nijesu optuženog zatekli da je skinuo plombu i ponovo uključio električnu energiju, a to je utvrđeno iskazima svjedoka M.i V., radnika Elektrodistribucije i na kraju je predložio sudu da optuženog oslobodi od optužbe.

      Radi pravilnog i zakonitog presuđenja ove krivične stvari sud je na glavnom pretresu u dokaznom postupku izveo sledeće dokaze:  
      u svojstvu svjedoka saslušao M.M.i V.B.- radnike Elektrodistribucije B., pročitao zapisnik o izvršenju naloga za obustavu snadbijevanja električnom energijom Elektrodistribucije B., od  24.07.2009. godine, na ime V.M."E.",  zakupac L.G., pročitao zapisnik o izvršenju naloga za obustavu snadbijevanja električnom energijom Elektrodistribucije B., od 23.07.2009. godine, na ime V.M., kafić "E.", zakupac L.G., pročitao zapisnik o izvršenju naloga za obustavu snadbijevanja električnom energijom Elektrodistribucije B., od 25.07.2009. godine, na ime V.M., "E.", zakupac L.G., pročitao zapisnik o izvršenju naloga za obustavu snadbijevanja električnom energijom Elektrodistribucije B., od 27.07.2009. godine, na ime V.M., "E." zakupac L.G., pročitao akt Direkcije za imovinu br...., od 29.11.2010. godine i ugovor o podzakupu poslovne prostorije između C.R.i L.G.i izvršio uvid u izvod iz kaznene evidencije za optuženog.

      Nakon sprovedenog dokaznog postupka cijeneći navode optužbe, te izvedene pobrojane dokaze cijeneći ih u smislu čl. 17. i 360. ZKP-a, a dovodeći ih u vezu jedne sa drugim, sud je stao na stanovište da su činjenice iz činjeničnog opisa izreke presude u svemu dokazane i da je okrivljeni L.G., izvršio krivično djelo skidanje i povreda službenog pečata i znaka iz čl. 381.  KZ CG, koje mu je optužnim predlogom ODT-a stavljeno na teret,  pa ga je oglasio krivim i krivično odgovornim, jer nije bilo osnova koji bi isključivali postojanje krivičnog djela i krivične odgovornosti okrivljenog.

Iz iskaza svjedoka M.M., vidi se da su on i kolega kao ovlašćeni
službenici Elektrodistribucije u B.dobili nalog da izvrše kontrolu nelegalnih
potrošača, i to isključenje potrošača koji su zbog neplaćanja već bili
isključeni sa električne mreže. Naveo je, da su prilikom kontrole u Ul. M.Z.,
utvrdili  da je zakupac kafe bara "E." L.G., nakon što mu je od ovlašćenih
službenika Elektrodistribucije B.isključena struja i postavljena distributivna
plomba br. ..i postavljen katanac kojim je zaključan ormar  u ulazu zgrade,
gdje se i nalazi električno brojilo za  lokal, isti prekinuo katanac koji su
postavili ovlašćeni  službenici Elektrodistribucije i tom prilikom izvršio
nelegalno priključenje električne energije, na način što je prvo skinuo
distributivnu plombu br.., a nakon toga zakačio kablo sa dovodnih šina. Naveo
je, da su o nađenom stanju sačinili zapisnik i obavijestili ovlašćene
službenike, a druga ekipa je nakon izvesnog vremena ponovo izvršila
isključenje. Na kraju je naveo, da na tom ormaru koji se nalazi u hodniku
zgrade, u to vrijeme jedino je bio isključen L.G.kao zakupac i jedino je on
izvršio priključenje.  
Iz iskaza svjedoka V.B., vidi se, da su on i drugi službenici
Elektrodistribucije   prije predmetnog slučaja dolazili nekoliko puta i
opominjali okrivljenog da plati struju. Naveo je, da ne može da se izjasni kog
datuma su izvršili isključenje potrošača, na način što su skinuli naponske
vodove, plombirali plombom br. ., a nakon toga ormar koji se nalazi u hodniku
zaključali, tj. postavili novi katanac i od tog katanca su samo oni kao
ovlašćeni službenici Elektrodistribucije imali ključ. Nekoliko dana nakon toga
su dobili nalog da izvrše ponovnu kontrolu istog potrošača i utvrdili  da je
katanac koji su postavili skinut i postavljen drugi katanac, a nakon što su
prerezali taj novi katanac, utvrdili su da je sa predmetnog električnog
brojila skinuta distributivna plomba i izvršeno ponovno priključenje
električne energije. O tome su sačinili zapisnik i obavijestili ovlašćena lica
u Elektrodistribuciji B.. Istakao je da prilikom zadnje dvije kontrole nijesu
zatekli L.G., niti su sa njim obavljali bilo kakav razgovor. Na kraju je
naveo, da je u konkretnom slučaju on bio vođa grupe i da je postupao zajedno
sa kolegom M.M..  
Sud je u potpunosti prihvatio navedene iskaze, jer isti potiču od strane
službenih lica koja su postupala u skladu sa svojim zakonskim ovlašćenjima,
isti su međusobno saglasni i u skladu su sa ostalim izvedenim dokazima tokom
glavnog pretresa, te su u svemu objektivni i nepristrasni. Na osnovu istih je
utvrđeno da su,  navedeni svjedoci, kao ovlašćeni službenici
Elektrodistribucije B., po nalogu pretpostavljenih, 2009. godine izvršili
kontrolu predmetnog brojila, kom prilikom su isključili okrivljenog kao
zakupca poslovnog prostora "E." sa elektrodistributivne mreže, zbog duga i
postavili distributivnu plombu br... Dalje je utvrđeno, da su pri ponovnoj
kontroli zatekli da je pomenuta plomba skinuta sa električnog brojila i da se
okrivljeni kao zakupac poslovnog prostora priključio na elektrodistributivnu
mrežu.  
      Iz zapisnika o izvršenju naloga za obustavu snadbijevanja električnom energijom Elekrtoprivrede C.G.- Elektrodistribucije B., od 23.07.2009. godine,se vidi da su ovlašćeni službenici, u lokalu "E.", vlasništvo V.M., čiji je zakupac L.G., u ul. M.Z., potrošača isključili na priključnom ormaru, i da je isključeno mjerno mjesto plombirano plombom EDB ..., kao i da potrošač ne izmiruje u roku dug za utrošenu električnu energiju u iznosu od 9813,06 eura.

      Iz  zapisnika o izvršenju naloga za obustavu snadbijevanja električnom energijom Elekrtoprivrede CG- Elektrodistribucije B, od  24.07.2009. godine, se vidi da su ovlašćeni službenici, u lokalu "E", vlasništvo V.M., čiji je zakupac L.G., u ul. M.Z., utvrdili da je zakupac sa električnog brojila br. ...raskinuo plombu EDB i da se samovoljno priključio na elektrodistributivnu mrežu.

      Iz zapisnika o izvršenju naloga za obustavu snadbijevanja električnom energijom Elekrtoprivrede C.G.- Elektrodistribucije B., od 25.07.2009. godine, se vidi da su ovlašćeni službenici u lokalu "E.", vlasnika V.M., zakupca L.G., utvrdili da je potrošač ponovo isključen tako što je skinuta veza između sabirnica i postolja osigurača za dovod.

      Iz zapisnika o izvršenju naloga za obustavu snadbijevanja električnom energijom Elekrtoprivrede C.G.- Elektrodistribucije B., od 27.07.2009. godine, vlasnika V.M., u lokalu "E.", zakupca L.G., se vidi da se potrošač samovoljno priključio na elektrodistributivnu mrežu, tako što je nanovo napravio vezu između sabirnica i postolja osigurača.

      Iz akta Direkcije za imovinu br. ..., od 29.11.2010. godine i ugovora o podzakupu poslovne prostorije između C.R.i L.G.se vidi da sem pomenutog ugovora o podzakupu nema drugih ugovora gdje se kao zakupac pojavljuje L.G., iz B. Dalje se vidi da je zakupodavac C.R.izdao u podzakup poslovni prostor u ul. M. Z.br... upisan na kat.parceli br.1501, ukupne površine 72 m2, zakupcu L.G., kao i da su ugovorne strane izričito ugovorile da sve svoje obaveze prema državnim organima i organizacijama, javnim i drugim preduzećima, kao i obaveze iz poslovnih odnosa sa trećim licima, koje u periodu trajanja ugovora o zakupu budu teretile dati poslovni prostor snosi i izmiruje u cjelosti zakupac, tj. L.G.

Sud je u potpunosti prihvatio navedene dokaze, jer su sačinjeni od strane
službenih lica, odnosno nadležnih organa koja su postupala u skladu sa svojim
zakonskim ovlašćenjima. Na osnovu istih je utvrđeno da  su ovlašćeni
službenici, u lokalu "E.", zakupca L.G., u ul. M. Z., zbog neizmirenja duga
dana 23.07.2009. godine, isključili na priključnom ormaru i na električnom
brojilu br. ...stavili elektrodistributivnu plombu br...., te nakon ponovne
kontrole dana 24.07.2009. godine utvrdili da je zakupac skinuo plombu i
samovoljno se priljučio na mrežu, da bi dana 25.07.2009. godine, potrošač
ponovo bio isključen sa mreže i konačno dana 27.07.2009. godine ovlašćena lica
Elektrodistribucije su našli da se potrošač opet samovoljno priključio na
mrežu. A isti su u skladu sa izjavama svjedoka M.M.i V.B..  
Pravnom analizom naprijed utvrdjenog činjeničnog stanja sud je našao da su se
u opisanim radnjama okrivljenog L.G., stekla sva bitna obeležja bića krivičnog
djela skidanje i povreda službenog pečata i znaka iz čl.381. Krivičnog
Zakonika Crne Gore. U toku krivičnog postupka svim izvedenim dokazima nesporno
je utvrđeno da je okrivljeni L.G., neutvrđenog dana i mjeseca 2009. godine,
kao zakupac poslovnog prostora "E.", u Ul. "M.Z." u B., sa električnog brojila
broj ..., skinuo distributivnu plombu br. .... ED, koju su postavili ovlašćeni
radnici Elektrodistribucije B.i tako skinuo službeni znak. Naime, tokom
postupka je utvrđeno da su ovlašćeni službenici Elektroprivrede C.G., prilikom
kontrole potrošača električne energije, u ul. M.Z., u lokalu "E.", zakupcu -
okrivljenom L.G., isključili električnu energiju zbog neizmirenog duga, i tom
prilikom postavili elektrodistrivnu plombu br.., koja ima zaštitnu funkciju da
spriječu samovoljnu potrošnju električne energije, pa samim tim ista
predstavlja  službeni znak čije skidanje ili povreda predstavlja krivično
djelo. Takođe je utvrđeno da okrivljeni L.G.nakon toga skinuo pomenutu plombu
i samovoljno se priključio na elektrodistributivnu mrežu, da bi nakon toga
ovlašćeni službenici ga opet isključili sa elektrodistributivne mreže, dok se
okrivljeni na kraju opet priključio na mrežu. Djelujući na opisani način,
okrivljeni je postupao sa umišljajem, svjestan činjenice da skidajući
elektrodistributivnu plombu - službeni znak vrši krivično djelo, čije je
izvršenje htio.  
      Prilikom odlučivanja o izboru vrste i visine krivične sankcije koju u konkretnom slučaju treba primijeniti prema okrivljenom L.G.,  za naprijed navedeno krivično djelo, sud je imao u vidu sve okolnosti u smislu čl. 42. KZ CG.  Tako je od otežavajućih okolnosti  na strani okrivljenog L.G., sud cijenio i uzeo u obzir njegovu raniju osuđivanost presudom Osnovnog suda Berane K.br.113/08, od 12.03.2008. godine, po čl. 381. st.1. KZ CG, 45 dana zatvora uslovno za 1 godinu, a što je utvrđeno na osnovu izvoda iz kaznene evidencije Uprave policije PJ Berane br. ..., od 19.01.2010. godine, pa mu je sud primjenom čl. 39. KZ CG, izrekao novčanu kaznu u iznosu od 600,00 /šeststotina/ eura. Po mišljenju suda izrečena kazna je srazmjerna težini izvršenog krivičnog djela i stepenu krivične odgovornosti okrivljenog, te će se ovom vrstom i visinom kazne u okviru opšte svrhe izricanja krivičnih sankcija, propisanih čl. 4. st. 2. KZ CG, postići svrha kažnjavanja propisana  čl. 32.  istog Zakona. Osnovano se može očekivati da će se izrečena kazna pozitivno djelovati na prevaspitavanje okrivljenog, te da će ista na njega uticati da u buduće ne vrši krivična djela.

      Odluka o troškovima krivičnog postupka zasnovana je na odredbama čl.202. st.1. ZKP predstavlja izdatke koje je sud imao kao naknadu braniocu po službenoj dužnosti, dok je paušalni iznos odmjeren prema složenosti i trajanju krivičnog postupka shodno čl.199. st.2. tač.9. ZKP-a.

      Imovinsko-pravnog zahtjeva za naknadu štete nije bilo.

      S iznijetih razloga odlučeno je kao u izreci presude.

OSNOVNI SUD U BERANAMA,
Dana, 09. 12. 2010. godine.
Zapisničar,
PREDSJEDNIK SUDA-SUDIJA,
Mirjana Čukić,s.r.
Dragan Dašić,s.r. 
PRAVNA POUKA:
Protiv ove presude nezadovoljna stranka
ima pravo žalbe u roku od 8 /osam/ dana
od dana prijema iste presude i to Višem
sudu u Bijelom Polju, a preko ovog suda.  