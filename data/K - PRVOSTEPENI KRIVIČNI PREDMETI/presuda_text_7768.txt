OSNOVNI SUD U BERANAMA
K.br.46/2010 
U IME NARODA
Osnovni sud u Beranama, kao prvostepeni krivični, u vijeću sastavljenom od
sudije  Milovana Spasovića, kao predsjednika  vijeća i sudija porotnika
Veselina Pešića i Milorada Paunovića, kao članova vijeća, uz sudjelovanje
zapisničara Momirke Fatić, u krivičnom predmetu protiv okrivljenog P.Lj. ,
iz  sela P., Opština B., zbog krivičnog djela  teško djelo protiv bezbjednosti
javnog saobraćaja iz čl.348.st.3.u vezi  čl.339.st.3. u vezi  st.l. KZ CG, po
optužnici Osnovnog državnog tužilaštva u Beranama, Kt.br.396/08 od 29.01.2009.
godine, nakon održanog usmenog, glavnog i javnog pretresa u prisustvu
Zamjenika Osnovnog državnog tužioca u Beranama Mićović Jadranke, okrivljenog
P.L.i njegovog branioca adv.D.P.i oštećenog V.M.iz  B.,  donio je i javno
objavio dana 02.03.2010. godine,  
P R E S U D U
Okrivljeni P. L. , od oca A.i majke S., rođene S., rođen ... godine u B.,
sa prebivalištem u selu P., Opština B., državljanin S., po zanimanju radnik,
neoženjen, pismen, završio Srednju školu, vojsku služio l997/98 godine u B.,
srednjeg imovnog stanja, neosuđivan.  
OSLOBAĐA SE OD OPTUŽBE
Da je:  
Dana 10.10.2008.godine, oko 21,00 časova, na regionalnom putu  B.- K., u
mjestu B.,opština B.upravljajući putničkim motornom vozilom marke "Pasat" ,
reg. br. BP ..., u smjeru  B., ne pridržavajući se saobraćajnih propisa iz
čl.31 i čl.44. ZOBS-a na putevima, ugrozio saobraćaj i doveo u opasnost život
i tijelo ljudi na način što se sa vozilom kretao iz pravca P.u pravcu B.i
dolaskom u mjestu B.nije prilagodio brzinu kretanja vozila, okolnostima,
karakteristikama i stanju puta, tako da vozilo može da zaustavi pred svakom
preprekom koju pod datim uslovima može da predvidi i vršio radnje obilaženja
zaustavljenom putničkog motornog vozila marke "Opel - Astra", a da se
prethodno nije uvjerio da time ne ometa ostale učesnike u saobraćaju, usled
čega  je prednjom stranom svog vozila udario u pješaka oštećenog V.M.u
trenutku kada je prelazio kolovoz sa desne na lijevu stranu, a kojom prilikom
je oštećeni zadobio laku tjelesnu povredu u vidu: preloma trtične kosti,
kontuzija glave sa ranom u desnoj slepočnoj regiji i krvni podliv desne
podkolenice i teške tjelesne povrede u vidu : potresa mozga, prelom baze
lobanje, i rupture desne bubne opne.  
-Čime bi izvršio krivično djelo teško djelo protiv bezbjednosti javnog saobraćaja iz čl. 348. st.3. u vezi čl.339. st.3. u vezi st.1.  Krivičnog Zakonika Crne Gore.  
POŠTO nije dokazano da je okrivljeni izvršio krivično djelo za koje je
optužen shodno čl.363.st.1. tač. 3. ZKP-a.  
Troškovi krivičnog postupka padaju na teret bužetskih sredstava suda shodno
čl.203.st.1.ZKP-a.  
Oštećeni V.M., iz B., se radi ostvarivanja imovinsko-prvnog zahtjeva za
naknadu štete upućuje na parnicu shodno čl.212. st.3. ZKP-a.  
O b r a z l o ž e nj e
        Osnovno državno tužilaštvo iz B., je optužnicom Kt.br.396/08 od 29.01.2009.godine, optužilo P.L,, iz B., zbog krivičnog djela teško djelo protiv bezbjednosti javnog saobraćaja iz čl.348.st.3.u vezi čl.339.st.3.u vezi st.l.Krivičnog zakonika Crne Gore.

      Na glavnom pretresu  od 02.03.2010. godine Zamjenik ODT-a iz Berana Jadranka Mićović u završnoj riječi je izjavila da ostaje pri završnoj riječi sa glavnog pretresa od 25.06.2009.godine, pa je predložila da sud optuženog oglasi krivim i osudi na kaznu po Zakonu.

Oštećeni V.M.u završnoj riječi  je izjavio, da se ne pridružuje krivičnom
gonjenju protiv okrivljenog, a zadržao je pravo da imovinsko pravni zahtjev za
naknadu štete ostvari u parnici.  
      Izjašnjavajući se o navodima optužbe, okrivljeni **P.L.,** je   tokom postupka  ponovio navode date odbrane iz  predmeta Ki.br.103/08 od 10.11.2008. godine gdje je naveo, da se dana 10.10.2008.godine oko 21,00 časova, svojim p.m.v. marke "Pasat" kretao putem P.- B.i da je sa njim u vozilu bio M.R.. Dolaskom u mjestu B.primijetio je p. m. v. marke "Opel - Astra" koje je bilo zaustavljeno sa desne strane puta gledano iz pravca iz kojeg se kretao i na njemu je bio uključen desni pokazivač pravca, te da je u vozilu primijetio dva lica,a u blizini vozila nije primijetio nikoga, te nakon što je dao lijevi pokazivač pravca bez zaustavljanja je počeo zaobilaženje ovog vozila, da bi u trenutku kada je  prednjim dijelom svog vozila došao do sredine vozila koje je zaobilazio, iznenada je ispred njegovog vozila istrčao čovjek i to sa desne na lijevu stranu. Naveo je, da je pokušao izbjeći kontakt sa ovim čovjekom, da je kočio, ali kako nije uspio u tome,  prednjim čeonim dijelom udario je ovog čovjeka u predjelu lijeve strane tijela, od kojeg udara je ovaj čovjek pao na haubu,a nakon toga i na asfaltnu podlogu ispred vozila.Istakao je da je oštećeni istrčao, te da ga do samog momenta kontakta uopšte nije primijetio. U završnoj riječi je izjavio da mu je žao što je oštećeni zadobio tolike povrede i da mu sve to teško pada, te je u potunosti prihvatio završnu riječ svog branioca adv.D.P..

      Branilac okrivljenog **Adv. D.P.,** u završnoj riječi je izajvio,  da  teza optužbe nije dokazana što se podkrepljuje nalazom i mišljenjem  vještaka saobraćajne struke dipl.ing.saobraćaja N.M.stalnog sudskog vještaka, a koji  vještak je našao da nema doprinosa optuženog u nastanku saobraćajne nezgode pa se samim tim na nedvosmislen način utvrđuje  da optuženi nijednom svojom radnjom nije doprinio nastanak nezgode što apsolutno dovodi do oslobađajuće presude. Dalje je naveo da je oštećeni osoba koja je visoko obrazovana koja je određena prema pojavama u spoljnjem svijetu i u situaciji, te da optuženi nije mogao očekivati iznenadni nalet pješaka-oštećenog na vozilo, iz kojeg vozila je izašao, a koje vozilo u kojem se nalazio oštećeni nije vozilo javnog prevoza-autobus, kombi, taksi vozilo, koje bi ukazivalo optuženom da se iz tog vozila očekuje iskrcavanje i stupane pješaka na kolovoz, a kada se pri tom ima u vidu da se konkretni događaj odvijao u noćnim uslovima vožnje i kada pješak uopšte nije bio uočljiv za vozača vozila, pa je predložio da sud optuženog oslobodi od optužbe. Troškove postupka je tražio po AT.

      Radi pravilnog i zakonitog presuđenja ove krivično pravne stvari sud je na glavnom pretresu u dokaznom postupku izveo sledeće dokaze:  pročitao zapisnik o uviđaju sačinjen od strane istražnog sudije Osnovnog suda u Beranama Kri. br. 267/08 od 11.10.2008.godine, izvršio uvid u zapisnik o vanrednom tehničkom pregledu p.m.v. "Pasat" , reg.oznaka BP ...; izvršio uvid u skicu lica mjesta saobraćajne nezgode;izvršio uvid u izvještaj ljekara specijaliste JZU Opšte bolnice u B. br. ... od17.10.2008.godine; izvršio uvid u izvještaj ljekara specijaliste Opšte bolnice u B.; izvršio uvid u otpusnu listu sa epikrizom Opšte bolnice u B.- Hirurško odjeljenje br. .../...od 13.04.2008.godine sa anamnezom i izvještajem ljekara specijaliste i istorijom bolesti za oštećenog; pročitao nalaz i mišljenje vještaka dr. H.K.datog kod istražnog sudije Osnovnog suda u Beranama dana 31.12.2008.godine, kao i  dopunu istog nalaza i mišljenja od 26.01.2009.godine i sa zapisnika sa glavnog pretresa od 15.06.2009.godine; izvršio uvid u fotoelaborat lica mjesta br. 03/1-202  od 11.10.2008.godine;  pročitao nalaz i mišljenje vještaka saobraćajne struke dipl. ing. N.M.od 22.01.2009.godine; izvršio uvid u izvješta ljekara specijaliste JZU KC P.br. protokola ...od 29.10.2008.godine; izvršio uvid u izvještaj JZU Doma zdravlja B.Ambulanta ORL br.protokolA...... od 13.04.2009.godine; izvršio uvid u izvještaj ljekara specijaliste JZU Doma zdravlja B.- Odjeljenje ambulanta očno br. ...od 12.12.2008.godine i uput za ORL br. kartona ...od23.10.2008.godine; izvršio uvid u izvještaj ljekara specijaliste Opšte bolnice B.br. protokola ...od 05.01.2008.godine; izvršio uvid u izvještaj ljekara specijaliste br....od 28.10.2008.godine, pročitao nalaz i mišljenje vještaka medicinske struke dr. M.B.od 25.06.2009.godine, pročitao iskaz svjedoka V.B.i svjedoka M.R.iz predmeta Ki.br.103/08 od 10.11.2008.godine i sa zapisnika sa glavnog pretresa od 19.03.2009.godine, saslušao svjedoka oštećenog V.M,i vještaka saobraćane struke dipl.ing. saobraćaja N.M.i izvršio uvid iz KE za okrivljenog.

       Nakon sprovedenog dokaznog postupka, cijeneći navode optužbe, odbranu okrivljenog, te izvedene pobrojane dokaze, cijeneći ih u smislu čl.l7.i 360. ZKP-a , a dovodeći ih u vezu jedne sa drugim, sud je našao da  činjenice iz činjeničnog opisa izreke presude nijesu dokazane, da optuženi nije izvršio krivično djelo teško djelo protiv bezbjednosti javnog saobraćaja iz čl. 348. st.3. u vezi čl.339. st.3. u vezi st.1. KZ CG, pa ga je shodno čl. 363. st.1. tač.3. ZKP-a oslobodio od optužbe jer nije dokazano da je izvršio krivično djelo za koje je optužen.

      Uvidom u zapisnik o uviđaju sačinjen od strane istražnog sudije Osnovnog suda u Beranama Kri. br. 267/08 od 11.10.2008.godine, skicu lica mjesta saobraćajne nezgode, te  u fotoelaborat lica mjesta br. ...od 11.10.2008.godine, je utvrđeno da se saobraćajna nezgoda dogodila 10.10.2008.godine, oko 21,00 časova, u mjestu B.gdje je kolovoz bez trotoara i pješačke staze, ravan sa uzdužnim nagibom, bez oštećenja i udarnih rupa, suv, bez rasvjete i bez signalizacije, namijenjen za dvosmjerni saobraćaj, te da je u nezgodi učestvovao vozač P.L.koji je u trenutku nezgode upravljao p.m.v. marke "Pasat", reg. oznaka BP ..., kao i pješak V.M.koji je zadržan u Medicinskom centru u B., radi ukazivanja medicinske pomoći, dok je uvidom u  zapisnik o vanrednom tehničkom pregledu p.m.v. "Pasat", reg.oznaka BP ...utvrđeno da je vozilo ispravno.

      Uvidom u priloženu medicinsku dokumentaciju,  nalaz i mišljenje vještaka medicinske struke dr. H.K.datog kod istražnog sudije Osnovnog suda u B.dana 31.12.2008.godine, kao i u dopunu istog nalaza i mišljenja od 26.01.2009.godine, te i nalaza i mišljenja vještaka medicinske struke dr.M.B.datog na glavnom pretresu od 25.06.2009.godine je utvrđeno,  da je oštećeni V.M.u saobraćajnoj nezgodi zadobio potres mozga, rupturu desne bubne opne, prelom baze lobanje, koje povrede se kvalifikuju kao teške tjelesne povrede, kao i  nagnječenje glave i trupa, lacerokontuznu ranu u desnoj slepočnoj regiji poglavine, prelom završnog dijela kičmenog stuba bez dislokacije tj. pomaka, krvni podliv desne potkoljenice, koje povrede se kvalifikuju kao lake tjelesne povrede.

      Sud je prihvatio nalaz i mišljenja vještaka medicinske struke dr.H.K.i dr. M.B.,  jer su dati na jasan i precizan način u skladu sa pravilima nauke i struke, kao i ostalim izvedenim dokazima tokom postupka.

      Iz iskaza svjedoka **V.B.,**   datog kod istražnog sudije u predmetu Ki. br. 103/08 od 10.11.2008.godine i na zapisniku sa glavnog pretresa od 19.03.2009.godine, a čiji iskaz je sud pročitao,  je utvrđeno da je kritičnog dana zaustavio svoje vozilo marke "Opel- Astra" ispred kuće M.M.u mjestu B., sa desne strane puta, cijelim gabaritom na asfaltnu podlogu, upalivši desni pokazivač pravca, a sa njim u vozilu je bio njegov otac V.M.koji je izašao iz auta, lagano prešao sa prednje strane vozila  i nakon što je zakoračio jedan korak na put u namjeri da pređe na drugu stranu kolovoza,vidio je kako se njegov otac M.okrenuo i u tom trenutku streknuo, vjerovatno zapazivši farove vozila koje se približavalo.Naveo je da je tom prilikom viknuo kako bi upozorio svog oca na ovo vozilo, koje je i sam primijetio u retrovizoru, da bi njegov otac V.M.u tom trenutku započeo sa pretrčavanjem kolovoza, ali ga je vozilo koje je naišlo prednjim dijelom udarilo, od kojeg udara je  izgubio svijest .

      Iz iskaza svjedoka **M.R.** datog kod istražnog sudije u predmetu Ki. br. 103/08 od 10.11.2008.godine i sa zapisnika sa glavnog pretresa od 19.03.2009.godine, a čiji iskaz je sud pročitao,  je utvrđeno da se u vrijeme saobraćajne nezgode nalazio u p.m.v."Pasat" kojim je upravljao okrivljeni P.L., te da je dolaskom u selu B.priimijetio sa desne strane puta parkirano vozilo na kojem je bio uključen desni pokazivač pravca, da bi okrivljeni P.L.dao lijevi pokazivač pravca i započeo sa obilaženjem ovog vozila, da bi u trenutku kada je sasvojim vozilom bio u paralelenom položaju sa vozilom koje je obilazio, odjednom je primijetio  čovjeka na haubi vozila. Istakao je da se ovaj čovjek ispred njihovog vozila stvorio iznenada, te da ga prije toga nije vidio, te se ne može ni izjasniti sa koje strane je prelazio ulicu.

      Sud je prihvatio iskaze svjedoka M.R.i V.B., jer su isti dati na jasan i precizan način i u skladu sa ostalim izvednim dokazima tokom postupka.

      Iz iskaza svjedoka- oštećenog **V.M.** se vidi da je dana 10.10.2008.godine bio u automobilu kojim je upravljao njegov sin V.B., te da se sjeća da je njegov sin zaustavio vozilo sa desne strane puta, a on izašao iz vozila sa namjerom da pređe ulicu, te da se sjeća samo da je započeo prelazak ulice sa prednje strane vozila svog sina, te obzirom da je zadobio povrede glave usled koje se nalazio u nesvesnom stanju sve do dolaska u bolnicu, ničeg se više ne sjeća.

         Iz nalaza i mišljenja vještaka saobraćajne struke **dipl. ing. N.M.** od 22.01.2009.godine, kao i njegovog pojašnjenja sa zapisnika sa glavnog pretresa od 02.03.2010.godine,  je utvrđeno da se neadekvatno postupanje i ponašanje pješaka u datoj saobraćajnoj situaciji smatra osnovnim razlogom, uzročno vezanim za stvaranje opasne situacije za nastanak ove nezgode, a da je vozač "Pasata" u noćnim uslovima vožnje mogao sa dovoljnog rastojanja da uoči zaustavljeno putničko vozilo na kolovozu sa uključenim svijetlima za osvetljavanje puta i uključenim desnim pokazivačem pravca i da takvo zaustavljanje vozila poveže sa iskrcavanjem putnika, te da bi nezgodu mogao da izbjegne da nije svoje vozilo vozio brzinom većom od 30,49 km/h. Optuženi u datoj saobraćajnoj situaciji nije bio dužan da očekuje prelazak pješaka preko kolovoza ispred pozicije zaustavljenog vozila, iz razloga jer vozilo koje se kretalo iz pravca P. sa kojim je upravljao optuženi je imalo prvenstvo prolaza u odnosu na vozilo koje je bilo stalo, odnosno na pješaka koji je prelazio kolovoz sa desne na lijevu stranu, te da je pješak bio u obavezi da propusti nailazeće vozilo, te još jednom istakao da smatra da na strani optuženog nije bilo propusta u vezi saobraćajne nezgode kao što je to naveo i u osnovnom nalazu.

           Sud je prihvatio nalaz i mišljenje vještaka saobraćajne struke jer je  dat na stručan i jasan, a sagalsan je sa ostalim izvedenim dokazima tokom postupka.

          Ocjenjujući izvedene dokaze i utvrđene činjenice sud je našao da okrivljeni P.L.nije izvršio krivično djelo teško djelo protiv bezbjednosti javnog saobraćaja iz lčl.348. st.3. u vezi čl.339. st.3.  u vezi st.1. KZ CG. Nesporno je utvrđeno kako na osnovu izvedenih dokaza tokom postupka, te na osnovu nalaza i mišljenja vještaka saobraćajne struke N.M.da je optuženi kritičnog dana propisno upravljao svojim putničkim motornim vozilom marke "Pasat" reg br. BP ...i da se kretao na regionalnom putu B.-K., u mjestu B., a koje kritične prilike oštećeni V.M.je zadobio laku tjelesnu povredu i teške tjelesne povrede, a što je utvrđeno kako iz nalaza i mišljenja vještaka medicinske struke, tako i medicinske dokumentacije koja se nalazi u spisima predmeta. Dalje je utvrđeno da je do nezgode došlo na način kada je oštećeni koji je izašao iz vozila, a koje je bilo zaustavljeno na kolovozu sa uključenim svijetlima i pokazivačima pravca, prelazio kolovoz ispred zaustavljenog vozila sa desne na lijevu stranu i isti je  mogao da uoči nailazeće vozilo optuženog i da sačeka njegov prolaz, a kada se pri tome ima u vidu da je oštećeni starija osoba, a da vozilo iz kojeg je izašao nije bilo vozilo taksi prevoza ili vozilo gradskog saobraćaj u kom slučaju bi optuženi bio dužan da sa povećanom pažnjom isto vozilo zaobiđe, odnosno da se zaustavi iza njega, što u konkretnom slučaju znači da optuženom  uslovi saobraćaja i puta nijesu ukazivali ni sa jednom činjenicom da će oštećeni kada je izašao iz vozila koje je bilo parkirano po desnoj strani puta preći put, a da ne sačeka prolaz vozila optuženog.

            Kako iz svega proizilazi da navodi optužbe u pogledu krivice optuženog P.L.nijesu dokazani sud je došao do zaključka da optuženi nije počinio krivično djelo za koje je optužen, pa je prihvatio završne riječi njegovog branioca i na osnovu čl. 363. st.1. tač.3. ZKP-a oslobodio optuženog od optužbe da je izvršio krivično djelo teško djelo protiv bezbjednosti javnog saobraćaja iz lčl.348. st.3. u vezi čl.339. st.3.  u vezi st.1. KZ CG.

        Sud nije prihvatio predlog ODT-a u B.da se u cilju dopune dokaznog postupka izvrši rekonstrukcija saobraćajne nezgode uz prisustvo vještaka saobraćajne struke dipl.ing. saobraćaja M.Č., a koji bi nakon izvršene rekonstrukcije dao svoj nalaz i mišljenje, iz razloga jer bi izvođenje tog dokaza vodilo bezpotrebnom odugovlačenju krivičnog postupka, a i stanje stvari u ovoj krivično pravnoj stvari u dovoljnoj mjeri je utvrđeno.

           Troškovi krivičnog postupka u iznosu od 352,00 eura padaju nateret budžetskih sredstava shodno čl. 203. st.1. ZKP-a i predstavljaju izdatke koje je sud imao kao nagradu i naknadu vještaku medicinske struke dr. H.K.i vještaku dr. M.B., kao i vještaku saobraćajne struke M.N.za dati nalaz i mišljenje , dok u pogledu troškovaakoji se odnose za naknadu i nagradu braniocu optuženom adv. D.P.sud će odlučiti posebnim rješenjem shodno čl.200. st.2. ZKP-a.

Oštećeni V.M., se radi ostvarivanja imovinsko pravnog zahtjeva za naknadu
štete upućuje na parnicu u smislu čl.212.st.3.ZKP-a.  
       Sa iznijetih razloga odlučeno je kao u izreci presude.

OSNOVNI SUD U BERANAMA
Dana 02.03.2010. godine.
Zapisničar,                                                 PREDSJEDNIK
VIJEĆA-SUDIJA,
Momirka Fatić                                                      Milovan
Spasović 
PRAVNA POUKA:
Protiv ove presude nezadovoljna stranka ima
pravo žalbe u roku od   15 dana od dana prijema
iste preko ovog suda, Višem sudu u B.Polju.  