OSNOVNI SUD U BERANAMA
K. br. 48/2010 
U IME NARODA
      Osnovni sud u Beranama, kao prvostepeni krivični, po sudiji Milovanu Spasoviću, kao sudiji pojedincu, uz sudjelovanje zapisničara Momirke Fatić, u krivičnom predmetu protiv okrivljenog **R.M.** , iz B., zbog krivičnog djela skidanje i povreda službenog pečata i znaka iz čl.381. st.1. KZ CG,  po optužnom predlogu ODT-a u Beranama Kt.br. 7/2010 od 13.01.2010. godine,  nakon održanog usmenog, glavnog i javnog pretresa u prisustvu predstavnika oštećene Elektrodistribucije B.dip. pravnika G.P.i okrivljenog,  a u odsustvu uredno pozvanog Zamjenika ODT-a u Beranama, donio je i javno objavio  dana 18.02.2010. godine.

P R E S U D U
      Okrivljeni **R.M.** , JMBG ...., od oca Lj.i majke V., rođene N., rođenog .... godine, u B., stalno nastanjen u ul.P., Opština B., ..., državljanin CG, nezaposlen, razveden - otac dvoje djece, pismen - završio SSS, vojsku služio  1969\. godine u Kraljevu, srednjeg imovnog stanja, neosuđivan.

K r i v    j e :
           Što je: 
      Neutvrđenog dana i mjeseca 2009. godine, u svom stambenom objektu u ulici ’’P.’’, Opština B., sa električnog brojila marke ’’Iskra’’ tip T22CD4, broj ..., skinuo jednu državnu plombu, postavljenu od strane ovlašćenih službenih lica baždarske službe P., i tako skinuo službeni znak.

      -Čime je izvršio krivično djelo skidanje i povreda službenog pečata i znaka  iz čl.381. st.1. KZ CG.

      -Pa ga sud na osnovu navedenog zakonskog propisa, te primjenom čl.32, 39 i 42 KZ CG, kao i primjenom čl.364. ZKP-a.

O S U Đ U J E
      Na novčanu kaznu u iznosu od 600,00 ( šest stotina ) eura, koju je okrivljeni dužan platiti u roku od 3 ( tri ) mjeseca po pravosnažnosti presude, a ukoliko ista ne bude plaćena u navedenom roku zamijeniće se tako što će se za svakih započetih 25,00 eura novčane kazne odrediti jedan dan zatvora, a ako okrivljeni plati samo dio novčane kazne, ostatak novčane kazne će se srazmjerno zamijeniti kaznom zatvora, a ako okrivljeni isplati ostatak novčane kazne izvršenje kazne zatvora će se obustaviti.

       Troškova krivičnog postupka nije bilo, dok se okrivljeni obavezuje da na ime paušala plati sudu iznos od 10,00 ( deset ) eura, u roku od 15 dana od dana pravosnažnosti presude, pod prijetnjom prinudnog izvršenja.

      Imovinsko – pravnog zahtjeva za naknadu štete nije bilo.

O b r a z l o ž e n j e
      Osnovno državno tužilaštvo iz B.je optužnim predlogom  Kt.br. 7/2010 od 13.01.2010. godine, optužilo R.M., iz B., zbog krivičnog djela skidanje i povreda službenog pečata i znaka iz čl.381. st.1. KZ CG.

Na glavnom pretresu od  18.02.2010. godine, nije pristupio  Zamjenik ODT-a u
Beranama, iako je uredno pozvan, pa je glavni pretres održan  u njegovom
odsustvu shodno čl.453. st.1. ZKP-a.  
      Predstavnik oštećene Elektrodistribucije B.dip.pravnik G.P.u završnoj riječi je izjavio da se pridružuje krivičnom gonjenju protiv okrivljenog, a ne postavlja imovinsko pravni zahtjev za naknadu štete.

      Izjašnjavajući se o navodima iz optužnog predloga ODT-a u B., okrivljeni **R.M.,** je tokom postupka u svoju odbranu naveo da živi u ul. ’’P.’’ br..., u svojoj porodičnoj kući u kojoj postoji električno brojilo marke ’’Iskra’’ tipa T22CD4 br....koje mjeri utrošak električne energije, koju on redovno plaća. Dana 15.12.2009. godine kod njega kući su došli službenici Elektrodistribucije B.koji su vršili kontrolu distributivnog brojila, u njegovom prisustvu i pokazali mu da na distributivnom brojilu nema jedne državne plombe, od mogućih pet. Dalje navodi da on nije skinuo tu distributivnu plombu, da ne zna ko ju je skinuo, a da su u njegovoj kući bili stanari   čija imena i prezimena ne zna. Istakao je da redovno plaća električnu energiju, da nije zloupotrijebio distributivno brojilo na kojem nije bila jedna državna plomba, o čemu posjeduje i listing Elekrtodistribucije B.. U završnoj riječi je još jednom istakao da nije izvršio krivično djelo koje mu je stavljeno na teret, da se ne osjeća krivim i moli sud da ga oslobodi od optužbe.

       Radi pravilnog i zakonitog presuđenja ove krivično pravne stvari, sud je u dokaznom postupku na glavnom pretresu izveo sledeće dokaze:  saslušao svjedoke: L.A., V.V., izvršio uvid u zapisnik o kontroli mjernog mjesta Elektroprivrede C.G.AD N.Elektrodistribucije B.br.4 od 15.12.2009. godine  i izvršio  uvid  u izvod iz kaznene evidencije za okrivljenog.

Nakon sprovedenog dokaznog postupka, cijeneći navode optužbe, odbranu
okrivljenog, te izvedene pobrojane dokaze, cijeneći ih u smislu čl.17. i 360.
ZKP-a, a dovodeći ih u vezu jedne s drugim, sud je stao na stanovište da su
činjenice iz činjeničnog opisa izreke presude u svemu dokazane da je
okrivljeni izvršio krivično djelo, pa ga je oglasio krivim i krivično pravno
odgovornim jer nije bilo osnova koji bi isključivali postojanje krivičnog
djela i krivične odgovornosti okrivljenog.  
       Iz iskaza svjedoka **L.A.,** je utvrđeno da je dana 15.12.2009. godine,   zajedno sa kolegom V.V.obilazio potrošače električne energije u ulici ’’P.’’ i u kući R.M.na distributivnom brojilu su zatekli da nema jedne državne polombe, a da na desnoj strani postoje oštećenja u vidu neke probušene rupice, ali da tom prilikom nisu pronašli ništa, pa su sačinili zapisnik o kontroli mjernog mjesta i predali ga Elekrtodistribuciji B.. Dalje ističe da je tom prilikom optuženi R.M.bio prisutan i nije dozvolio da se isključi sa električne mreže, već je odmah pošao u Elekrtodistribuciju B..

      Iz iskaza svjedoka **V.V.** je utvrđeno da je dana 15.12.2009. godine sa kolegom L.A.vršio kontrolu potrošača u ulici ’’P.’’, i da su u kući R.M.zatekli da na distributivnom brojilu nema jedne - lijeve državne plombe. Takođe je istakao da je distributivno brojilo bilo probušeno, a ne sjeća se sa koje strane, a da se kroz tu bušotinu mogao blokirati disk brojila, ali da tom prilikom nisu ništa našli. Kako potrošač nije dozvoljavao da se isključi sa električne mreže, oni su sačinili zapisnik i predali ga nadležnoj službi Elektrodistribucije B..

      Sud je u potpunosti prihvatio iskaze ovih svjedoka, jer su isti jasni i uvjerljivi, a nisu osporeni odbranom okrivljenog niti sa ostalim izvedenim dokazima tokom postupka.

      Uvidom u  zapisnik o kontroli mjernog mjestaElektroprivrede C.G.AD N.Elektrodistribucije B.br.... od 15.12.2009. godine, koji je sačinjen od strane ovlašćenih službenih lica  Elektrodistribucije B., je utvrđeno da je sa distributivnog brojila, marke "Iskra", tip T22CD4, br. ...,  skinuta Savezna plomba – lijeva, i da se na brojilu primjećuje oštećenje na donjoj desnoj strani.

      Pravnom analizom naprijed utvrđenog činjeničnog stanja, sud je našao da su se u opisanim radnjama okrivljenog R.M., stekla sva bitna obiležja bića krivičnog djela skidanje i povreda službenog pečata i znaka iz čl.381. st.1. KZ CG. Naime, kako je tokom postupka nesumnjivo utvrđeno, okrivljeni je  neutvrđenog dana i mjeseca 2009. godine, u svom stambenom objektu u ulici ’’P.’’, Opština B., sa električnog brojila marke ’’Iskra’’ tip T22CD4, broj ..., skinuo jednu državnu plombu, postavljenu od strane ovlašćenih službenih lica baždarske službe Podgorica, i tako skinuo službeni znak, a što je utvrđeno iz iskaza svjedoka L.A.iV.V., a koje iskaze je sud u potpunosti prihvatio, te i uvidom u zapisnik o kontroli mjernog mjesta Elektroprivrede C.G.AD N. Elektrodistribucija B.br.4. od 15.12.2009.godine, a ne kako je to stavljeno na teret okrivljenom optužbom ODT-a u B., da je neutvrđenog dana i mjeseca 2009.godine u svom stambenom objektu ul.“P.„ Opština B.“ sa električpnog brojila marke „Iskra“ tip T22CD4 broj ...skinuo obje državne plombe postavljene od strane ovlašćenih službenih lica baždarske službe P.. Djelujući na opisani način okrivljeni je postupao sa umišljajem, svjestan da na opisani način  skida pečat ili znak koji su postavila ovlašćena lica baždarske službe P., pa je htio postizanje zabranjene posledice, a sve u cilju  da sebi pribavi  protiv - pravnu imovinsku korist.

      Prilikom izbora vrste i visine krivične sankcije koju u konkretnom slučaju treba primijeniti prema okrivljenom za naprijed navedeno krivično djelo,  sud je imao u vidu sve okolnosti u smislu čl.42. KZ CG. Tako je od olakšavajućih okolnosti sud okrivljenom cijenio i uzeo u obzir da je otac dvoje djece, da nije zaposlen, te da do sada nije kažnjavan, a što je utvrđeno na osnovu izvoda iz kaznene evidencije CB B.. Otežavajućih okolnosti  na strani okrivljenog nije bilo, pa ga je sud na osnovu čl.32. 39. i 42. KZ CG, osudio na novčanu kaznu u iznosu od 600,00 ( šest stotina ) eura. Sud je uvjerenja da je izrečena kazna srazmjerna težini izvršenog krivičnog djela i stepenu krivično pravne odgovornosti okrivljenog, te da će se ovom vrstom i visinom kazne  u okviru opšte svrhe izricanja krivičnih sankcija predviđenih čl.4. st.2. KZ CG, postići svrha kažnjavanja propisana čl. 32. istog Zakona. Osnovano se može očekivati da će izrečena kazna  pozitivno djelovati na prevaspitavanje okrivljenog, te da će ista ubuduće na njega uticati da više ne vrši krivična djela.

      Troškova krivičnog postupka nije bilo, a paušalni iznos od 10 ( deset ) eura koji je okrivljeni dužan platiti u roku od 15 dana od dana pravosnažnosti presude pod prijetnjom prinudnog izvršenja, odmjeren je  s obzirom na složenost i trajanje krivičnog postupka, te imovno stanje okrivljenog shodno čl.199. st.9. ZKP-a.

      Imovinsko – pravnog zahtjeva za naknadu štete nije bilo.

      Iz iznijetih razloga odlučeno je kao u izreci presude.

OSNOVNI SUD U BERANAMA
Dana 18.02.2010. godine 
Zapisničar,
S U D I J A
Momirka Fatić                                                 MILOVAN
SPASOVIĆ 
PRAVNA POUKA:
Protiv ove presude nezadovoljna stranka ima
pravo žalbe u roku od   8 dana od dana prijema
iste preko ovog suda, Višem sudu u B.Polju.  