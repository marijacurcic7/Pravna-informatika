K.br.134/10 
U IME CRNE GORE
      Osnovni sud u  Kolašinu kao prvostepeni krivični po predsjedniku suda Arsenu Popoviću uz učešće zapisničara Mrdak Ljiljane u krivičnom predmetu protiv optuženog L. V. zbog krivičnog djela kradja iz čl.239.st.1. Krivičnog zakonika po optužnom predlogu ODT iz Kolašina Kt.br.58/10 od 6.12.2010. i Kt.br.75/11 od 2.12.2011. godine nakon održanog glavnog javnog pretresa dana 31.01.2012. godine u prisustvu zamjenika ODT Kolašin Šćepanović Maje i branioca optuženog po službenoj dužnosti adv. N.V.iz K. donio je i javno objavio,-

P R E S U D U
           Optuženi: 
      **L. V.** ,  jmbg….., od oca M. i majke S.rodj. J., rodjen …. godine, u mjestu S. – Opština K., sada nepoznatog prebivališta i boravišta, osudjivan.

K r i v   j e: 
      **Zato što je:**



U periodu od 18.03. do 18.06.2010. godine u mjestu S. – Opština K., oduzeo tudju pokretnu stvar u namjeri da sebi pribavi protivpravnu imovinsku korist na način što je svoj stambeni objekat  kablom PVC presjeka 4x6 mm2 direktno  priključio na elektromrežu bez elektroenergetske saglasnosti, pa je tako oduzeo električnu energiju vlasništvo E. iz K. u vrijednosti od 1.266,27 €,


čime je počinio krivično djelo kradja iz čl.239.st.1. Krivičnog zakonika.


U periodu od 11.05. do 11.08.2011. godine u mjestu S. – Opština K.,  oduzeo tudju pokretnu stvar u namjeri da sebi pribavi protivpravnu imovinsku korist od preko 150,00 € na način što je svoj stambeni objekat kablom presjeka 2x4 mm2 direktno priključio na elektromrežu bez elektroenergetske saglasnosti, pa je tako oduzeo električnu energiju vlasništvo E. iz K. u vrijednosti od 79,94 €,


čime je počinio krivično djelo kradja iz čl. 239.st.1. Krivičnog zakonika.
  Pa mu sud primjenom citiranih zakonskih odredbi te čl. 32, 42 i 48.st.1. KZ



U T V R DJ U J E

Za krivično djelo  kradja iz čl.239.st.1. Krivičnog zakonika iz stava a) izreke presude, kaznu zatvora u trajanju od 3 (tri) mjeseca,
Za krivično djelo kradja iz čl.239.st.1. Krivičnog zakonika iz stava b) izreke presude, kaznu zatvora u trajanju od 3 (tri) mjeseca.  Pa mu sud za izvršena krivična djela primjenom citiranih zakonskih odredbi te čl.48.st.2., 52,53 i 54 KZ i čl.374 ZKP-a , i z r i č e,-



USLOVNU OSUDU
      Kojom okrivljenom utvrdjuje kaznu zatvora u trajanju od  5 (pet) mjeseci i  istovremeno odredjuje  da se ista neće izvršiti ukoliko okrivljeni u roku od 1 (jedne) godine ne počini novo krivično  djelo.  
      Obavezuje se okrivljeni  da plati troškove krivičnog postupka u iznosu od 176,00 € i da na ime sudskog paušala plati iznos od 30,00€ uplatom na žiro-račun br.832-196-94 koji se vodi na ime Osnovnog suda Kolašin, a prednje u roku od 15 dana od dana pravosnažnosti presude pod prijetnjom prinudnog izvršenja.  
      Obavezuje se okrivljeni da oštećenoj E. K. na ime imovinsko-pravnog zahtjeva plati iznos od 1.346,21 €.

O b r a z l o ž e nj e
      ODT iz Kolašina je svojim optužnim predlogom Kt.br.58/10 od 06.12.2010. i Kt.br.75/11 od 02.12.2011. godine stavio na teret okrivljenom L. V. da je počinio  krivično djelo kradja iz čl. 239.st.1. Krivičnog zakonika na način, mjesto i vrijeme  činjenično i pravno opisano izrekom ove presude. Pri podnijetim optužnim predlozima do okončanja glavnog pretresa ostao je zamjenik ODT Kolašin Šćepanović Maja u završnoj riječi predlažući da se okrivljenom izrekne uslovna osuda za počinjeno krivično djelo.  
      Po predlogu ODT iz Kolašina iznijetog u optužnom predlogu Kt.br.75/11 krivično vijeće ovog suda je svojim rešenjem od 14.12.2011. godine donijelo odluku da se okrivljenom L. V. sudi u odsustvu sa razloga što je isti nedostupan državnim organima Crne Gore.  Nakon toga okrivljenom L. V. odredjen je branilac po službenoj dužnosti shodno čl. 69.st.4. ZKP-a i to adv. N. V. iz K. a nakon toga je krivično vijeće ovog suda donijelo rešenje da se po optužnim predlozima ODT iz Kolašina  sprovede jedinstveni postupak, pa je shodno  sud na pretresu održanom 31.01.2012. godine donijelo rešenje da se sprovede jedinstveni postupak i da spisi predmeta ubuduće nose oznaku K.br.134/10.  
      Branilac po službenoj dužnosti okrivljenog  adv. N.V. u završnoj riječi je istakla da ocjenu krivično-pravne odgovornosti optuženog L.V.prepušta sudu.  
      Sud je u dokaznom postupku po saglasnom predlogu stranaka umjesto neposrednog saslušanja pročitao iskaze ovlašćenog predstavnika oštećene E. K., te svjedoka P. V., B. V. i D. R.,  pročitao zapisnike o kontroli mjernih mjesta sačinjenih od strane E.K. br.3. od 18.06.2010. godine i br. 2. od 11.08.2011. godine, pročitao nalaze i mišljenje vještaka elektrostruke B.P. od 23.09.2010 i 01.11.2011. godine, te pročitao izvod iz kaznene evidencije na ime okrivljenog izdat od Ispostave Kolašin od 23.09.2010. godine. Zamjenik ODT Kolašin tokom postupka odustao je od predloga  da se u svojstvu svjedoka saslušaju M. V., V. R. i B. D..  
      Ovlašćeni predstavnik  E. K. u svom iskazu pred istražnim sudijom je naveo da se pridružuje krivičnom gonjenju protiv okrivljenog i da ostavlja imovinsko-pravni zahtjev stim  što će  isti precizirati u skladu sa nalazom i mišljenjem vještaka elektrostruke.  
      Svjedoci  P. V., B. V.i D. R., koji su svoje iskaze dali pred istražnim sudijom 27.09.2010. godine u bitnom su istakli da su bili u kontroli mjernog mjesta porodične kuće L. V. u selu S. – Opština K.kojom prilikom su utvrdili da je imenovani svoj objekat samovoljno priključio na elektromrežu  odgovarajućim kablom i to od konzole preko tavana  i sa stuba do konzole. Nadalje su naveli da okrivljeni  nije zaključio ugovor o priključenju niti je uveden u evidenciju potrošača električne energije sa kojih razloga su sačinili zapisnik koji je potpisao i okrivljeni L. V.jer je isti prisustvovao kontroli. Na kraju svojih iskaza su naveli da okrivljeni L. V.nije bio priključen na elektromrežu na zakonom propisan način.  
      Iz nalaza i mišljenja vještaka elektrostruke B. P.od 23.09.2010 i 01.11.2011. godine, sud je utvrdio da se okrivljeni  intervencijom na pripadajućoj elektroenergetskoj instalaciji u svom stambenom objektu mimo mjernog mjesta direktno priključio na elektroenergetski sistem protivno pravilima za snadbijevanje električnom energijom i protivno zakonu o energetici, čime je  sebi pribavio protivpravnu imovinsku korist u iznosu od  1266,27 € (iz tačke a. izreke presude) i 79,94 € (iz tačke b. izreke presude).  
      Iz zapisnika  o kontroli mjernih mjesta sačinjenih od strane E. K.br.3. od 18.06.2010. godine i br.2. od 11.08.2011. godine konstatovano je da su radnici E. K. navedenih dana izvršili kontrolu mjernih mjesta u  stambenom objektu okrivljenog kada su konstatovane uočene nepravilnosti tj. da je imenovani bio priključen na elektromrežu bez elektroenergetske saglasnosti tako što je svoj stambeni objekat priključio na elektromrežu kablom presjeka 4x6 mm2, te da je ista kontrola vršena u prisustvu okrivljenog L.V.koji je u oba navrata potpisao zapisnike o izvršenoj kontroli.  
      Uvidom u izvod iz KE na ime okrivljenog L.V. izdatog od Ispostave Kolašin od 23.09.2010. godine utvrdjuje se da je isti osudjivan presudom  Osnovnog suda Titograd K.br.150/90 od 07.06.1991. godine za krivično djelo iz čl.46.st.1. KZ SRCG kojom presudom mu je izrečena uslovna osuda 30 dana  zatvora uslovno na jednu godinu.  
      Nakon  sprovedenog dokaznog postupka, cijeneći navode javne optužbe i izvedene dokaze, sud je utvrdio da su činjenice iz opisa izreke presude u svemu dokazane te da je  L. V.počinio krivična djela kradje iz čl. 239.st.1. Krivičnog zakonika sa kojih razloga je sud imenovanog oglasio krivim i krivično-pravno odgovornim.  
      Ovakav zaključak sud je temeljio na nalazima i mišljenjima vještaka elektrostruke, na iskazima svjedoka P. V., B. V. i D. R., te na zapisnicima o kontroli mjernih mjesta sačinjenih od strane E. K.. Naime, u zapisnicima o izvršenoj kontroli mjernih mjesta konstatovano je da je okrivljeni  svoj stambeni objekat odgovarajućim kablom direktno priključio na elektromrežu bez elektroenergetske saglasnosti da bi nakon toga vještak elektrostruke u svojim nalazima našao da je okrivljeni  ličnom intervencijom  na pripadajućoj  elektroenergetskoj instalaciji  mimo mjernog mjesta direktno priključio svoj objekat na elektroenergetski sistem protivno pravilima za snadbijevanje električnom energijom  i protivno zakonu o energetici, čime je pribavio protivpravnu imovinsku korist. Prednje navode potvrdili su i saslušani svjedoci koji su kao radnici E. K. vršili kontrolu kod okrivljenog  i našli utvrdjene  npravilnosti.  
      Iz prednjeg se zaključuje da je okrivljeni u periodu od 11.03.do 11.06.2010. godine te u periodu od 11.05. do 11.08.2011. godine u mjestu S. – Opština K.u svom stambenom objektu oduzeo električnu energiju vlasništvo E.K. tako što je svoj stambeni objekat neovlašćeno priključio na elektromrežu bez elektroenergetske saglasnosti i na taj način pribavio protivpravnu imovinsku korist u ukupnom iznosu od 1.346,21 €. U opisanim radnjama okrivljenog stiču se sva bitna obilježja bića krivičnog djela kradja iz čl. 239.st.1. Krivičnog zakonika.  
      Uzimajući u obzir utvrdjeno činjenično stanje sud je stanovišta da je Lukovac Vojislav kriv i krivično-pravno odgovoran za krivična djela koja su mu stavljena na teret, sa kojih razloga je sud istom predhodno utvrdio zatvorske kazne za svako krivično djelo primjenom čl. 48.st.1. Krivičnog zakonika, a u skladu sa visinom kazne predvidjene za svako pojedinačno krivično djelo, da bi nakon toga okrivljenom  izrekao kaznu zatvora u trajanju od  pet mjeseci istovremeno odredjujući da se ista neće izvršiti ukoliko okrivljeni u roku od jedne godine ne počini novo krivično djelo.  
      Odlučujući o krivičnoj sankciji za okrivljenog sud je cijenio sve okolnosti koje se tiču  ličnosti okrivljenog i krivičnih djela stavljenih mu na teret, pa je od olakšavajućih okolnosti našao da je okrivljeni u poznoj životnoj dobi, a njegovu raniju osudjivanost sud nije uzeo kao otežavajću okolnost sa razloga što je od iste prošlo više od 20 godina.  
      Obzirom na iznijeto sud je mišljenja da u konkretnom slučaju stoje uslovi za izricanje uslovne osude kojom se može dovoljnoo uticati na okrivljenog da ubuduće ne vrši krivična djela, te da će se istom postići svrha generalne i specijalne prevencije.  
      Shodno čl. 229 ZKP-a sud je obavezao okrivljenog na plaćanje troškova krivičnog postupka u iznosu od 176,00 €, koji troškovi se odnose na pismenu izradu nalaza i mišljenja vještaka elektrostruke od 23.09.2010. godine i 01.11.2011. godine, te na plaćanje sudskog paušala u iznosu od 30,00 € koji iznos je srazmjeran dužini trajanja postupka a koje troškove je okrivljeni izazvao izvršenjem krivičnih djela.  
      Shodno čl.239 ZKP-a okrivljeni je obavezan da oštećeno E. K.na ime imovinskopravnog zahtjeva plati iznos od 1.346,21 €.  
      Sa izloženog je odlučeno kao u izreci presude.

OSNOVNI SUD U KOLAŠINU,
Dana, 31.01.2012. godine 
Zapisničar,                                                  PREDSJEDNIK
SUDA,
Mrdak Ljiljana    s.r.                                        Arsen Popović
s.r. 
PRAVNA POUKA: Protiv ove presude može se izjaviti žalba u roku od 8 dana od
dana prijema iste a preko ovog suda Viš