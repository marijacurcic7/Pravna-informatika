           K.br. 95-10 
U IME NARODA 
           OSNOVNI SUD U KOLAŠINU, kao prvostepeni krivični, po
predsjedniku suda Arsenu Popoviću kao sudiji pojedincu, uz učešće zapisničara
Mrdak Ljiljane, u krivičnom predmetu protiv optuženog Milošević Milovana iz
Kolašina, zbog  krivičnog djela skidanje I povreda službenog pečata I znaka iz
čl. 381 st. 1 Krivičnog zakonika u vezi čl. 49 Krivičnog zakonika I  krivičnog
djela samovlašće iz čl. 384 st. 1 u vezi čl. 49 Krivičnog zakonika, po
optužnom predlogu ODT iz Kolašina Kt.br. 342/09 od 26.07.2010.godine, nakon
održanog glavnog javnog pretresa, dana 7.02.2011.godine u prisustvu ODT iz
Kolašina Grujić Vojislava, optuženog Milošević Milovana, donio je I javno
objavio –  
P R E S U D U 
           OPTUŽENI: 
           MILOŠEVIĆ MILOVAN, od oca Vasilija I majke Darinke rodjene
Vujisić, rodjen 26.11.1958.godine u Kolašinu, gdje je I nastanjen Sm. Polje,
državljanin Crne Gore, oženjen, otac četvoro djece, pismen, završio trgovinsku
školu, lošeg imovnog stanja, osudjivan  
K r i v    j e 
           Zato što je: 
      a)  Dana 16.02.2009.godine u Sm. Polju – Opština Kolašin skinuo službeni znak koji su ovlašćena službena lica stavila radi osiguranja predmeta, na način što je  sa brojila električne energije koje je postavljeno u njegovom stambenom objektu skinuo elektrodistributivnu plombu, koju su postavila ovlašćena službena lica Elektrodistribucije iz Kolašina, prilikom prethodnog isključenja potrošača sa elektro mreže, a zatim samovlasno pribavio pravo korišćenja električne energije za koje smatra da mu pripada na način što je samovlasno priključio stambeni objekat na elektro mrežu I tako neovlašćeno koristio električnu energiju vlasništvo Elektrodistribucije – Kolašin,

      b)  dana 20.02.2009.godine na istom mjestu kao pod tačkom a) skinuo službeni znak koji su ovlašćena službena lica stavila, radi osiguranja predmeta na način što je sa brojila električne energije skinuo distributivnu plombu EDK MB koju su postavila ovlašćena službena lica Elektrodistribucije – Kolašin dana 16.02.2009 godine, a zatim samovlasno pribavio pravo korišćenja električne energije za koje smatra da mu pripada, na način što je svoj stambeni objekat samovlasno priključio na elektro mrežu I tako neovlašćeno koristio električnu energiju vlasništvo Elektrodistribucije – Kolašin,

      c)  dana 27.10.2009 godine na istom mjestu kao pod tačkom a) I b) skinuo službeni  ovlašćena službena lica stavila radi osiguranja predmeta, na način što je sa brojila električne energije skinuo distributivnu plombu EDK MB koju su postavila ovlašćena službena lica Elektrodistribucije – Kolašin dana 20.02.2009 godine, a zatim samovlasno pribavio pravo korišćenja električne energije za koje smatra da mu pripada na način što je svoj stambeni objekat samovlasno priključio na elektro mrežu I tako neovlašćeno koristio električnu energiju vlasništvo Elektrodistribucije – Kolašin,

      d)  dana 20.11.2009.godine na istom mjestu kao pod tačkom a),b) i     c )skiuo službeni znak koji su ovlašćena službena lica postavila, radi osiguranja predmeta na način što je sa brojila električne energije skinuo elektro distributivnu plombu EDK MB koju su ovlašćena službena lica Elektrodistribucije – Kolašin postavili dana 27.10.2009 godine, a zatim samovlasno pribavio pravo korišćenja električne energije za koje smatra da mu pripada na način što je svoj stambeni objekat samovlasno priključio na električnu mrežu I tako neovlašćeno koristio električnu energiju vlasništvo Elektrodistribucije – Kolašin,

      e)  dana 27.11.2009 godine na istom mjestu kao pod tačkom a, b, c I d skinuo službeni znak koji su ovlašćena službena lica postavila radi osiguranja predmeta na način što je sa brojila električne energije skinuo elektrodistributivnu plombu EDK MB kao I plombu Saveznog zavoda koje su ovlašćena službena lica Elektrodistribucije – Kolašin postavili dana 20.11.2009 godine, a zatim samovlasno pribavio pravo korišćenja električne energije za koje smatra da mu pripada na način što je svoj stambeni objekat samovlasno priključio na elektro mrežu I tako neovlašćeno koristio električnu energiju vlasništvo Elektrodistribucije – Kolašin,

- čime je izvršio produženo krivično djelo skidanje I povreda službenog
pečata I znaka iz čl. 381 st. 1 Krivičnog zakonika, u vezi čl. 49 Krivičnog
zakonika I produženo krivično djelo samovlašće iz čl. 384 u vezi čl. 49
Krivičnog zakonika  
Pa mu sud primjenom citiranih zakonskih odredbi, te čl. 39 I 48 st. 1
Krivičnog zakonika  
                         **U T V R DJ U J E**

- za krivično djelo skidanje I povreda službenog pečata I znaka iz čl. 381
st. 1 Krivičnog zakonika, u vezi čl. 49 Krivičnog zakonika novčanu kaznu u
iznosu od 600,00 €ura,  
- za produženo krivično djelo samovlašće iz čl. 384 st. 1 Krivičnog zakonika
u vezi čl. 49 Krivičnog zakonika novčanu kaznu u iznosu od 400,00 €ura.  
Pa ga sud za izvršena krivična djela primjenom citiranih zakonskih odredbi, te
čl. 39 st. 5 I čl. 48 st. 2  tačka 4 Krivičnog zakonika I čl. 364 ZKP-a  
                         **O S U D J U J E**

Na jedinstvenu novčanu kaznu u iznosu od 1.000,00 €ura koju je okrivljeni
dužan platiti u mjesečnim ratama u roku od 1 (jedne) godine od dana
pravosnažnosti ove presude, a uplatom na žiro račun br. 832-196-94, koji se
vodi na ime Osnovnog suda – Kolašin.  
Ukoliko okrivljeni  ne plati novčanu kaznu u određenom roku sud će novčanu
kaznu zamijeniti kaznom zatvora tako što će za svakih započetih 25,00 €
novčane kazne , odrediti jedan dan zatvora.Ako okrivljeni plati samo dio
novčane kazne  sud će ostatak  srazmjerno zamijeniti kaznom zatvora.  
OBAVEZUJE SE   okrivljeni  da na ime sudskog paušala plati iznos  od 30,00
€ , uplatom na žr.br.832-196-94 koji se vodi na ime Osnovnog suda Kolašin, a
prednje u roku od 15 dana, od pravosnažnosti ove presude, pod prijetnjom
prinudnog izvršenja.  
O b r a z l o ž e nj e 
      ODT iz Kolašina je svojim optužnim predlogom Kt.br.342/09 od 26.07.2010 godine, stavio na teret okrivljenom Milošević Milovanu, iz Kolašina da je počinio prodruženo krivično djelo skidanje i povreda službenog pečata i znaka iz čl.381 st.1 Krivičnog  zakonika u vezi čl.49 Krivičnog zakonika i produženo krivično djelo samovlašće iz čl.384 st.1 Krivičnog zakonika , a u vezi čl.41 Krivičnog zakonika, na način, mjesto i vrijeme činjenično i pravno opisano izrekom ove presude.Pri podnijetom optužnom predlogu ODT Grujić Vojislav ostao je do okončanja glavnog pretresa i u završnoj riječi predložio da sud optuženog oglasi krivim i osudi po zakonu.  
      Okrivljeni Milošević Milovan u svojoj odbrani datoj na glavnom pretresu naveo je da ostaje pri svojoj odbrani datoj pred istražnim sudijom dana 23.10.2010 godine, u kojoj je naveo  da dug za struju nije mogao da plati došli su radnici Elektrodistribucije  da mu isključe struju , on ih je tom prilikom zamolio  da to ne čine obzirom da je u teškoj materijalnoj situaciji i da ima bolesno dijete, bolesnu majku i da njih šestoro živi u istoj kući, a da ni jedno ne radi.Međutim radnici Elektrodistribucije nijesu mu izašli u susret i isključili su mu struju, tom prilikom je naveo da se razgovor njegov i radnika Elektrodistribucije završio vrlo kulturno i bez problema, ali su radnici Elektrodistribucije  rekli da će ga dati na sud, zbog sprečavanja isključenja , mada ih on kako je naveo  nije sprečavao nikakvim drugim načinom, sem riječima. Dalje u iskazu okrivljeni je naveo  da on nije vršio priključenje tj. da nije skidao plombu sa brojila jer se ne razumije u to i to ne umije da radi i tom prilikom istakao da se ormar sa strujomjerima nalazi otprilike oko 50 m. od njegovog ulaza , te da zna da su se ostale komšije priključivale na elektro mrežu, nakon što su ih radnici Elektrodistribucije isključivali.Stim u vezi naveo je da je možda i njega neko priključio iz razloga koji mu nijesu poznati. Naveo je da je znao da je isključen, te da se nije obraćao Elektrodistribuciji radi priključenja, jer mu je tašta kazala da se ona obraćala Elektrodistribuciji, te da joj je saopšteno da će  uključiti struju dok se ne nadju pare za izmirenje duga.

Na kraju je istakao  da se sa Elektrodistribucijom Kolašin zbog duga koji ima
dogovorio za dinamiku plaćanja u ratama, tako da je siguran da ubuduće se neće
javljati problemi sa Elektrodistribucijom Kolašin. U završnoj riječi
okrivljeni je istakao da ostaje pri svojoj odbrani datoj tokom postupka I
tražio od suda da uzme u obzir njegovu porodičnu situaciju – bolest djeteta,
prilikom odlučivanja o vrsti I težini krivične sankcije.
          Sud je u dokaznom postupku  po saglasnom predlogu stranaka pročitao iskaz  ovlašćenog predstavnika  oštećene Elektrodistribucije Kolašin  dat pred istražnim sudijom , pročitao iskaz svjedoka Bulatović Mirka, Bajović Radovana, Bulatović Darka, Rakočević Zorana i Perović Ognjena datim pred istražnim sudijom dana 06.07.2010 godine, pročitao zapisnike o kontroli mjernog mjesta sačinjenog od strane Elektrodistribucije Kolašin  od 16.02,20.02,20.11 i 27.11.2009 godine, pročitao zapisnik o izvršenju naloga za obustavu snadbijevanja  električnom energijom od 27.10.2009 godine i pročitao izvod iz KE na ime optuženog izdat od Uprave policije-Ispostave Kolašin od 17.05.2010 godine.  
      Ovlašćeni predstavnik oštećene Elektrodistribucije iz Kolašina u svom iskazu je naveo da se pridružuje krivičnom gonjenju protiv okrivljenog za oba krivična djela u produženom trajanju I da ne postavlja imovinsko pravni zahtjev imajući u vidu prirodu krivičnih djela u pitanju.

      Svjedoci Bulatović Mirko, Bajović Radovan, Bulatović Darko, Rakočević Zoran I Perović Ognjen u svojim iskazima datim pred istražnim sudijom 6.07.2010.godine  naveli su da su kao članovi ekipe Elektrodistribucije koja  po nalogu FC Snabdijevanje vrši isključenje neredovnih potrošača sa elektro mreže, isključili struju kod potrošača Milošević Milovana, nakon isključenja potrošača u  nekoliko navrata ista ekipa je išla u kontrolu isključenih potrošača,  pa I kod Milošević Milovana I svaki put zaticala isto stanje, tj. svaki put su našli stanje da je skinuta plomba EDK MB sa strujomjera koju su prethono postavili radi obezbjeđenja brojila, te da je skidan poklopac sa strujomjera I izvršeno priključenje I opet poklopac vraćen što je sve zapisnički konstatovano.

      Sud je izvršio uvid u zapisnike o kontroli  mjernog mjesta sačinjene od strane Elektrodistribucije – Kolašin I to 16.02, 20.02, 20.11 I 27.11.2009.godine, pa je konstatovano da su u zapisnik od 16.02.2009.godine radnici Elektrodistribucije  konstatovali da je potrošač  Milošević Milovan isključen zbog duga u ranijem periodu, te da je isti izvršio samovlasno priključenje na elektro mrežu, te da je tom prilikom potrošač opet isključen na brojilo, u zapisniku od 20.02.2009.godine navodi se da se potrošač koji je isključen 16.02.2009.godine zbog duga I plombiran EDK MB samovlasno priključio pri čemu je opet skinuo istu prombu, te da je ponovo isključen, nadalje je u zapisniku od 20.11.2009.godine konstatovano da je prilikom kontrole potrošača Milošević Milovana  utvrdjeno da je isti skinuo distributivnu plombu I izvršio samovoljno priključenje, jer je u ranijem periodu bio isključen zbog duga, te da je ponovo isključen I da je postavljena ponovo plomba EDK MB. U zapisniku od 27.11.2009.godine navodi se da je prilikom  kontrole konstatovano da je potrošač Milošević Milovan izvršio samovoljno priključenje jer je bio isključen u ranijem intervalu, te da je tom prilikom spriječio ekipu da izvrši ponovno isključenje.

      U zapisniku o izvršenju naloga za obustavu snadbijevanja električnom energijom od 26.10.2009.godine navodi se da je tog dana potrošač Milošević Milovan isključen na brojilu, te da brojilo nije imalo ED plombu, da je tom prilikom brojilo plombirano EDK SJ plombom, te da je konstatovano stanje na brojilu.

      Sud je izvršio uvid u izvod iz KE na ime optuženog Milošević Milovana u kojem se navodi da je okrivljeni do sada osudjivan I to presudom Osnovnog suda u Kolašinu K.br. 128/07 od 22.04.2008.godine, za krivično djelo iz čl. 324 Krivičnog zakonika, izrečena kazna 200,00 €ura I 30 dana zatvora uslovno za jednu godinu.

      Nakon sprovedenog dokaznog postupka, cijeneći navode javne optužbe, odbranu okrivljenog I sve provedene dokaze sud je utvrdio da su činjenice iz opisa izreke presude u svemu dokazane, te da je Milošević Milovan počinio produženo krivično djelo povreda službenog znaka I pečata iz čl. 381 st. 1 Krivičnog zakonika u vezi čl. 49 Krivičnog zakonika I produženo krivično djelo samovlašće iz čl. 384 st. 1 u vezi čl. 49 Krivičnog zakonika, pa je sud imenovanog za navedena krivična djela oglasio krivim I krivično pravno odgovornim.

      Ovakav zaključak sud temelji prvenstveno na iskazima svjedoka Bulatović Mirka, Bajović Radovana, Bulatović Darka, Rakočević Zorana I Perović Ognjena, koji su u svojim iskazima naveli da su zbog duga isključili električnu energiju na brojilu kod korisnika Milošević Milovana, te da su kasnije u više navrata vršili kontrolu I svaki put zatekli isto stanje da je okrivljeni skidao plombe postavljene radi obezbedjenja brojila I samovlasno se priključivao na elektro mrežu. Ovakav zaključak suda potvrđuje  se I na osnovu zapisnika o kontroli mjernog mjesta u kojima su zatečena stanja radnici Elektrodistribucije konstovali  svaki put , koji zapisnici su u potpunosti u saglasnosti za izjavama  svjedoka  \- radnika Elektrodistribucije.

      Okrivljeni je krivično djelo skidanje I povreda službenog pečata I znaka iz čl. 381 st. 1 Krivičnog zakonika I krivično djelo samovlašće iz čl. 384 st. 1 Krivičnog zakonika počinio  u produženom trajanju, jer je navedena krivična djela počinio u više navrata I to u vremenskom periodu  u kontinuitetu od 16.02.2009.godine pa do 27.11.2009.godine, te da je na opisani način djelovao sa umišljajem tj. bio je svjestan da predmet koji skida predstavlja službeni znak – plombu koju su postavili radnici Elektrodistribucije – Kolašin, na način što je sa brojila električne energije skinuo distributivnu plombu EDK MB koju su postavila ovlašćena službena lica Elektrodistribucije – Kolašin i  bio svjestan da samovlasno pribavlja pravo korišćenja električne energije mimoilazeći propisani postupak, tako što je svoj stambeni objekat samovlasno priključio na elektro mrežu I tako neovlašćeno koristio električnu energiju vlasništvo Elektrodistribucije Kolašin.

      Cijeneći odbranu okrivljenog  sud je  istu odbacio kao sračunatu na  izbjegavanje krivično pravne odgovornosti, jer je odbrana u suprotnosti sa svim provedenim dokazima.

      Uzimajući u obzir utvrdjeno činjenično stanje, sud je zaključka da je Milošević Milovan kriv I krivično pravno odgovoran za krivična djela koja mu se stavljaju na teret, sa kojih razloga je sud okrivljenom prethodno utvrdio novčane kazne za svako krivično djelo primjenom čl. 48 st. 1 Krivičnog zakonika, a u skladu sa visinom kazne predvidjene za svako pojedinačno krivično djelo da bi nakon toga okrivljenom izrekao jedinstvenu novčanu kaznu shodno čl. 48 st. 2 tačka 4 Krivičnog zakonika I istovremeno odredio da istu novčanu kaznu plati u ratama u roku od jedne godine, a shodno čl. 39 st. 5 Krivičnog zakonika.

      Odlučujući o krivičnoj sankciji za okrivljenog sud je cijenio sve okolnosti od značaja za individualizaciju iste, a tiču se ličnosti okrivljenog I krivičnih djela stavljenih mu na teret, pa je od olakšavajućih okolnosti uzeo u obzir činjenicu  da je porodična osoba, otac četvoro djece, te da je teškog imovnog stanja  dok je od otežavajućih okolnosti imao u vidu njegovu raniju osudjivanost I to u 2008 godini, kao I činjenicu da se predstavnik oštećene Elektrodistribucije pridružio krivičnom gonjenju.

      Obzirom na iznijeto sud je mišljenja da će se sa izrečenom novčanom kaznom dovoljno uticati na okrivljene da ubuduće ne vrši krivična djela I da će se sa istom  postići svrha kako specijalne tako I generalne prevencije.

      S hodno čl. 199  I 202 ZKP-a sud je okrivljenog obavezao na plaćanje sudskog paušala u iznosu od 30,00 €ura koji je srazmjeran dužini trajanja postupka I imovinskim prilikama okrivljenog.

      Sa svega naprijed iznijetog odlučeno je kao u izreci presude.



                                  **OSNOVNI SUD U KOLAŠINU,**

                                         Dana,  07.02.2011.godine. 
Zapisničar,
PREDSJEDNIK SUDA,
Mrdak Ljiljana s.r.                                               Popović
Arsen  s.r. 
PRAVNA POUKA: Protiv ove presude dozvoljena je žalba Višem sudu – Bijelo Polje
I to u roku od 8 dana od dana prijema iste. Žalba se podnosi preko ovog suda.  