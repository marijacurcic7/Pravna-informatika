OSNOVNI SUD U ROŽAJAMA
K.br.118/11.
U IME CRNE GORE
OSNOVNI SUD U ROŽAJAMA i to Predsjednik suda Camić Zahit, kao sudija
pojedinac, sa zapisničarem Aidom Luboder, odlučujući po optužnom predlogu
Osnovnog Državnog Tužilaštva iz Rožaja Kt.br.125/11. od 29.06.2011.godine,
protiv okrivljenog D. M. iz Rožaja zbog krivičnog djela šumska kradjaiz čl.
324. st. 2. u vezi st. 1. Krivičnog Zakonika, nakon odražnog glavnog i javnog
pretresa u prisustvu Kalač Aldina Zamjenika Osnovnog Državnog Tužioca iz
Rožaja i okrivljenog dana, 06.07.2012.godine donio je i javno objavio
P R E S U D U
Okrivljeni D. M., JMBG ., od oca I. i majke E., rodj. M., rodjen .g. u
Rožajama, gdje i živi, drž. CG, pismen, završio osnovnu školu, poznaje
crnogorski jezik, koji mu je i maternji jezik, nezapošljen, oženjen, otac
troje maloljetne djece, siromašnog imovnog stanja, neosudjivan.
KRIV JE
Što je:
Dana 23.09.2010.godine, oko 11,45 časova u mjestu zv. „ Hasan aga“ opština
Peć, Republika Kosovo, radi karadje u državnoj šumi oborio 16 bukovih stabala
u kubnoj masi od 31,677m3, pričinivši time štetu Upravi šumarstva – Jedinica
Peć,
Čime je izvršio krivično djelo šumska kradja iz čl. 324 st. 2. u vezi st. 1.
Krivičnog Zakonika.
Pa mu sud na osnovu pomenutog zakonskog propisa primjenom čl. 4,13,
15,32,36,39,42, 45, 46 st. 1. tač. 5. čl. 52,53,54 Krivičnog Zakonika, čl.
226, 229, 239 st. 2. i čl.374 Zakonika o krivičnom postupku i z r i č e
USLOVNU OSUDU
Kojom mu utvrdjuje kaznu zatvora u trajanju od 45 ( četrdesetpet) dana i
istovremeno odredjuje da se ista neće izvršiti u koliko osudjeni u roku od
jedne godine dana ne izvrši novo krivično djelo i
O S U DJ U J E
NA NOVČANU kaznu u iznosu od 300,00 eura koju je osudjeni dužan da plati u
roku od 15 dana po pravosnažnosti ove presude.
Ako osudjeni novčanu kaznu ne plati u ovom roku sud će istu zamijeniti kaznom
zatvora, tako što će za svakih započetih 25,00 eura novčane kazne odrediti
jedan dan kazne zatvora.
Troškovi krivičnog postupka u iznosu od 40,00 eura padaju na teret budžetskih
sredstava
Da plati ovom sudu na ime troškova krivičnog postupka – paušala iznos od 40,00
eura, u roku od 15 dana po pravosnažnosti ove presude.
Uprava šumarstava – Jedinica Peć radi ostavrivanja imovinskog pravnog zahtjeva
upućuje se na gradjansku parnicu.
O b r a z l o ž e nj e
ODT iz Rožaja podnio je optužni predlog Kt.br. 125/11 od 29.06.2011.g. protiv
okrivljenog D. M. iz Rožaja, zbog krivičnog djela šumska krađa iz čl. 324. st.
2. u vezi st. 1. KZ.
Na glavnom pretresu Zamjenik ODT iz Rožaja, istakao je da je izvedenim
dokazima utvrđeno da je okrivljeni izvršio krivično djelo koje mu se optužbom
stavlja na teret. Predložio je da sud istog oglasi krivim za izvršeno krivično
djelo i osudi ga na kaznu zatvora u trajanju od 45 dana i na novčanu kaznu u
iznosu od 200,00 eura.
Okrivljeni D. M. na glavnom pretresu je izjavio da djelimično priznaje
izvršenje krivičnog djela i krivicu za krivično djelo za koje je optužen.
U svojoj odbrani istakao je da živi u Rožajama i poseduje traktor. Dana
23.09.2010.g. traktorom je pošao na teritoriji Republike Kosova na mjestu koje
graniči sa Opštinom Rožaje. Znao je da u mejstu zv. Hasan aga ima bukovog
ogrevnog drveta i da je na tom mjestu bio požar. Bila su mu potrebna ogrevna
drva koja na teritoriji Crne Gore nije mogao obezbijediti. U tom mjestu uzeo
je dva trupca koja je zakačio za traktor i pošao je prema selu Balotiće,
Opština Rožaje. Zaustavila su ga dva čovjeka koji su mu se predstavili kao
šumari. Istima je ispričao kako je trupce uzeo i da su mu isti potrebni za
ogrevno drvo. Istima je saopštio podatke. Pitali su ga da li je saglasan da ga
fotografišu, našta je pristao. Nije oborio šesnest bukovih stabala kako mu se
optužbom stavlja na teret. Trupce koje je zakačio za traktor je našao oborene
i kod sebe nije imao motornu testeru, već samo sjekiru. Trupce je otkačio od
traktora i ostavio ih na tom mjestu.
Na glavnom pretresu sud je izveo dokaze, po saglasnosti stranaka pročitao
zapisnik o saslušanju svedoka Z. M. pred Okružnim Javnim Tužilaštvom u Peći,
izvršio uvid u dvije fotografije, izvršio uvid u tabelarni prikaz o broju
oborenih stabala i kubnoj masi i pročitao izvod iz kaznene evidencije na ime
okrivljenog.
Na zapisniku pred Okružnim Javnim Tužilaštvom u Peći svedok Z. M. istakao je,
da je dana 23.09.2010.g. u 11,45 časova lično sreo okrivljenog da je izvršio
obaranje šesnest bukovih stabala. Mjerenje stabla je izvršio na lice mjesta i
utvrdio kubnu masu. Okrivljenog je identifikovao i istog fotografisao foto
aparatom koji je posedovao. Istog od ranije nije poznavao i nije mu poznat kao
izvršilac šumske krađe. Predmetna stabla je okrivljeni oborio motornom
testerom koju je pomenutog dana imao kod sebe, kao i traktor sa sajlama, kojim
je dovlačio građu sa mjesta gdje je bila oborena. Nije mu poznato da li je
okrivljeni kasnije stabla uzeo pošto se udaljio sa tog mjesta, jer je bio sam.
Poznato mu je da jedan dio građe bio dovlačen do mjesta gdje je istog zatekao.
Sud je cijeneći iskaz okrivljenog i izvedene dokaze pojedinačno i u vezi sa
ostalim izvedenim dokazima, te je na osnovu takve ocjene utvrdio činjenično
stanje kao u izreci presude.
Utvrđeno činjenično stanje proizilazi iz iskaza svjedoka M. čiji je iskaz sud
u svemu prihvatio kao tačan, objektivan i kao takav potvrđen ostalim izvedenim
dokazima, a u odlučnim činjenicama i sa iskazom okrivljenog. Naime, iz iskaza
svedoka se vidi da je on pomenutog dana lično zatekao okrivljenog da na
traktoru izvlači trupce bukove iz šume gdje je predhodno izvršio obaranje
predmetnih stabala. Da je ta stabla premjerio i utvrdio kubnu masu. Da je
okrivljeni imao motornu testeru, te da je istog tog dana i fotografisao. Nije
mu poznato da li je kasnije, obzirom da je nakon obavljene ove radnje se
udaljio sa tog mjesta, okrivljeni građu uzeo. Njegov iskaz potvrđen je iskazom
okrivljenog u dijelu koji se odnosi da je pomenutog dana on bio sa traktorom u
pomenutom mjestu. Da je na traktoru vukao dva trupca bukova, kada ga je svedok
zatekao i po njegovoj saglasnosti svjedok je istog fotografisao. Da je u ovom
mjestu pošao radi obezbeđenja ogrevnog drveta. U ovom dijelu iskaz okrivljenog
sud je i prihvatio i isti uzeo kao dokaz jer je potvrđen svim izvedenim
dokazima.
Međutim, iskaz okrivljenog u preostalom dijelu, sud je ocjenio kao
iskonstruisan i kao takav usmjeren na umanjenju krivično pravne odgovornosti
za krivično djelo za koje je optužen i kao takav je suprotan izvedenim
dokazima.
Iz fotografija koje su sačinjene po saglasnosti okrivljenog, od strane svedoka
kao čuvara šuma, na kojima se vidi lik okrivljenog, traktor, sajle i trupci,
nesumljivo se utvrđuje da je na istima okrivljeni, njegov traktor, kao i
trupci koje je vukao na traktoru, te i mjesto gdje je isti zatečen. Ovaj dokaz
sud je prihvatio, jer je sačinjen u skladu sa čl. 156. ZKP.
Pravnom ocjenom utvrđenog činjeničnog stanja, sud je našao da su u radnjama
okrivljenog sadržani svi bitni elementi krivičnog djela šumska građa iz čl.
324. st. 2. u vezi st. 1. KZ izvršenog na način,vrijeme i mjestu kako je
opisano u izreci presude. Naime, okrivljeni je u namjeri krađe pomenutog dana
oborio naznačenu količinu bukovih stabala, čija je kubna masa iznosila 31,677
m3 pri čemu za to niej posjedovao odobrenje izdatog od nadležnog organa.
Cijeneći psihički odnos okrivljenog prema izvršenom krivičnom djelu, sud je
našao da je isti ovo krivično djelo izvršio sa umišljajem, jer je bio svjestan
da ne poseduje odobrenje za obaranje predmetnih stabala i da ista obara u
tuđoj šumi u namjeri krađe, te je nato i pristao.
Za izvršeno krivično djelo okrivljeni je krivično pravno odgovoran, te ga je
sud za isto i oglasio krivim, pošto je našao da nema elemenata koji bi
isključivali njegovu krivičnopravnu odgovornost i obzirom na kumulativnu
propisanost kazni u KZ za ovo krivično djelo istom izrekao uslovnu osudu,
utvrđujući mu pri tom primenom čl. 45 i 46 KZ kaznu zatvora u trajanju od 45
dana i izrekao mu uslovnu osudu istovremeno određujući da se izrečena kazna
neće izvršiti ukoliko isti u roku od jedne godine dana ne izvrši novo krivično
djelo i osudio ga na novčanu kaznu u iznosu 300,00 eura.
Prilikom izricanja uslovne osude kao mjere upozorenja imajući u vidu svrhu
uslovne osude u okviru opšte svrhe krivičnih sankcija, sud je imao u vidu
ličnost izvršioca ovog krivičnog djela, njegovo dosadašnje vladanje, a što
potvrđuje i njegova neosuđivanost, njegove porodične prilike-otac troje
maloletne djece, da nije u radnom odnosu, pobude iz kojih je izvršio ovo
krivično djelo, obzirom da su mu stabla bila potrebna za ogrevno drvo, da nije
u radnom odnosu, njegovo djelimično priznanje za izvršeno krivično djelo, pa
mu je sud u tom smislu i izrekao uslovnu osudu, ubijeđen da će se sa istom kao
mjera upozorenja dovoljno uticati na istog da ne učini novo krivično djelo,
stim što su mu ove okolnosti cijenjene kao naročito olakašavajuće, te je istom
primjenom čl. 45 i 46. KZ utvrđena blaža visina kazne zatvora od one koja je u
zakonu propisana za ovo krivično djelo. Imajući u vidu istaknute okolnosti kao
olakšavajuće, a u nedostatku otežavajućih okolnosti okrivljenog je obzirom na
propisanost kazni u KZ-u za ovo krivično djelo osudio i na novčanu kaznu u
iznosu od 300,00 eura, ubijeđen da će sa istom postići svrha kažnjavanja iz
čl. 4. u vezi čl. 32. KZ.
U smislu čl. 226. i 229. ZKP, sud je obavezao okrivljenog da plati na ime
troškova krivičnog postupka- paušala iznos od 40,00 eura, a ovo imajući u vidu
trajanje i složenost krivičnog postupka, kao i imovno stnaje okrivljenog.
U smislu čl. 226. st. 6. ZKP, troškovi krivičnog postupka u iznosu od 40,00
eura koji se odnose na prevođenje zapisnika o saslušanju svedoka, od strane
sudskog tumača padaju na teret budžetskih sredstava.
U smislu čl. 239. st. 2. ZKP, oštećena Uprava za šume –Jedinica Peć radi
ostvarivanja imovinsko pravnog zahtjev aupućuje se na građansku parnicu. Ovo
srazloga što oštećeni do okončanja glavnog pretresa nije postavio imovinsko
pravni zahtjev, tako da sud o istom nije ni odlučivao.
Zapisničar, PREDSJEDNIK SUDA,
Aida Luboder s.r. Zahit Camić s.r.
PRAVNA POUKA: Protiv ove presude može se izjaviti žalba u roku od 8 dana od
dana prijama iste Višem sudu u Bijelom Polju, a preko ovog suda.