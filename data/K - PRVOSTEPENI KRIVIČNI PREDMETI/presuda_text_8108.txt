K.br. 164/2011
U IME CRNE GORE
VIŠI SUD U PODGORICI, kao prvostepeni krivični, po sudiji Tabaš Predragu, uz
učešće Novčić Slobodanke, kao zapisničara, u krivičnom predmetu protiv
optuženoj P. Z., koga brani R. M., advokat iz Podgorice po službenoj dužnosti
i optuženog Ž.D. koga brani L. B., advokat iz Podgorice po službenoj dužnosti,
zbog krivičnog djela neovlašćena proizvodnja, držanje i stavljanje u promet
opojnih droga iz čl. 300. st. 1. Krivičnog zakonika, odlučujući po optužnici
Višeg državnog tužilaštva u Podgorici Kt.br. 126/11 od 19.09.2011. godine,
koju je na glavnom pretresu zastupala Olivera Ražnatović-zamjenik VDT u
Podgorici, nakon održanog glavnog i javnog pretresa u prisustvu zastupnika
optužbe, optuženih i njihovih branilaca, dana 06.12.2011. godine, donio je i
istog dana javno objavio  
P R E S U D U
Optuženi:  
1. P. Z., rodjen ...,sa prebivalištem u P. državljanin Crne Gore, završio
srednju školu, nezaposlen, oženjen, otac dvoje maloljetne djece, po zanimanju
vodoinstalater, lošeg imovnog stanja, osudjivan i to: presudom Osnovnog suda
Podgorica, K.br. 04/957 od 29.06.2005. godine, zbog krivičnog djela kradja iz
čl. 239. st. 1. Krivičnog zakonika i osudjen na kaznu zatvora u trajanju od 2
mjeseca, presudom Višeg suda u Podgorici, K.br. 22/08 od 09.11.2009. godine,
zbog krivičnog djela neovlašćena proizvodnja, držanje i stavljanje u promet
opojnih droga iz čl. 300. st. 1. Krivičnog zakonika i osudjen na kaznu zatvora
u trajanju od 6 mjeseci zatvora i presudom Višeg suda u Podgorici, K.br.
259/09 od 21.06.2010. godine, zbog krivičnog djela neovlašćena proizvodnja,
držanje i stavljanje u promet opojnih droga iz čl. 300. st. 1. Krivičnog
zakonika i osudjen na kaznu zatvora u trajanju od 1 (jedne) godine i 6 (šest)
mjeseci, u pritvoru od 17.08.2011. godine od 13,45 časova.  
2. Ž.D. rodjen... u P. sa prebivalištem u P. državljanin Crne Gore, završio
osnovnu školu, nezaposlen, neoženjen, lošeg imovnog stanja, neosudjivan,
nalazio se u pritvoru od 16.08.2011. godine do 19.08.2011. godine.  
KRIVI SU  
Zato što su:
U periodu od kraja juna mjeseca 2011. godine, do 16 avgusta 2011. godine, u
P., okrivljeni P. Z. neovlašćeno prodavao i neovlašćeno radi prodaje držao, a
okrivljeni Ž. D. neovlašćeno radi prodaje kupovao i držao i neovlašćeno
rpdavao opojnu drogu marihuanu-supstancu proglašenu za opojnu drogu Rješenjem
o utvrdjivanju opojnih droga („Sl. List SRJ“ br. 44/02), na način što je
okrivljeni P. Z. u navedenom periodu osam puta okrivljenom Ž. D. prodao po 100
grama opojne droge marihuane za iznose od po 100 eura, dok je dana 16. avgusta
2011. godine, u svom stanu u ulici M.P. neovlašćeno radi prodaje držao opojnu
drogu marihuanu ukupne težine 771,49 grama, upakovanu u 14 manjih zamotuljaka
težine 30,89 grama, 45,44 grama, 29,60 grama, 31,39 grama, 32,42, grama, 30,40
grama, 29,18 grama, 31,62 grama, 29,93 grama, 30,32 grama, 33,27 grama, 28,80
grama, 30,44 grama i 32,03 grama i jedan veći zamotuljak od PVC kese, težine
305,61 gram, koja opojna droga je istog dana pronadjena od strane ovlašćenih
policijskih službenika Uprave policije Područne jedinice Podgorica, prilikom
pretresa njegovog stana i oduzeta od okrivljenog, a okrivljeni Ž. D. u
navedenom periodu osam puta od okrivljenog P. Z. neovlašćeno radi prodaje
kupio po 100 grama opojne droge marihuane za iznose od po 100 eura, koju
opojnu drogu je prepakivao u manje paketiće i prodavao nepoznatim licima na
području Podgorice za iznose od po 10 eura, dok je preostalu opojnu drogu
marihuanu, težine 24,94 grama upakovanu u šest ručno pravljenih zamotuljaka od
aluminijske folije težine 4,24 grama, 4,29 grama, 3,99 grama, 4,11 grama, 4,58
grama i 3,74 grama, dana 16 avgusta 2011.godine, neovlašćeno radi prodaje
držao u putničkom motornom vozilu marke „Volkswagen Golf III“, reg. oznake PG
AJ  koja opojna droga je pronadjena istog dana od strane ovlašćenih
policijskih službenika pretresom navedenog putničkog vozila i oduzeta od
okrivljenog,  
                  \- čime su izvršili krivično djelo neovlašćena proizvodnja, držanje i stavljanje u promet opojnih droga iz čl. 300. st. 1. Krivičnog zakonika.

Pa ih sud, primjenom citiranih zakonskih odredbi, te odredbi
čl.4,5,6,7,8,14,15,32,36,42. i 51. Krivičnog zakonika, a optuženom Živković
Daliboru i primjenom odredbi čl. 45. i 46. Krivičnog zakonika i odredbi čl.
226, 229. i 374. Zakonika o krivičnom postupku.  
O S U Đ U J E
- optuženog P. Z., na kaznu zatvora u trajanju od 2 (dvije) godine  i 6
(šest) mjeseci, u koju kaznu mu se uračunava vrijeme provedeno u pritvoru od
17.08.2011. godine, pa nadalje.
-optuženog Ž. D.na kaznu zatvora u trajanju od 1 (jedne) godine, u koju kaznu mu se uračunava vrijeme provedeno u pritvoru, od 16.08.2011. godine do 19.08.2011. godine.  
II. Na osnovu čl. 75. u vezi čl. 300 st. 7. Krivičnog zakonika, sud optuženim
i z r i č e:  
MJERU BEZBJEDNOSTI
ODUZIMANJE PREDMETA  
Od optuženog P. Z. oduzima se 771,49 grama opojne droge marihuane, a od
optuženog Ž. D. oduzima se 24,94 grama opojne droge marihuane, koja se ima
uništiti, nakon pravosnažnosti presude.
Dužni su optuženi da na ime troškova krivičnog postupka-sudskog paušala
platiti ovom sudu novčani iznos od po 50,00 eura, optuženi P. Z. na ime
nagrade i nužnih izdataka postavljenog mu branioca po službenoj dužnosti adv.
D. R. novčani iznos od 300,00 eura, a optuženi Ž.D. na ime nagrade i nužnih
izdataka postavljenog mu branioca po službenoj dužnosti adv. K M, novčani
iznos od 400,00 eura, sve u roku od 15 dana po pravosnažnosti presude, pod
prijetnjom prinudne naplate.  
O b r a z l o ž e nj e
Optužnicom Višeg državnog tužilaštva u Podgorici Kt.br.126/11 od 19.09.2011.
godine, optuženim P. Z.u i Ž.D. stavljeno je na teret da su izvršili krivično
djelo neovlašćena proizvodnja, držanje i stavljanje u promet opojnih droga iz
člana 300 stav 1. Krivičnog zakonika, pri kojoj optuženici je njen zastupnik
ostao u cjelosti do završetka glavnog pretresa, predlažući sudu u završnoj
riječi da optužene oglasi krivim i osudi po zakonu.
Optuženi P. Z. u prethodnom postupku nije iznosio svoju odbranu, branio se
ćutanjem.
U  odbrani na glavnom pretresu, optuženi P. Z. je priznao da je negdje u Junu
mjesecu 2011 godine, prodao optuženom Ž. D. opojnu drogu marihuanu u količini
od 100 grama za iznos od 100 eura,  da je opojna droga koja je pronađena u
njegovoj kući, u količini od 771,49 grama, bila namijenjena daljoj prodaji, da
je istu prepakivao u manje zamotuljke, koji su i pronađeni kod njega prilikom
pretresa njegove kuće, da je jedan dio te droge povremeno konzumirao, da nije
posjedovao druge marihuane, osim one koja je pronađena kod njega, pretresom
njegove kuće, od koje marihuane je krajem juna mjeseca 2011. godine, prodao
optuženom Ž. 100 grama, za iznos od 100 eura. Međutim, optuženi P. Z. je
negirao da  je optuženom Ž. D.prodavao marihuanu u više navrata, u periodu od
kraja Juna mjeseca 2011 godine, pa do 16 avgusta 2011 godine, kako je to
naznačeno u optužnici. Optuženi je izrazio iskreno kajanje i prihvatio krivicu
za izvršenje krivičnog djela. Pri ovakvoj odbrani optuženi je ostao do
završetka glavnog pretresa.
Branilac optuženog P. Z. je u završnoj riječi zamolio sud da prilikom
odmjeravanja kazne uzme u obzir sve olakšavajuće okolnosti na njegovoj strani
i stog što blaže kazni.
Optuženi P. Z. je u cjelosti prihvatio završnu riječ svog branioca.
Optuženi Ž.D.tokom cjelokupnog postupka priznaje izvršenje krivičnog djela
stavljenog mu na teret optužnicom i u svojoj odbrani navodi, da je imao dosta
porodičnih problema, da je nezaposlen, da mu je otac kockar i da zbog velikih
dugova žive veoma loše od mjesečne plate njegove majke, te da je to razlog
zašto je odlučio da se bavi prodajom droge. Optuženi je dalje naveo, da je
prilikom posjete lokalu „.“, u Zagoriču, gdje inače izlazi na piće, primijetio
da odredjeni broj momaka, koji tu dolaze „puše travu“, pa je gledajući njih,
došao na ideju da bi mogao da nabavi određenu količinu opojne droge marihuane,
koju bi ti momci vjerovatno kupovali kod njega, te da bi na  taj način
finansijski pomogao sebi, kao i svojoj porodici, tako što ne bi tražio svojim
roditeljima novac za osnovne dnevne potrepštine. Odlučio je da potraži osobu
koja bi ga mogla povezati sa nekim ko prodaje drogu, pa kako je znao da je V.
G. u ranijem periodu imao veze sa tim, pitao ga je da mu preporuči osobu od
koje bi mogao da nabavlja marihuanu, na šta mu je G. odgovorio, da on sa tim
više nema veze i da se time više ne bavi. Međutim, dok su on i G. jednog dana,
u prijepodnevnim časovima, sjedjeli ispred lokala u sklopu kluba „.“, pored
lokala je vozilom prošao neki poznanik G., koga je on pozvao telefonom, a ovaj
se vratio i sjeo kod njega. Nakon nekog vremena prišao mu je jedan momak, koji
mu se predstavio kao Z. P., koji je tom prilikom, koliko se sjeća, došao sa
vozilom „Audi-R6“, sive boje, podgoričkih registarskih oznaka i pitao ga „šta
će ti to“, našta mu je on odgovorio, da mora jer se nalazi u izuzetno lošoj
situaciji, nakon čega mu je P. rekao da mogu da se dogovore i da se vide, pa
su tom prilikom razmijenili brojeve telefona. Dalje je naveo, je da je njegov
broj telefona . a da je P.a memorisao u svom telefonu kao „Z.-Donja Gorica“ i
da mu je broj telefona ., te da je, sjutradan kontaktirao P.a telefonom, nakon
čega je P. svojim vozilom došao po njega u Zagorič, a zatim su zajedno pošli
kod P.a kući, u D.. G., kada je P. pošao na sprat svoje kuće, dok ga je on
čekao na terasi, i donio mu jedan veći zamotuljak opojne droge marihuane,
napravljen od providne pvc-kese, oblijepljen providnom selotejp trakom, zašta
mu je on dao 100 eura. U narednom periodu je i dalje nastavio da kupuje opojnu
drogu marihuanu kod P.a, na način što bi ga prvo kontaktirao telefonom a zatim
bi došao kod njega kući, gdje je, u protekla dva mjeseca, kod njega marihuanu
kupio osam do devet puta, za iznos novca od 100 eura. Takođe navodi, da mu je
P. jednom ili dva puta donio marihuanu  kod fakulteta , a ponekad bi sjedio
kod P.a kući i kada bi krenuo da ide, on bi mu rekao da ga sačeka u hodniku i
donio mu jedan veći zamotuljak marihuane. Nakon kupovine opojne droge
marihuane, istu bi odnosio kući, gdje je prepakivao u manje paketiće u
količinama od 5 do 6 grama i ste prodvao po cijeni od  po 10 eura po paketiću,
dok je jedan dio marihuane koju je kupovao od optuženog P.a, konzumirao.
Optuženi je dalje naveo, da se dana 16.08.2011.godine, vozilom „Golf 3“,
bijele boje, kojim je upravljao njegov drug B.M., koji je vlasnik vozila,
uputio do Poslovnog centra „.“, kako bi izvjesnom „.B prodao 6 paketića
marihuane, koje je sakrio u ladicu vozila ispred sjedišta suvozača, ali su ih
dolaskom na kružni tok u blizini .“, zaustavili inspektori, izvršili kontrolu
vozila i tom prilikom pronašli opojnu drogu marigunau i to 6 paketića, a koju
opojnu drogu je prethodno kupio kod optuženog P. Z.. Pri ovakvoj odbrani
optuženi je ostao do završetka glavnog pretresa, izražavajući iskreno kajanje
i prihvatanje krivice za izvršenje istog.
Branilac optuženog Ž. D. je u završnoj riječi zamolio sud da prilikom
odmjeravanja kazne za njegovog branjenika, cijeni sve olakšavajuće okolnosti
na njegovoj strani, a posebno činjenicu da je optuženi u cjelosti priznao
izvršenje krivičnog djela, kao i njegov raniji život i istom ublaži kaznu
ispod zakonom propisanog minimuma za predmetno krivično djelo.
Optuženi Živković Dalibor je u cjelosti prihvatio završnu riječ svog branioca.
Sud je u dokaznom postupku pročitao službenu zabilješku Uprave policije PJ
Podgorica Ku.br. 757/11 od 18.08.2011. godine, zapisinik o pretresanju p.m.w.
„Golf 3“, reg. oznaka AJ . Uprave policije PJ P. Ku.br. 757/11 od 18.08.2011
godine, dvije potvrde o privremeno oduzetim predmetima od optuženog Živković
Dalibora Uprave policije PJ . Ku.br. 757/11 od 18.08.2011. godine, zapisnik o
pretresanju stana i drugih prostorija optuženog P. Z. Uprave policije PJ P.a
Ku.br. 757/11 od 18.08.2011. godine i izvršio uvid u fotodokumentaciju Uprave
policije PJ P. od 18.08.2011. godine koja je sastavni dio tog zapisnika, dvije
potvrde o privremeno oduzetim predmetima od optuženog P. Z. Uprave policije PJ
. Ku.br. 757/11 od 18.08.2011., na saglasan predlog stranaka pročitao
izvještaj o vještačenju Forenzičkog centra u D. br. 436/11 i br.344/11, te
izvršio uvid u fotodokumentaciju koja je sastavni dio tog izvještaja, izvršio
uvid u fotodokumentaciju Uprave policije PJ P.od 16.08.2011. godine, pročitao
izvod iz KE za optuženog P. Z. Uprave policije PJ P. od 01.09.2011. godine,
izvod iz KE za optuženog Ž. . MUP-a Republike . policijska uprava u P. od
06.09.2011. godine.
Iz sadržine službene zabilješke Uprave policije PJ Podgorica Ku.br. 757/11 od
18.08.2011 godine, utvrđuje se da je ista sačinjena dana 16.08.2011. godine, u
službenim prostorijama PJ P., od strane službenika Ekspoziture za borbu protiv
droge i krijumčarenja, a u vezi izvršene kontrole nad licem Ž. D., kod PC „.“,
u .P pretresa putničkog motornog vozila marke „VW Golf 3 „ reg. oznaka PG-
AJ-114 vlasništvo M..B kao i pronalaska u ladici instrumental table navedenog
vozila, ispred sjedišta suvozača, jedne PVC kese plave boje u kojoj se
nalazilo 6 ručno pravljenih zamotuljaka od aluminijske folije, sa sadržinom u
istima tamno zelene materije, za koju se pretpostavljalo da je opojna droga
marihuana. Nadalje, iz sadržine službene zabilješke se utvrđuje da je
navedenim vozilom upravljao M. . dok se na mjestu suvozača nalazio Ž. D. koji
se nakon zaustavljanja od strane službenika policije dao u bjekstvo, te da je
isti ubrzo lišen slobode.
Iz sadržine zapisnika o pretresanju putničkog motornog vozila „Golf 3“,
vlasništvo M. B., reg. oznaka PG-AJ-., Uprave policije PJ .P. Ku.br. 757/11 od
16.08.2011 godine, utvrđuje se, da je pretres navedenog vozila izvršen dana
16.08.2011 godine u Podgorici, u ulici „M. R.“ . (kružni tok kod PC Palada),
od strane ovlašćenih službenika policije PJ Podgorica, te da je tom prilikom,
u spremištu instrumental table navedenog vozila, pronađena jedna PVC kesa
plave boje u kojoj se nalazilo 6 ručno pravljenih zamotuljaka od aluminijske
folije, sa sadržinom u istima tamno zelene materije, za koju se
pretpostavljalo da je opojna droga marihuana, a koji ručno pravljeni
zamotuljci su i privremeno oduzeti od optuženog Ž.D., što se utvrđuje iz
sadržine potvrde o privremeno oduzetim predmetima Ku.br. 757/11 od 16.08.2011.
godine. Izgled vozila „Golf 3“, kao i mjesto u vozilu gdje su pronadjedni 6
ručno pravljenih zamotuljaka prikazani su u fotoelaboratu Uprave policije PJ
P. br. 17 – 28 – 244 – 1545/2416 od 16.08.2011. godine.
Iz sadržine potvrde o privremeno oduzetim predmetima, Uprave policije, PJ
P.Ku.br. 757/11 od 16.08.2011. godine, na ime optuženog Ž.D., utvrđuje se da
je od  optuženog privremeno oduzet, mobilni telefon marke Nokia 5800, IMEI
broja . u istom jedna (1) sim kartica M-tel, IMSI broja .
Iz sadržine zapisnika o pretresanju stana i drugih prostorija optuženog P. Z.
Uprave policije PJ Podgorica, Ku.br. 757/11 od 18.08.2011. godine, utvrđuje se
da su ovlašćeni policijski službenici PJ Podgorica, dana 17.08.2011.godine,
izvršili pretres kuće P. Z., u Podgorici, u ul.“M.P.“. i da  su tom prilikom
pronašli: u kuhinji, u kesi za smeće, jedno veće pakovanje od PVC kese i
providne selotejp trake, sa vidljivim tragovima zelene biljne materije, za
koju se pretpostavljalo da je opojna droga „marihuana“, u fiokama od
kuhinjskih elemenata,  više isječaka od PVC providne kese, dvije rizle i jedna
lula, potom u šanku od kuhinje u duplom dnu, u inprovizovanoj fioci, pronađeno
je 14 manjih zamotuljaka napravljenih od providne PVC kese i jedan veliki
zamotuljak od bijele PVC kese, sa zelenim natpisom, oblijepljen selotejp
trakom, u kojima se nalazi tamno zelena biljna materija, za koju se
pretpostavljalo da je opojna droga marihuana, dok je na kuhinjskom elementu
pronadjena jedna digitalna vaga za precizno mjerenje, marke „Vicko“, koji
pronadjeni predmeti su i oduzeti od optuženog P. Z., što se utvrđuje iz
sadržine potvrde o privremeno oduzetim predmetima, Uprave policije PJ
Podgorica Ku,br.757/11 od 18.08.2011 godine, na ime optuženog P. Z.. Izgled
kuće optuženog P. Z., kao i mjesta u kući gdje je pronadjena opojna droga
marihuana, prikazani su u fotoelaboratu Uprave policije PJ Podgorica, br.
17–28-244–1574/2431, od 18.08.2011. godine, koji je sastavni dio zapisnika o
pretresanju.
Iz sadržine potvrde o privremeno oduzetim predmetima od optuženog P. Z.,
Uprave policije PJ Podgorica Ku.br.757/11 od 18.08.2011. godine, utvrđuje se
da su od optuženog P. Z. oduzeti sledeći predmeti: 1.) novac u iznosu od 160
eura u apoenima od 1x50 eura, ser. broja . 4x20 eura ser. brojeva . E ., S. i
M., 2x10 eura ser. brojeva X. i . 2x5 eura ser. brojeva U. i P., 2.) tri
mobilna telefona i to mobilni telefon marke Nokia . IMEI aparata. sa Tmobile
sim karticom za broj telefona ., mobilni telefon marke Nokia .IMEI aparata .
sa telenor sim karticom IMSI broja . za broj telefona ., mobilni telefon marke
Nokia.IMEI aparata . sa telenor sim karticom IMSI broja . za broj telefona .
Iz izvještaja o vještačenju opojne droge, Uprave policije – Forenzički centar
Danilovgrad, br. 3436/11 i 3442/11, utvrđuje se da su tom centru na
vještačenje dostavljeni sledeći predmeti: 1.) 6( šest ) ručno pravljenih
zamotuljaka od alu. folije, sa sadržajem sasušene biljne materije, zelene
boje, karakterističnog opojnog mirisa, neto masa: m1 = 4,24 g, m2 = 4,29 g, m3
= 3,99g, m4 = 4,11 g, m5 = 4,58g, m6 = 3,74 g, koji predmeti su pronađeni
prilikom pretresa vozila „Golf 3“, reg. oznaka PG AJ ..) jedna najlonska kesa
oblijepljena providnom selotejp trakom, sa rasutom biljnom materijom tamno
zelene boje, neto mase m = 0,15 g   3.) a) jedno veće pakovanje od plastične
kese, oblijepljeno providnom selotejp trakom, sa sadržajem sasušene biljne
materije, tamno zelene boje, karakterističnog opojnog mirisa, neto mase m =
305,61 g. b) 14 (četrnaest) ručno pravljenih zamotuljaka, od providne
plastične kese, sa sadržajem sasušene biljne materije tamno zelene boje,
karakterističnog opojnog mirisa, neto masa m1 = 30,89 g, m2 = 45,44 g, m3 =
29,60 g, m4 = 31,39 g, m5 = 32,42 g, m6 = 30,40 g, m7 = 29,18 g, m8 = 31,62 g,
m9 = 29,93 g, m10 = 30,32 g, m11 = 33,27 g, m12 = 28,80 g, m13 = 30,44 g i m14
= 32,03 g,    4.) a) 2 pakovanja rizli, b.) više isječaka od plastičnih kesa
c.) jedna plastična lula,    5.) jedna digitalna vaga marke „Vicko“, koji
predmeti pod rednim brojem 2,3,4,5, su pronadjeni prilikom pretresa kuće P.
Z.. U izvještaju se dalje navodi, da je detaljnim mikroskopskim pregledom
dostavljenog biljnog materijala navedenog pod rednim brojevima 1,2,3
izvještaja, konstatovano prisustvo smole kao i bodlji u obliku „medveđih“
kandži, da je na osnovu karakteristične morfološke građe istih utvrđeno, da
potiču od biljke čiji je botanički naziv Cannabis sativa L, iz familije
Cannabaceae, poznatija kao konoplja, marihuana, te da je preliminarnim
hemijskim testovima, metodom tankoslojne hromatografije i gasnom
hromatografijom sa masenim spektrometrom utvrđeno, da uzorci navedeni pod
rednim brojevima 1,2,3,4c i 5 sadrže psihoaktivnu komponentu
tetrahidrokanabinol (THC), u koncentraciji iznad 0,3 %, te da se kanabis i
THC, supstance sadržane u navedenim uzorcima, nalaze na listi opojnih droga
(Službeni list SRJ, br. 44/2002), dok se iz izvještaja utvrđuje da uzorci
navedeni pod rednim brojem 4a i 4b, ne sadrže tragove opojnih droga u
granicama detekcije primjenjivanih metoda.Izgled predmeta vještačenja je
vidljiv u fotoelaboratu koji je sastavni dio navedenog izvještaja.
Sud je nalaz i mišljenje cijenio kao stručan, jasan, objektivan, zasnovan na
pravilima struke i nauke, pa je isti u cjelosti i prihvatio.
Iz izvoda iz KE za optuženog P. Z., Uprave policije PJ Podgorica br. 29 –
245/11 – 3469 od 01.09.2011 godine, utvrđuje se da je isti osuđivan i to
presudom Osnovnog suda u Podgorici k.br.04/957 od 29.06.2005 godine, zbog
krivičnog djela iz člana 239. stav 1. KZR CG, na kaznu zatvora u trajanju od 2
mjeseca, presudom Višeg suda u Podgorici K.br.22/08 od 09.11.2009 godine, zbog
krivičnog djela iz člana 300 stav 1 KZCG, na kaznu zatvora u trajanju od 6
mjeseci, presudom Višeg suda u Podgorici k.br. 259/09 od 21.06.2010 godine,
zbog krivičnog djela iz člana 300 stav 1 KZCG, na kaznu zatvora u trajanju od
1 godine i 6 mjeseci.
Iz izvoda iz KE za optuženog Ž. D., MUP-a Republike .S. Direkcije policije-
Policijska uprava u P. br. 235/1 – 1612/11 od 06.09.2011 godine, utvrđuje se
da isti nije osuđivan.
Cijeneći navode optužbe, odbrane optuženih, te sve provedene dokaze kako
pojedinačno, tako i u njihovoj međusobnoj vezi, ovaj sud nalazi, da su
optuženi P. Z. i Ž. D.izvršili krivično djelo neovlašćena proizvodnja, držanje
i stavljanje u promet opojnih droga iz čl. 300 st.1 Krivičnog zakonika, na
način, u vrijeme, i na mjestu kako je to predstavljeno u izreci presude.
U postupku je nesumnjivo utvrđeno, da je optuženi P. Z. u periodu od kraja
juna mjeseca 2011.godine do 16 avgusta 2011. godine, u Podgorici, neovlašćeno
prodavao i neovlašćeno radi prodaje držao opojnu drogu marihuanu, na način što
je  u navedenom periodu osam puta optuženom Ž. D. prodao po 100 grama opojne
droge marihuane za iznose od po 100 eura, dok je dana 16. Avgusta 2011. godine
u svojoj kući, u ulici „M. P.“ bb, u Podgorici, neovlašćeno radi prodaje držao
opojnu drogu marihuanu ukupne težine 771,49 grama, upakovanu u 14 manjih
zamotuljaka težine 30,89 grama, 45,44 grama, 29,60 grama, 31,39 grama, 32,42
grama, 30,40 grama 29,18 grama, 31,62 grama, 29,93 grama, 30,32 grama, 33,27
grama, 28,80 grama, 30,44 grama, i 32,03 grama i jedan veći zamotuljak od PVC
kese, težine 305,61 grama, koja  opojna droga je pronadjena i oduzeta od
optuženog P.a, prilikom pretresa njegove kuće, od strane ovlašćenih
policijskih službenika Uprave policije – Područna jedinica Podgorica, dok je
okrivljeni Ž.D. neovlašćeno radi prodaje kupovao i držao i neovlašćeno
prodavao opojnu drogu marihuanu, na način što je od optuženog P. Z. u
navedenom periodu, neovlašćeno radi prodaje 8 puta kupio po 100 grama opojne
droge marihuane, za iznose od po 100 eura, koju opojnu drogu je prepakivao u
manje paketiće, težine 5 do 6 grama i iste prodavao za iznos od po 10 eura po
paketiću, dok je preostalu opojnu drogu marihuanu, u količini od 24,94 grama,
zapakovanu u šest ručno pravljenih zamotuljaka od aluminijske folije, težine
4,24 grama, 4,29 grama, 3,99 grama, 4,11 grama, 4,58 grama i 3,74 grama, dana
16.08.2011.godine, neovlašćeno radi prodaje držao u vozilu marke „Golf 3“,
reg. oznaka PG AJ . kojim je upravljao njegov drug M. M.B., dok se optuženi Ž.
nalazio na mjestu suvozača, a  koja opojna droga je pronađena i oduzeta od
optuženog istog dana, od strane ovlašćenih policijskih službenika PJ
Podgorica, pretresom navedenog vozila, u ladici instrument table, ispred
sjedišta suvozača, kod kružnog toka, u blizini PC „.“ u Podgorici.
Ovako utvrđeno činjenično stanje, sud je prvenstveno nesumnjivo utvrdio, iz
odbrane optuženog Ž. D., koji je u cjelosti priznao izvršenje krivičnog djela
koje mu je optužnicom stavljeno na teret, te naveo, da je od kraja Juna
mjeseca 2011 godine, do 16 avgusta 2011 godine, od optuženog P. Z. u osam
navrata kupio opojnu drogu marihuanu u količinama od po 100 grama, za iznose
od po 100 eura, nakon čega je tu marihuanu prepakivao u manje paketiće, težine
otprilike od 5 do 6 grama, koje je potom prodavao nepoznatim licima na
području opštine Podgorica, za iznos od  10 eura po paketiću, te da se dana
16.08.2011. godine, vozilom „Golf 3“, kojim je upravljao njegov drug M..B.
uputio ka poslovnom centru „.“, gdje je imao namjeru da izvjenom „B.“ proda
opojnu drogu marihuanu zapakovanu u šest manjih zamotuljaka od aluminijske
folije, kada su ih u blizini poslovnog centra „. kod kružnog toka, zaustavili
inspektori policije, izvršili pretres vozila i u ladici instrument table
ispred sjedišta suvozača pronašli navedenu opojnu drogu, a koju je prethodno
kupio od optuženog P. Z..
Ovakva odbrana optuženog Ž. D., ničim nije dovedena u sumnju, naprotiv,
potvrđena je i sadržinom materijalnih dokaza provedenih u postupku i to
službenom zabilješkom Uprave policije PJ Podgorica, zapisnikom o pretresanju
putničkog motornog vozila „Golf 3“, te potvrdom o privremeno oduzetim
predmetima od optuženog Ž. D., iz kojih dokaza je sud nesumnjivo utvrdio, da
su ovlašćeni policijski službenici dana 16.08.2011 godine, u blizini poslovnog
centra „.“ ,u Podgorici,  izvršili pretres vozila „Golf 3“ u kome se na mjestu
suvozača nalazio optuženi Ž. D. i da su tom prilikom u vozilu u ladici
instrument table, ispred sjedišta suvozača, pronašli šest zamotuljaka sa
sadržajem zelene biljne materije, za koju se sumnjalo da je opojna droga
marihuana, za koje optuženi Ž.nije sporio da su njegove kao i to da su bili
namijenjeni daljoj prodaji, koji pronadjeni predmeti su privremeno oduzeti od
njega, uz izdavanje potvrde o privremenom oduzimanju predmeta, koju je
optuženi Ž. potpisao bez primjedbi. Konačno, ovakva odbrana optuženog Ž. D.
djelimično je potvrdjena i odbranom optuženog P. Z., koji je priznao da je u
junu mjesecu 2011. godine, optuženom Ž. D. prodao 100 grama opojne droge
marihuane za iznos od 100 eura.
Nadalje, naprijed utvrđeno činjenično stanje, da je optuženi P. Z. dana
16.08.2011. godine, u svojoj kući, radi dalje prodaje držao opojnu drogu
marihuanu u količini od 771,49 grama, upakovanu u 14 manjih i jedan veći
zamotuljak od PVC kese, nesumnjivo se utvrdjuje iz odbrane optuženog P. Z.,
koji je priznao da je u svojoj kući držao radi dalje prodaje opojnu drogu
marihuanu u navedenoj količini, koju je prepakivao u manje zamotuljke, koji su
pronadjeni kod njega prilikom pretresa kuće, a koji navodi odbrane su
potvrdjeni i sadržinom materijalnih dokaza provedenih u postupku i to
sadržinom zapisnika o pretresanju stana i drugih prostorija optuženog P. Z. i
potvrde o privremeno oduzetim predmetima od optuženog, iz kojih nesumnjivo
proizilazi, da su ovlašćeni policijski službenici PJ Podgorica, dana
17.08.2011 godine, izvršili pretres kuće, u kojoj živi optuženi P. i tom
prilikom pronašli između ostalog, jedno veće i 14 manjih pakovanja od PVC kese
sa sadržajem u istima tamno zelene biljne materije, za koju se sumnjalo da je
opojna droga marihuana, koji predmeti su od optuženog P.a privremeno oduzeti
uz izdavanje potvrde o privremenom oduzimanju predmeta, koju je optuženi P.
potpisao bez primjedbi.
Da se u konkretnom slučaju radi o opojnoj drogi marihuani, u količinama od
24,94 grama i 771,49 grama, sud je nesumnjivo utvrdio iz objektivnog i
stručnog Izvještaja o vještačenju – Forenzičkog centra Danilovgrad br. 3436/11
i 3442/11, iz kojeg proizilazi da dostavljeni biljni materijal i to 6
zamotuljaka u količinama od 4,24 grama, 4,29 grama, 3,99 grama, 4,11 grama,
4,58 grama i 3,74 grama, ukupno 24,94 grama, koji je pronađen i oduzet od
optuženog Živković Dalibora, prilikom pretresa vozila „Golf 3“, te jedno veće
pakovanje u količini od 305,61 grama i 14 manjih zamotuljaka u količinama od
30,89 grama, 45,44 grama, 29,60 grama, 31,39 grama, 32,42 grama, 30,40 grama,
29,18 grama, 31,62 grama, 29,93 grama, 30,32 grama, 33,27 grama, 28,80 grama,
30,44 grama, i 32,03 grama, što ukupno iznosi 771,49 grama, koji su pronadjeni
i oduzeti od optuženog P. Z., prilikom pretresa njegove kuće, potiče iz
porodice biljke Cannabis Sativa L, a u kojem biljnom materijalu je hemijskom
analizom utvrđeno prisustvo psihoaktivne komponente tetrahidrokanabinola ( THC
), u koncetraciji iznad 0,3%, a koja se nalazi na listi opojnih droga (SL.
List SRJ, br.44/02 ).
Činjenica, da se u konkretnom slučaju radilo o jednoj te istoj opojnoj drogi
marihuani koju je optuženi P. Z., u navedenom periodu, u osam navrata prodao
optuženom Ž. D.u količinama od 100 grama za iznos od po 100 eura, odnosno da
ista potiče od opojne droge marihuane koja je u količini od 771,49 grama,
pronadjena i oduzeta od optuženog P. Z., pretresom njegove kuće, sud je
nesumnjivo zaključio iz navoda odbrane optuženog P. Z., koji je decidno
ustvrdio, da sem marihuane, koja je pronadjena pretresom njegove kuće, nije
posjedovao bilo kakvu drugu količinu ove opojne droge, te da je marihuana koja
je pronadjena kod njega u kući ona ista, koju je krajem juna mjeseca 2011.
godine, prodao optuženom Ž. D., u količini od 100 grama za iznos od 100 eura,
a za koju je nesumnjivo vještačenjem utvrdjeno da u sebi sadrži psihoaktivnu
konponentu tetrahidrokanabiol (THC) u koncentraciji iznad 0,3%.
Sud je cijenio i navode odbrane optuženog P. Z., u kojima negira da je od
kraja juna mjeseca 2011. godine, pa do 16.08.2011. godine, još sedam puta
prodao opojnu drogu marihuanu optuženom Ž. D., u količinama od po 100 grama,
za iznos novca od po 100 eura, već je takvu odbranu optuženog cijenio kao
nesonovanu i sračunatu na umanjenje krivice. Ovo iz razloga, što je optuženi
Ž. D. na jasan, precizan, detaljan i dosljedan način u svojoj odbrani naveo,
da je opojnu drogu marihuanu u 8 navrata, radi dalje prodaje, kupovao kod
optuženog P. Z. u periodu od kraja juna mjeseca 2011.godine, do 16 avgusta
2011.godine, pritom detaljno navodeći način na koji je stupao u kontakt sa
optuženim P.em, mjesto gdje se sastajao sa njim radi kupovine marihuane,
količinu marihuane koju je u tim prilikama kupovao, te iznos novca za koji je
kupovao opojnu drogu marihuanu, način na koji je ta droga bila upakovana, pa
sud, imajući u vidu takvo detaljno kazivanje optuženog Ž. D., koje niti jednim
provedenim dokazom nije dovedeno u sumnju i koje detaljno kazivanje, po
mišljenju suda, može navesti samo osoba koja je aktivno učestvovala u tim
radnjama. Ovo tim prije, što je optuženi Ž. D. takvom svojom odbranom i sebe
doveo u nepovoljniji krivično pravni položaj, pa sud nije našao ni jedan
valjani razlog da takvu odbranu optuženog Ž.dovede u sumnju, naprotiv, sud je
takvu njegovu odbranu u cjelosti prihvatio.
Cijeneći naprijed utvrđeno činjenično stanje, ovaj sud nalazi da su se u
radnjama optuženih P. Z. i Ž. D. stekli svi bitni elementi bića krivičnog
djela neovlašćena proizvodnja, držanje i stavljanje u promet opojnih droga iz
člana 300. st. 1. Krivičnog zakonika, obzirom da je u postupku nesumnjivo
utvrđeno, da je optuženi P. Z. u periodu od kraja juna mjeseca 2011. godine do
16. Avgusta 2011. godine,  neovlašćeno prodavao i neovlašćeno radi prodaje
držao, a optuženi Ž. D. neovlašćeno radi prodaje kupovao i držao i neovlašćeno
prodavao opojnu drogu marihuanu, supstancu proglašenu za opojnu drogu
rješenjem o utvrđivanju opojnih droga (sl. List SRJ br.44/02), na način i u
količinama kako je to predstavljeno u izreci presude.
Sve činjenice utvrdjene u postupku okolnosti konkretnog slučaja, doveli su
ovaj sud do zaključka, da su optuženi, predmetno krivično djelo izvršili sa
direktnim umišljajem. Optuženi P. Z. je u potpunosti bio svjestan da
neovlašćeno prodaje i radi prodaje drži opojnu drogu marihuanu, a optuženi
Ž.D.neovlašćeno radi prodaje kupuje i drži, te neovlašćeno prodaje opojnu
drogu marihuanu, za šta nijesu imali potrebna ovlašćenja, što predstavlja
bitno obilježje ovog krivičnog djela, a koja okolnost je optuženom bila
poznata, a kako to proizilazi iz njihove odbrane, što sve znači da je kod
optuženih postojala svijest o svim obilježjima predmetnog krivičnog djela i
htjenje njegovog izvršenja.
Krivično djelo za koje su optuženi oglašeni krivim je krivično djelo sa
blanketnom dispozicijom, pa je kod ovih krivičnih djela, pored navodjenja
činjenica i okolnosti koje čine bitna obilježja ovog krivičnog djela, a o
kojima se sud već izjasnio, bilo nužno navesti materijalno pravni propis, od
kojeg zavisi postojanje ovog krivičnog djela. Naime, Rješenjem o utvrdjivanju
opojnih droga (Službeni list SRJ br. 44/02) marihuana je proglašena za opojnu
drogu i nalazi se na spisku opojnih droga.
Odlučujući o kazni za optužene, sud je u smislu čl. 42. Krivičnog zakonika,
cijenio sve okolnosti od kojih zavisi da kazna bude manja ili veća
(olakšavajuće i otežavajuće okolnosti), pa je od olakšavajućih okolnosti na
strani optuženog P. Z. cijenio njegove porodične prilike, da je oženjen, otac
dvoje maloljetne djece, te djelimično priznanje krivičnog djela, dok je od
otežavajućih okolnosti cijenio njegov raniji život, tj. činjenicu da je isti
ranije dva puta pravosnažno osuđivan za isto krivično djelo, što je sud
utvrdio iz izvoda iz KE za optuženog, dok je na strani optuženog Ž. D.od
olakšavajućih okolnosti cijenio njegove lične prilike, odnosno njegovu
mladost-optuženi je u vrijeme izvršenja krivičnog djela imao tek navršenih 18
godina, što znači bio je mladje punoljetno lice, potpuno priznanje izvršenja
krivičnog djela, koje je doprinijelo brzom i efikasnom razrješenju ove
krivične stvari, a posebno činjenica da je optuženi Ž.takvom svojom odbranom
otkrio i lice od koga je nabavljao opojnu drogu marihuanu (optuženog P. Z.),
izraženo iskreno kajanje i prihvatanje krivice za izvršeno krivično djelo, te
njegov raniji život, odnosno neosudjivanost, a što je sud utvrdio iz izvoda iz
KE za optuženog, dok otežavajućih okolnosti na njegovoj strani sud nije našao,
pa je cijeneći naprijed navedene olakšavajuće i otežavajuće okolnosti na
strani optuženog P. Z. istog osudio na kaznu zatvora u trajanju od 2 (dvije)
godine i 6 (šest) mjeseci, dok je optuženom Ž. D., naprijed navedene
olakšavajuće okolnosti, a u nedostatku otežavajućih okolnosti, cijenio kao
naročito olakšavajuće i istom shodno čl. 45 i 46 Krivičnog zakonika, ublažio
kaznu ispod zakonom propisanog minimuma za predmetno krivično djelo, osudivši
ga na kaznu zatvora u trajanju od 1 (jedne) godine, nalazeći da su tako
odmjerene kazne, srazmjerne stepenu krivice optuženih i težini počinjenog
krivičnog djela i da predstavljju onu mjeru, koja je neophodno potrebna za
postizanje svrhe kažnjavanja iz čl.32 Krivičnog zakonika, da optuženi ubuduće
ne vrše krivična djela, u okviru opšte svrhe propisivanja i izricanja
krivičnih sankcija iz čl.4 st.2 Krivičnog zakonika.
Na osnovu čl. 51 Krivičnog zakonika, sud je optuženima se u izrečenu kaznu
zatvora uračunava vrijeme provedeno u pritvoru i to optuženom P. Z.u od
17.08.2011.godine, pa nadalje dok pritvor bude trajao, a optuženom Ž. D.od
16.08.2011. godine do 19.08.2011. godine.  
Na osnovu člana 75. u vezi čl. 300 st. 7. Krivičnog zakonika, sud je optuženim
izrekao mjeru bezbjednosti oduzimanje predmeta i to od optuženog P. Z. 771,49
gram opojne droge marihuane, a od optuženog Ž. D. 24,94 grama opojne droge
marihuane, kao predmeta izvršenja krivičnog djela, koja opojna droga se ima
uništiti, nakon pravosnažnosti presude i za koju zakon propisuje obavezno
oduzimanje.
Kako su optuženi oglašeni krivim, to ih je sud, shodno odredbama člana 226 i
229 Zakonika o krivičnom postupku, obavezao na plaćanje troškova krivičnog
postupka i to na ime sudskog paušala novčani iznos od po 50,00 eura, koji
paušal je odmjeren shodno složenosti krivičnog postupka, dužini njegovog
trajanja i imovinskim prilikama optuženih, te da na ime ostalih troškova
krivičnog postupka plate i to optuženi P. Z. na ime nagrade i nužnih izdataka
postavljenog mu branioca po službenoj dužnosti adv. D..R., novčani iznos od
300,00 eura, a optuženi Ž. D. na ime nagrade i nužnih izdataka postavljenog mu
branioca po službenoj dužnosti adv. K. M., novčani iznos od 400,00 eura, sve u
roku od 15 dana po pravosnažnosti presude, pod prijetnjom prinudne naplate.  
Sa izloženog, odlučeno je kao u izreci presude.  
VIŠI SUD U PODGORICI
Dana 06.12.2011. godine  
ZAPISNIČAR                                                           S  U  D
I  J  A
Novčić Slobodanka                                                                    Tabaš Predrag

PRAVNA POUKA : Protiv ove presude dozvoljena je žalba   Apelacionom sudu
Crne Gore u roku od 15 dana od dana prijema prepisa iste, a preko Višeg suda u
Podgorici  
Za tačnost otpravka tvrdi
i ovjerava
namještenik suda  
