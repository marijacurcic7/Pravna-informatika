K. br. 185/10  
U  IME NARODA
VIŠI SUD U PODGORICI, u vijeću sastavljenom od sudije Jović Dragoja kao
predsjednika vijeća, sudije Miljane Pavlićević i sudija porotnika Djurović
Ljiljane, Milović Boška i Šljivančanin Radisava, kao članova vijeća, uz učešće
namještenika Anele Mulić, kao zapisničara, u krivičnom predmetu protiv
optuženih Đ.Ž., P. P. I S. L., zbog krivičnog djela razbojništvo iz čl. 242
st. 4 u vezi st. 1 i čl. 23 KZ-a, nakon održanog glavnog pretresa dana
08.06.2011. godine, na kome je bila isključena javnost, u prisustvu Tatjane
Begović zamjenika Višeg državnog tužioca u Podgorici, optuženih Đ.Ž., koga
brani D. S., advokat iz Podgorice, P.P. i njegovog branioca I. B., adv. iz
Podgorice, po zamjeničkom punomoćju V. P., advokata iz Podgorice i S. L., koga
brani D.G., advokat iz Podgorice, donio je i dana 10.06.2011. godine javno
objavio  
    P R E S U D U

I
1.Optuženi DJ. Ž., rođen... sa prebivalištem u H. N. . državljanin Crne Gore,
vozač, završio srednju školu, pismen, neoženjen, dobrog imovnog stanja,
neosuđivan  
K R I V     JE
Zato što je:  
Dana 18.03.2010. godine u 20,30 časova u naselju Djenovići Opština H.N. u
samoposluzi DOO "P. M." djelujući u grupi sa malodobnim P.P. i S. L.,
upotrebom prijetnje da će neposredno napasti na život i tijelo Š.G. i N. M. -
radnica u navedenom objektu oduzeli tudju pokretnu stvar u namjeri da njenim
prisvajanjem sebi pribave protivpravnu imovinsku korist, na način što su po
prethodnom dogovoru okrivljeni Dj. Ž. i maloljetni P. P. sa kapama navučenim
preko glave tzv. "fantomkama" i držeći u rukama okrivljeni Dj. pištolj marke
TT a maloljetni P. nož, ušli u prodavnicu kada je okrivljeni Dj. usmjerio
pištolj u pravcu potiljka Š. G., repetirao ga govoreći "vadi pare ne šalim se
pucaću", dok je maloljetni P. držeći nož u ruci isti takodje usmjerio u pravcu
Š. G., pa kada je N. M. rekla da će pozvati šefa i krenula prema njegovoj
kancelariji okrivljeni Dj. je usmjerio pištolj  u njenom pravcu zaprijetivši
"vrati se ovamo, pucaću"  nakon čega je Š. G. izvadila novac iz kase u iznosu
od 580 €, koji novac su okrivljeni i maloljetni P. uzeli, za koje vrijeme im
je maloljetni S. L. čuvao stražu, nakon čega su se svi zajedno dali u
bjekstvo,  
- čime je kao saizvršilac učinio krivično djelo razbojništvo iz čl. 242 st. 4
u vezi st. 1 i čl. 23 KZ  
pa ga sud primjenom navedenog zakonskog propisa, te čl. 36, 42, 45, 46, 51 KZ
i čl. 364 Zakonika o krivičnom postupku,  
O S U D J U J E
na kaznu zatvora u trajanju od 1 (jedne) godine u koju mu se uračunava vrijeme
lišenja slobode od 22.03.2010. godine do 24.03.2010. godine,  
Obavezuje se optuženi na plaćanje paušala u iznosu od 150,00 eura, u roku od
15 dana, po pravosnažnosti presude.  
II
2.Maloljetnom P. P., ., rodjenom ... sa prebivalištem u H. N.. . državljaninu
Crne Gore, učeniku IX razreda osnovne škole, srednjeg imovnog stanja,  
na osnovu čl. 85 i 88 KZ, te čl. 499 st. 3 ZKP-a, izriče se  
VASPITNA MJERA
pojačan nadzor od strane roditelja, usvojioca ili staraoca  
Izrečena vaspitna mjera ima trajati najmanje 6 (šest) mjeseci do 2 (dvije)
godine,  s tim što će sud naknadno odlučiti o njenom prestanku.  
2.Maloljetnom S. L., rodjenom ., sa prebivalištem u H. N., Igalo  državljaninu
Crne Gore, učeniku IX razreda osnovne škole, srednjeg imovnog stanja,  
na osnovu čl. 85 i 89 KZ, te čl. 499 st. 3 ZKP-a, izriče se  
VASPITNA MJERA
pojačan nadzor od strane organa starateljstva  
Izrečena vaspitna mjera ima trajati najmanje 6 (šest) mjeseci do 2 (dvije)
godine,  s tim što će sud naknadno odlučiti o njenom prestanku.  
O b r a z l o ž e nj e
Optužnim aktom Višeg Državnog Tužilaštva u Podgorici Kt.br.62/10 od i
Ktm.br.2/10 od 07.07.2010 godine,stavljeno je na teret optuženom Đ.Ž. i
malodobnim P. P. i S. L. izvršenje krivičnog djela činjenično opisanog i
pravno označenog, kao u izreci presude pod tačkom I.  
U završnoj riječi zastupnik optužbe je umjesto podnijetog predloga za
kažnjavanje predložio da se maloljetnim P. P. i S. L. izrekne zakonom
propisana vaspitna mjera.  
Sud je na zapisnicima o glavnom pretresu naveo da je u dokaznom postupku u
skladu sa zakonom: saslušao svjedoke Š. G. i N. M., pročitao zapisnik o
uvidjaju Uprave policije PJ Herceg Novi 27-03 br.240/10-1318/3 od
18.03.2010.godine, zapisnik Uprave policije PJ Herceg Novi 27-03
br.240/10-1383/4 od 22.03.2010.godine o pretresanju stana i drugih koje
koristi okrivljeni Dj. Ž., zapisnik Uprave policije PJ Herceg Novi 27-03
r.240/10-1383/2 od 22.03.2010.godine o pretresanju stana i drugih prostorija
koje koristi okrivljeni P. P., zapisnik Uprave policije PJ Herceg Novi 27-03
br.240/10-1393/8 od 22.03.2010.godine o pretresanju stana i drugih prostorija
koje koristi okrivljeni S. L., potvrdu Uprave policije  PJ Herceg Novi 27-03
br.240/10-1383/6 od 22.03.2010.godine o privremenom oduzetim predmetima od
okrivljenog Dj. Ž., potvrdu Uprave policije PJ Herceg Novi 27-03
br.240/10-1383/5 od 22.03.2010.godine o privremeno oduzetim predmetima od
okrivljenog P. P., potvrdu Uprave policije PJ Herceg Novi 27-03
br.240/10-1383/9 od 22.03.2010.godine o vraćanju  privremeno oduzetih predmeta
T.Z., izvod iz matične knjige rodjenih izdat od Opštine H.N. dana
13.04.2010.godine za maloljetne P/ P/ i S. L., Izvještaj Centra za socijalni
rad Opštine Herceg Novi br.02-63/2010-913 od 11.05.2010.godine za maloljetnog
P. P., Izvještaj Centra za socijalni rad Opštine Herceg Novi br.02-63/2010-912
od 07.05.2010.godine za maloljetnog S. L., Izvještaj iz kaznene evidencije za
okrivljenog Dj. Ž. br.245/10-1527 od 14.04.2010.godine izdat od strane Uprave
policije Ispostave Kotor i Izvještaj iz kaznene evidencije za maloljetne P. P.
i S. L. br.245/10-2435 od 08.06.2010.godine izdat od strane Uprave policije
Ispostave Kotor, te je izvršio uvid u fotodokumentaciju Uprave policije PJ
Herceg Novi br.70/10 od 18.03.2010.godine,br.79/10 od 22.03.2010.godine i
br.80/10 od 22.03.2010.godine, pa će ocjena tih izvedenih dokaza nadalje biti
bliže navedena i obrazložena u smislu čl. 18,360 i 369 ZKP-a.  
Sud je isključio javnost za cio tok glavnog pretresa radi zaštite interesa
maloljetnih P. P. i S. L. jer je ocjenio da bi javno iznošenej svih okolnosti
ovog krivično pravnog događaja prilikom razjašnjenja pojedinih pitanja se
štetno odrazilo na njihove interese.  
Optuženi DJ. Ž. u odbrani pred policijskim službenikom nije sporio da je,
prolazeći pored samoposluge u Đenovićima, predložio svom drugu P. P., da
"naprave razbojništvo" i dogovorili su se da to urade isto veče, kao i da za
potrebe izvršenja tog krivičnog djela ponesu pištolj, nož i pripreme kape
fantomke. Oni su se istog dana 18.03.2010. godine, oko 19,00 časova, našli u
Đenovićima kod restorana M. K., sa S. L., koga je pozvao da dođe P. i nakon
predočenog plana, on je pristao da zajedno sa njima učestvuje u njegovoj
realizaciji. Potom su otišli do samoposluge "P. m." i sjeli na jedno
stepenište udaljeno 5 - 6 metara od glavnog ulaza odakle su jedno vrijeme
osmatrali unutrašnjost tog objekta. Dogovorili su se da S. L. uđe u
samoposlugu i lično se uvjeri koliko radnika ima unutra i on mi je po povratku
rekao, da su tamo dvije radnice od kojih se jedna nalazi pored vitrine a druga
za kasom. Tada su, on i P., stavili fantomke na glave i ušli u samoposlugu. On
je po ulasku držao prazan očev pištolj kalibra 7,62 mm i usmjerio u radnicu
koja je sjedjela za kasom, dok je P. okrenuo nož u pravcu one koja je stajala.
Nadalje je naveo, da joj je  rekao "daj pare" i kada mu je odgovorila da ne
može odmah odgurnuo je slobodnom rukom u potiljačni dio glave, kao i da je
počela da vadi novac iz registar kase, tek kada joj je Luka rekao "daj pare".
Na kraju su uzeli novac sa pulta i pobjegli u pravcu stepenica, gdje ih je
čuvajući stražu čekao S. L.i potom su zajedno otrčali u pravcu magistralnog
puta i tamo podijelili po 180 eura, ali je P.ostavio kod njega novac i rekao
da mu ga donese sjutradan.Nakon toga S. L.je autobusom otišao kući, dok su se
oni pješke uputili svojim kućama i prije nego što su ušli odbacili su u
obližnjoj šumi fantomke. U kući je novac ostavio u ormaru svoje sobe, a očev
pištolj na mjesto odakle ga je i uzeo. Nešto kasnije pozvao ga je telefonom S.
L. i rekao da se nađu na autobuskom stajalištu u Baošićima. Tamo mu je
ispričao, da ga je majka otkrila i da joj je rekao šta su uradili, kao i da mu
je naredila da vrati pare, jer će ga u protivnom prijaviti policiji.Narednog
dana našli su se u Zelenici, jer su ga oni zvali da dođe iz škole i tu je
Petru dao 50 a Luki 20 eura rekavši im da će ostatak novca zapaliti. Nije to
uradio nego je novac trošio na provod dok je 100 eura, koliko mu je ostalo
pronađeno u njegovom stanu.  
On je u odbrani pred istražnim sudijom, pri kojoj je ostao na glavnom
pretresu, negirao da je stavljao pištolj na potiljak jedne radnice i da je
uopšte gurnuo slobodnom rukom u potiljačni dio glave, te prijetio "daj pare",
nego da je samo pištolj držao okrenut ka podu, kao i da se ta žena, po
njihovom ulasku, počela smijati i da je izvadila novac iz kase - oko 500 i
nešto eura, tek kada joj je Petijević sa nožem u ruci prišao i rekao "daj
pare".  
Optuženi P.P. je u odbrani pred policijskim službenikom istakao da je, tog
dana u popodnevnim satima, šetao kroz Đenoviće sa Đ.Ž.m i S. L., te da je
prolazeći pored samoposluge P.market, njihov drug Ž. predložio da je
opljačkaju. Tada su se dogovorili, da on ponese nož, a Ž. očev pištolj, te su
u povratku svratili u njegovu kuću u kojoj je napravio i pripremio za
izvršenje djela dvije kape fantomke. Između, 19,30 - 20,00 časova, našli su se
na autobuskoj stanici kod restorana M. K. i zajedno otišli do pomenute
samoposluge. Tamo su sjeli na jedno stepenište i osmatrali unutrašnjost
objekta, u koji je kasnije ušao S. .L zbog razloga koje je u svojoj odbrani
već naveo Đ.Ž..  
Negdje oko 20,30 časova, kada su se uvjerili da nema nikoga osim radnica, on i
Ž., ušli su u prodavnicu sa nožem i pištoljem u ruci. Pojasnio je da je Ž.
uperio pištolj u pravcu glave one radnice koja je sjedjela za kasom, dok je on
prema njoj okrenuo nož. Kada joj je Ž. rekao "daj pare" i ona mu odgvorila da
sačeka da otkuca karticu, on joj je ponovo naredio da to uradi, pa je tek tada
počela da vadi novac iz kase i stavlja na pult. Zajedno su uzeli taj novac i
istrčali napolje, gdje ih je čekao S. L. koji je čuvao stražu.Pobjegli su u
šumu iznad magistralnog puta i tamo su on i L.podijelili po 180 eura, a Ž. je
uzeo 175 eura.I on je potvrdio da nije uzeo sav novac, nego da je dio ostavio
kod Ž., kao i da su prije odlaska svojim kućama bacili fantomke u obližnju
šumu.I on je naveo, da je iste noći L. vratio novac Ž., zbog razloga koji su
već interpretirani u njegovoj odbrani, a narednog dana i on je rekao Đ. da mu
ne donosi ostatak novca, jer ne zna šta će sa njim da uradi.  
I on je pojasnio, kada je saslušavan pred istražnim sudijom, da su ušavši u
samoposlugu tražili pare, te da se jedna od tih radnica počela smijati, i da
je  izvadila novac iz kase, tek onda kad joj je Đ. malo jačim tonom rekao
"pare pare".Na glavnom pretresu je ostao pri tim odbranama i negirao da se po
ulasku u prodavnicu ponašao, onako kako je to u svojoj odbrani istakao Đ.Ž.
koji je, pak, ostao pri tako iznijetim tvrdnjama.  
Optuženi S. L. je u izjavi pred policijom naveo, da je tog dana u popodnevnim
satima, došao u Baošiće po pozivu njegovog druga P.P. i da se tamo upoznao sa
Đ.Ž.m i od njih saznao, da namjeravaju opljačkati samoposlugu P. market u
Đ..On im je odgovorio da to ne želi, pa su mu predložili da samo pođe sa njima
i kupi nešto u toj prodavnici da bi se uvjerio koliko ljudi u njoj radi. Kada
su došli do te samoposluge  i sjeli preko puta, najprije su gledali u njenu
unutrašnjost radi naprijed navedenog razloga, da bi on na kraju ušao unutra,
usput kupio jedan keks i lično se uvjerio da tamo rade dvije radnice. Nadalje
je naveo da su Ž. i P., nakon što ih je obavjestio na kojim se mjestima
nalaze, navukli kape fantomke, izvadili nož i pištolj i utrčali u samoposlugu.
Nije vidio šta se tamo dešavalo, ali su ubrzo istrčali, pa su potom zajedno
pobjegli iznad magistrale i potom podijelili novac. On je dobio 180 eura i
kada je stigao u Igalo pozvao je telefonom majku, ispričao joj šta se desilo i
da je uzeo dio novca, te da je odmah isto veče po njenom nalogu Ž. vratio
novac, jer mu je zaprijetila, ako to ne uradi, da će ga prijaviti policiji.  
Svjedok oštećena Š. G. je navela da se oko 20,30 časova zajedno sa N. M.
nalazila za kasom u samoposluzi "P. market" u Đ., gdje i rade, kada su unutra
ušla dva momčića sa fantomkama na glavi. U njenoj blizini nalazila se M. koja
im je odmah po ulasku rekla "ajte djeco, izlazite, nemojte se šaliti", ali je
tada osjetila da joj visočiji momak prislanja pištolj na vrat otpozadi i da
taj drugi drži nož u blizini njenog vrata. Takođe je visočiji počeo da traži i
zahtjeva da izvadi novac, govoreći da se ne šali, a kada mu je rekla da ne
može, on je ponovio isti zahtjev i zaprijetio da će pucati. Nakon toga je
pomjerio pištolj sa njenog vrata i ona je čula da ga repetira, pa se okrenula
i uvjerila da se radi o pravom pištolju. Bile su šokirane, pa kada je M.
krenula da pozove šefa zamahnuli su pomenutim sredstvima u njenom pravcu i ona
se morala vratiti do kase. Upravo tada je uspjela da otvori kasu i počela
brojati novac, kao da vraća kusur, te je prebrojala i predala im oko 600,00
eura. Prije toga je pokušala, da ne vadi odmah novčanice u većim apoenima, ali
je visočiji momak vrhom pištolja malo jače udario u vrat i rekao "sve, sve,
rekao sam sve", pa je zbog toga i izvadila sve novčanice, nakon čega su
istrčali iz prodavnice. Na kraju je navela, da je bila kod ljekara, ali ne
zbog povreda koliko zbog pretrpljenog straha, te da se pridružila krivičnom
gonjenju dok, imovinsko pravni zahtjev za naknadu štete nije postavila.  
I svjedok N.Z. je potvrdila da je bila zajedno sa G., kada su u radnju upala
dva momka sa fantomkama na glavi, nožem i pištoljem u rukama. Vikali su da
vadi pare i jedan od njih, da se ne šali i da će pucati. Takođe se sjeća, da
je jedan od njih držao nož G.ispod grla, a kada je ona rekla da će pozvati
šefa, onaj koji je imao pištolj usmjerio je i u nju oružje i zaprijetio "vrati
se ovamo, pucaću", te da se zbog toga i morala vratiti.Na kraju je navela, da
su pobjegli kada im je Glorija izvadila novac iz kase, dok je na glavnom
pretresu pojasnila, da nije vidjela da li je neko od njih udario G., ali se
sjeća da se ona nakon tog događaja žalila na bolove u glavi, te se prisjetila
da im je odmah nakon njihovog ulaska rekla "ajte djeco izlazite napolje"
misleći da se radi o nekoj šali. I ona se pridružila krivičnom gonjenju, ali
nije postavila imovinsko pravni zahtjev za naknadu štete.  
Iz zapisnika  o uvidjaju Uprave policije PJ Herceg Novi 27 03 br.240/10-1318/3
od 18.03.2010.godine proizilazi da su policijski službenici pvodom predmetnog
događaja izašli na lice mjesta i konstatovali da se prodavnica P.  nalazi u
Dj.,na lokalnom putu pored mora,sa desne strane gledano iz pravca Kumbora u
pravcu Bijele i da se radi o prizemnom, limenom i montažnom objektu u sklopu
kojeg se nalazi  ugostiteljski objekat Trojka.Ulaz u prodavnicu je  sa
sjeverne strane iz pravca lokalnog puta, a sa ulaznih vrata se dolazi u
medjuprostor u kojem se nalaze dvoje vrata,od kojih desna nijesu u funkciji,
dok se prolaskom kroz lijeva vrata ulazi u prodajni dio u kojem  se nalaze do
vrata dvije registar kase.Pravo se nalazi vitrina za prodaju mesa i mliječnih
proizvoda,a u lijevom uglu prema ug.objektu Trojka kancelarija.Sa desne strane
gledano iz pravca ulaznih vrata nalaze se vitrine sa hemijskim proizvodima, sa
lijeve strane uz sjeverni zid vitrine sa pićem,a uz istočni zid vitrine sa
alkoholnim pićima.U lijevom zadnjem dijelu nalazi se kancelarija šefa
prodavnice.Navedeno stanje je fotodokumentovano i vidljivo u fotoelaboratu
broj 70/10, dok je  na kraju  konstatovano da krimiinalističko tehničkim
pregledom nisu pronadjeni tragovi koji bi ukazali na eventualnog izvršioca.  
Iz zapisnika Uprave policije PJ Herceg Novi 27-03 br.240/10-1383/4 od
22.03.2010.godine o pretresanju stana i drugih prostorija koje koristi
okrivljeni Dj. Ž. i potvrde Uprave policije-PJ Herceg Novi 27-03
br.240/10-1383/6 od 22.03.2010.godine o privremeno oduzetim predmetima od
okrivljenog Dj. Ž.proizilazi da su ovlašćeni sluzbenici Uprave policije PJ
Herceg Novi izvršili pretres stana koji koristi okrivljeni Djukanović Žarko i
tom prilikom pronašli i uz potvrdu privremeno oduzeli:pištolj TT ser.br.. sa
dva okvira;kožnu futrolu za pištolj;15 metaka kalibra 7,62mm;dimnu bombu, kao
i novac u iznosu od 100eura u apoenima 2 x50 ser.br. koji je uz potvrdu preko
policijskog službenika Uprave policije Herceg Novi dana 22.03.2010. godine
vraćen T. Z., kao jednom od očigledno ovlašćenih lica da ih preuzme u ime DOO
"P. market".Naprijed navedena radnja je fotodokumentovana i u fotoelaboratu
broj 79/10  su između ostalog vidljiva i mjesta na kojima su pronađene oduzete
stvari  
Iz zapisnika  Uprave policije-PJ Herceg Novi 27-03 br.240/10-1383/2 od
22.03.2010.godine o pretresanju stana i drugih prostorija koje koristi
okrivljeni mldb. .P.P, fotodokumentacije Uprave policije PJ Herceg Novi
br.80/10 od 22.03.2010.godine koja čini sastavni dio zapisnika i  potvrde
Uprave policije-PJ Herceg Novi 27-03 br.. od 22.03.2010.godine o privremeno
oduzetim predmetima od okrivljenog P. P., proizilazi da su da su ovlašćeni
sluzbenici Uprave policije PJ Herceg Novi izvršili pretres stana vlasništvo P.
K. i u ormaru spavaće sobe koju koristi  okrivljeni mldb. P. P., tom prilikom
pronašli i uz potvrdu privremeno oduzeli: nož na preklapanje sa drvenom
koricom proizvodjača Mammut rostfrej.  
Kada se sadržina naprijed navedenih zapisnika o pretresu pomenutih objekata i
potvrde o privremeno oduzetim stvarima dovedu u vezu sa dijelovima odbrana
optuženih i iskaza svjedoka, onda se nesumnjivo izvodi zaključak o vremenu,
mjestu i sredstvima koje su optuženi koristili za izvršenje predmetnog
krivičnog djela, dok je visina protivpravne imovinske  utvrđena na osnovu
iskaza pomenutih svjedoka.  
Iz  zapisnika Uprave policije-PJ Herceg Novi 27-03 br.240/10-1393/8 od
22.03.2010.godine o pretresanju stana i drugih prostorija koje koristi
okrivljeni mldb. S.L. proizilazi  da su ovlašćeni sluzbenici Uprave policije
PJ Herceg Novi izvršili pretres stana vlasništvo S. V.,a koje koristi
okrivljeni mldb.S.L. i da tom prilikom nisu pronašli predmete važne za
postupak, pa je suvišno iznijeti ocjenu ovog dokaza čiji rezultat nema nikakvu
činjeničnu vezu sa predmetnim krivičnim djelom.  
Iz  izvoda  iz matične knjige rodjenih izdatih od Opštine Herceg Novi od
13.04.2010.godine za P. P. i S. L. proizilazi, da je P. P. rodjen ...  S. L.
., te je izveden zaključak o dokazanosti činjenica koje se tiču njihove
starosne dobi u vrijeme izvršenja krivičnog djela, obzirom da se pod
maloljetnikom u smislu čl. 142 tač. 8, KZ smatra lice koje je navršilo 14
godina, a nije navršilo 18 godina.  
Iz Izvještaja Centra za socijalni rad Opštine Herceg Novi br.02-63/2010-913 od
11.05.2010.godine sačinjenog od strane stručnog tima proizilazi da je P. P.
redovan učenik devetog razreda osnovne škole i da je po prvi put evidentiran
kao počinilac prestupa.Nadalje je utvrđeno da odrasta u potpunoj porodici uz
roditelje i stariju sestru,u atmosferi harmoničnih porodičnih odnosa.Roditelji
se osjećaju kompetentno u svojim ulogama i   pružaju mu odgovarajuće
usmjeravanje i pažnju,uz manifestovanu spremnost za saradnju sa stručnim
službama.Na osnovu podataka o P. razvoju, kao i intelektualnom,emocionalnom i
socijalnom funkcionisanju, ne bi trebalo očekivati značajnije teškoće u
adaptaciji na socijalnu sredinu.U odnosu prema učinjenom prestupu i kod P. i
kod njegovih roditelja dominira sagledavanje i prihvatanje sopstvene
odgovornosti,uz spremnost na ulaganje potrebnih napora za izbjegavanje
eventualnih novih prestupa.Mišljenja su  imajući u vidu sve navedeno,  malo
vjerovatno  da se  P. recividira u vršenju prestupa.  
Iz Izvještaja Centra za socijalni rad Opštine Herceg Novi br.02-63/2010-912 od
07.05.2010.godine sačinjenog od strane stručnog tima proizilazi da je
S.L.,učenik devetog razreda osnovne škole, od ranije na evidenciji kao
počinilac jednog krivičnog djela,izvršenog prije njegove  14. godine.Odrasta
u komleksnim i nesredjenim porodičnim prilikama,gdje su roditelji preokupirani
sopstvenim problemima i ni jedan od njih nema dovoljno kapaciteta da sopstveno
funkcionisanje reorganizuje na način da Luki omogući kvalitetnije razvojne
potrebe.L. je više upućen na majku,ali u njenom dosadašnjem ponašanju u L.
razvoju,nema spremnosti na saradnju sa stručnim službama i aktivnog nastojanja
da se problemi riješe.Mišljenja su imajući u vidu sve navedeno, da su rizici
za ispoljavanje većih teškoća u L. adaptaciji na socijalnu sredinu srazmjerno
visoki,najprije zbog nepovoljnih porodičnih prilika u kojima odrasta,posebno
razdvojenost roditelja, radnu preopterećenost majke i psihičke aberacije kod
oca.  
Iz Izvještaja iz kaznene evidencije za maloljetne P. P. i S. L. br.245/10-2435
od 08.06.2010.godine izdatog od strane Uprave policije Ispostave Kotor
utvrdjeno je da isti nisu evedentirani u kaznenoj evidenciji Ispostave Kotor.  
Dakle, očigledno je iz iskaza svjedoka da su one ponašanje optuženih doživjele
kao prijetnju napadom na njihov život i tijelo, pogotovo što su te prijetnje
bile izrečene uz držanje u njihovim rukama hladnog i vatrenog oružja. U tom
smislu, svjedok Š.G. je rekla, da su bile šokirane razvojem događaja i da je
kod ljekara otišla ne zbog povreda nego zbog pretrpljenog straha, dok je
svjedok N. M.nakon izrečene prijetnje od strane optuženog Đ.Ž. i od straha da
ne bude realizovana odustala od namjere da obavjesti svog šefa o svemu što se
dešavalo u prodajnom objektu u kojem je radila.Sasvim je jasno, da su tako
izrečene prijetnje bile i od odlučujućeg uticaja za izvršenje ovog složenog
krivičnog djela, jer su omogućile optuženim da na opisani način oduzmu tuđu
pokretnu stvar (novac) u namjeri da sebi pribave protivpravnu imovinsku
korist.  
Takođe je na osnovu iskaza svjedoka N. M.sud precizirao u činjeničnom opisu
sadržaj izrečene prijetnje od strane optuženog Đ.Ž., zato što je logično da se
u toj situaciji ona najviše skoncentrisala i slušala šta joj govori, jer se
prijetnja najdirektnije ticala njene ličnosti i uslijedila je nakon njenog
pokušaja da krene ka prostoriji iz koje bi obavjestila šefa o onome što se
tamo dešavalo.  
S druge strane, sud je zaključak o ličnosti izvršilaca ovog krivičnog djela
izveo na osnovu priznanja optuženih koji su u tom pogledu izjavili da su ušli
u objekat, kao i da je optuženi S. L. za to vrijeme u blizini objekta čuvao
stražu. Taj dio njihovog priznanja potkrijepljen je pronalaskom i oduzimanjem
sredstava, koje su upravo u njihovim rukama vidjele i svjedoci N.M. i Š. G..  
Pored toga, minimiziranje svoje uloge od strane optuženog P., kao i naknadno
drugačije predstavljanje svoje stvarne uloge kroz odbranu na glavnom pretresu,
od strane optuženog Đ.Ž.,predstavljaju bezuspješan pokušaj umanjenja njihove
krivice, obzirom da je njihova uloga jasno razjašnjena i prepoznatljiva iz
iskaza svjedoka, koji su se o njihovom ponašaju nakon ulaska u samoposlugu
detaljno izjašnjavali.  
Prema tome, optuženi su bili svjesni da zajednički čine ovo krivično djelo i
da djelujući u grupi, uz opis ponašanja koji je naveden u izreci presude i uz
upotrijebljena sredstva, primjenjuju prijetnju za oduzimanje tuđe pokretne
stvari i oni su to očigledno htjeli da urade u namjeri da sebi pribave
protivpravnu imovinsku korist, čim su iz tog objekta oduzeli 580,00 eura, pa
se u takvom njihovom ponašanju stiču sva zakonska obilježja krivičnog djela
razbojništvo iz čl. 242 st. 4 u vezi st. 1 i čl. 23 Krivičnog zakonika.  
Naime, nesporno je utvrđeno, da je svako od njih bio saglasan sa postupcima
ostalih, jer je optuženi S.L. prisustvovao zajedničkom dogovoru, prethodno
provjerio broj prisutnih radnika, te je u skladu sa tim dogovorom ostao ispred
objekta da čuva stražu, dok su se optuženi Đ.Ž. i P. P., kao maskirana lica sa
pomenutim sredstvima u rukama legitimisali kao najdirektniji nosioci prijetnje
i učestvovali u radnji izvršenja koja čini dio zakonskog opisa navedenog
krivičnog djela, da bi nakon njegovog izvršenja oduzeti novac podijelili.  
Znači, u izvršenju ovog krivičnog djela učestvovala su tri lica koja se
smatraju grupom i svako je od njih u odnosu na sebe izvršilac, ali u odnosu na
druge (drugog) saizvršilac, jer nije jedini izvršilac koji to djelo hoće kao
svoje i učestvuje u ostvarivanju elemenata koji predstavljaju biće krivičnog
djela koje im je stavljeno na teret. Takođe, okolnost da je u njegovom
izvršenju učestvovala grupa lica predstavlja ne samo objektivni elemenat
saučesništva (saizvršilaštva), nego i istovremeno kvalifikovani oblik iz stava
4, koji čini težim izvršenje osnovnog oblika iz stava 1 čl. 242 KZ, pa  je sud
optuženog Đ.Ž. oglasio krivim za izvršenje tog krivičnog djela.  
Pri odmjeravanju kazne u smislu čl. 42 KZ u odnosu na optuženog Đ.Ž., sud je
vodio računa o svim okolnostima koje utiču da kazna bude veća ili manja, pa mu
je kao olakšavajuću uzeo u obzir njegovu raniju neosuđivanost koja je utvrđena
na osnovu izvoda iz kaznene evidencije broj 245/10-1527 od 14.04.2010. godine
izdatog od Ispostave Kotor, kao i stav oštećenog DOO "P. market" čiji se
predstavnik Š. G. izjasnila, da se ne pridružuje krivičnom gonjenju i ne
postavlja imovinsko pravni zahtjev, jer su u međuvremenu u potpunosti
obeštećeni vraćanjem oduzetog novčanog iznosa, dok od otežavajućih okolnosti
nije posebno nijednu konstatovao.  
S tim u vezi, sud je okolnost da optuženi pripada kategoriji mlađih
punoljetnih lica u vrijeme izvršenja krivičnih djela cijenio kao osobito
olakšavajuću okolnost, pa mu je ublažio kaznu ispod granice od 3 godine koja
je zakonom propisana i izrekao u visini od jedne godine, koja odgovara granici
ublažavanja za predmetno krivično djelo (čl. 45 i 46 KZ).  
Sud cijeni da će se tako odmjerenom kaznom u okviru opšte svrhe krivičnih
sankcija (čl.4 KZ) postići i svrha izrečene, koja je bliže propisana u čl. 32
KZ.  
Primjenom čl. 51 i na osnovu odluka iz spisa predmeta sud je optuženom u
izrečenu kaznu zatvora uračunao vrijeme lišenja slobode u vidu zadržavanja od
strane policijskih službenika Područne jedinice Herceg Novi počev od
22.03.2010. godine do 24.03.2010. godine.  
Kako je sud optuženog oglasio krivim, to ga je na osnovu čl. 202 u vezi čl.
199 ZKP-a obavezao na plaćanje paušala u iznosu od 150,00 eura, kao dijela
troškova krivičnog postupka, obzirom na njegovo trajanje i složenost, te
njegovo imovno stanje  
II  
Prilikom odlučivanja o vrsti i mjeri koju treba izreći u odnosu na malodobnog
S. L. sud je našao da nije potrebno potpuno izdvajanje iz dosadašnje sredine,
ali da prema njemu treba preduzeti trajnije mjere vaspitanja. Naime, kod
opisanog stanja koje je stručni tim iznio u pomenutom Izvještaju proizilazi da
"on odrasta u komleksnim i nesređenim porodičnim prilikama, jer su roditelji
preokupirani sopstvenim problemima i nijedan od njih nema dovoljno kapaciteta
da sopstveno funkcionisanje reorganizuje na način koji bi omogućio
kvalitetniji odgovor na L.razvojne potrebe" pa je očigledno da oni ne bi bili
u mogućnosti da uspješno sprovode pojačani nadzor i zato sud cijeni, da se
preduzimanje trajnih mjera vaspitanja u odnosu na njega jedino može
obezbjediti izricanjem mjere pojačanog nadzora od strane organa starateljstva.  
S tim u vezi, sud očekuje da će izrečenom mjerom u okviru opšte svrhe
krivičnih sankcija predviđene u čl. 4 KZ, postići i svrha izrečene vaspitne
mjere propisana u čl. 82 KZ, koja se ogleda u stručnom osposobljavanju i
razvoju lične odgovornosti, obezbjeđivanju vaspitanja, prevaspitanja i
pravilnog razvoja maloljetnika.  
S druge strane, sud se prilikom odlučivanja o vrsti i mjeri koju treba izreći
u odnosu na mal. P.P. opredjelio za mjeru pojačanog nadzora od strane
roditelja, jer je on prema stanju iz Izvještaja koji je sastavio stručni tim,
redovan učenik koji ranije nije evidentiran kao počinilac prestupa, dok su mu
roditelji omogućili, da uz stariju sestru odrasta u harmoničnim odnosima i da
su pokazali spremnost da sarađuju sa stručnim službama, pa je očigledno da su
oni u mogućnosti da se ubuduće pojačano brinu o njegovom životu i ponašanju.  
Dakle, upravo zbog toga što su njegovi roditelji u jednom trenutku propustili
da u potpunosti izvršavaju svoje obaveze koje se tiču njegovog podizanja i
vaspitanja, sud ih obavezuje da ubuduće više pažnje obrate na njegovo druženje
sa vršnjacima iz neposrednog okruženja i da onemoguće druženje sa onim koji bi
na njega mogli štetno da utiču, te da mu i omoguće da svoje slobodno vrijeme
iskoristi tako i što će se baviti sportom (košarkom) za koji je naveo da je
posebno zainteresovan.  
Sa iznijetih razloga, sud očekuje da će se izrečenom mjerom u okviru opšte
svrhe krivičnih sankcija propisane u čl. 4 KZ, postići i svrha izrečene
vaspitne mjere iz čl. 82 KZ, koja je bliže navedena u jednom od prethodnih
stavova koji se odnosio na malodobnog S. L.  
Sa iznijetog odlučeno je kao u izreci presude.  
VIŠI SUD U PODGORICI,
Dana, 10.06.2011.godine
ZAPISNIČAR,                                                     PREDSJEDNIK
VIJEĆA-SUDIJA,
Mulić Anela s.r.
Dragoje Jović s.r.  
PRAVNA POUKA: Protiv ove presude može se izjaviti žalba Apelacinom sudu CG u
roku od 15 dana od dana prijema prepisa, a preko ovog suda.  
Tačnost otpravka tvrdi i ovjerava
Ovlašćeni službenik suda
Mulić Anela  