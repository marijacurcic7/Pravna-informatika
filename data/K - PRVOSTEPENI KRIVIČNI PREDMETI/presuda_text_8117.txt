OSNOVNI SUD U ROŽAJAMA
K.br. 38/12
U IME CRNE GORE
SUDIJA OSNOVNOG SUDA U ROŽAJAMA, Milosav Zekić uz učešće zapisničara Aide
Luboder, rješavajući po Optužnom predlogu Osnovnog državnog tužilaštva iz
Rožaja Kt. br. 27/12 od 27.02.2012. godine podnijet protiv okrivljenog Asmira
Kurpejovića iz Rožaja, zbog krivičnog djela laka tjelesna povreda iz čl. 152.
st. 2. u vezi st. l. Krivičnog zakonika , nakon održanog glavnog i javnog
pretresa u prisustvu Zamjenika Osnovnog državnog tužioca Aldina Kalača iz
Rožaja, oštećenog Rasima MurIća i okrivljenog , dana 29.03.2012. godine donio
je i javno objavio
P R E S U D U
Okrivljeni ASMIR KURPEJOVIĆ, JMBG 1804979272036, od oca Ismeta i majke Fane
rođ. Sinanaović, rodjen 18.04.1979. godine u Rožajama, sa prebivalištem u ul.
"Oslobođenja" br. 30, državljanin Crne Gore, razumije crnogorski jezik a
njegov jezik je bosanski, pismen, završio SSS, nezaposlen, neoženjen,
siromašnog imovnog stanja, osudjivan presudom Osnovnog suda Rožaje K.br.
235/06 od 14.12.2006. godine za krivično djelo nasilje u porodici iz čl.220/2
KZ a u vezi čl. 35/1 Zakona o izmjenama i dopunama KZ, na 30 dana zatvora
uslovno 1. godina i presudom Osnovnog suda Rožaje K.br. 55/11 od 27.05.2011.
godine zbog krivičnog djela krijumčarenje iz čl. 265. st. 1. u vezi čl. 23.
st. 2 KZ, na kaznuu zatvora od 3 mjeseca, uslovno dvije godine.
K R I V J E
Što je:
Dana 21.02.2012. godine oko 16,30 časova u Ul. "Oslobođenja" u Rožajama, lako
tjelesno povrijedio Rasima Murića, na način što ga je opasnim oruđem -
lopatom, sredstvom podobnim da tijelo teško povrijedi ili zdravlje teško
naruši, udario u predjelu trbuha nanoseći mu lake tjelesne povrede u vidu
oguljotine u predjelu trbuha, jedna veličine 7 cm, a druga veličine 5 cm,
- čime je izvršio krivično djelo laka tjelesna povreda iz čl. 152. st. 2. u
vezi st. l. Krivičnog zakonika,
- pa ga sud primjenom pomenutog zakonskog propisa i čl. 4, 13, 15, 32, 39,
42,45,46 st. 1. tač. 7. Krivičnog zakonika i čl. 374. Zakonika o krivičnom
postupku
O S U Đ U J E
Na NOVČANU KAZNU u iznosu od 1.200,00 (hiljadu i dvesta) eura. Ako osuđeni ne
plati novčanu kaznu u roku od dva mjeseca po pravosnažnosti ove presude, ista
će se zamijeniti kaznom zatvora, tako što će se za svakih započetih 25,00 eura
novčane kazne odrediti jedan dan kazne zatvora.
Da plati ovom sudu na ime troškova krivičnog postupka iznos od 55,00 eura, i
na ime paušala iznos od 30,00 eura, u roku od 15 dana po pravnosnažnosti ove
presude.
Odštetnog zahtjeva nije bilo.
O b r a z l o ž e n j e
Osnovno državno tužilaštvo iz Rožaja podnijelo je ovom sudu Optužni predlog
Kt.br. 27/12 od 27. 02. 2012. godine protiv okrivljenog Asmira Kurpejovića iz
Rožaja zbog krivičnog djela laka tjelesna povreda iz čl. 152. st. 2. u vezi
st. l. Krivičnog zakonika (KZ).
Na glavnom pretresu Zamjenik Osnovnog državnog tužioca Aldin Kalač je
precizirao činjenični opis djela kao u dispozitivu ove presude i predložio da
sud okrivljenog oglasi krivim zbog krivičnog djela koje mu je optužbom
stavljeno na teret i osudi ga na novčanu kaznu u iznosu od 1.200,00 eura.
Oštećeni Rasim Murić u završnoj riječi je istakao da se ne pridružuje
krivičnom gonjenju ODT-a, niti postavlja odštetni zahtjev u odnosu na
okrivljenog.
Okrivljeni Asmir Kurpejović u svojoj odbrani je istakao: Da živi u Ul.
"slobođenja" u Rožajama, a oštećeni Rasim Murić mu je komšija. Da je dana
21.02.2012. godine oko 16,00 časova ispred svoje kuće loptom čistio snijeg,
koji je prethodno snjegočistač čisteći ulicu nabacao na ulazu njegove kuće,
kako bi nesmetano ulazio u dvorište svoje kuće. Da je u jednom momentu
oštećeni došao kod njega i opsovao mu majku, vjerovatno zbog snijega koji je
čistač nabacao na njegov ulaz, pa ga je zamolio da mu ne psuje majku, jer mu
je majka umrla i nastavio je da čisti snijeg. Tada su do oštećenog došle
njegova supruga i ćerka i odvele ga prema njihovoj kući. Istakao je da nije
udario oštećenog lopatom, niti bilo čime drugim, jer se radi o starijem
čovjeku, a nije imalo ni razloga da ga tuče. Nakon kraćeg vremena došla je
policija kod njegove kuće, pa je pošao u stanicu policije da da izjavu, pri
čemu je primijetio da je vozilo hitne pomoći išlo u pravcu kuće oštećenog.
Kasnije je čuo da je oštećeni imao povrede u predjelu grudi, ali mu on nije
naneo iste. Istakao je da se sa oštećenim izmirio i da su sada u dobrim
odnosima. U završnoj riječi je istakao da nije izvršio krivično djelo koje mu
je optužbom stavljeno na teret, pa je predložio da ga sud oslobodi od optužbe.
Po ovoj krivično pravnoj stvari sud je izveo dokaze: saslušao u svojstvu
svjedoka-oštećenog Rasima Murića, svjedoka Rifata Murića, saslušao je vještaka
medicinske struke dr Kajević Cenu, pročitao izvještaj ljekara specijaliste
Urgentne medicine HMP u Rožajama br. 1169/12 od 21.02.2012. godine, izvršio
uvid u izvod iz kaznene evidencije na ime okrivljenog i uvid u presudu ovg
suda K.br. 55/11 od 27.05.2011. godine i presudu Višeg suda u Bijelom Polju
Kž.br. 807/11 od 02.11.2011. godine.
Svjedok-oštećeni Rasim Murić istakao je da živi u Rožajama u ul.
"Oslobođenja". Da je dana 21.02.2012. godine oko 16,30 časova čistio snijeg na
ulici ispred svoje kuće. Primijetio je okrivljenog Asmira Kurpejovića, koji mu
je komšija, da čisti snijeg na ulici ispred svoje kuće. U jednom momentu
okrivljeni je bez ikakvog razloga i povoda prišao do njega i uputio mu
uvredljive riječi "šta to radiš, božu ti majku jebem" i udario ga lopatom, tj.
prednjim dijelom lopate u predjelu gornjeg dijela trbuha i nanio mu povrede od
kojeg udarca je pao na snijeg, nakon čega su došli Rifat i Šadija Murić i
podigli ga iz snijega. Istakao je da je nakon toga imao bolove, te da je
vozilom hitne pomoći transportovan do Doma zdravlja u Rožajama, gdje mu je
ukazana ljekarska pomoć. U završnoj riječi je istako je da se sa okrivljenim
nakon ovog događaja izmirio i sada su u dobrim odnosima.
Svjedok Rahman Murić je istakao je da živi u ulici "Oslobođenja" u Rožajama u
istoj kući sa svojim ocem Rasimom - oštećenim a okrivljeni mu je komšija. Da
je dana 21.02.2012 godine, dok je bio u svom stanu čuo vrisak ispred kuće, pa
je izašao da vidi šta se desilo i video oštećenog kako leži na snijegu i
govori "upomoć, ubiše me". Pitao ga je ko ga ubi na šta je on odgovorio
"Ismetov sin Asmir me je udario prednjim dijelom lopate". Podigao ga je sa
snijega i predložio da ga uvede u kuću, na šta on nije pristao već je ostao na
lice mjesta sa njegovom ćerkom Šadijom. Istakao je da je takođe vidio
okrivljenog kako lopatom čisti snijeg na putu ispred njihove kuće, ali sa njim
nije razgovarao u vezi ovog događaja.
Iz nalaza i mišljenja vještaka medicinske struke dr Cene Kajević proizilazi da
se oštećeni Murić Rasim javio na pregled u Dom zdravlja u Rožajama dana
21.02.2012. godine, te da su kod istog nađene povrede u vidu dvije oguljotine
u predjelu trbuha, jedna veličine 7 cm, a druga 5 cm. Opisane povrede kako
pojedinačno tako i skupno se kvalifikuju se kao laka tjelesna povreda i iste
su mogle biti nanijete udarom nekog tupo-tvrdog predmeta, pa i udarom lopate,
a moguće i udarom prednjeg dijela lopate.
Cijeneći odbranu okrivljenog i sve izvedene dokaze kako pojedinačno tako i u
medjusobnoj vezi, u smislu čl.370. st. 3. Zakonika o krivičnom postupku (ZKP),
sud je utvrdio sledeće činjenično stanje:
Da su okrivljeni Asmir Kurpejović i oštećeni Rasim Murić komšije i žive u Ul.
"Oslobođenja" u Rožajama. Da su okrivljeni i oštećeni dana 21.02.2012.g. oko
16,30 časova čistili snijeg na ulici ispred svojih kuća , kojom prilikom je
okrivljeni prišao do oštećenog, opsovao ga i bez ikakvog razloga udario
lopatom, koja predstavlja opasno oruđe i sredstvo podobno da tijelo teško
povrijedi ili zdravlje teško naruši, u predjelu trbuha i nanio mu tjelesne
povrede, nakon čega je oštećeni prebačen u Dom zdravlja Rožaje, gdje mu je
ukazana ljekarska pomoć.
Ove činjenice utvrdjuju se iz iskaza svedoka-oštećenog Rasima Murića, svjedoka
Rahmana Murića, izvještaja ljekara HMP br. 1169/12, nalaza i mišljenja
vještaka medicinske struke specijaliste dr Cene Kajević.
Naime, iz iskaza svedoka- oštećenog Rasima Murića utvrđeno je da je dana
21.02.2012.g. oštećeni čistio snijeg na ulici ispred svoje kuće i da mu je
okrivljeni prišao, opsovao ga i udario lopatom u gornjem dijelu trbuha, i
nanijo mu tjelesne povrede.
Iskaz oštećenog sud je prihvatio kao jasan, uvjerljiv i objektivan, a dovodeći
isti u vezu sa iskazom svjedoka Rahmana Murića iz kojeg proizilazi da je nakon
što je izašao iz kuće vidio oštećenog da leži na snijegu, kojom prilikom je
rekao da ga je okrivljeni udario lopatom i da je zbog toga pao na snijegu,
zaista se nesumljivo utvrđuje da je okrivljeni kritičnog dana bezrazložno
napao oštećenog i udario ga lopatom u predjelu trbuha i nanio mu povrede. Na
to upućuje i nalaz i mišljenje vještaka medicinske struke dr Cene Kajevića
koji je sud prihvatio kao objektivan, uvjerljiv i stručan, iz kojeg se
utvrđuje da je oštećeni kritičnog dana zadobio dvije oguljotine u predjelu
trbuha veličine 7 i 5 cm koje se kvalifikuju kao laka tjelesna povreda i mogla
je biti nanijeta udarom lopate, na način kako je to opisao oštećeni, a
dovodeći to u vezu sa iskazom oštećenog i ostalim izvedenim dokazima, zaista
nema sumnje u drugačije činjenično stanje.
Sud je cijenio iskaz okrivljenog Asmira pa je isti prihvatio u dijelu u kojem
ne spori odlučne činjenice, jer je potvrđen dokazima izvedenim u postupku.
Naime okrivljeni ne spori da je kritičnog dana u kritično vrijeme bio na
kritičnom mjestu tj.na ulici ispred svoje kuće, gdje je čistio snijeg lopatom,
gdje se nalazio i oštećeni i da je došlo do određenih nesporazuma između njega
i oštećenog.
Međutim okrivljeni se brani da mu je tom prilikom oštećeni uputio uvredljive
riječi, ali da istog nije udario lopatom, niti bilo čim drugim, te mu nije
nanio telesne povrede. Iskaz okrivljenog u ovom dijelu sud nije prihvatio,
obzirom da je isti neobjektivan, neuvjerljiv i ne nalazi oslonca u dokazima
izvedenim u postupku iz kojih se nesumljivo utvrđuje da je okrivljeni u
kritičnom momentu bezrazložno udario oštećenog lopatom i nanio mu navedene
povrede, tako da je očigledno da isti sa ovakvom odbranom smišljeno i
sračunato nastoji da izbegne krivičnopravnu odgovornost.
Dakle, u postupku je utvrđeno da je okrivljeni dana 21.02.2012. godine oko
16,30 časova u Ul. "Oslobođenjaa" u Rožajama, lako tjelesno povrijedio Rasima
Murića, na način što ga je opasnim oruđem - lopatom, sredstvom podobnim da
tijelo teško povrijedi ili zdravlje teško naruši, udario u predjelu trbuha
nanoseći mu lake tjelesne povrede u vidu oguljotine u predjelu trbuha, jedna
veličine 7 cm, a druga veličine 5 cm.
Cijeneći psihički odnos okrivlejnog prema učinjenom krivičnom djelu, sud je
našao da je isti bio svjestan svog djela tj. svjestan da na opisani način
nanosi navedene povrede oštećenom i to je htio, pa je krivično djelo izvršio
sa direktnim umišljajem.
Iz ovakog iznijetog i utvrdjenog činjeničnog stanja nesumnjivo proizilazi da
su u radnjama okrivljenog sadržani svi bitni elementi bića krivičnog djela
laka tjelesna povreda iz čl. 152. st.2. u vezi st.1.KZ, za koje djelo ga je
sud oglasio krivim i osudio ga na novčanu kaznu zatvora u iznosu od 1.200,00
eura, kao ublaženu kaznu primjenom čl. 45 i čl. 46 st. 1. tač. 7. KZ.
Prilikom odmjeravanja ovakve vrste i visine kazne sud je imao u vidu sve
okolnosti iz čl. 42. KZ koje utiču da kazna bude veća ili manja, pa je
okrivljenom od olakšavajućih okolnosti cijenio da je nezaposlen, siromašnog
imovnog stanja, da se izmirio sa oštećenim koji se nije pridružio krivičnom
gonjenju ODT-a, koje okolnosti su u svojoj ukupnosti cijenjene kao naročito
olakšavajuće, dok njegovu raniju osuđivanost nije uzeo kao otežavajuću
okolnost, obzirom da se ne radi o istovrsnim krivičnim djelima.
Imajući u vidu navedene okolnosti, kao i težinu izvršenog krivičnog djela,
stepen krivice okrivljenog, stepen nastupjele posledice i okolnosti pod kojima
je djelo izvršeno, sud je našao da je imalo mjesta izricanju ovakve vrste i
visine kazne, ubijeđen da će izrečena novčana kazna u naznačenom iznosu, kao
ublažena kazna u dovoljnoj mjeri uticati na okrivljenog da ubuduće ne vrši
bilo kakva krivična djela i da će vaspitno djelovati na druge da ne čine ista
ili slična djela.
Na osnovu čl. 229. u vezi čl. 226. st. 2.tač. 1. ZKP, sud je obavezao
okrivljenog da plati ovome sudu na ime troškova krivičnog postupka iznos od
55,00 eura koji troškovi se odnose na ime troškova za vještačenje.
Na osnovu čl. 229. u vezi čl. 226. st.2. tač.9. i st.3. ZKP, sud je obavezao
okrivljenog da plati ovome sudu na ime paušala iznos od 30,00 eura.
Sa izloženog odlučeno je kao u dispozitivu ove presude.
OSNOVNI SUD U ROŽAJAMA, dana 29.03.2012. godine.
Zapisničar,
Aida Luboder,s.r. S U D I J A,
Milosav Zekić,s.r.
PRAVNA POUKA: Protiv ove presude može se izjaviti žalba u roku od 8 dana od
dana prijema iste i to Višem sudu u Bijelom Polju, a preko ovog suda.