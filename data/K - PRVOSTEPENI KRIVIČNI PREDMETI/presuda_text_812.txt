K.br. 115/11
U I M E N A R O D A
OSNOVNI SUD U CETINJU, kao prvostepeni krivični, po sudiji Ćupić Mariji,kao
sudiji pojedincu, uz učešće LipovinaOlge, kao zapisničara, u krivičnom
predmetu protiv okr. Č.M.i Č.R.,oba iz Cetinja, kao saizvršilaca zbog
krivičnog djela laka tjelesna povreda iz čl. 152. st. 2. u vezi st. 1. u vezi
čl. 23. st.2. Krivičnog zakonika, odlučujući po optužnom predlogu Osnovnog
državnog tužilaštva u Cetinju Kt.br.110/11 od 17.06.2011. godine, nakon
održanog, glavnog i javnog pretresa dana 06.07.2011. godine, u prisustvu
zamjenika ODT-a P. K., okr.Č.M.i Č.R., ošt. Č.M. i Č.N.donio je i istog dana
javno objavio
P R E S U D U
1. Okr. Č.M., od oca N. i majke M., rodjene N., rodjen .........godine u
Cetinju, gdje i prebiva ul. "Đ. P. br. 4" ,državljanin CG, po zanimanju
električar, neoženjen, pismen, sa završenom Srednjom školom, srednjeg imovnog
stanja, osuđivan presudom Višeg suda u Podgorici posl.br. K.181/02 od
3.03.2004.godine, zbog krivičnog djela ubistvo u pokušaju iz čl. 30.st.2.
tačka 6 u vezi čl.19.KZ SRJ, na kaznu zatvora u trajanju od jedne
godine,presudom Osnovnog suda u Cetinju K.br.182/2006 od 18.10.2006.godine
zbog krivičnog djela nasilničko ponašanje iz čl.399.KZ-a na kaznu zatvora u
trajanju od tri mjeseca i presudom Osnovnog suda u Cetinju K.br.145/08 od
07.11.2008.godine zbog krivičnog djela laka tjelesna povreda iz čl.152.KZ CG
na kaznu zatvora u trajanju od 30 dana
2 . Okr. Č.R., od oca N. i majke M., rodjene N., rodjen .........godine u
Cetinju, gdje i prebiva ul. "Đ. P. br. 4", državljanin CG, po zanimanju
ugostitelj, oženjen, otac jednog mldb.djeteta, pismen, sa završenom Srednjom
školom, srednjeg imovnog stanja, osuđivan presudom Osnovnog suda u Cetinju
K.br.48/98 od 05.02.1999.godine zbog krivičnog djela teška krađa iz čl.145.KZ
CG na kaznu zatvora u trajanju od 3 (tri) mjeseca
K r i v i s u :
Zato što su:
Dana 26.maja 2011.godine oko 22,00 časa u porodičnoj kući ošt. Č.M. i Č.N.,
lociranoj u selu Štitari bb, opština Cetinje, lako tjelesno povrijedili ošt.
Č.M. i Č.N., na način što su po prethodnom dogovoru i zajedno nepozvani ušli u
porodičnu kuću oštećenih, gdje su oštećenima, metalnim šipkama, kao sredstvima
podobnim da tijelo teško povrijede i zdravlje teško naruše, zadali više
udaraca u predjelu glave i tijela, od kojih udaraca su oštećeni pali na pod, i
zadobili lake tjelesne povrede, i to ošt. Č.M. laku tjelesnu povredu u vidu
kontuzije - nagnječenja glave, potresa mozga, kontuzije - nagnječenja u
predjelu lijeve lopatice i rane razderotine glave, a ošt. Č.N.laku tjelesnu
povredu u vidu kontuzije - nagnječenja glave, potresa mozga, sa glavoboljom, i
rane razderotine desne strane čela,
-​ čime su kao saizvršioci izvršili krivično djelo laka tjelesna povreda iz čl. 152. st. 2. u vezi st. 1., a u vezi čl. 23. st. 2. Krivičnog zakonika
- pa ih Sud shodno čl. 4, 5, 13, 15, 32, 33, 36, 42,51, KZ -a i čl. 199 –
206,212 i čl. 364 ZKP-a
O S U Đ U J E
Okrivljenog Č.M.na kaznu zatvora u trajanju od dva mjeseca, a okr.Č.R. na
kaznu zatvora u trajanju od 30.dana k. imaju izdržati po pravosnažnosti
presude, u k. im se ima uračunati vrijeme vrijeme lišenja slobode od
27.05.2011.godine od 04,30 časova do 04.06.2011.godine do 04,30 časova , dok
preostali dio kazne imaju izdržati po pravosnažnosti ove presude.
Obavezuju se okrivljeni da na ime troškova krivičnog postupka uplate iznos od
po 201,75 eura, te na ime paušala iznos od po 30,00 eura na blagajni Suda u
roku od 15 dana po pravosnažnosti presude pod prijetnjom prinudnog izvršenja.
Oštećeni Č.M. i Č.N.se radi ostvarenja svog imovinskopravnog zahtjeva upućuju
na redovnu parnicu.
O b r a z l o ž e nj e
Osnovno državno tužilaštvo u Cetinju podnijelo je ovom sudu opt. predlog
Kt.br.110/11 od 17.06.2011.godine protiv okr. Č.M.i Č.R.oba iz Cetinja, da su
kao saizvršioci počinili krivično djelo, laka tjelesna povreda iz čl. 152. st.
2. u vezi st. 1., a u vezi čl. 23. st. 2. Krivičnog zakonika. U završnoj
riječi na glavnom pretresu zamjenik ODT-a u Cetinju ostao je pri podnijetom
optužnom aktu i zatražio od suda da okr. Č.M.i Č.R., oglasi krivim za
predmetno krivično djelo i osudi po zakonu.
Okr. Č.M., u svojoj odbrani je istakao da je dana 27.05.2011. godine, njegov
brat R., ušao u kuću Č., nakon čega ga je jedno lice udarilo pivskom flašom,
da bi potom M. i K. Č. njega uvukli u kuću kada je nastala tuča. Pojasnio je
da je u toj tuči on udario K.Č.nogom u predjelu vrata,da su se tukli i dalje,
da je uhvatio M. Č. i u toj tuči su udarili glavom u zid, ali se on tom
prilikom nije povrijedio. Kada je vidio brata R. da je izašao iz kuće, izašao
je i on. Njegov brat nije nikog udarao, a istog nijesu udarali ni K. ni M.,
već ga je udaralo neko lice koje je bilo u njihovoj kući čije ime ne zna. Kada
su izašli iz kuće čuo je dva pucnja, ali nije vidio ko je pucao, jer je bio
mrak. Naglasio je da je razlog ulaska u kuću Č. taj što su dana
21.05.2011.godine, braća Č. uhvatili njegovog oca i tom prilikom ga ubacili u
jednu rupu koja je bila duboka negdje oko 1,5 m i sa navedenih razloga su
pošli kod Č. u kuću da razgovaraju i da mirnim putem tu stvar riješe.
Medjutim, kao što je naveo kada su ušli u njihovu kuću napalo ih je neko lice
sa pivskom flašom. Iako M. i K. imaju 55 odnosno 60 godina, otac mu se žalio
da su ga oni i ranije napadali zbog politike, ali nije se nadao da bi ga oni
tako sačekali i ubacili u rupu, jer bi ranije pošao da o tome
razgovaraju.Decidan je da su povrede nastale kod oštećenih posledica rvanja sa
nijim,dok njegov brat nije nikog udarao.
Okr. Č.R., u svojoj odbrani je istakao da su u kuću Č. pošli on i njegov brat
Milan da popričaju sa braćom Č., o dogadjaju sa njihovim ocem,tj. koji je
razlog što su ubacili u jamu njihovog oca. On i brat su izašli iz vozila dok
im je otac ostao u vozilu.U rukama ni on ni brat nijesu imali ništa ,jer im je
namjera bila da razgovaraju sa porodicom Č..Vrata od kuće su bila otvorena te
su ušli i to on prvi,a potom i njegov brat ,a čim je ušao neko ga je udario sa
flašom u glavu, od koje ima povredu u predjelu lijeve arkade, ali nije vidio
ko,i mišljenja je da se radilo o pivskoj flaši. U kući je bilo više osoba,
zapazio je neku ženu, k. je gadjala flašom. Prisutna su bila i braća Č. i još
neko lice koje ga je udarilo flašom. Odmah je došlo do tuče, koja je kratko
trajala tj. do rvanja njegovog brata i kako mu se čini K. Č.a, koje je
razdvajao, ali nikoga nije udarao. Nakon te tuče izašli su iz kuće, on je
pošao na lijevu, a njegov brat na desnu stranu. Čuli su dva pucnja nakon čega
su svojim vozilom pošli kući. Od udarca mu je krvarila rana na glavi i lijeva
arkada. Naglasio je da on sigurno nije imao nikakvo oružje kod sebe, a da li
je njegov brat bio naoružan i da li je nosio pištolj to mu nije bilo poznato.
Kada su ušli u kuću Č.a bili su prisutni M. i K. Č., žena jednog od njih
dvojice i sinovi K.Č.,a mišljenja je da ga je jedan od njih udario pivskom
flašom.
Ponovio je da je navedene noći on taj koji je zadobio povrede, te da nikog
nije udarao.
Radi razrješenja ove krivičnopravne stvari Sud je u dokaznom postupku na
glavnom pretresu proveo dokaze:saslušao oštećene Č.M. i Č.N., svjedoke Č. Č.,
Č. M., Č. Z., Č. S., Č. N., Č. M., Š.B.i Š. P., pročitao nalaz i mišljenje
sudskog vještaka medicinske struke dr.R. S. dat na zapisniku pred istražnim
sudijom ovog suda posl.br.Kri 126/11 od 06.06.2011.godine sa pratećom
medicinskom dokumentacijom u spisima predmeta ,o vrsti i težini zadobijenih
tjelesnih povreda ošt.Č.M. i Č.N., izvršio uvid u fotodokumentaciju UP
Ispostave Cetinje br.75/11 od 26.05.2011.godine ,te pročitao izvode iz kaznene
evidencije UP Ispostave Cetinje br.02-245-2267 od 23.06.2011.godine za
okr.Č.R. i br.02-245-2266 od 23.06.2011.godine za okr.Č.M.
Ošt. Č.M., u svom iskazu je istakao da je sa svojim bratom, snahom, dva
sinovca, slijepom majkom i komšijom sjedio u svojoj kući u Štitarima, kada su
negdje oko 21,00 - 21,30 časova pored njihove kuće prošla dva vozila jakom
brzinom. Negdje nakon 20 minuta vozila su se vratila i zaustavila pored
njihove kuće. Prošlo je pet minuta kada je u kuću sa metalnom šipkom u ruci
ušao Č.M.i udario ga šipkom u predjelu glave, a zatim se odmah okrenuo i
udario njegovog brata N. u predjelu glave. Za njim je odmah ušao njegov brat
Č.R. takodje sa šipkom u ruci kada su M. i R. počeli udarati njega i brata mu
N. šipkama i nogama. Nakon prvog udarca je ostao skoro bez svijesti i slabo se
čega sjeća nakon toga. Jedino se sjeća udarca u predjelu rebara , brata N.
koji je bio u krvi i ležao na podu na ledjima i pokušavao da se brani. Poslije
toga Č.i su se udaljili, a njegov brat je uspio da udje u sobu gdje je uzeo
svoj pištolj, izašao ispred kuće i pucao uvis, kako bi zaplašio Č. Kritične
prilike zadobio je povrede u predjelu glave i predjelu ledja. Pridružio se
krivičnom gonjenju protiv okrivljenih i postavio je odštetni zahtjev.
Ošt. Č.N., u svom iskazu je istakao da je sa svojim bratom, snahom, dva
sinovca, slijepom majkom i komšijom sjedio u svojoj kući u Štitarima, kada su
negdje oko 21,00 - 21,30 časova pored njihove kuće prošla dva vozila jakom
brzinom. Negdje nakon 20 minuta vozila su se vratila i zaustavila pored
njihove kuće. Prošlo je pet minuta kada je u kući sa metalnom šipkom u ruci
ušao Č.M.i udario mu brata M. šipkom u predjelu glave, a zatim se odmah
okrenuo i udario njega u predjelu glave. Za njim je odmah ušao njegov brat
Č.R., takodje sa šipkom u ruci i tada M. i R. udaraju njega i brata M. šipkama
i nogama. Branili su se, ali su od udaraca bili u polukomi, obojica su pali na
pod i pokušavali su se odbraniti. Uspio je da se podigne, podje u sobu gdje je
uzeo svoj pištolj koji je pod dozvolom, repetirao ga , ali Č. i su nakon toga
izašli iz kuće, a M. se malo zadržao ispred kuće i pošao. Kada su bili
udaljeni nekih 100-150 metara, opalio je nekoliko metaka uvis, kako bi ih
zaplašio, jer su bili izloženi torturi od strane Č. Pridružio se krivičnom
gonjenju protiv okrivljenih i postavio je odštetni zahtjev.
Svjedok Č. Č.,  u svom iskazu je istakao da negdje oko 22,00 časa ispred
njihove kuće u Štitarima su prošla dva vozila k. su se vratila nakon nekih 20
minuta. Zatvorila su se vrata od vozila i u njihovu kuću prvi je uletio Č.M.,
a nakon njega i Č.R.. Sa vrata prvo se zaletio M. i udario njegovog strica M.
sa šipkom u predjelu glave, nakon toga se okrenuo i udario njegovog oca N., a
njegov otac i stric su od zadobijenih povreda pali na pod i bili su u krvi.
Otac i stric su pokušavali da se odbrane nogama sa poda, dok su M. i R. i
dalje nastavili da ih udaraju. Vidio je oca koji je uzeo pištolj i ispred kuće
uvis ispalio dva metka kako bi zaplašio Č. Dodao je i to da je vidio da je i
Č.R.navedenog dana imao šipku u rukama k. je udarao po glavi njegovog oca.
Svjedok Č. M.,  u svom iskazu je istakao da se dana 26.05.2011.godine u
večernjim časovima nalazio kući u selu Štitari, i u spavaćoj sobi je
razgovarao putem mobilnog telefona. U jednom trenutku začuo je lomnjavu čaša i
kako njegova majka Z. vrišti. Krenuo je da izadje iz sobe, ali ga je majka
spriječila, a tada je mogao primijetiti oca N. kako leži na podu sa čitavom
facom u krvi. Vidio je Č.M. iznad njegovog oca, a kada je izašao iz sobe vidio
je prevrnut sto i tragove krvi po podu i na vratima. Zatim je izašao ispred
kuće i vidio je oca koji je opalio dva metka uvis, a Č.i su pobjegli.
Napomenuo je da je vidio i strica M. da mu je krvav bočni dio glave.
Svjedok Č. Z., u svom iskazu je istakla da je sa svojim suprugom, djeverom,
dva sina, slijepom svekrvom i komšijom sjedjela u kući u Štitarima, kada su
negdje oko 21,00-21,30 časova pored kuće prošla dva vozila jakom brzinom.
Negdje nakon 20 minuta ova dva vozila, vratila su se i zaustavila pored kuće.
Prošlo je pet minuta kada je u kući sa metalnom šipkom u ruci ušao Č.M.i pravo
pošao u pravcu njenog đevera M. i jednom rukom ga je uhvatio za kosu, a drugom
rukom u kojoj se nalazila sjajna metalna šipka, počeo ga je udarati po glavi.
Nakon što je prvi put udario M., automatski se okrenuo i udario šipkom njenog
supruga u glavu sa bočne strane. Bila je u velikom šoku i pošla je u sobu gdje
joj se nalazio mladji sin M.. Na vratima sobe se okrenula i vidjela supruga
kako leži na podu sav u krvi. M. ga je i dalje tukao, a što se dalje dešavalo
nezna, a kako je već navela od velikoga šoka. Napomenula je da je u jednom
trenutku čula pucanj, a Č. su se već bili udaljili od kuće. Istakla je da kao
majka i supruga strahuje od tada od svakog vozila koje se zaustavi pored
njihove kuće.
Svjedok Č. S., u svom iskazu je istakao da se dana 26.05.2011.godine oko 22,00
časa, nalazio u kući Č., kada su u kući došla braća Č.i M. i R.. Vrata od kuće
bila su otvorena kada je ušao prvo M., sa šipkom u ruci, a za njim i R. M. je
prvo šipkom udario M. Č.a u predjelu glave, ušao je i R. i udario N. Č. u
predjelu glave. Č. su pokušali da se odbrane i pali su na pod, a N. je zavikao
"Gdje je pištolj", kada su Č. pobjegli preko vrata i vozilom se udaljili. N.
je ušao u sobu za pištolj, izašao je ispred kuće i opalio dva, tri metka,
koliko je mogao čuti iz kuće. Nije znao da li je prije ovog bilo konflikta
izmedju Č. i Č. Dodao je da je R. zadao udarac Č. N., koliko mu se čini sa
kratkom šipkom.
Svjedok Č. N., u svom iskazu je istakao da se dana 21.05.2011.godine nalazio
ispred crkve Sv. Luke u Štitarima, gdje su se nalazila i braća Č. Nije bilo
nikakve prepirke, a u trenutku kada je krenuo kući na sporedni put neko mu je
prišao sa ledja, slomio mu kosijer koji je držao u desnoj ruci i gurnuo ga u
jarak pored puta. Pri tom mu je to lice uputilo riječi sledeće sadržine:
"poserem ti se u kosijer, poserem ti se u turin i poserem ti se u turin".
Podigao se, okrenuo i pitao zašto. Ta lica su bila braća M. i N. Č., ali nezna
koji ga je gurnuo, jer je skoro bio u nesvijesti i ležao je na desnoj strani
puta. O tome što se desilo požalio se bratu K. Č. i sinu M.. Dana
26.05.2011.godine njegovi sinovi su došli u selo Štitare da ga vide, a nakon
toga je zajedno sa njima otišao do kuće Č. kako bi se izmirili. Njegovi sinovi
su otišli kod Č. a on je ostao kod vozila da ih čeka. Bio je mrak ,nije mogao
ništa vidjeti, a nije vidio da njegovi sinovi išta drže u rukama. U jednom
trenutku iz kuće Č. je izašao njegov sin R., sav krvav u predjelu glave i
rekao mu "pobiše nas". Rekao mu je da je udaren flašom od piva ,a zatim je čuo
da su opaljena dva metka iz pištolja, ali nije vidio ko ih je ispalio. Njegov
sin M. je već bio otišao prema Cetinju, a policija je njega i sina R.
zaustavila na Dobrsku ploču i kazala im da odu u Ispostavu Cetinje.
Svjedok Č. M., u svom iskazu je istakla da se dana 26.05.2011.godine, nalazila
u svom stanu u Cetinju, kada je njen sin M. pozvao oca, i saznao da je N. neko
gurnuo i da je isti povrijedjen u predjelu noge i kuka. Sa svojim sinovima
otišla je u selo kako bi vidjela o čemu se radi i treba li N. odvesti kod
ljekara. Kada su došli u selo u svoju kuću, njeni sinovi i suprug su otišli
kod Č., a predlagala je da se prvo zovne policija i da se vidi što je bilo,
dok je ona ostala u kući, a njih trojica su otišli. Nakon pola sata nazvao je
sin R. i rekao joj da ne brine jer razgovaraju kao ljudi. Poslije toga nazvao
je M. i kazao da je N. otišao u Cetinje i da će doći sjutradan. Te noći je
ostala na selo, a sjutradan je zvala snaha i rekla joj da su njeni sinovi
pritvoreni. Napominje da su sa porodicom Č. imali dobre komšijske odnose, a
uzrok ovoga po njoj je sigurno rakija.
Svjedok Š. P., je u svom iskazu istakao da se dana 26.05.2011.godine, nalazio
u svojoj kući u Švedskom naselju u Cetinju, kada ga je na mobilni telefon
pozvao drug Č.R.i rekao mu da je povrijeđen u svadji i da ide prema bolnici.
On je kao njegov drug otišao u bolnicu da vidi o čemu se radi. Po dolasku u
bolnicu sačekao je R. i kada je došao vidio je da mu krv curi iz glave i da mu
je majica sva krvava. Uveo ga je isti momenat kod ljekara, a zatim je došla
policija, koja ih je pitala za podatke, a on je otišao kući.
Svjedok Š. B., u svom iskazu je naveo da nema saznanja vezanih za predmetni
dogadjaj, jer je samo sa bratom kada je sazno da je povrijedjen njihov drug R.
pošao u bolnicu gdje je istom ukazana ljekarska pomoć.
Iz nalaza i mišljenja sud.vještaka med.struke dr. R. S., datog na zapisniku
pred Istražnim sudijom Kri. 126/11 od 06.06.2011.godine, sa pratećom
medicinskom dokumentacijom u spisima predmeta o vrsti i težini zadobijenih
tjelesnih povreda ošt. Č.M. i Č.N.utvrdjuje se da je dana 26.05.2011 .godine
dežurni ljekar nakon pregleda Č.M. postavio dijagnozu kontuzija-nagnječenje
glave, potres mozga, contusio -nagnječenje predjela lijeve lopatice
-razderotina glave .Po mišljenju vještaka povrede su zadobijene u tuči
zamahnutom tupom silom, tj.radi se o udarcima nanešenim metalnom šipkom, i
koje predstavljaju lake tjelesne povrede,dok se za ošt. Č.N. utvrđuje da je
dana 26.05.2011.godine dežurni ljekar nakon pregleda postavio dijagnozu
contusio-nagnječenje glave, potres mozga, glavobolja ,razderotina desne strane
čela. Po mišljenju vještaka povrede su zadobijene u tuči zamahnutom tupom
silom,tj.radi se o udarcima nanešenim metalnom šipkom, eventualno stisnutom
pesnicom i koje predstavljaju lake tjelesne povrede.
U fotodokumentaciji UP Ispostave Cetinje br. 75/11 od 26.05.2011. godine, dat
je prikaz kuće Č.N. i terase nakon dogadjaja,tj. obilježeni su tragovi nađeni
nakon izvršenog krivičnog djela.
Iz izvoda iz kaznene evidencije UP Ispostave Cetinje br.02-245-2267 od
23.06.2011.godine za okr.Č.R. utvrđuje se da je osuđivan presudom Osnovnog
suda u Cetinju K.br.48/98 od 05.02.1999.godine zbog krivičnog djela teška
krađa iz čl.145.KZ CG na kaznu zatvora u trajanju od 3 (tri) mjeseca i
br.02-245-2266 od 23.06.2011.godine za okr. Č.M. iz kojeg se utvrđuje da je
osuđivan presudom Višeg suda u Podgorici posl.br. K.181/02 od
3.03.2004.godine, zbog krivičnog djela ubistvo u pokušaju iz čl. 30.st.2.
tačka 6 u vezi čl.19.KZ SRJ, na kaznu zatvora u trajanju od jedne godine,
presudom Osnovnog suda u Cetinju K.br.182/2006 od 18.10.2006. godine zbog
krivičnog djela nasilničko ponašanje iz čl.399.KZ-a na kaznu zatvora u
trajanju od tri mjeseca i presudom Osnovnog suda u Cetinju K.br.145/08 od
07.11.2008.godine zbog krivičnog djela laka tjelesna povreda iz čl.152.KZ CG
na kaznu zatvora u trajanju od 30 dana.
Analizirajući rezultate provedenog dokaznog postupka, te na osnovu savjesne i
brižljive ocjene svih provedenih dokaza pojedinačno i u svojoj ukupnosti , sud
je nesumnjivo utvrdio da su okr.Č.M. i Č.R. kao saizvršioci počinili krivično
djelo za koje se terete u vremenu, mjestu i na način bliže opisan dispozitivom
ove presude, a ovo sa sledećih razloga:
Utvrđujući činjenice radi pravilnog određenja materijalnopravnog odnosa u ovoj
krivičnopravnoj stvari sud je nesumnjivo utvrdio da su okrivljeni dana 26.maja
2011.godine oko 22,00 časa u porodičnoj kući ošt. Č.M. i Č.N., lociranoj u
selu Štitari bb, opština Cetinje, lako tjelesno povrijedili ošt. Č.M. i Č.N.,
na način što su po prethodnom dogovoru i zajedno nepozvani ušli u porodičnu
kuću oštećenih, gdje su oštećenima, metalnim šipkama, kao sredstvima podobnim
da tijelo teško povrijede i zdravlje teško naruše, zadali više udaraca u
predjelu glave i tijela, od kojih udaraca su oštećeni pali na pod, i zadobili
lake tjelesne povrede, i to ošt. Č.M. laku tjelesnu povredu u vidu kontuzije -
nagnječenja glave, potresa mogza, kontuzije - nagnječenja u predjelu lijeve
lopatice i rane razderotine glave, a ošt. Č.N. laku tjelesnu povredu u vidu
kontuzije - nagnječenja glave, potresa mozga, sa glavoboljom, i rane
razderotine desne strane čela.
Sud je punu vjeru poklonio iskazu oštećenih Č.M. i Č.N., pa su takvi njihovi
iskazi cijenjeni kao logički skladni, jasni i uvjerljivi, a dovedeni u vezu sa
iskazima svjedoka Č. Č., Č. Z., Č. S. koji su na objektivan i po mišljenju
suda istinit način svjedočili o predmetnom dogadjaju,odn.o onome što su bili u
prilici da neposredno vide i čuju,te nalazom i mišljenjem vještaka medicinske
struke i predmetnom medicinskom dokumentacijom o zadobijenim tjelesnim
povredama oštećenih, koji potvrđuju jasnu predstavu suda u pogledu odlučnih
pravno relevantnih činjenica konkretnog slučaja.
Dovedeni u vezu , predmetni dokazi kod suda stvaraju jasan zaključak da su
povrede kod oštećenih nanesene na način kako su to predstavili oštećeni u svom
iskazu, pa je sud ove dokaze u potpunosti prihvatio kao isitnite, logički
skladne i neprotivurječne, i kao takve ih cijenio kao dokaze od presudne
važnosti za razjašnjenje date krivične stvari.
Cjeneći iskaze svjedoka Č. M., Š. B., Š. P. ,Č. N. i Č. M. sud je našao da
nijesu od uticaja za razrješenje date krivičnopravne stvari, sa razloga što Č.
M. je bio spriječen da prisustvuje dogadjaju koji se dešavao u njegovoj kući
od strane majke, tj.naknadno je izašao iz sobe u kojoj se za vrijeme trajanja
dogadjaja nalazio, dok svjedoci Š. B., Š. P. ,Č. N. i Č. M. nijesu bili
neposredni očevidci istog, a evidentno je da iskaz svjedoka Č. N. poprima i
obilježja pristrasnosti obzirom da su mu okrivljeni sinovi ,pa na taj način
želi da olakša njihov krivičnopravni položaj.
Sud je odustao od saslušanja u svojstvu svjedoka Č. Z., obzirom da se radi o
osobi koja ima 90 godina, koja je bolesna, odnosno slijepa i gluva, k. je bila
i gluva i slijepa u vrijeme odigravanja predmetnog dogadjaja , koja se po
izjavi oštećenih nalazila na dan održavanja pretresa na operaciji, tako da bi
saslušanje iste vodilo oduglovačenje postupka, a nebi uticalo na donošnje
drugačije odluke.
Predmetom posebne ocjene bila je odbrana okrivljenih Č.M. i Č.R. kojim Sud
nije poklonio vjeru sa razloga što navodi njihove odbrane ne samo da su u
suprotnosti sa iskazima oštećenih,te ostalim provedenim dokazima kojima je sud
poklonio vjeru,već po mišljenju suda su posve nelogični, jer su okrivljeni na
potpuno drugačiji predstavili način odigravanja predmetnog događaja,
tj.okrivljeni Č.M.je naveo da je njegov brat R., ušao u kuću Č., nakon čega ga
je jedno lice udarilo pivskom flašom, da bi potom M. i K. Č. njega uvukli u
kuću kada je nastala tuča ,dok okrivljeni Č.R. je naveo da su vrata od kuće Č.
bila otvorena, te da su ušli i to on prvi, a potom i njegov brat ,a čim je
ušao neko ga je udario sa flašom u glavu, od koje ima povredu u predjelu
lijeve arkade, ali nije vidio ko, i mišljenja je da se radilo o pivskoj
flaši.Istovremeno, okrivljeni Č.R. je neprecizan prilikom navođenja lica koje
je navodno njemu zadalo povredu, tj.prvobitno ga je udarila neka žena, potom
neko nepoznati,a na kraju neki od prisutnih sinova jednog od
oštećenih.Okrivljeni su saglasni da nijesu imali bilo što u rukama konkretnom
prilikom, te da je došlo do tuče u kojoj je učestvovao Č.M., dok je R. samo
razdvajao,što se nije potvrdilo tokom dokaznog postupka jer su saslušani
svjedoci jasno i precizno naveli koje su radnje i sa čime konkretnom prilikom
preduzimali ponaosob obadvojica okrivljenih, pa je sa svih iznijetih razloga
stajalište odbrane po mišljenju ovog suda neutemeljeno i neprihvatljivo,te je
sud takvu njihovu odbranu cjenio kao smišljenu na izbjegavanje krivičnopravne
odgovornosti.
Dakle, u ovakvim se radnjama okrivljenih i nastupjelim posledicama stiču sva
objektivna obilježja bića konkretnog krivičnog djela, pri čemu je Sud
odredjujući subjektivni odnos okrivljenih prema izvršenom krivičnom djelu
utvrdio umišljaj, jer su bili svjesni svog djela i svih njegovih obilježja i
htjeli njegovo izvršenje.
Kako su okrivljeni uzeli neposredno i istovremeno učešće u samoj radnji
izvršenja krivičnog djela u pitanju , postupajući pri tom umišljajno po
izričitom sporazumu koji je predhodio samom dogadjaju, da se zaključiti da su
okrivljeni djelovali kao saizvršioci.
Dakle, u nedostatku elemenata koji bi umanjili ili isključili sposobnost
okrivljenih da shvate značaj svojih postupaka i da njima upravljaju , Sud ih
nalazi krivično odgovornim i oglašava krivim.
Prilikom odlučivanja o vrsti i visini krivične sankcije k. će izreći
okrivljenim u smislu čl. 42. Krivičnog zakonika, Sud je našao kao olakšavajuće
okolnosti na strani okrivljenog Č.M., okolnosti koje su prethodile samom
dogadjaju ,a na strani okrivljenog Č.R., da se radi o porodičnoj osobi-
oženjen, otac jednog mldb. djeteta narušenog zdravstvenog stanja,okolnosti
koje su prethodile izvršenju predmetnog krivičnog djela, dok je sud od
otežavajućih okolnosti van bitnih elemenata krivičnog djela koje im je
stavljeno na teret našao na strani okr. Č.M .i R. raniju osuđivanost.
Sud je obzirom na ove okolnosti izrekao kaznu zatvora okr. Č.M. u trajanju od
dva mjeseca , a okr. Č.R. kaznu zatvora u trajanju od 30 dana, nalazeći da te
kazne realno održavaju stepen društvene opasnosti djela, odnosno uz uvjerenje
suda da će se i sa ovako utvrdjenim kaznama u konkretnom slučaju postići svrha
kažnjavanja predvidjena čl. 32. Krivičnog zakonika , odnosno da će se u svemu
ostvariti opšta svrha izricanja i propisivanja krivičnih sankcija iz čl.4.st 2
Krivičnog zakonika.
Shodno čl.51.KZ-a okrivljenim se ima u izrečenu kaznu uračunati vrijeme
lišenja slobode od 27.05.2011.godine od 04,30 časova do 04.06.2011.godine do
04,30 časova, dok preostali dio kazne imaju izdržati po pravosnažnosti ove
presude.
Shodno čl.212.ZKP-a oštećeni Č.M. i Č.N. su radi ostvarenja svog
imovinskopravnog zahtjeva upućeni na redovnu parnicu.
Shodno odredbama čl.199-202 ZKP-a okrivljeni su obavezani da na blagajni ovog
suda na ime troškova krivičnog postupka uplate iznos od po 201,75 eura, što u
konkretnom slučaju čini naknada za dati nalaz i mišljenje sudskog vještaka
med.struke u iznosu od 66,00 eura, nagrada braniocu po službenoj dužnosti u
iznosu od 337,50 eura, te na ime paušala iznos od po 30,00 eura, sve u roku od
15 dana po pravosnažnosti presude pod prjetnjom prinudnog izvršenja, koji
iznos paušala je sud odredio imajući u vidu složenost predmeta, dužinu
trajanja krivičnog postupka i imovine prilike okrivljenih.
Sa svega izloženenog,a shodno čl.364.ZKP.a,odlučeno je kao u izreci presude.
OSNOVNI SUD U CETINJU
Dana 06.07.2011.godine
Zapisničar, S u d i j a
Olga Lipovina Marija Ćupić s.r.
PRAVNA POUKA:
Protiv ove presude može se izjaviti žalba u
roku od 8 dana od dana prijema Višem sudu
u Podgorici a preko ovog Suda.