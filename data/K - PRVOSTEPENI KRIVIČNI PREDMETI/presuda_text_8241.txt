K. br. 3/12
U IME CRNE GORE
OSNOVNI SUD U ŽABLJAKU, kao prvostepeni krivični, po predsjedniku suda Anđelić
Mihailu, uz sudjelovanje Šibalić Ikonije kao zapisničara, u krivičnom predmetu
protiv okrivljenog Ć.M. iz Ž., zbog krivičnih djela: produženo krivično djelo
protivpravno priključenje gradilišta na tehničku infrastrukturu iz čl. 326b KZ
u vezi čl.49 KZ i produženo krivično djelo zloupotreba položaja u privrednom
poslovanju iz čl.272 stav 1. KZ u vezi čl. 49 KZ, po optužnom predlogu ODT iz
Pljevalja Kt. br. 184/11 od 18. 01.2012. godine, nakon održanog usmenog,
glavnog i javnog pretresa 16. 05. 2012. godine, kojem su prisustvovali
Zamjenik ODT iz Pljevalja Đurović Veljko, punomoćnik oštećenog JP za stambeno
komunalnu djelatnost iz Ž., D.M., radnik istog, i okrivljeni, donio je i istog
dana javno objavio
P R E S U D U
Protiv okrivljenog  Ć.M., zv. M., od oca M., i majke R., rođene Dž., rođen
....godine u P., stalno nastanjen u Ž. Ul."..." br. 6, državljanin Crne Gore,
nezaposlen, oženjen, završio višu ekonomsku školu, vojsku služio, slabog
imovnog stanja, ranije osuđivan presudom Osnovnog suda u Žabljaku K. br.64/97
od 26.05.1999. godine na kaznu zatvora u trajanju od 4 mjeseca, zbog krivičnog
djela iz čl. 177 st. 1 u vezi čl. 172 st. 1 i čl. 175 st. 1 KZ RCG,
OPTUŽBA SE ODBIJA
Da je
a) U periodu od 01.01. 2010.godine pa do 08.07.20101.godine radeći kao
odgovorno lice - dirktor JP za stambeno komunalnu djelatnost "Ž.", u Ž.,
protivno čl. 75 Zakona o uređenju prostora i izgradnji objekata ("Sl. list CG"
br. 51/08), dozvolio priključenje na vodovodnu mrežu većeg broja objekata na
području opštine Žabljak za koje nije izdata građevinska dozvola i to:
- Objekat I.R. iz P. koji se nalazi na kat.parceli br. 25/16/2, upisan u ln.
br. 835 KO Borje 2,
- Objekat J.V. iz B., koji se nalazi nakat.parceli br. 1885/22, upisan u
ln.br. 1717 KO Žabljak 1,
- Objekat V.K. iz Ž., koji se nalazi na kat. parceli br.1569/40, upisan u
ln.br. 1998 KO Žabljak 1,
- Objekat S.O. iz Ž., koji nalazi na kat.parceli br.986/1, upisan u ln.br.
278 KO Motički Gaj 1,
- Objekat B.K. iz Ž. koji se nalazi na kat.parceli br. 397/6/1, upisan u
ln.br. 932 KO Motički Gaj 1,
-Objekat B.B., iz Ž. koji se nalazi na kat.parceli br. 397/7/1, upisan u ln.br. 938 KO Motički Gaj 1,
-Objekat J.M. iz Ž., koji se nalazi na kat.parceli br.93/56/9, upisan u ln.br. 952 KO Borje 2,
- Objekat Đ.J. iz Ž., koji se nalazi na kat.parceli br.2933/29, upisan u
ln.br.2069 KO Žabljak 1,
- Objekat V.D. iz Ž., koji se nalazi na kat.parceli br. 988/35, upisan u
ln.br.82K OŽabljak 1,
-Objekat B.M., iz Ž., koji je upisan u l.n.br. 2120 KO Žabljak 1,
-Objekat M.M. iz P., koji je upisan u l.n.br. 92 KO Borje 2,
-Objekat I.M. iz P., koji je upisan u l.n.br.771 KO Žabljak 1,
-Objekat Č.Z. iz Ž., koji je upisan u l.n.br.1633 KO Žabljak 1,
-Objekat Š.V., iz Ž., koji je upisan u l.n.br.1711 KOŽabljak 1, 
-Objekat K.V. iz Ž., koji je upisan u ln.br.810 KO Žabljak 1.
- čime bi izvršio produženo krivično djelo protivpravno priključenje
gradilišta na tehničku infrastrukturu iz čl. 326b Krivičnog zakonika u vezi
čl.49 KZ.
b) U periodu od 01.01.2010.godine pa do 08.07.2010.godine, radeći kao
odgovorno lice - direktor JP za stambeno komunalnu djelatnost Ž., u Ž.,
zloupotrebom svog službenog položaja i nevršeći svoju dužnost, prouzrokovao
imovinsku štetu za Javno preduzeće za stambeno komunalnu djelatnost Ž., a
pojedinim fizičkim licima pribavio imovinsku korist na način što za
priključene objekte, vlasnicima istih nije naložio da plate priključak na
vodovodnu mrežu, shodno Odluci upravnog odbora JKP Žabljak br. 322 od
13.04.2007.godine, kojom je utvrđena cijena naknade za priključak na vodovodnu
mrežu individualnog stambenog objekta namijenjenog za odmor u iznosu od
2.000,00 € i naknada za priključak na vodovodnu mrežu individualnog stambenog
objekta namijenjenog za stanovanje u iznosu od 400,00 €, te od vlasnika
priključenih objekata na vodovodnu mrežu nije naplaćena naknada za priključak
i to:
-Za priključni objekat B.M. iz Ž. iznos naknade za priključak u iznosu od 400,00 €,
- Za priključeni objekat M.M., iz P., iznos naknade za priključak u iznosu od
2.000,00 €,
- Za priključeni objekat I.M. iz N., iznos naknade za priključak u iznosu od
2.000,00 Eura,
- Za priključeni objekat Č.Z. iz Ž., iznos naknade za priključak u iznosu od
400,00 €,
-Za priključeni objekat Š.V. iz Ž., iznos naknade za priključak u iznosu od 400,00 €,
-Za priključeni objekat K.V. iz Ž., iznos naknade za priključak u iznosu od 400,00 €.
-Za priključeni objekat I.R. iz P., iznos naknade za priključak u iznosu od 2.000,00 €,
- Za priključeni objekat B.K. iz Ž., iznos naknade za priključak u iznosu od
400,00 €,
- Za priključeni objekat B.B. iz Ž. iznos naknade za priključak u iznosu od
400,00 €,
i time prozrokovao imovinsku štetu za Javno preduzeće za stambeno komunalnu
djelatnost iz Ž. u ukupnom iznosu od 8.400,00 €,
- čime bi izvršio produženo krivično djelo zaloupotreba položaja u privrednom
poslovanju iz čl.272 stav 1. KZ u vezi čl. 49 Krivičnog zakonika.
- usled odustanka ODT-a od optužbe u toku glavnog pretresa – čl. 372 tačka 1
Zakonika o krivičnom postupku (ZKP-a).
Troškovi krivičnog postupka u iznosu od 456,70 € padaju na teret budžetskih
sredstava suda – čl. 230 tačka 1 ZKP-a.
O b r a z l o ž e nj e
ODT iz Pljevalja je optužnim predlogom Kt. br. 184/11 od 18. 01.2012. godine,
dajući opis radnje izvršenja, pravno ocijenio, da je okrivljeni počinio
krivično djelo produženo krivično djelo protivpravno priključenje gradilišta
na tehničku infrastrukturu iz čl. 326b Krivičnog zakonika u vezi čl.49 KZ i
produženo krivično djelo zloupotreba položaja u privrednom poslovanju iz
čl.272 stav 1. KZ u vezi čl. 49 Krivičnog zakonika na način , mjesto i u
vrijeme činjenično bliže opisano izrekom presude.
Na glavnom pretresu održanom 16. 05. 2012. godine, nakon provedenih dokaza
saslušanja predstavnika oštećenog, čitanja nalaza i mišljenja vještaka
ekonomske struke i neposrednog saslušanja vještaka P.M., dipl. ecc. iz N., u
završnoj riječi, zamjenik ODT-a iz Pljevalja Đurović Veljko, izjavio je, da
zbog nedostatka dokaza odustaje od optužbe protiv okrivljenog Ć.M. za krivična
djela bliže označno pod tačkom a/ i pod tačkom b/ optužnog predloga.
Punomoćnik oštećenog je, nakon odustanka zamjenika ODT od krivičnog gonjenja
okrivljenog, izjavio da u potpunosti prihvata riječ Zamjenika ODT i da u ime
oštećenog ne želi da nastavi krivično gonjenje okrivljenog za krivično djelo
pod tačkom a/ i za kriv. djelo pod tačkom b/ optužnog predloga.
Obzirom da je ODT odustao od optužbe protiv okrivljenog a u uslovima kada se
oštećeni nije pridružio krivičnom gonjenju, proizilazi da u ovom predmetu
optužbu treba odbiti jer je ovlašćeni tužilac od započinjanja do završetka
glavnog pretresa, odustao od gonjenja, tj. odustao od optužbe, radi čega je
sud shodno čl. 372 tačka 1 ZKP-a odlučio kao u izreci presude.
Odluku da troškovi krivičnog postupka padaju na teret budžetskih sredstava
suda a koji troškovi se odnose na troškove vještačenja po vještaku ekonomske
struke P.M., dipl. ecc. iz N. (izrada nalaza i mišljenja, dolazak na glavni
pretres radi neposrednog saslušanja i upotreba sopstvenog vozila) a sve u
iznosu od 456,70 € sud je donio shodno čl. 230 tačka 1 ZKP-a
Sa izloženog odlučeno je kao u dispozitivu.
OSNOVNI SUD U ŽABLJAKU, dana 16. 05. 2012. godine
ZAPISNIČAR PREDSJEDNIK SUDA
Ikonija Šibalić, s.r. Mihailo Anđelić,s.r.
PRAVNA POUKA:
Protiv ove presude dozvoljena je žalba u roku od
8 dana po prijemu pismenog otpravka iste preko
ovog suda Višem sudu Bijelo Polje.