K. br. 15/12
U IME CRNE GORE
OSNOVNI SUD U ŽABLJAKU, kao prvostepeni krivični, po predsjedniku suda Anđelić
Mihailu kao sudiji pojedincu, uz sudjelovanje Kaljević Nađe kao zapisničara, u
krivičnom predmetu protiv okrivljenog P. M. iz P., zbog krivičnog djela
građenje objekta bez građevinske dozvole iz čl. 326 a KZ, po optužnom predlogu
ODT iz Pljevalja Kt. Br. 63/12 od 24.04.2012. godine, na glavnom pretresu
održanom dana 27.06.2012. godine, donio je i istog dana objavio
P R E S U D U
Protiv okrivljenog
P. M., od oca I. i majke A. rođene I., rođen .... godine u P., sa
prebivalištem u mjestu rođenja, ul. B. i j. br. ..., JMB ..., državljanin Crne
Gore, oženjen, otac dvoje maloljetne djece, završio gimnaziju, srednjeg
imovnog stanja, ranije osuđivan,
OPTUŽBA SE ODBIJA
Da je
U periodu od 21.05.2010. pa do 12.08.2010. godine u mjestu T. P., opština Ž.,
protivno članu 69 Zakona o uređenju prostora i izgradnji objekata ( Službeni
list CG br.51/08), kao investitor na katastarskoj parceli br. 108/22, upisane
u pl.br. 704 KO Borje 2, započeo izgradnju građevinskog objekta, bez prethodno
pribavljene građevinske dozvole, na način, što je izlio nultu ploču za temelje
objekta dimenzija 7x6 m, visine 40 cm, pa je inspektor Zaštite životne sredine
Č. Z., izvršenim inspekcijskim nadzorom dana 17.08.2010. godine utvrdila
naznačeno činjenično stanje i isto zapisnički konstatovala zapisnikom
br.1003-62/10 od 17.08.2010. godine,
-čime bi izvršio krivično djelo građenje objekta bez građevinske dozvole iz čl. 326a Krivičnog zakonika (KZ),
- usled odustanka ODT-a od optužbe – čl. 372 tačka 1 Zakonika o krivičnom
postupku (ZKP-a).
Troškova krivičnog postupka nije bilo.
O b r a z l o ž e nj e
ODT iz Pljevalja je optužnim predlogom Kt. Br. 63/12 od 24.04.2012. godine,
stavio na teret okrivljenom da je izvršio krivično djelo građenje objekta bez
građevinske dozvole iz čl. 326 a KZ , činjenično bliže opisano izrekom
presude.
Na glavnom pretresu održanom 27.06.2012. godine nakon provedenog dokaznog
postupka, Zamjenik ODT-a iz Pljevalja Đurović Veljko u završnoj riječi izjavio
je da odustaje od jrivičnog gonjenja proziv okrivljenog za naznačeno krivično
djelo zbog nedostatka dokaza.
Okrivljeni je izjavio da je saglasan sa predlogom ODT-a i da ne traži troškove
krivičnog postupka.
Obzirom da je ODT u toku glavnog pretresa odustao od optužbe protiv
okrivljenog, sud je shodno čl. 372 tačka 1 ZKP-a odlučio kao u izreci presude.
Troškova krivičnog postupka nije bilo.
Sa izloženog odlučeno je kao u dispozitivu.
OSNOVNI SUD U ŽABLJAKU, dana 27. 06. 2012. godine
ZAPISNIČAR PREDSJEDNIK SUDA
Nađa Kaljević,s.r. Mihailo Andjelić,s.r.
PRAVNA POUKA:
Protiv ove presude dopuštena je žalba
u roku od 8 dana po prijemu pismenog
otpravka iste preko ovog suda Višem
sudu Bijelo Polje.