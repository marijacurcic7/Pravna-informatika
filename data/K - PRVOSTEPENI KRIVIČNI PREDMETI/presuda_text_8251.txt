K.br. 20/12
U IME CRNE GORE
OSNOVNI SUD U ŽABLJAKU, kao prvostepeni krivični, po predsjedniku suda
Andjelić Mihailu kao sudiji pojedincu, uz sudjelovanje Nađe Kaljević, kao
zapisničara u krivičnom predmetu protiv okrivljenog V. R. iz Ž., zbog
krivičnog djela Oštećenje tudjih prava iz čl. 255 st. 2 u vezi st. 1 KZ, po
optužnom predlogu ODT iz Pljevalja Kt. br. 95/12 od 01. 06. 2012. godine,
nakon održanog usmenog, javnog i glavnog pretresa u prisustvu zamjenika ODT iz
Pljevalja Veljka Đurovića, zastupnika oštećenog V. J. i okrivljenog, donio je
dana 27. 06. 2012. godine i istog dana javno objavio
P R E S U D U
Okrivljeni V. R., od oca R. i majke S., rodjene D., rodjen ... godine, u Ž.,
sa prebivalištem u mjestu rođenja, JMB ..., državljanin Crne Gore, bez stalnog
zaposlenja, oženjen, otac dvoje maloljetne djece, srednjeg imovnog stanja,
ostvaruje prihode od poljoprivrede i nekretnina, završio srednju školu,
turistički tehničar, vojsku služio, vodi se u VE u Žabljaku, ranije osudjivan:
presudom Osnovnog suda u Pljevljima K. br. 134/88 od 07. 11. 1988. godine zbog
krivičnog djela iz čl. 190 st.4 u vezi čl.185 st.3 KZ SRCG, u trajanju od 2
(dva) mjeseca zatvora uslovno na period od 2 (dvije) godine, te presudom
Opštinskog suda u Nikšiću K.br.375/88 od 15.02.1990. zbog krivičnog djela iz
čl. 152 st.1 KZ SRCG, na kaznu zatvora u trajanju od 6 (šest) mjeseci uslovno
na 2 (dvije) godine, presudom Osnovnog suda u Žabljaku K.br.46/94 od 04.02.189
zbog krivičnog djela iz čl.176 st.1 KZ RCG i čl. 217 na 7 (sedam) mjeseci
zatvora uslovno na dvije godine , presudom Osnovnog suda u Pljevljima
K.br.58/98 od 28.08.1998, zbog krivičnog djela iz čl.102 st.1 KZ RCG, na
2(dva) mjeseca zatvora uslovno na 1 (jednu) godinu i presudom Osnovnog suda u
Žabljaku K.br. 58/00 od 05.12.2000. zbog krivičnog djela iz čl. 172. st.3 u
vezi st.1 KZ RCG na novčanu kaznu u iznosu od 200 DM.
ne nalazi se pod istragom za drugo krivično djelo
K r i v j e
Što je
Dana 06.04.2012. godine, u namjeri da osujeti izmirenje povjerioca u toku
prinudnog izvršenja rješenja o izvršenju Osnovnog suda u Žabljaku I.br.418/11
od 05.08.2011. godine, kojim je izvršnom povjeriocu, oštećenom, MFI »A.VFI«
DOO P. –PJ P., a sada pravnom nasledniku MFI »M. k.« - PJ P., određeno
prinudno izvršenje prema izvršnom dužniku - okrivljenom, radi naplate duga na
založnoj stvari PMV marke » Golf 2.0 TDI » broj šasije ... reg. oznake ŽB-...
a po ugovoru o zalogu zaključenom u Pljevljima dana 24.12.2010. godine između
MFI »A... VFI« DOO P.. – PJ P., sa jedne strane kao zalogoprimca i okrivljenog
R. V.,iz Ž., sa druge strane kao zalogodavca za naznačeno PMV marke »Golf 2.0
TDI« te nije obezbijedio prisustvo založene stvari, već je založenu stvar
naznačeno PMV otuđio – prodao trećem licu i time oštetio povjerioca MFI »M.
k.«- PJ P.,
- čime je izvršio krivično djelo oštećenje tudjih prava iz čl. 255 st. 2 u
vezi stava 1 Krivičnog zakonika (KZ)
pa mu sud primjenom navedenog zakonskog propisa i čl. 4, 5, 13, 15, 32, 39 st.
2 tačka 2, čl. 42, KZ i čl. 226 st. 3 i čl. 374 Zakonika o krivičnom postupku
(ZKP-a),
O S U Đ U J E
Na novčanu kaznu u iznosu od 400 (četiri stotine)eura koju je okrivljeni dužan
platiti u roku od 3 (tri) mjeseca od dana pravosnažnosti presude, što ako ne
uradi ista će mu se zamijeniti kaznom zatvora tako što će se svakih započetih
25€ novčane kazne računati kao jedan dan zatvora.
O imovinsko pravnom zahtjevu oštećenog – MFI »M. k.« PJ P. biće odlučeno
rješenjem o izvršenju ovoga suda I. br. 418/11 od 05. 08. 2011. godine.
Troškova krivičnog postupka nije bilo a okrivljeni se oslobadja plaćanja
paušala.
O b r a z l o ž e nj e
ODT iz Pljevalja optužnim predlogom Kt. br. 95/12 od 01. 06. 2012. godine,
dajući opis radnje izvršenja, pravno je ocijenio, da je okrivljeni počinio
krivično djelo oštećenje tudjih prava iz čl. 255 st. 2 u vezi stava 1 KZ, na
način, mjesto i u vrijeme kako je to bliže opisano izrekom presude, predlažući
da se okrivljeni za počinjeno krivično djelo oglasi krivim i osudi po zakonu,
pri čemu je ostao i u završnoj riječi.
Zastupnik oštećenog se pridružuje krivičnom gonjenju okrivljenog a imovinsko
pravni zahtjev će ostvariti u izvršnom postupku, koji je u toku pred Osnovnim
sudom u Žabljaku.
Okrivljeni je u svojoj odbrani priznao činjenične navode iz optužnog akta,
ukazujući da je izvršio one radnje koje mu se stavljaju na teret, ali da nije
baš najbolje bio upoznat sa nekim njegovim pravima vezano za zaključenje
ugovora o zalozi, jer nije znao da ne može vozilo otudjiti i da je tačno da je
on lično potpisao ugovor o zalozi, sa oštećenim MFI- »A. VFI« DOO PJ P., te
dalje, da nije puno obraćao pažnju na odredbe tog ugovora i da je malo
pažljivije čitao onda bi sigurno znao šta smije a šta ne smije u tom dijelu
raditi. Posebno je dodao, da se iskreno nada da će svoju obavezu prema
oštećenom izmiriti u cjelosti. U završnoj riječi istakao je da priznaje
činjenične navode i ocjenu svoje odgovornosti prepusta sudu.
Sud je u dokaznom postupku proveo dokaze: pročitao izvod iz registra zaloga
Privrednog suda CG R.br...., te ugovor o zalozi zaključen 24.12.2010. godine
između MFI »A. VFI« DOO Podgorica – PJ P., kao zalogoprimca i V. R. kao
zalogodavca, pročitao predlog za izvršenje na osnovu vjerodostojne isprave br.
855/11 od 01.08.2011. godine i zapisnik OS u Žabljaku o popisu i procjeni
I.br. 418.11 od 06.04.2012. godine , pročitao ugovor o komisionoj prodaji
br.269/11 od 26.09.2011. godine A. d. »S.« iz P., te izvršio uvid u izvod iz
KE za okrivljenog izdat od UP IP Ž. Ž. br.245/12-572/1 od 11.15. 2012. godine.
Sud u dokaznom postupku nije provodio dokaz neposrednog saslušanja svjedoka M.
P. iz P., jer je zamjenik ODT odustao od predloga da se sasluša ovaj svjedok
sa čime su se saglasili okrivljeni i punomoćnik oštećenog.
Iz izvoda iz registra zaloga Privrednog suda Crne Gore R.br.... proizilazi, da
je podnosilac prijave »MFI Ag. MFI« DOO P., te dalje da se u prijavi nalaze
podaci o zalogodavcu V.R.i zalogoprimcu - oštećenom, kao i opis založene
stvari a u konkretnom slučaju to je PMV marke »Golf 2.0« sa brojem šasije,
godinom proizvodnje, registarskom oznakom, bojom vozila u svemu kao i u izreci
presude.
Iz ugovora o zalozi zaključenog u Pljevljima, dana 24.12.2010. godine
proizilazi, da je ugovor zaključen između »MFI A. VFI« DOO - PJ P., kao
zalogoprimca sa jedne strane, i okrivljenog V.R. kao zalogodavca sa druge
strane. U ugovoru je jasno preciziran predmet zaloge, kao i međusobna prava i
obaveze ugovornih strana. Predmet zaloge je bila pokretna stvar a to je PMV
marke »Golf 2.0 TDI«, reg. oznake ŽB-..., broj šasije kao u izreci odluke, a u
odredbi čl.4 ovog ugovora jasno je napisano, da zalogodavac ima pravo da drži
i koristi založenu stvar u skladu sa pravima zalogodavca propisanim odredbama
Zakona o zalozi kao sredstvu obezbjeđenja koje se odnose na zalogu koja se ne
perfektuira stupanjem zalogoprimca u državinu založene stvari, ali nema pravo
da bez pismene saglasnosti zalogoprimca prenese pravo svojine na predmetu
zaloge u korist trećeg lica. Ugovor su nesporno potpisale obje ugovorne
strane.
Iz predloga oštećenog za izvršenje od 01.08.2011. godine, te štambilja suda
otisnutog na poleđini predloga u prilogu kojeg se nalazi i dostavnica o
uručenju rješenja, sa datumom prijema podneska i rješenjem o izvršenju
I.br.418/11 od 05.08.2011. godine, proizilazi, da je rješenjem o izvršenju
usvojen predlog koji je podnio izvršni povjerilac »A. VFI« za izvršenje protiv
okrivljenog kao izvršnog dužnika, kojim ga obavezuje da isplati iznos od
4.517,03 eura na ime glavnog duga sa zakonskom kamatom od dana podnošenja
predloga, kao i troškove izvršenja u iznosu od 100 eura a to sve u roku od 8
dana od prijema ovog rješenja, a ukoliko dužnik ne postupi u ostavljenom roku,
sud donosi rješenje o izvršenju na založenoj stvari i to popisom, procjenom i
prodajom založene stvari PMV marke »Golf 2.0 TDI« reg. oznake ŽB-... izvršnog
dužnika do navedenog iznosa, te dalje, da izvršni dužnik nije ispunio svoju
dospjelu obavezu u roku od 8 dana od prijema rješenja koje je postalo
pravosnažno a sve u uslovima kada je shodno Ugovoru o zajmu, izvršni
povjerilac prihvatio kao obezbjeđenje kredita zalogu gore naznačenog putničkog
motornog vozila.
Iz zapisnika o popisu i procjeni od 06.04.2012. godine proizilazi, da je
službenik suda- sudski izvršitelj izašao na lice mjesta radi popisa i procjene
pokretne stvari ali na licu mjesta nije pronađeno PMV, tj. predmet zaloge,
odnosno predmet izvršenja izvršnog postupka, a prema riječima izvršnog dužnika
to vozilo je prodato nepoznatom kupcu u P., a koji zapisnik je lično potpisao
okrivljeni u svojstvu dužnika.
Iz ugovora o komisionoj prodaji br.269/11 od 26.09. 2011. godine proizilazi,
da je ugovor zaključen između AMD »S.«, kao komisionara, s jedne i V. R. kao
komitenta, s druge strane i utvrđena su njihova međusobna prava i obaveze, te
dalje da je shodno ovom ugovoru predmetno vozilo prodato kupcu M. P. iz P.
istoga dana kada je ugovor o komisionoj prodaji i zaključen.
Sud je cijenio gore provedene dokaze, pa je iste u cjelosti prihvatio, a ovo
tim prije jer su isti pouzdani, jasni, logični i istiniti, stranke im nijesu
prigovorile, međusobno se prožimaju i dopunjuju a svoju podlogu nalaze i u
odbrani okrivljenog. Ovo time prije jer je potpuno logično i nesumnjivo iz
svih isprava, da je u fazi sprovođenja sudskog izvršenja okrivljeni preduzeo
inkriminisanu radnju – prodao vozilo koje je bilo predmet izvršenja, a ovo
protivno zabranama iz ugovora o zalozi i pravosnažnog rješenja o izvršenju.
Iz izvoda iz KE za optuženog sud je utvrdio da je isti ranije osudjivan i to:
presudom Osnovnog suda u Pljevljima K. br. 134/88 od 07. 11. 1988. godine zbog
krivičnog djela iz čl. 190 st.4 u vezi čl.185 st.3 KZ SRCG, u trajanju od 2
(dva) mjeseca zatvora uslovno na period od 2 (dvije) godine, te presudom
Opštinskog suda u Nikšiću K.br.375/88 od 15.02.1990. zbog krivičnog djela iz
čl. 152 st.1 KZ SRCG,na kaznu zatvora u trajanju od 6 (šest) mjeseci uslovno
na 2 (dvije) godine, presudom Osnovnog suda u Žabljaku K.br.46/94 od
04.02.1995. godine zbog krivičnog djela iz čl.176 st.1 KZ RCG i čl. 217 na 7
(sedam) mjeseci zatvora uslovno na dvije godine , presudom Osnovnog suda u
Pljevljima K.br.58/98 od 28.08.1998, zbog krivičnog djela iz čl.102 st.1 KZ
RCG, na 2(dva) mjeseca zatvora uslovno na 1 (jednu) godinu i presudom Osnovnog
suda u Žabljaku K.br. 58/00 od 05.12.2000. godine zbog krivičnog djela iz čl.
172. st.3 u vezi st.1 KZ RCG na novčanu kaznu u iznosu od 200 DM.
Sud je posebno cijenio odbranu okrivljenog, pa je zaključio da je imenovani
djelimično priznao počinjeno djelo, koje djelimično priznanje ima svoju
podlogu u provedenim dokazima, a istovremeno pokušao i ublažiti svoju krivicu,
ukazivanjem da nije baš najbolje bio upoznat sa svim odredbama ugovora o
zalozi, kojeg je lično potpisao a koji dio odbrane je sud odbacio kao
neubjedljiv i nelogičan, jer nema svoju podlogu u dokazima koje je sud
prihvatio i poklonio im vjeru.
Na osnovu savjesne i brižljive ocjene provedenih dokaza, te priznanja
okrivljenog a cijeneći sve u smislu čl. 17 i 370 ZKP-a sud je na pouzdan način
utvrdio, da je okrivljeni u toku postupka prinudnog izvršenja I. br. 418/11 od
05.08.2011. godine pred Osnovnim sudom u Žabljaku a u namjeri da osujeti
izmirenje povjerioca MFI »M. k.«PJ P. otuđio i prodao putničko motorno vozilo
marke »Golf 2.0 TDI« koje je bilo predmet zaloge, odnosno predmet izvršenja.
Pravnom ocjenom gore utvrdjenog činjeničnog stanja, sud nalazi da se u radnji
okrivljenog stiču svi bitni elementi krivičnog djela Oštećenje tudjih prava iz
čl. 255 st. 2 u vezi st. 1 KZ, koje djelo čini svaki onaj ko u namjeri da
osujeti izmirenje povjerioca u toku prinudnog izvršenja otudji, uništi, ošteti
ili sakrije djelove svoje imovine i time ošteti povjerioca. Okrivljeni je
djelo učinio sa direktnim umišljajem, jer je bio svjestan da ne smije
raspolagati vozilom koje je predmet popisa, a na ovaj dio zaključka upućuju
činjenice, da je okrivljeni bio upoznat sa svim odredbama ugovora o zalozi,
posebno u odnosu na čl. 4 istog, koje mu zabranjuju raspolaganje vozilom,
odnosno odredbama rješenja o izvršenju. Dakle, u toku postupka nesumnjivo je
utvrđeno, da je izvršni dužnik uredno primio rješenje o izvršenju I.br.418/11
i da po istom nije postupio a gornje sve pod prijetnjom zakonskih posledica,
pri čemu, uprkos takvom saznanju, obzirom da je rješenje primio 16.08.2011.
godine, svoju obavezu na ime glavnog duga i zakonske kamate nije izmirio u
roku od 8 dana, jer je vozilo tipa »Golf 2.0 TDI«, koje je bilo njegovo
vlasništvo u toku sprovođenja postupka izvršenja otudjio, prodajući ga trećem
licu na komisionoj prodaji od 26.09.2011. godine, čime je osujetio izmirenje
povjerioca tj. oštećenog u toku trajanja prinudnog izvršenja, obzirom da
založenu stvar tj. vozilo nije stavio na raspolaganje radi popisa i procjene
službenom licu Osnovnog suda u Žabljaku dana 06.04.2012. godine. Dakle, u svom
odnosu prema zabranjenom djelu okrivljeni je ispoljio svijest i volju da djelo
učini zašto je krivično pravno odgovoran i oglašen krivim.
Oglašavajući okrivljenog krivim sud mu je izrekao novčanu kaznu u iznosu od
400 € a sa rokom plaćanja od tri mjeseca (imajući posebno u vidu periodični
priliv ostvarenih zarada pri obavljanju poslova), a ovo pri ocjeni da radi
krivično pravne zaštite nije bilo nužno izricati kaznu zatvora kao
alternativno predvidjenu kaznu za ovo krivično djelo. Odlučujući da
okrivljenom izrekne novčanu kaznu sud je imao u vidu okolnosti iz čl. 42 KZ ,
pa je od olakšavajućih okolnosti uzeo, da se radi o porodičnom čovjeku, da je
oženjen i otac dvoje maloljetne djece, da je srednjeg imovnog stanja, da
prihode ostvaruje od poljoprivrede i nekretnina, tj.ne svakomjesečno već
periodično, te dalje, da mu je supruga zaposlena, i da je djelimično priznao
počinjeno krivično djelo, dok mu je od otežavajućih okolnosti uzeo raniju
višestruku osuđivanost (pet puta) ali je imao posebno u vidu i činjenicu da je
od ranijih osuda prošao duži vremenski period, a gornje sve u ubjeđenju da će
se izrečenom novčanom kaznom ostvriti svrha kažnjavanja iz čl. 32 KZ.
U odnosu na imovinsko pravni zahtjev sud je konstatovao, da će o istom biti
odlučeno u izvršnom postupku pred ovim sudom u predmetu I. br. 418/11 te da je
u toku sprovodjenje izvršnog postupka po pitanju naplate duga.
Troškova krivičnog postupka nije bilo a okrivljeni se oslobadja plaćanja
paušala obzirom na neredovna mjesečna primanja, obaveze prema porodici, tj.
sveukupne imovinske prilike, složenost predmeta i dužinu njegovog trajanja a
gornje shodno čl. 226 st. 3 ZKP-a.
Sa iznijetog odlučeno je kao i u izreci.
OSNOVNI SUD U ŽABLJAKU, dana 27. 06. 2012. godine
ZAPISNIČAR PREDSJEDNIK SUDA
Nađa Kaljević,s.r Mihailo Andjelić,s.r.
PRAVNA POUKA:
Protiv ove odluke dozvoljena je žalba u roku
od 8 dana po prijemu pismenog otpravka iste
preko ovog suda Višem sudu Bijelo Polje.