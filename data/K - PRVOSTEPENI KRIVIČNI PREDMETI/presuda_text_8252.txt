K. br. 21/12
U IME CRNE GORE
OSNOVNI SUD U ŽABLJAKU, kao prvostepeni krivični, po predsjedniku suda Anđelić
Mihailu, uz sudjelovanje namještenika Šibalić Ikonije kao zapisničara, u
krivičnom predmetu protiv okrivljenog O.Z. iz Ž., koga brani G.M., advokat iz
P., zbog krivičnog djela falsifikovanje isprave iz čl. 412 st. 2 u vezi st. 1
KZ, po optužnom predlogu ODT iz Pljevalja Kt. br. 44/12 od 25. 05. 2012.
godine, nakon održanog usmenog, glavnog i javnog pretresa 02. 10. 2012.
godine, kojem su prisustvovali Zamjenik ODT iz Pljevalja Golubović Sanja,
branilac okrivljenog i okrivljeni, donio je i istog dana javno objavio
P R E S U D U
Protiv okrivljenog  O.Z., od oca R. i majke M. rođene A., rođen ... godine u
Ž., JMBG ..., sa prebivalištem u Ž. Ul."... bb", državljanin Crne Gore, govori
srpskim jezikom, razumije crnogorski jezik, završio srednju ugostiteljsku
školu, student, neoženjen, srednjeg imovnog stanja, ranije neosuđivan , protiv
njega se ne vodi postupak za drugo krivično djelo,
OPTUŽBA SE ODBIJA
Da je
dana 13 10. 2011. godine, oko 22,10 časova, u Prijepolju, na magistralnom putu
M-21, lažne javne isprave - registarske tablice reg. br.ŽB ... , upotrijebio
kao prave, na način što je iste postavio na neregistrovano putničko motorno
vozilo marke »Ford Fiesta« iako one pripadaju drugom vozilu, pa je naznačenim
putničkim motornim vozilom učestvovao u javnom saobraćaju te je u
Kamenogorskom naselju, opština Prijepolje zaustavljen i kontrolisan od strane
ovlašćenih policijskih službenika policijske uprave Prijepolje,
- čime bi izvršio krivično djelo Falsifikovanje isprave iz čl. 412 st. 2 u
vezi st. 1 Krivičnog zakonika (KZ ),
- usled odustanka ODT-a od optužbe u toku glavnog pretresa – čl. 372 tačka 1
Zakonika o krivičnom postupku (ZKP-a).
Troškovi krivičnog postupka u iznosu od 412,50€ padaju na teret budžetskih
sredstava suda – čl. 230 tačka 1 ZKP-a i imaju se isplatiti braniocu
okrivljenog.
O b r a z l o ž e nj e
ODT iz Pljevalja u optužnom predlogu Kt.br. 44/12 od 25.05.2012. godine,
pravno je ocijenio da je okrivljeni počinio krivično djelo falsifikovanje
isprave iz čl. 412 st. 2 u vezi st. 1 KZ, na način, mjesto i u vrijeme kako je
to bliže opisano izrekom presude.
Na glavnom pretresu održanom 02. 10. 2012. godine, nakon provedenih dokaza, u
završnoj riječi, zamjenik ODT-a iz Pljevalja Golubović Sanja, izjavila je, da
zbog nedostatka dokaza odustaje od optužbe.
Branilac okrivljenog i okrivljeni su izjavili da su saglasni sa predlogom
ODT-a, te da traže troškove krivičnog postupka u skladu sa priloženim
troškovnikom branioca.
Obzirom da je ODT u toku glavnog pretresa odustao od optužbe protiv
okrivljenog, sud je shodno čl. 372 tačka 1 ZKP-a odlučio kao u izreci presude.
Odluku da troškovi krivičnog postupka padaju na teret budžetskih sredstava
suda a koji troškovi se odnose na: razgledanje krivičnih spisa iznos od 125 €,
zastupanje na odloženom pretresu od 05.07. 2012. godine iznos od 62,50 €,
zatvaranje kancelarije 05. 07. i 02. 10. 2012.godine ukupno iznos od 100 €, te
zastupanje na održanom glavnom pretresu 2. 10. 2012. godine iznos od 125 € ,
što ukupno čini iznos od 412,50 €,koji troškovi su po ocjeni ovoga suda bili
nužni, sud je donio shodno čl. 230 tačka 1 ZKP-a. Sud nije priznao braniocu
okrivljenog troškove na ime upotrebe sopstvenog vozila na relaciji Pljevlja –
Žabljak – Pljevlja za dolazak na pretres u dva navrata u iznosu od po 39 €, a
ovo sa razloga jer je okrivljeni iako slobodan u izboru svog branioca mogao
angažovati branioca i iz reda advokata u sjedištu suda.
Sa izloženog odlučeno je kao u dispozitivu.
OSNOVNI SUD U ŽABLJAKU, dana 02. 10. 2012. godine
ZAPISNIČAR PREDSJEDNIK SUDA
Ikonija Šibalić, s.r. Mihailo Anđelić,s.r.
PRAVNA POUKA:
Protiv ove presude dozvoljena je žalba u roku od
8 dana po prijemu pismenog otpravka iste preko
ovog suda Višem sudu Bijelo Polje.