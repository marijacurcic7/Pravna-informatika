K. br. 32/12
U IME CRNE GORE
OSNOVNI SUD U ŽABLJAKU,  kao prvostepeni krivični, po predsjedniku suda
Andjelić Mihailu, uz sudjelovanje zapisničara Šibalić Ikonije, u krivičnom
predmetu protiv okrivljenog O. B. iz Ž., po optužnom predlogu Osnovnog
državnog tužioca iz Pljevalja Kt. br. 157/12 od 07.08.2012. godine, zbog
krivičnog djela sitna krađa, utaja i prevara iz čl. 246 st.2 u vezi st. 1
Krivičnog zakonika, nakon održanog usmenog, javnog i glavnog pretresa dana 21.
08. 2012. godine, kojem su prisustvovali zamjenik ODT iz Pljevalja Gačević
Božidarka i okrivljeni, donio je i istog dana javno objavio
P R E S U D U
Okrivljeni O.B., od oca J. i majke D.rođene R., rođen ... godine u Ž., sa
prebivalištem u Ž., Ul. Nj. bb.državljanin CG, JMB ..., govori srpskim
jezikom, razumije crnogorski jezik, neoženjen, bez djece, pismen, završio
osnovnu školu, nezaposlen, lošeg imovnog stanja, ranije neosuđivan , protiv
njega se ne vodi postupak za drugo krivično djelo,
K r i v j e
Što je
Dana 12. 06. 2012. godine oko 03,00 časova u Ul. B. P. u Ž., po prethodnom
dogovoru zajedno sa maloljetnim V. S., u namjeri da sebi pribavi malu
imovinsku korist, iz građevinske mašine – rovokopača tipa »ICB« vlasništvo DOO
»E.« iz N., oduzeli 44 litra dizel goriva, na način što su odvili poklopac od
rezervoara građevinske mašine i iz iste pomoću gumenog crijeva, izvukli
navedenu količinu dizel goriva i isto sipali u plastične flaše i bidone, od
čega su 10 litara sipali u PMV vlasništvo okrivljenog, a preostalu količinu od
34 litra su donijeli do kolibe maloljetnog V. S., gdje ih je zatekla patrola
policije, oštetivši na taj način DOO »E.« iz N. za iznos od 57,20 €.
- Čime je izvršio krivično djelo sitna krađa, utaja i prevara iz čl. 246 st.
2 u vezi st. 1 Krivičnog zakonika (KZ),
pa mu sud primjenom navedenog zakonskog propisa i čl. 4, 5,13,15,32, 36, 42,
52, 53 i 54 KZ i čl. 226 st.2 tačka 9 i st.3, čl.229 i čl. 374 Zakonika o
krivičnom postupku (ZKP-a) , i z r i č e
USLOVNU OSUDU
Sa kojom mu utvrdjuje kaznu zatvora u trajanju od 30 (trideset) dana i
istovremeno odredjuje da se ova kazna neće izvršiti ako osudjeni u roku od
jedne godine ne učini novo krivično djelo.
Troškova krivičnog postupka nije bilo a okrivljeni se oslobađa plaćanja
paušala.
O b r a z l o ž e nj e
ODT iz Pljevalja podnio je ovome sudu optužni predlog Kt.br. 157/12 od 07. 08.
2012. godine, protiv okrivljenog O. B. iz Ž. zbog učinjenog krivičnog djela
sitna krađa, utaja i prevara iz čl. 246 st. 2 u vezi st. 1 KZ – a na način ,
mjesto i vrijeme kako je bliže opisano izrekom presude. U završnoj riječi je
predložio da se okrivljeni oglasi krivim i osudi po zakonu.
Zastupnik oštećenog DOO »E.« iz N. nije pristupio na glavni pretres, bio je
uredno obaviješten ali o razlozima nedolaska sud nije obavijestio, pri čemu je
u svojoj izjavi datoj na zapisnik od 19.07. 2012. godine izjavio da se ne
pridružuje krivičnom gonjenju niti ispostavlja imovinsko pravni zahtjev.
Okrivljeni je u predhodnom postupku i na glavnom pretresu priznao činjenične
navode iz optužnog akta tj. priznao krivicu i počinjeno krivično djelo i u
svojoj odbrani u bitnom naveo, da ga je dana 11. 06.2012.godine, oko 22,30
časova pozvao njegov drug mal. S.V. da dođe kod njega kući, da je otišao kod
S. i da su u toku razgovora napravili zajednički dogovor da iz jedne
građevinske mašine koja se nalazila u blizini njihove kuće iz rezervoara iste
izvuku naftu, da su nešto poslije ponoći kreuli iz kuće sa gumenim crijevom za
vodu a da su iz njegovog vozila izvadili 2 – 3 bidona i 3 – 4 plastične flaše
u koje su htjeli utočiti naftu, da su prišli mašini – rovokopaču i da je S.
otvorio poklopac rezervoara nakon čega su stavili gumeno crijevo u rezervoar
pri čemu je S. povukao naftu stavljajući crijevo u usta i ona je počela da
teče u bidone, da su nakon toga ponijeli bidone do Stefanove kolibe gdje su
pretočili naftu u dvije kante od jupola pa su se ponovo vratili do rovokopača
i napunili flaše i bidone, da je 10 litara od ukradene nafte usuo u rezervoar
svoga vozila, pri čemu su njih dvojica oduzeli ukupno 44 litra nafte a na licu
mjesta ih je uhvatila policija i oduzela im 34 litra nafte. U završnoj riječi
je još jednom kazao da priznaje krivicu i počinjeno krivično djelo, izrazio
kajanje za isto a ocjenu svoje odgovornosti prepuštio sudu.
Sud je u dokaznom postupku proveo dokaze: saslušao svjedoka mal. V. S.,
pročitao potvrdu Ispostave policije Žabljak br. 04-sl. od 12. 06. 2012.godine
o vraćanju privremeno oduzetih predmeta Đ.M., potvrdu ispostave policije
Žabljak od 12. 06.2012. godine o privremenom oduzimanju stvari od O. B.,
izvršio uvid u fotoelaborat UP Ispostava Žabljak br.3-45/12 od 12.6. 2012.
godine, te po saglasnom predlogu stranaka pročitao iskaz svjedoka Đ. M. sa
zapisnika od 19. 07. 2012. godine i izvršio uvid u izvod iz KE za okrivljenog
br. 245/12-1027/1 od 10.08. 2012. godine.
Iz iskaza svjedoka V.S. proizilazi da je zajedno sa O. B. napravio dogovor da
iz jedne radne mašine – rovokopača koja se nalazila u neposrednoj blizini
njegove kuće u ponoćnim časovima 12.06. 2012. godine izvade gorivo i da ga
podijele na jednake djelove, da su koristili jedno gumeno crijevo, plastične
kante, flaše i jedan plastični lijevak, da su odvili poklopac od rezervoara na
mašini i da su pomoću crijeva izvlačili naftu, te da su na taj način izvadili
44 litra dizel goriva od čega su 10 litara sipali u vozilo O. B., da ih je na
licu mjesta zatekla policija i privela u prostorije a gorivo su im oduzeli.
Sud je u cjelosti prihvatio iskaz svjedoka mal. V. S. jer je istinit, jasan i
ubjedljiv, a okrivljeni mu nije prigovorio, te ga je uzeo u podlogu svoje
odluke obzirom da činjenične tvrdnje ovoga svjedoka nalaze podlogu, u odbrani
okrivljenog a potpuno i u drugim dokazima, ispravama, fotoelaboratu i dr.
Iz iskaza svjedoka Đ. M. datom na zapisniku od 19. 07. 2012. godine proizilazi
da je DOO »E.« N. tj. oštećeni izvodio građevinske radove u Ul. B. P. u Ž., te
da je on obavljao poslove šefa gradilišta , te da je u jutarnjim časovima 12.
06.2012. godine zapazio da je na jednoj građevinskoj mašini otvoren čep od
rezervoara i da je neko iz mašine otuđio određenu količinu nafte.
Sud je prihvatio gornji iskaz u cjelosti kao jasan, logičan i ubjedljiv, jer
podlogu nalazi u drugim provedenim dokazima kojima je sud poklonio vjeru a
stranke mu nijesu prigovorile.
Iz potvrde Ispostave policije Žabljak br. 04-sl. od 12. 06. 2012.godine o
vraćanju privremeno oduzetih predmeta Đ. M., potvrde Ispostave policije
Žabljak od 12. 06.2012. godine o privremenom oduzimanju stvari od O. B., te iz
fotoelaborata UP Ispostava Žabljak br.3-45/12 od 12.6. 2012. godine,
proizilazi da je od okrivljenog 12. 06. 2012. godine oduzeta jedna kanta od 15
litara nafte, jedna kanata od 5 litara nafte, 4 plastične flaše od po dva
litra nafte i jedna plastična flaša od 1 litra nafte te plastični kanister od
5 litara nafte, kao i jedan plastični lijevak te da je zastupniku oštećenog Đ.
M. istoga dana vraćeno 34 litra nafte.
Sud je cijenio gore naznačene dokaze pa zaključuje, da je isprave u zakonskom
postupku izdao nadležni državni organ a iste nijesu u suprotnosti sa odbranom
okrivljenog i ostalim provedenim dokazima pa ih je radi toga i prihvatio.
Iz izvoda KE za okrivljenog sud je utvrdio da isti ranije nije osuđivan.
Sud je posebno cijenio odbranu okrivljenog pa je zaključio, da je može
prihvatiti u cjelosti a ovo sa razloga jer je priznanje krivice i počinjenog
krivičnog djela posebno na glavnom pretresu bilo potpuno a njegova odbrana
svoju potporu nalazi u svim provedenim dokazima kojima je sud poklonio vjeru.
Ocjenom provedenih dokaza a u smislu čl. 17 i 370 ZKP-a, sud je na pouzdan
način utvrdio činjenično stanje bliže opisano izrekom presude tj.da je
okrivljeni izvršio krivično djelo sitna krađa, utaja i prevara iz čl. 246 st.
2 u vezi st. 1 KZ, na mjestu, u vrijeme i na način kako je to naznačeno
izrekom presude tj. da je dana 12. 06. 2012. godine oko 03,00 časova u Ul. B.
P. u Ž., po prethodnom dogovoru zajedno sa maloljetnim V.S., u namjeri da sebi
pribavi malu imovinsku korist, iz građevinske mašine – rovokopača tipa »ICB«
vlasništvo DOO »E.« iz N., oduzeli 44 litra dizel goriva, na način što su
odvili poklopac od rezervoara građevinske mašine i iz iste pomoću gumenog
crijeva, izvukli navedenu količinu dizel goriva i isto sipali u plastične
flaše i bidone, od čega su 10 litara sipali u PMV vlasništvo okrilvjenog, a
preostalu količinu od 34 litra su donijeli do kolibe maloljetnog V.S., gdje ih
je zatekla patrola policije, oštetivši na taj način DOO »E.« iz N. za iznos od
57,20 €.
Pravnom ocjenom ovako utvrdjenog činjeničnog stanja sud nalazi da se u
radnjama okrivljenog stiču svi bitni elementi bića krivičnog djela sitna
krađa, utaja I prevara iz čl. 246 st. 2 u vezi st. 1 KZ , a koje djelo čini
svaki onaj ko učini krađu, utaju ili prevaru a vrijednost ukradene ili utajene
stvari, odnosno šteta prouzrokovana prevarom, ne prelazi iznos od 150 € a
učinilac je išao za tim da pribavi malu imovinsku korist, odnosno da
prouzrokuje malu štetu. U konkretnom slučaju za postojanje predmetnog krivčnog
djela osim bitnih obilježja osnovnog oblika Krađe ispunjeni su i kumulativni
uslovi i to objektivni, da se radi o novčanom iznosu od 57,20 € i subjektivni
uslov, da je izvršilac išao za tim da pribavi malu imovinsku korist a što
proizilazi nesumnjivo iz okolnosti događaja, te sredstava i opreme sa kojom je
vršio kritične prilike inkriminisanu radnju . Na taj način okrivljeni je
učinio krivično djelo sa direktnim umišljajem, jer je u svom odnosu prema
zabranjenom djelu ispoljio i svijest i volju, da inkriminisanu radnju učini,
što je nesumnjivo utvrđeno i zašto je krivično pravno odgovoran i oglašen
krivim.
Prilikom odlučivanja o vrsti i mjeri krivične sankcije, sud je imao u vidu
okolnosti iz čl. 42 KZ, a posebno je cijenio okolnosti koje se tiču ličnosti
okrivljenog, a naime da se radi o mladom čovjeku, koji do sada nije osuđivan,
u šta se sud uvjerio iz podataka kaznene evidencije, a što je svakako odraz
njegovog pozitivnog ponašanja i vladanja u društvu, te mu je dalje cijenio, u
odsustvu otežavajućih okolnosti, kao olakšavajuće okolnosti, priznanje i
kajanje zbog izvršenog djela, korektno ponašanje u toku postupka i loše imovno
stanje.
Imajući u vidu ove razloge, sud je okrivljenom shodno čl. 52, 53 i 54 KZ
izrekao uslovnu osudu, utvrđujući mu kaznu zatvora od 30 (trideset) dana i
istovremeno odredio da se ona neće izvršiti pod uslovom da okrivljeni u roku
od jedne godine ne učini novo krivično djelo. Po ocjeni suda ispunjeni su
zakonski uslovi da se okrivljenom utvrđena kazna zatvora odloži, a ovo
primjenom čl. 53 KZ, nalazeći da će se s obzirom na postojanje olakšavajućih
okolnosti i imajući u vidu težinu krivičnog djela i sa uslovnom osudom postići
svrha kažnjavanja u smislu generalne i specijalne prevencije, pa da bi
izvršenjem efektivne novčane i zatvorske kazne nepovoljno uticalo na ponašanje
okrivljenog, odnosno na njegovu materijalnu egzistenciju imajući u vidu
činjenicu da je nezaposlen i ne ostvaruje prihode, te da ga izdržavaju
roditelji .
Okrivljeni je oslobođen plaćanja paušala imajući u vidu trajanje, složenost
postupka i njegovo imovno stanje dok drugih troškova nije bilo.
Sa izloženog odlučeno je kao i u izreci presude.
OSNOVNI SUD U ŽABLJAKU, dana 21. 08. 2012. godine
ZAPISNIČAR PREDSJEDNIK SUDA
Ikonija Šibalić,s.r. Mihailo Andjelić,s.r.
PRAVNA POUKA:
Protiv ove presude dozvoljena je žalba u roku od
8 dana po prijemu pismenog otpravka iste, preko ovog
suda Višem sudu Bijelo Polje.