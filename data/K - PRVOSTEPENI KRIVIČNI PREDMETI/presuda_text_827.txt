K.br.10/1040 
             U IME NARODA

OSNOVNI SUD U PODGORICI, u vijeću sastavljenom od sudije Maja Zeković, kao
predsjednika vijeća, i sudija porotnika Lubarda Vojislava i Dragana Božović,
kao članova vijeća, uz učešće Janković Andrijane kao zapisničara, u krivičnom
postupku protiv optužene Dj. I., koju u ovom postupku brani advokata B. D.,
zbog krivičnog djela nasilničko ponašanje iz čl.399 KZ CG, odlučujući po
optužnici ODT- a u Podgorici Kt.br.903/10 od 12.11.2010. godine, koju je na
glavnom pretresu zastupao I. M., zamjenik ODT-a, nakon održanog glavnog i
javnog pretresa 01.04.2010.godine u prisustvu zastupnika optužb, okrivljene,
njenog branioca i svjedoka oštećene, nakon tajnog vijećanja i glasanja donio
je, a dana 05.04.2011. godine i javno objavio
PRESUDU
OPTUŽENA:
I. DJ., od oca G. i majke V., rodjene B., rodjena ... godine u P.,,
državljanka Crne Gore, završila E. f., zaposlena u "I "kao finansijski
knjigovodja, neudata, bez djece, srednjeg imovnog stanja, neosudjivana.
KRIVA JE
Zato što je :
Dana 26.06.2010. godine oko 02,00 časa, na parking prostoru koji se nalazi u
Ul. S. D. u P, vršenjem nasilja, drskim i bezobzirnim ponašanjem ugrozila
spokojstvo gradjana i remetila javni red i mir, na način što je prišla
oštećenoj M. J. i obratila joj se riječima "sa kim to razgovaraš", pa kada je
oštećena odbila da joj odgovori, uputila joj riječi "ti si neki mangup, ti
izigravaš nekog mangupa u posljednje vrijeme", nakon čega je uhvatila oštećenu
za treger od majice, zatim je povukla prema sebi i počupala za kosu, da bi je
potom udarila otvorenom šakom u predjelu glave, i više puta nogom u predjelu
njenih nogu, od kojih udaraca je oštećena pala na zemlju, da bi je dok se
nalazila na zemlji, udarila više puta nogom u predjelu tijela, kojom prilikom
joj je nanijela laku tjelesnu povredu u vidu krvnog podliva, i otoka lijevog
jagodičnog predjela, oguljotine u predjelu lijeve lakatne jame i u predjelu
desne lopatice,
- čime je izvršila krivično djelo nasilničko ponašanje iz čl.399 Krivičnog
zakonika CG.  
Pa joj sud primjenom navedenih zakonskih odredbi i čl. 2,4,5,13,15,42,52,53 i
54 KZ-a CG i čl.199,202 i 364 ZKP-a CG izriče:  
USLOVNU OSUDU
Kojom joj prethodno utvrdjuje kaznu zatvora u trajanju od 6 (šest) mjeseci, i
istovremeno odredjuje da se ista neće izvršiti ukoliko okrivljena u roku od 2
(dvije) godine od dana pravnosnažnosti presude ne učini novo krivično djelo.
Obavezuje se okrivljena da na ime troškova krivičnog postupka uplati ovom sudu
iznos od 82,50 €, a na ime paušala iznos od 40,00 €, u roku od 15 dana od dana
pravnosnažnosti presude.  
O b r a z l o ž e nj e
Optužnicom ODT-a u Podgorici Kt.br.903/10 od 12.11.2010. godine, optuženoj I.
Dj. stavljeno je na teret izvršenje krivičnog djela nasilničko ponašanje iz
čl.399 KZ CG, dok je u završnoj riječi njen zastupnik ostao do kraja glavnog
pretresa, predlažući da sud okrivljenu oglasi krivom i osudi po zakonu.
U svojoj odbrani datoj pred istražnim sudijom, kao i pred Upravom policije
optužena Dj. I. je poricala krivčno djelo stavljeno joj na teret u najbitnijem
ističući da je u nekom periodu koji je prethodio predmetnom dogadjaju bila
uznemiravana na mobilni telefon od neke nepoznate osobe, da je odnosne večeri
bila gost lokala "B b" gdje je takodje bila za susjednim stolom i J. M.,
ističući da ju je tokom noći oštećena provokativno gledala, da bi po izlasku
iz lokala sa drugaricom J., objašnjavajući da je neposredno prije nje izašla
oštećena, dok je prolazila pored oštećene ova joj se navodno obratila riječi
"kako si glupa". Okrivljena je dalje navodila da nije reagovala na te riječi
da je nastavila, a potom se vratila da pita oštećenu što joj sve to znači
opisujući da joj je tom prilikom i tražila mobilni telefon jer je sumnjala da
je moguće da joj je oštećena slala prijeteće poruke, ističući da je oštećena
histerisala i u jednom momentu je odgurnula rukama od sebe, od čega je
okrivljena pala, dalje opisujući da je stala i nasrnula fizički na oštećenu i
to hvatajući je za kosu, a potom zadajući više šamara, a i oštećena njoj jedan
udarac u predjelu glave. Navela je i to da je od ovih udaraca oštećena pala na
zemlju i nastavila da joj prijeti i da je naziva pogrdnim riječima, dok joj je
optužena uzela mobilni telefon i bez ikakve reakcije više otišla sa lica
mjesta, a potom trvdila da nije sa tog broja dobijala prijeteće poruke.  
Na glavnom pretresu optužena I. Dj. je u cjelosti i do detalja priznala
izvršenje krivčnog djela stavljeno joj na teret, i to najprije pokazujući
iskreno žaljenje zbog situacije u koju je dovela samu sebe, a osim toga i
svoju porodicu, potom detaljno objašnjavajući da je tačno da je predmetne
večeri prišla M. J. i uputila joj neke riječi u smislu sa kim razgovara, pa
kada joj je oštećena odbila odgovoriti, takodje navodi da je tačno da joj se
tom prilikom i obratila riječima "ti si neki mangup" ili nešto u smislu da
izigrava mangupa, nakon čega je oštećenu uhvatila za majicu i počupala za kosu
udarajući je otvorenom šakom u predjelu glave, a moguće i više puta nogama u
predjelu nogu od čega je oštećena pala na zemlju. Konačno je navela da misli
da joj je tom prilikom uzela i mobilni telefon.  
Objašnjavajući razlike u svojim odbranama, kao istinitu opredijelila je
odbranu datu na glavnom pretresu, dodajući da zbog svega osjeća stid i
neprijatnost kao i to da je ranije svojom odbranom vjerovatno na neki način
pokušala predstaviti dogadjaj nešto blaži po samu sebe.  
Sud je na glavnom pretresu u dokaznom postupku proveo dokaze saslušanje
svjedoka oštećene M. J., saslušanje svjedoka J. M., saslušanje svjedoka S. Dj,
pročitan iskaz svjedoka P. D. sa zapisnika o saslušanju ovog svjedoka pred
istražnim sudijom od 17.09.2010. godine, pročitao potvrdu o privremeno
oduzetim predmetima od 27.06.2010. godine, potvrdu o vraćanju predmeta od
27.06.2010. godine, pročitao nalaz i mišljenje vještaka medicinske struke dr
Miodraga Šoća od 29.09.2010. godine i pročitao i izvod iz kaznene evidencije
na ime optužene izdat od strane Uprave policije PJ Podgorica br.
11-245/10-32201/2-4780 od 23.12.2010. godine.  
Svjedok oštećena M. J. posvjedočila je kako pred istražnim sudijom, tako i na
glavnom pretresu da se odnosne večeri sa svojim društvom nalazila u lokalu "B
b" u Ul. S.D., i da je u jednom trenutku njena prijateljica P. T. joj rekla da
djevojka koja je sjedjela za susjednim stolom provokativno gleda, a našto ona
nije obraćala pažnju. Navodi da su oko 02 časa ona i drugarica T. izašle iz
lokala, da je njena drugarica pošla taksijem, a oštećena se uputila prema
parking prostoru, kojom prilikom je pričala mobilnim telefonom u namjeri da
pozove taksi, ističe da kada je došla do parking prostora blizu naplatne rampe
i dalje razgovarala telefonom i prišle su joj dvije djevojke koje zna iz
vidjenja iz osnovne škole ali se nijesu družile, niti su se u gradu javljale
jedni drugima, dok im je imena znala, objašnjavajući da joj se I. Dj. obratila
riječima, dok je pokušavala da uspostavi vezu na telefon koja se u
medjuvremenu prekinula "sa kim to razgovaraš" našto je ona odgovorila nešto u
smislu "molim", potom joj je okrivljena drskim tonom zatražila telefon, a
oštećena je odgovorila ko je ona da joj daje telefon i vratila u tašnu
telefon, dodajući da je I. Dj. tada njoj uputila riječi "ja sam neko ko ti je
jako bitan u životu, a tek ću ti biti bitna", a dobacujući joj potom kako u
gradu izigrava nekog mangupa, našto joj je ona rekla da nemaju o čemu da
razgovaraju, da bi je tom prilikom I. povukla za treger od majice, a potom za
kosu i udarila je dlanom u predjelu lijeve jagodične kosti, zatim je povukla,
i nogom je nekoliko puta udarila po nogama obarajući je na asfalt i kod je
ležala udarila je nekoliko puta nogom u predjelu tijela, tačnije ledja. Navela
je i to da joj je I. otela telefon iz ruke kada je ona pokušala da pozove
policiju putem telefona.  
Na glavnom pretresu oštećena je u svemu ponavaljajući svoj svjedočki iskaz
jedino navela da ne želi da produbljuje ovu mučnu situaciju, osim da su joj se
neprijatnosti dešavale i nakon ovog dogadjaja, budući da se bavi javnim
poslom, s tim da se kao oštećena ne pridružuje krivičnom gonjenju i ne
postavlja imovinskopravni zahtjev.  
Svjedok M. J., u najbitnijem je posvjedočila da je predmetne večeri bila sa
optuženom Dj I.u lokalu "B b" i navodi kako je vidjela da je u lokalu bila J.
M. koja je provokativno gledala u njihovom pravcu, a posebno prema I., potom
opisujući da su po izlasku iz lokala krenule da idu i prošle pored Jasmine
koja je dobacila I. riječi "kako si glupa", našto I. nije reagovala već su
nastavile da se kreću dodajući da je onda I. zastala i prišla joj i tu je
došlo do svadje izmedju njih, kojom prilikom je I. molila J. da stane kako bi
je pitala za njeno ponašanje u lokalu i za ove uvrjedljive riječi koje joj je
dobacila ispred lokala. Ova svjedokinja je opisala i to da je I. kulturno
zamolila J. da joj da telefon i razlog zašto joj ga traži i da je tada J.
počela da histeriše i odgurnula rukama I. od čega je I. pala i navodi da je I.
ležala na asvaltu, i ostala bez vazduha, pa joj je ona pomogla da ustane, da
bi I. kada su ustale udarila otvorenim dlanom J. u predjelu ramena, nije
sigurana ali misli da je nije udarila u glavu, dodajući da su se njih dvije tu
pogurale, ali nije bilo razmjene udaraca već samo gurkanje.  
Svjedok Dj. S. u svom svjedočenju se nije izjašnjavao na okolnosti predmetnog
dogadjaja, budući da nije očevidac, osim što je naveo da je dobio telefonski
poziv predmetne večeri od Dj. I., ili njene drugarice J., i da su ga zamolile
da telefon koji se nalazi na šoferšajbni auta, a koje vozilo je bilo ispred
bivšeg D. v. uzme i odnese u policiju, jer imaju velikih problema zbog njega,
a on im je rekao da će to uraditi.  
Svjedok P. D. takodje nije očevidac dogadjaja, i isti je posvjedočio da je
predmetne večeri vršio naplatu na parkingu, da je čuo svadju izmedju žene i
ženske glasove i gužvu, medjutim nikakve udarce nije vidio jer je bilo dosta
ljudi okolo, a i imao je dosta posla te večeri.  
Iz nalaza i mišljenja vještaka medicinske struke M. Š. od 29.09.2010. godine,
utvrdjeno je da je u predmetnom dogadjaju J. M. zadobila krvni podliv i otok
lijevog jagodičnog predjela, ogrebotinu u predjelu lijeve lakatne jame i u
predjelu desne lopatice, da su naveden povrede jagodice posljedica dejstva
tupog, teškog i zamahnutog mehaničkog orudja na odgovarajući predio tijela -
glave, moguće u jednom istom aktu, a ogrebotina lakatne jame posljedica
dejstva tupine zamahnutog mehaničkog orudja, mehanizmom udara, a ogrebotina
lopatice mogla je nastati i mehanizmom pada i udara o tvrdu i neravnu podlogu.
Navedene povrede po zaključivanju vještaka predstavljaju pojedinačno i u svom
zbiru laku tjelesnu povredu.  
Ovakav nalaz i mišljenje vještaka, sud je cijenio kao objektivan, jasan i u
skladu sa pravilima struke, i kao takvog ga prihvatio.  
Na osnovnu činjenične gradje utvrdjene tokom ovog postupka, analize odbrane
okrivljene, kao i svih provedenih dokaza pojedinačno i dovodjenjem u
medjusobnu vezu, ovaj sud je na nesumnjiv način utvrdio da je okrivljena Dj.
I. izvršila krivično djelo nasilničko ponašanje iz čl.399 KZ CG, i to sa onim
činjeničnim opisom iz kojeg su proizašla zakonska obilježja ovog krivičnog
djela, kako je to bliže opisano izrekom presude.  
Najprije iz jasnog, potpunog i bezrezervnog priznanja optužene I. Dj., datog
na glavnom pretresu, a koje priznanje je svoju potvrdu našlo u realnom,
uvjerljivom i istinitom svjedočenju oštećene M. J., kako pred istražnim
sudijom, tako i na glavnom pretresu, bez dileme je utvrdjeno da je optužena
dana 26.06.2010. godine oko 02,00 časa, na parking prostoru koji se nalazi u
Ul. S. D. u P., vršenjem nasilja, drskim i bezobzirnim ponašanjem ugrozila
spokojstvo gradjana i remetila javni red i mir, na način što je prišla
oštećenoj M. J. i obratila joj se riječima "sa kim to razgovaraš", pa kada je
oštećena odbila da joj odgovori, uputila joj riječi "ti si neki mangup, ti
izigravaš nekog mangupa u posljednje vrijeme", nakon čega je uhvatila oštećenu
za treger od majice, zatim je povukla prema sebi i počupala za kosu, da bi je
potom udarila otvorenom šakom u predjelu glave, i više puta nogom u predjelu
njenih nogu, od kojih udaraca je oštećena pala na zemlju, da bi je dok se
nalazila na zemlji, udarila više puta nogom u predjelu tijela. Da je ovom
prilikom oštećena zadobila laku tjelesnu povredu u vidu krvnog podliva, i
otoka lijevog jagodičnog predjela, oguljotine u predjelu lijeve lakatne jame i
u predjelu desne lopatice, takodje je nedvosmisleno potvrdjeno nalazom i
mišljenjem vještaka medicinske struke M. Š.  
Postupajući na naprijed opisani način, u radnjama optužene ostvarena su sva
subjektivna i objektivna bića krivičnog djela nasilničko ponašanje iz čl.399
KZ-a, a koje krivično djelo shodno navedenoj odbrani se sastoji izmedju
ostalog u vršenju nasilja drskom i bezobzirnom ponašanju kojim se ugrožava
spokojstvo gradjana i remeti javni red i mir, a kojom prilikom se nekom licu i
nanese laka tjelesna povreda, što sve primjenjujući na konkretan slučaj bez
dileme upućuje na zaključak da su u radnjama okrivljene ostvarena sva bitna
obilježja krivičnog djela u pitanju.  
Optužena je bila svjesna da postupajući na naprijed opisani način vrši
krivično djelo, što je u konačnom i htjela, postupajući sa umišljajem i to
direktnim.  
Pri ovakvom odlučivanju sud je imao u vidu i odbranu optužene datu pred
istražnim sudijom, u kojoj isti u najbitnijem negirajući krivično djelo
stavljeno joj na teret sasvim drugačije predstavila predmetni dogadjaj,
cijeneći da je ovakvom odbranom ista samo pokušala izbjeći krivicu, ovo
polazeći prvenstveno od dosljednog i istinitog svjedočenja oštećene, kojim je
ovakva odbrana okrivljene opovgrnuta, a osim toga sama optužena je i na
glavnom pretresu do detalja priznala krivično djelo, objašnjavajući takodje da
je svojom ranijom odbranom pokušala na neki način dogadjaj predstaviti nešto
blaže za sebe, a koje objašnjenje je i za sud logično i uvjerljivo, iz kojih
razloga je sud ovakvu odbranu i cijenio kao neosnovanu i jedino i očigledno
sračunatu na izbjegavanju krivice. Isto tako je cijenjen i iskaz svjedokinje
J. M., koji je u ovom postupku opovrgnut, kako svjedočenjem oštećene M. J.,
tako i priznanjem optužene na glavnom pretresu, pri čemu se sam po sebi ovaj
svjedočki iskaz diskreditovao i pokazao samo kao nevješt pokušaj slijedjenja
odbrane optužene koja joj je inače i drugarica. Kao bez uticaja na odlučivanje
cijenjen je iskaz svjedoka S. Dj. i P. D. budući da nijesu u pitanju svjedoci
očevici odnosno osobe koje bi se izjasnile o ma kojoj odlučnoj činjenici.  
Kako je krivica optužene na pouzdan način utvrdjena to je sud prilikom
odlučivanja o vrsti i visini krivične sankcije imao u vidu sve okolnosti od
značaja za njen izbor i visinu pa je u odsustvu otežavajućih okolnosti od
olakšavajućih na strani optužene cijenio njeno ranije neporočno vladanje,
odnosno neosudjivanost a što se utvrdjuje uvidom u izvod iz kaznene evidencije
izdatog od strane Uprave policije PJ Podgorica br. 11-245/10-32201/2-4780,
pokazano iskreno kajanje zbog izvršenog krivičnog djela dato na glavnom
pretresu, utvrđujući joj prethodno kaznu zatvora u trajanju od 6 (šest)
mjeseci istovremeno odredjujući da se ova kazna neće izvršiti ukoliko
okrivljena u roku od 2 (dvije) godine od dana pravnosnažnosti presude ne učini
novo krivično djelo, očekujući da će se u konkretnom slučaju i uslovnom osudom
sa uspjehom ostvariti svrha izricanja iste propisana čl.52 st.2 KZ-a CG u
okviru opšte svrhe izricanja krivičnih sankcija propisane čl.4 st.2 istog
zakona i u dovoljnoj mjeri uticati na optuženu da više ne vrši niti ova, niti
druga krivična djela, a ovo naročito imajući u vidu neposrednu procjenu
ličnosti optužene i svih okolnosti konkretnog slučaja i u tom pravcu
ubjedjenje suda da se njeno popravljanje može izvršiti i izricanjem uslovne
osude.  
Okrivljena je dužna da na ime troškova krivičnog postupka, shodno odredbi
čl.199 i 202 ZKP-a CG uplati ovom sudu iznos od 82,50 € koji troškovi se
odnose na troškove vještačenja putem vještaka medicinske struke dr M. Š., i na
ime paušala iznos od 40,00 € koji je odmjeren shodno dužini trajanja postupka,
složenosti predmeta i imovinskim prilikama okrivljenog.  
Na osnovu izloženog u smislu odredbe čl.364 ZKP-a CG, odlučeno je kao u izreci
presude.  
                                                                                         PREDSJEDNIK VIJEĆA - SUDIJA

                                                                                                        Maja Zeković,s.r.

PRAVNA POUKA:
Protiv ove presude može se izjaviti žalba u roku
od 15 dana od dana  prijema  pismenog otpravka iste,
Višem sudu u Podgorici, a preko ovog suda.  
ZTO- Janković Andrijana  