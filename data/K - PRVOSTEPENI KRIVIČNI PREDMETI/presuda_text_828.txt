OSNOVNI SUD U PODGORICI
K.br.07/1336
Dana, 12.03.2009. godine 
U IME NARODA  
OSNOVNI SUD U PODGORICI, kao prvostepeni, krivični, sudija Maje Zeković uz
učešće Andrijane Janković kao zapisničara, u krivičnom predmetu protiv
okrivljenih K. J., D. S., G. M. i M. D., zbog krivičnog djela povreda prava na
upravljanje iz čl.226 st.2 u vezi st.1 Krivičnog zakonika, rješavajući po
optužnom predlogom ODT-a Podgorica Kt.br.518/05 od 04.10.2007. godine kojeg je
na glavnom pretresu zastupala Ana Radović, zamjenik ODT-a Podgorica, nakon
glavnog i javnog pretresa održanog dana 11.03.2009. godine u prisustvu
zastupnika optužbe, i okrivljenih, donio je, a dana 12.03.2009. godine javno
objavio  
PRESUDU
OKRIVLJENI:
1. K. J., rodjena V., od oca B. i majke B., rodjene V., rodjena .... godine u
N., udata, majka 4 djece od kojih je jedno mldb.,  zaposlena u S. Z. AD P.,
sredneg imovnog stanja, neosudjivana.
2. D. S., rodjena D., od oca M. i majke J., rodjene D., rodjena ... godine u
P., sa prebivalištem u P.,  zaposlena, udata majka troje djece, crnogorka,
srednjeg imvonog stanja, neosudjivana.  
3. G. M., od oca R. i majke V., rodjene R., rodjen ... godine u P., sa
prebivalištem u P., završio gimnaziju, zaposlen, oženjen, otac dvoje djece,
crnogorac, srednjeg imovnog stanja, neosudjivan.  

M. D., od oca Ž. i majke L., rodjene B., rodjen ... godine u N., sa prebivalištem u P. završio V stepen elektro škole, oženjen, otac troje djece, crnogorac, srednjeg imovnog stanja, neosudjivan.  

Na osnovu čl.363 st.1 tač.3 Zakonika o krivičnom postupku CG,  
OSLOBADJAJU SE OD OPTUŽBE 
Kojom je predstavljeno da su:
Tokom druge polovine 2004. godine do septembra 2005. godine u P. u svojstvu
odgovornih lica, specijalizovanog uslužnog preduzeća za obezbjedjenje i
zaštitu "Z." AD P., i to okrivljena D.S. u svojstvu predsjednika Odbora
direktora do 13.09.2004. godine, okrivljeni G.M. i M. D. u svojstvu članova
odbora direktora, a okrivljena K. J. u svojstvu izvršnog direktora, svjesnim
kršenjem propisa iz član 8 Zakona o privatizaciji privrede, člana 4 Uredbe o
načinu ostvarivanja besplatnih akcija zaposlenih i člana 27 stav 1, 39 stav 1
i 45 Statuta S."Z." AD P., zloupotrebom položaja spriječili odlučivanje organa
upravljanja i članove organa upravljanja da učestvuju u radu i odlučivanju u
tom organu, na način što okrivljeni D. S., G. M. i M. D. nijesu sazvlasi
Skupštinu akcionara, niti okrivljena K. J. predsjedava Skupštinom i time
spriječila radnike akcionara da učestvuju u radu Skupštine, i odlučuju o
izmjeni i dopuni Statuta, o biranju i razrješavanju članova Odbora direktora
društva, da odlučuju o usvajanju godišnjeg finansijskog iskaza društva i
odredjuju način upotrebe i raspodjele profita i pokrića gubitka u poslovanju
društva, da odlučuju o povećanju ili smanjenju kapitala društva i odobre
zamjenu akcija jedne klase, akcijama druge klase i odlučuju o drugim pitanjima
iz nadležnosti Skupštine akcionara,
- čime bi izvršili krivična djela povreda prava na upravljanje iz čl.226 st.2
u vezi st.1 Krivičnog zakonika.
Troškovi krivičnog postupka padaju na teret budžetskih sredstava suda.  
O b r a z l o ž e nj e 
Optužnim predlogom ODT-a Podgorica Kt.br.518/05 od 04.10.2007. godine
stavljeno je na teret okrivljenima K. J, D. S., G. M. i M.D.  da su izvršili
krivično djelo povreda prava na upravljanje iz čl.226 st.2 u vezi st.1 KZ-a,
pri čemu je zastupnik optužbe u završnoj riječi precizirao činjenični opis
optužnog predloga, sada stavljajući na teret okrivljenima da su predmetno
krivično djelo počinili tokom druge polovine 2004. godine, do septembra 2005.
godine, ističući u završnoj riječi da ostaje pri ovako podignutom optužnom
predlogu i predlaže da su okrivljene oglasi krivim i osudi po zakonu.
Okrivljena K.J u svojoj odbrani datoj kako u istražnom postupku, ponovljanoj
na glavnom pretresu, negirajući krivično djelo koje joj se stavlja na teret,
navela je u bitnom da je tačno da je u toku 2004. i 2005. godine, bila izvršni
direktor u pprivredno društvo S. u. p. za obezbjedjenje i zaštitu - Z AD P, da
je tačno da su u jednom periodu ostali dužni da plate porez na zarade
zaposlenih za 2004. i 2005. godinu, a sve iz razloga jer su čekali zaključak
Vlade koji je donijet 17.10.2005. godine, gdje su nakon toga napravili
poravnanje, izmedju njih kao povjerilaca i dužnika državnih organa, i nakon
toga su prestale sve obaveze prema državi, prilažući pismene dokaze. Zatim je
u bitnom istakla da je njihova firma pod privremenom mjerom jer je u toku
postupak kod Privrednog suda oko vlasništva akcija, i da je bivši direktor V.,
koji je nezakonito otkupio 35 % akcija njihovog preduzeća, zbog toga i
osudjen, i zbog čega se i vodio pred Osnovnim sudom u Podgorici postupak i
donijeta presuda u njihovu korist, koja još uvijek nije pravnosnažna, da se
čeka pravnosnažnost, da bi se okončao i postupak pred Privrednim sudom,
ističući da su sve to predočili njihovim radnicima - akcionarima, tako da
nijesu bez dva puta zakazalivali skupštinu u toku 2003. godine, jer čekaju i
jedno i drugo odluku suda, da bi konačno riješili pitanje akcija, i sa tim
detaljno upoznali njihove akcionare, a do tada ništa dalje ne mogu da rade,
dodajući da se postupak kod prvostepenog suda vodi po tužbi V. bivšeg
direktora, protiv F. za r., zatim je istakla da po službenoj dužnosti koju
obavlja kao izvršni direktor nije član Sindikalne organizacije, niti može da
bude, tako da nema obavezu da nalaže rukovodiocu službe za mat. finansijske
poslove da vrši obračun i uplatu članarine članova nove Sindikalne
organizacije, već su za to ovlašćeni drugi radnici i ona sa tim nema ništa. Na
glavnom pretresu je još dodala da nakon osnivanja Skupštine 2001.godine zbog
objektivne situacije u njihovom preduzeću nijesu mogle biti sazivane
skupštine, a iz razloga što je bila donijeta privremena mjera od strane
Privrednog suda, kojom je zamrznuto 35% akcija, sa kojima niko u akcionarskom
društvu nije mogao raspolagati, a koja nosi oznaku I.br.2487/02 od 03.02.2003.
godine, pojašnjavajući da imajući to u vidu apsolutno nije tačno da je kršila
propise iz čl.8 Zakona o privatizaciji privrede i čl.4 Uredbe, koja je
navedena u optužnom predlogu, niti je zloupotrijebila službeni položaj,
sprječavanje u  odlučivanju organa upravljanja i članova organa upravljanja da
učestvuju u radu i odlučivanju u organu, da je tačno da nije predsjedavala
Skupštinom, zato što Skupština nije ni mobla biti sazivana a iz navedenih
razloga. Okrivljena je dalje istakla da svi radnici akcionari ukoliko
raspolažu sa 10% akcija, imali su pravo da po Zakonu o privrednom društvu
učestvuju u radu i odlučuju u tim akcijama, pojašnjavajući da je u odnosnom
periodu to bilo veoma delikatno zbog specifične situacije, da su tokom
2003.godine, dva puta pokušavali da sazovu skupštinu ali nije bilo kvoruma, da
je njihovo preduzeće i zbog tužbe koju je V. Dj. podnio Osnovnom sudu protiv
F. r. bilo u nezavidnom položaju, jer do pravnosnažnog okončanja tog postupka,
bio im je obustavljen postupak kod Privrednog suda, o čemu je pismeni dokaz
zapisnik o obustavi postupka iz 2005. godine, i zbog svih tih razloga nijesu
mogli da raspolažu sa akcijama, niti da sazovu skupštinu, jer niko nije mogao
da im da pravi savjet sa kojim kvorumom da sazovu skupštinu, budući da su
imali 35% akacija idealnog dijela, 30% pod povlašćenim uslovima, 10%
besplatnih i 15% kroz masovnu vaučersku privatizaciju. Istakla je da je
preduzeće zaštita od avgusta 2002. do kraja 2005. godine obavljalo svoju
djelatnost, pojašnjavajući da je u tom periodu njiihovo preduzeće sticalo
dobit i vršio se promet u preduzeću, o čemu su na kraju svake godine
sačinjavali završne račune i bilans stanja preduzeća, i to se sve predavalo P.
u. i Privrednom sudu, da završni računi nijesu usvajani u skladu sa zakonom o
zaštiti akciona i Statutom, zato što skupština akcionara, nije mogla biti
sazivana, da nijesu vršili raspodjelu dobiti, jer su poslovali sa gubicima, a
što su konstatovali u završnim računama, dok nijesu donosili odluke iz
nadležnosti skupštine, već samo iz nadležnosti izvršnog direktora i Odbora
direktora.  
U završnoj riječi je navela da se ne osjeća krivom za krivično djelo koje joj
se stavlja na teret, ostajući pri svojoj odbrani u cjelosti.  
Okrivljena D. S., takodje negirajući krivično djelo koje joj se stavlja na
teret, u svojoj odbrani datoj u istražnom postupku u bitnom je navela da je
zvaničko 30.07.2002.godine, dobila ovlašćenje od F. r. i imenovana za
predsjednika B. d. SUP-a Z. AD P., da je tada dobila ovlašćenje od Fonda za
razvoj da može da zastupa 35% akcionara, i te akcije koje je zastupala bile su
pod sporom, objašnjavajući da je F. za razvoj vodio spor protiv bivšeg
direktora V. pred ovim sudom, koji nije pravnosnažno okončan, da je nakon što
je dobila ovlašćenje zakazala redovnu skupštinu 13.08.2002. godine koja je
održana, i tu je zvanično i dobila potvrdu od radnika da može da ih zastupa do
pravnosnažne presude, jer je još u toku postupak po žalbi, na prvostepenu
odluku, da je kao predsjednik B. d. imala obavezu da u toku svake godine
zakaže  skupštinu, što je i radila tokom 2003. godine, tako što je septembru
bila zakazala, medjutim neposredno prije održavanja te skupštine, dobila je
usmeno obavještenje od direktora F. r. da ne može da vodi tu skupštinu, ali da
nema to ovlašćenje, ali da i dalje ostaje kao predstavnik F. za r., tako da se
ta skupština nije ni održala, nakon čega je formiran odbor  manjinskih
akcionara, koji se takodje obraćao Privrednom sudu, da zakaže skupštinu,
medjutim Privredni sud to nije nikad odobrio, jer kod njih još nije okončan
taj spor, budući da se čeka na pravnosnažnu presudu Vrhovnog suda, da je u
medjuvremenu 13.09.2004. godine, podnijela ostavku F. r. na mjesto
predsjednika B. d., dok su u toku 2005. godine, prodate sve akcije fondova, o
čemu je dobila obavještenje, tako da više nije učestvovala i nigdje više nije
zastupala F. r.  
Na glavnom pretresu ponavljajući svoje navode okrivljena je još pojasnila, da
od F. za r. nije dobila ovlašćenje, iz kog razloga druga redovna skupština od
13.08.2003.godine nije održana, i to zbog spora pred Privrednim sudom, i da se
ona povukla sa svoje funkcije zbog svega toga, a budući da nije mogla da
saziva skupštinu, nije ni željela više da bude na funkciji predsjednika Odbora
direktora. Pojasnila je da je F.r. podnijela ostavku u septembru 2004. godine,
jer su manjinski akcionari zahtijevali da bude njihov predsjednik ili da
podnese ostavku, a takodje su je i ucjenjivali sa podnošenjem krivične
prijave. Na pitanje zastupnika optužbe objasnila je da je na skupštini 2002.
godine usvojen završni račun, a za kasnije od 2003. godine kada se skupština
nije sazivala ne može da komentariše što se dešavalo.  
Na glavnom pretresu od 21.10.2008. godine okrivljena je pojasnila i to da
budući da joj je osporen legitimitet od strane F. r., a da se završni računi
usvajaju na skupštini, pa kako skupština nije mogla biti sazivana, samim tim
ni završni računi nijesu mogli biti usvajani, kao i to da je bila ucjenjivana
od strane manjinskih akcionara da bude njihov predstavnik, što zbog svog
profesinalizma nije htjela prihvatiti, budući da je zastupala F. r. , pa su
oni od nje tražili da podnese ostavku, i to da bi mogla da bude njihov
predstavnik, i da je suština da ukoliko su oni mogli da dokažu da imajući 10%
akcija, mogli su sami da sazovu skupštinu, medjutim oni nijesu uspjeli da
ostavare kapacitet od 10% akcija pri čemu je punomoćje irelevantno za
sazivanje skupštine.  
Takodje je pojasnila, da je 13.09.2004. godine, zvanično podnijela ostavku,
dok odluku o razrješenju nije nikad dobila, a prošle godine, kada su preko
medija saznali za ovaj postupak, iz F. r. me nazvala gospodja K. govoreći joj
da F.r. od 2005. godine, nema svojih akcija, pojašnjavajući da je izmedju F.
r. i V. Dj. raskinut ugovor 2002. godine, pa je od strane F. r. i to
14.11.2001. godine, ona ovlašćena da zastupa 35% tih akcija, medjutim, kad je
od strane Privrednog suda 2003. godine, donijeto rješenje o zabrani
raspolaganja sa 35% akcija, to je u suštini značilo da ona više nema nikakvih
ovlašćenja, jer su upravo u pitanju bile te akcije F. r., da se u ovakvoj
situaciji jedino skupština mogla sazivati, ako se sakupi 10% akcija,
ponavljajući da manjinski akcionari nijesu nikad imali taj kapacitet, pa iz
ovog razloga skupština nikad nije mogla biti sazvana.  
U završnoj riječi je navela da se ne osjeća krivom za krivično djelo.  
Okrivljeni M. G. u svojoj odbrani datoj u istražnom postupku, takodje je
negirao krivično djelo stavljeno mu na teret, objašnjavajući da je 13.08.2002.
godine izabran za člana Obora direktora u SUP Z AD P, da su u 2003. godini
zakazali redovnu skupštinu, i to u dva navrata koja nije koliko se sjeća bila
odražana jer nije bilo kvoruma, da je kasnije nastupila zabrana - privremena
mjera od stran Privrednog suda, jer se kod njih vodio spor zbog 35 % akcija
koje je otkupio njihov bivši direktor, pa obzirom da je ta privremena mjera
bila na snazi, oni više nijesu mogli zakazati skupštinu jer njene odluke ne bi
bile valjane i da sačeka pravnosnažnost presude od strane Privrednog suda.
Ponavaljajući svoje navode na glavnom pretresu je pojasnio da su od strane
predsjednika Borda direktora dobili obavještenje da se zakazana skupština
odlaže do daljenjeg, a iz razloga što je stigla zabrana o privremenom
raspolaganju 35% akcija od Privrenog suda, i to obavješenje za njega važi i do
danas. Na pitanje zastupnika optužbe, naveo je da odluke iz nadležnosti
skupštine, ako ista nije mogla biti održana donio je izvršni direktora, da bi
nakon toga pojasnioda vjerovatno nije dobro shvatio pitanje, i da odluke iz
nadležnosti skupštine uopšte nijesu ni donošene, ističući i to da mu je bio
dostapan kao akcionar i godišnji finansijski izvještaj, dok ne zna na koji
način se usvajao završni račun.  
U završnoj riječi je naveo da se ne osjeća krivim za krivično djelo.  
Okrivljeni M. D. u svojoj odbrani datoj u istražnom postupku izjavio da je
13.08.2002. godine, izabran za člana odbora direktora SUP Z AD P., i da je
tačno da su oni u sledećoj godini zakazivali redovnu skupštinu akcionara,
medjutim skupština nije održana jer nije bilo kvoruma. Istakao je da su nakon
toga dobili odluku Privrednog suda, tj. privremenu mjeru o zabrani upravljanja
i rukovodjenja sve do okončanja postupka kod Osnovnog suda - po žalbi kod
Vrhovnog, jer se vodio spor izmedju bivšeg direktora, koji je bio vlasnik 35%
akcija i F.r, pa su zbog svega toga donijeli odluku na odboru direktora da se
ne zakazuje skupština dok se taj postupak ne okonča.  
U svojoj odbrani  na glavnom pretresu je negirao izvršenje krivčnog djela koje
mu se stavlja na teret, pa je ponavljajući odbranu datu u istražnom postupku,
pojasnio da je nakon godinu dana od održavanje redovne skupštine 26.09.2003.
godine, sazvana sledeća skupština, koja nije mogla biti održana zbog
nedostatka kvoruma, nakon čega su dobili odluku od Privrednog suda, kojom je
zbranjeno da se upravlja sa 35% akcija, do pravnosnažnog okončanja tog
postupka, nakon čega su donijeli obavještanje da će se o datumu održavanja
skupštine akcionara, akcionari blagovremeno obavijestiti. Na posebno pitanje
zastupnika optužbe, okrivljeni je odgovorio da su ostavarena prava akcionara
65% preostalih akcija.  
U završnoj riječi je naveo da se ne osjeća krivim za krivično djelo.  
Na glavnom pretresu u dokaznom postupku, saslušan je svjedok - ovlašćeni
predstavnik u. m. a. SUP-a Z "AD Z" S R, zatim ovlašćeni predstavnik F za r M.
M., kao i direktor F. r. D. L., pročitano je rješenje Privrednog suda
I.br.2487/02 od 03.02.2003. godine, pročitan je zapisnik P. u. V. RCG o
izvršenom inspekcijom nadzoru br.03/11-6-4606/1-05 od 07.09.2005. godine,
pročitan je izvještaj C. d. a. od 08.09.2005. godine, zapisnik SUP-a Z br.
606/1 od 14.08.2002. godine, izvršen je uvid u Statut s. u. p. za
obezbjedjenje i "z" AD P. od jula 2002.godine, izvšren je uvid u potvrdu
registracije a d i Izvod iz Centralnog registra Privrednog suda u Podgorici od
14.08.2002. godine,  izvšren je uvid u pravnosnažnu presudu Višeg suda u
Podgorici K.br. 303/2000 od 03.05.2001. godine, pročitana je odluka o raskidu
ugovora o kupoprodaji idealnog dijela preduzeća sa licima koja preuzimaju
upravljanje i rukovodjenje br. 0101-1592/1 od 18.05.1998. godine, pročitan je
akt podnijet od strane D. S.  F. r. N/R direktoru A. T. od 13.09.2004. godine,
pročitani su izvodi iz kaznene evidencije na ime okrivljene Klikovac Jasne
izdat od strane Uprave policije PJ NIkšić br.352 od 19.02.2009. godine,
pročitan je izvod iz KE na ime okrivljenog M. D. od strane Uprave policije PJ
Nikšić br. 354 od 19.02.2009. godine, na ime D. rodj. Dj. S. Uprave policije
PJ Pljevlja br. 30-03-245/09-1486/2 od 17.02.2009. godine i na ime G. M. izdat
od strane Uprave policije PJ Pljevlja br. 3003-245/09-1489/2 od 24.02.2009.
godine.  
U svom svjedočkom iskazu ovlašćeni predstavnik U. m. a. SUP Zaštita S. R.,
naveo je da je radnik SUP-a Z AD P i sa još jednim od radnika stupio je u novu
sindikalnu organizaciju SUP Z, koju su oni po svim važećim propisima
organizovali, i o tome obavijestili nadležne organe, medjutim, navodi da su od
starta opstruirani od njihovih rukovodilaca prethodne sindikalne organizacije,
koja im nedozvoljava uvid u sredstva koja su im dodijeljena, i stoje im na
raspolaganju, tako da ne znaju ništa o poslovanju istih i smatra da su im time
drastično uskraćena prava na rad, i rukovodjenje nove sidnikalne organizacije,
navodeći da su o tome obavijestili tužioca, a da su oštećeni i po pitanju
koeficijenata i prava na odmor i još mnogo toga što im priprada kao radnicima,
i da je kao predstavnik grupe manjinskih akcionara, kad su se god obratili K J
i D S, nikad nijesu ništa odgovarele, niti ih uzimale za ozbiljno, već ih
potpuno ignorišu u radu, pa čak nijedan završni račun koji se donosi na kraju
svake godine nijesu vidjeli, dok je obaveza da se dostave i da ga akcionari
usvajaju.  
Na glavnom pretresu ponavljajući svoj iskaz dodao je da je tačno da udruženje
manjinskih akcionara nije sačinilo punomoćje, niti su isto dostavili direktoru
D S, i to sa 10% akcija, da bi ona sazvala skupštinu, a ovo iz razloga što
nijesu imali novca da sačine to punomoćje, i zbog svoje loše materijalne
situacije, dodajući da su se obraćali zahtjevima i D S, i predsjedniku B d i
izvršnom direktoru, Privrednom sudu, ne bi li se kako god sazvala skupština
ali su se oni oglušavali o njihove zahtjeve. Dalje je naveo da nijesu imali
učešće kao udruženje manjinskih akcionara, u usvajanju završnog računa, i
takodje isti nijesu mogli dobiti na uvid i što se tiče svih odluka bili su na
margini i nijesu učestvovali u donošenju istih. Zatim je pojasnio da kada je
naveo da nijesu imale para da bi sačinili punomoćje i to 10% manjinskih
akcionara, mislio je da radnici nijesu bili u prilici, niti je on mogao da
traži od njih, a kao što je to trebalo, da mu daju po 15,00 €, da sačine
punomoćje koje bi glasilo na 10% akcija i to pojedinačno na broj akcija koje
ima individualan radnik, i takvo punomoćje bi se ovjerilo u sudu, nakon čega
bi on bio u situaciji da može da traži sazivanje skupštine od strane
predstavnika O. d. D. S., medjutim lično mu je bilo neprijatno da zbog loše
materijalne situacije traži nešto od radnika. Nakon što je istakao da je
njegovo udruženje dostavilo pismeni zahtjev D. S., u kojem je naveden broj
manjinskih akcionara ali da nije siguran da li su bila imena, kako bi ona po
tom zahtjevu sazvala skupštinu, a što ista nije to uradila, pa nakon što je
ova okrivljena negirala ovakav navod isti je naveo da nije siguran da misli da
nijesu dostavili imena akcionara, nego samo broj akcionara, s tim što D. S. da
je htjela ističe da je od njega mogla da zatraži da joj dostavi pristupnik sa
imenima i matičnim brojem manjinskih akcionara.  
Nakon ovakvog navoda D. S. je navela da je ovo udruženje manjinskih akcionara
registrovano tek 2004. godine, dok je njoj faktični osporen legitimitet već
2003. godine, tako da nije imala nikakva ovlašćenja da postupa u tom smislu.  
Ovlašćeni predstavnik je zatim naveo da je tačno da je njegovo udruženje
registrovano 2004. godine.  
Ovlašćeni predstavnik F.za r. D. L. u bitnom je naveo da je na funkciji
direktora F.za r. od 24.avgusta 2006. godine, i istina je da je i ranije radio
u Fondu ali na drugim poslovima, pa što se tiče samog predmeta svjedočenja ne
može se izjasniti budući da nije bio na funkciji direktora, da je moguće da
postoji pismeni akt koji ne posjeduje kod sebe o njenom eventualnom
razrješenju, a koji će na traženje suda dostaviti, medjutim ističe da nije
siguran da postoji takav akt, navodeći da kod sebe posjeduje rješenje iz jula
2002. godine, kojim se D. S. ovlašćuje da može zastupati interese F. za r.,
kao akcionara i vlasnika 35% akcija preduzeća AD Zaštita, i to na svjednici
Skupštine akcionara dana 09.08.2002. godine.  
Iz rješenja Privrednog suda u Podgorici I.br.2487/02 od 03.02.2003. godine,
utvrdjuje se da je usvojen predlog za izdavanje privremene mjere, pa se radi
obezbjedjenja potraživanja nalaže C.d. a. RCG, da na 2.182 akcija SUP Z AD P.
upisane na ime V. Dj. iz P., stavi zabilježba zabrane raspolaganje, korišćenje
i upravljanja istim. U obrazloženju citiranog rješenja navedeno je da je u
konkretnom slučaju povjerilac pokretanjem krivičnog postupka protiv V. Dj.
gdje je donijeta presuda kojom je isti osudjen na kaznu zatvora, zbog
zloupotrebe službenog položaja i službenih ovlašćenja i uplate na svoje lično
ime vrijednosti 2.182 dionica koje predstavljaju 35,4828 ukupnog kapitala
povjerioca učinio vjerovatnim svoje potraživanje, kao i opasnost da bi
navedeno lice po osnovu upravljanja imovinom moglo nanijeti ne nadoknadivu
štetu povjeriocu.  
Iz pavnosnažne presude Višeg suda u Podgorici K.br.303/2000, utvrdjuje se da
je V. Dj oglašen krivim, zbog krivičnog djela zloupotreba službenog položaja
iz čl.216 st.4 u vezi st.3 i 1 KZ RCG, i osudjen na kaznu zatvora u trajanju
od 3 (tri) godine, zato što je tokom 1998. godine u P kao direktor preduzeća
"SUP Z" u namjeri da sebi pribavi imovinsku korist, iskoristio je svoj
službeni položaj prilikom plaćanja duga u iznosu od 370.583,68 dinara iz
ugovora o kupoprodaji idealnog dijela preduzeća, kojeg je zaključio sa F za r
Republike Crne Gore od 18.05.1998. godine, po kojem je postao vlasnik 35%
idealnog dijela navedenog preduzeća, na način što je plaćanje duga izvršio
novcem ostvarenim u poslovanju preduzeća, i tako pribavio imovinsku korist
velikog obima, i to na način što je dana 09.07.1998. godine zaključio ugovor o
izdavanju garancije br. 952 sa CKB u P na iznos od 375.583,68 din. u korist F
za r, zatim novčana sredstva iz vansudskog poravnanja sa preduzećem "L I" iz
P, od 01.07.1998. godine uplatio preko CKB F za r, F PIO i Z za z.  
Nakon detaljne i svjestrane analize svih provedenih dokaza, i dovodjenjem
istih u medjusobnu vezu, kao i sa navodima odbrane okrivljenih, po
zaključivanju suda u ovom postupku, nijednim provedenim dokazom nijesu
potvrdjeni navodi predmetnog optuženog predloga, iz kojih razloga je sud
okrivljene i oslobodio od optužbe.  
Naime, optužnim predlogom ODT-a okrivljenima je stavljeno na teret, tokom
druge polovine 2004. godine do septembra 2005. godine u P u svojstvu
odgovornih lica, s u p za o i z "Z" AD P, i to okrivljena D S u svojstvu
predsjednika Odbora direktora do 13.09.2004. godine, okrivljeni G M i M D u
svojstvu članova odbora direktora, a okrivljeni K J u svojstvu izvršnog
direktora, svjesnim kršenjem propisa iz član 8 Zakona o privatizaciji
privrede, člana 4 Uredbe o načinu ostvarivanja besplatnih akcija zaposlenih i
člana 27 stav 1, 39 stav 1 i 45 Statuta SUP "Z" AD P, zloupotrebom položaja
spriječili odlučivanje organa upravljanja i članove organa upravljanja da
učestvuju u radu i odlučivanju u tom organu, na način što okrivljeni D. S., G.
M. i M. D. nijesu sazvlasi Skupštinu akcionara, niti okrivljena K. J.
predsjedava Skupštinom i time spriječila radnike akcionara da učestvuju u radu
Skupštine, i odlučuju o izmjeni i dopuni Statuta, o biranju i razrješavanju
članova Odbora direktora društva, da odlučuju o usvajanju godišnjeg
finansijskog iskaza društva i odredjuju način upotrebe i raspodjele profita i
pokrića gubitka u poslovanju društva, da odlučuju o povećanju ili smanjenju
kapitala društva i odobre zamjenu akcija jedne klase, akcijama druge klase i
odlučuju o drugim pitanjima iz nadležnosti Skupštine akcionara.  
Zaključak o krivici okrivljenih, od strane zastupnika optužbe u cjelosti je
izostao.  
Krivično djelo povrede prava na upravljanje iz čl.226 st.2 u vezi st.1 KZ-a,
čini onaj ko silom, prijetnjom, svjesnim kršenjem propisa ili na drugi
protivpravan način spriječi ili ometa odlučivanje organa upravljanja, ili
člana organa upravljanja da učestvuje u radu i odlučivanju u tom organu, a
ukoliko ovo djelo učini službeno ili odgovorno lice, zloupotrebom položaja ili
ovlašćenja, radi se o stavu 2 navedene zakonske odredbe. Dakle, radnja
krivičnog djela, je sprječavanje ili ometanje nekog da kao član upravljanja
učestvuje u radu i odlučivanje u tom organu, dok je pasivni subjekto ovog
djela lice koje je član organa upravljanja ili nekog drugog organa, i u tom
smislu se ovo djelo pojavljuje kao povreda individualnog prava zaposlenog ili
nekog drugog lica, da kao član ovih organa učestvuje u radu preduzeća, ili
druge organizacije, i djelo je svršeno kad je neko lice, kao član organa
upravljanja ili nekog drugog organa spriječeno ili ometano da učestvuje u radu
pri odlučivanju u tom organu.  
Razultati ovog krivičnog postupka ukazuju, upravo da su okrivljeni u svemu
postupali u skladu sa zakonom, pri čemu su i njihove odbrane našle uporište u
činjeničnoj gradi proistekloj iz ovog postupka. Tako da je sasvim osnovano
saglasno tvrdjenje ovih okrivljenih da zbog specifične situacije u preduzeću,
budući da je firma bila pod privremenom mjerom Privrednog suda, a što je
potvrdjeno upravo rješenjem I.br.2487/02 od 03.02.2003. godine, nijesu mogle
biti sazivane skupštine, obzirom da je zamrznuto 35% akcija, sa kojim niko u
akcionarskom društvu nije mogao raspolagati, dok su takodje akcionari ukoliko
raspolažu sa 10% akcija imali pravo  da po Zakonu o privrednom društvu
učestvuju u radu i odlučuju sa svojim akcijama, pri čemu je po navodjenju
ovlašćenog predstavnika manjinskih akcionara S. R. u ovom postupku razjašnjeno
i to da je tačno da udruženje manjinskih akcionara nije sačinilo punomoćje sa
10% akcija, pa je time i potvrdjen navod okrivljene D. S., koja je uporno u
ovom postupku isticala da akcionari nijesu uspjeli da ostvare kapacitet od 10%
akcija. Takodje je nedvosmisleno potvrdjeno u ovom postupku i to da je zaista
V. Dj. oglašen krivim presudom Višeg suda u Podgorici, zbog krivičnog djela
zloupotreba službenog položaja iz čl.216 st.4 u vezi st.3 KZ RCG, pa je sasvim
istinito i osnovano bilo saglsano tvrdjenje okrivljene K. J. i D. S. da je
bivši direktor V. nezakonito otkupio 35% akcija njihovog preduzeća, a da su
sve to predočeli radnicima - akcionarima, pa da nijesu bili u objektivno
situaciji da sazovu skupštinu osim dva puta u toku 2003. godine.  
Osnovano je i okrivljena D. S. isticala tokom ovog postupka da je od F. za r.
nije dobila ovlašćenje iz kog razloga druga redovna skupština 13.08.2003.
godine nije odražana i to zbog spora pred Privrednim sudom, i da se ona sa
svoje funkcije povukla, a budući da nije mogla sa saziva skupštinu ista nije
željela da bude na funkciji predsjednika Odbora direktora, pri čemu je ovakav
navod materijalno dokazan, i činjenicom da je ista 13.09.2004. godine zaista i
zvanično podnijela ostavku, upućenim aktom F. za r. RCG, koji je na glavnom
pretresu i proveden kao dokaz.
Polazeći od prednjeg utvrdjenja suda, i to da Skupština nije zakazivana iz
objektivnih razloga, to se pokazuje krajnje neodrživim navod optužnog predloga
da okrivljena K. J. nije predsjedavala skupštinama koje inače ni po samom
navodjenju optužnog predloga nijesu sazivane.  
Imajući u vidu ovakvo činjenično utvrdjenje, po zaključivanju suda nijednim
provedenim dokazom u ovom postupku nije ni do nivoa indicije, a kamo li do
nivoa izvjesnosti utvrdjeno da su okrivljeni počinili krivično djelo stavljeno
im na teret, iz kojih razloga ih je sud oslobodio od optužbe shodno čl.363
st.1 tač.3 ZKP-a CG.  
Pri ovakvom odlučivanju sud je cijenio i Izvode iz kaznene evidencije, kao i
ostale provedene dokaze, nalazeći da isti nijesu od uticaja na drugačiju
odluku suda.  
Kako su okrivljeni oslobodjeni od optužbe, to troškovi krivičnog postupka
shodno čl. 203  ZKP-a, padaju na teret budžetskih sredstava suda.  
Na osnovu izloženih razloga u smislu čl.363 st.1 tač.3 ZKP-a CG, odlučeno je
kao u izreci ove presude.  
                                                        S U D I J A

                                                                            Maja Zeković,s.r.

PRAVNA POUKA:
Protiv ove presude može se izjaviti žalba u roku
od 8 dana po prijemu pismenog otpravka, Višem
sudu u Podgorici, a preko ovog suda.  
ZTO: Janković Andrijana