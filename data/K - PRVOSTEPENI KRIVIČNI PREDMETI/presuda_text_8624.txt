K.br.33/11
U IME CRNE GORE
OSNOVNI SUD U DANILOVGRADU, kao krivični, po sudiji Vladimiru Novoviću, kao
pojedincu, uz učešće Ane Ivanović, kao zapisničara u krivičnom predmetu protiv
okrivljenog V. V. iz D., koga brani Ž.J. adv. iz P., zbog krivičnog djela
samovlašće iz čl.384 st.2 u vezi st.1 KZ i maloljetnog V. P. iz D., koga brani
S.R. adv. iz D., zbog krivičnog djela samovlašće iz čl.384 st.4 u vezi st.2 u
vezi st.1 KZ, odlučujući po optužnici Osnovnog državnog tužilaštva Podgorica
Kt.br.900/10 od 26.07.2010.godine i predlogu za primjenu vaspitne mjere
Osnovnog državnog tužilaštva Podgorica Ktm.br.52/10 od 26.07.2010.godine, koje
je na glavnom pretresu zastupao Grujo Radonjić, zamjenik ODT-a iz Podgorice,
nakon održanog usmenog i glavnog pretresa, sa kojeg je bila isključena
javnost, dana 28.02.2012.godine, u prisustvu zastupnika optužbe, okrivljenog
V. V., maloljetnog V. P. i branilaca okrivljenog i maloljetnog, dana
28.02.2012.godine donio je i istog dana javno objavio  
P R E S U D U  
I  
Okrivljeni:
V.V., od oca P. i majke A., rodjene S., rodjen ... godine u P., sa mjestom
prebivališta u D. – M. – G., državljanin Crne Gore , trgovac, oženjen, otac
jednog djeteta, pismen, završio srednju trgovinsku školu, vojsku služio u
mjestu Brčko 1988/1989. godine, vodi se u vojnoj evidenciji u Podgorici, lošeg
imovnog stanja, osudjivan presudom  Osnovnog suda u Podgorici K.br. 205/92 od
10.01.1994. godine zbog krivičnog djela iz čl. 153 st. 1 tač. 1 KZ RCG na 5 (
pet)  mjeseci  zatvora i presudom Višeg suda u Podgorici K.br. 71/93 od
11.11.1977. godine, zbog krivičnog djela iz čl. 39 st. 2 tač. 3 i 6 KZ SRCG na
15 (petnaest) godina zatvora, u pritvoru od 28.06.2010. godine do 06.11.2010.
godine ,  
K r i v  j e
Što je :  
Dana 26.06.2010.godine, u selu Gradina - Martinići, opština Danilovgrad, po
prethodnom dogovoru okrivljeni V.V. upotrebom sile, a maloljetni P.V. za
drugog, prijetnjom samovlasno pribavljali pravo zaloge za koje su smatrali da
pripada okrivljenom V., na način što su radi naplate potraživanja novca koje
je okrivljeni V. imao prema oštećenom B.S.u, a smatrajući da oštećeni neće
postupiti po dogovoru, naveo oštećenog da dodje u kuću okrivljenog, gdje ga je
čekao sa maloljetnim P.V.om, a zatim su ga odveli u potkrovlje gdje mu je
okrivljeni zaprijetio riječima "Dobio sam informaciju od R. da ćeš ti ovaj dug
da naplatiš i da ćeš da nas zajebavaš, sad ćeš vidjeti sa kim se zajebavaš", a
zatim ga je  više puta udario rukama u predjelu glave nanoseći mu laku
tjelesnu povredu u vidu nagnječine kože ličnog dijela glave u predjelu  lijeve
grane donjevilične kosti i nagnječine kože  poglavine u predjelu iza obije
ušne školjke spoljašnjeg ušnog otvora, dok mu je maloljetni P. prijetio
riječima "Sad ćemo te rezati žiletima" , a potom mu je okrivljeni naredio "
Ostavit ćeš nam ovo vozilo u zalogu, biće u avliji kod mene, jer ćeš dobiti
pare od M.,  a nama ćeš dati 3.000,00 eura, pa ćemo ti vratiti kola", nakon
čega su zajedno sa oštećenim pošli u Podgoricu u naselje Stari aerodrom gdje
je vozilo bilo parkirano i gdje je oštećeni iz straha, izazvanog prethodnim
fizičkim napadom i upućenim prijetnjama  od strane okrivljenog i maloljetnika,
predao okrivljenom V. ključeve od vozila marke "Audi 90" reg.oznaka PG  DA
518, koje su okrivljeni i maloljetnik odvezli u nepoznatom pravcu,  
- čime je počinio krivično djelo samovlašće iz čl.384 st.2 u vezi st.1 KZ.  
Pa ga sud primjenom citiranog zakonskog propisa  te čl. 4, 5, 13, 15, 32, 36,
42 i 51 KZ i čl.226, 229 i 374 ZKP-a ("Sl.list CG", br.57/09)  
O S U Đ U J E
Na kaznu zatvora u trajanju od 5 (pet) mjeseci u koju kaznu mu se uračunava
vrijeme provedeno u pritvoru počev od 28.06.2010.godine do 06.11.2010. godine.  
Na osnovu čl.239 st.2 ZKP-a ("Sl.list CG", br.57/09), oštećeni B.S. se radi
ostvarivanja imovinsko-pravnog zahtjeva upućuje na parnični postupak.  
Dužan je okrivljeni V.V. da na ime troškova krivičnog postupka  uplati ovom
sudu iznos od  1.221,50 eura  i po osnovu paušala iznos od 30,00 eura, a sve u
roku od 15 dana po pravosnažnosti presude.  
II
Prema maloljetnom:  
P.V.U, od oca D. i majke S., rodjene Š., rodjen ... godine u P., sa mjestom
prebivališta u D. – S., S., državljanin Crne Gore, vanredni učenik mašinske
škole, neoženjen, pismen, lošeg imovnog stanja, u pritvoru od
27.06.2010.godine do 06.11.2010.godine, zbog krivičnog djela samovlašće iz
čl.384 st.4 u vezi st.2 u vezi st.1 KZ.  
Na osnovu odredbi čl. 81, 82, 84, 85 st.2, 89 i 110 st.3 KZ i odredbi čl.499
st.3 i 500 st.1 ZKP-a ("Sl.list RCG", br.71/03 i 47/06), izriče se  
VASPITNA MJERA POJAČANI NADZOR OD STRANE ORGANA STARATELjSTVA - JU CENTRA ZA
SOCIJALNI RAD OPŠTINA
PODGORICA, DANILOVGRAD, CETINjE i KOLAŠIN
Izrečena mjera ima trajati najmanje 6 (šest) mjeseci, a najviše 2 (dvije)
godine, s tim što će sud  u toku trajanja mjere odlučiti o njenom prestanku.  
Na osnovu čl.500 st.1 ZKP-a ("Sl.list RCG", br.71/03 i 47/06), troškovi
krivičnog  postupka u ovom dijelu padaju na teret budžetskih sredstava suda,
dok se oštećeni B.S. radi ostvarivanja imovinsko-pravnog zahtjeva upućuje na
parnični postupak.  
O b r a z l o ž e nj e
Optužnicom Osnovnog državnog tužilaštva iz Podgorice Kt.br.900/10 od
26.07.2010.godine i predlogom za kažnjavanje Ktm.br.52/10, okrivljenom V. V. i
maloljetnom V. P. stavljeno je na teret da su kao saizvršioci izvršili
krivično djelo iznuda iz čl.250 st.1 KZ u vezi čl.23 KZ. Zastupnik optužbe je
izmijenio činjenični opis  optužnice i predloga za kažnjavanje, s tim što je
umjesto predloga za kažnjavanje stavio predlog za primjenu vaspitne mjere,
stavljajući na teret  okrivljenom i maloljetnom da su kao saizvršioci izvršili
krivično djelo samovlašće, i to okrivljeni iz čl.384 st.2 u vezi st.1 KZ, a
maloljetni iz čl.384 st.4 u vezi st.2 u vezi st.1 KZ, činjenično opisujući da
su: "Dana 26.06.2010.godine, u selu Gradina - Martinići, opština Danilovgrad,
po prethodnom dogovoru okrivljeni V.V. upotrebom sile, a maloljetni P.V. za
drugog, prijetnjom samovlasno pribavljali pravo zaloge za koje su smatrali da
pripada okrivljenom V., na način što su radi naplate potraživanja novca koje
je okrivljeni V. imao prema oštećenom B.S.u, a smatrajući da oštećeni neće
postupiti po dogovoru, naveo oštećenog da dodje u kuću okrivljenog, gdje ga je
čekao  sa maloljetnim P.V.om, a zatim su ga odveli u potkrovlje gdje mu je
okrivljeni zaprijetio riječima "Dobio sam informaciju od R. da ćeš ti ovaj dug
da naplatiš i da ćeš da nas zajebavaš, sad ćeš vidjeti sa kim se zajebavaš", a
zatim ga je  više puta udario pesnicama u predjelu glave nanoseći mu laku
tjelesnu povredu u vidu nagnječine kože ličnog dijela glave u predjelu  lijeve
grane donjevilične kosti i nagnječine kože  poglavine u predjelu iza obije
ušne školjke spoljašnjeg ušnog otvora, dok mu je maloljetni P. prijetio
riječima "Sad ćemo te rezati žiletima" , a potom mu je okrivljeni naredio "
Ostavit ćeš nam ovo vozilo u zalogu, biće u avliji kod mene, jer ćeš dobiti
pare od M.,  a nama ćeš dati 3.000,00 eura, pa ćemo ti vratiti kola", nakon
čega su zajedno sa oštećenim pošli u Podgoricu u naselje Stari aerodrom gdje
je vozilo bilo parkirano i gdje je oštećeni iz straha, izazvanog prethodnim
fizičkim napadom i upućenim prijetnjama  od strane okrivljenog i maloljetnika,
predao okrivljenom V. ključeve od vozila marke "Audi 90" reg.oznaka PG  DA
518, koje su okrivljeni i maloljetnik odvezli u nepoznatom pravcu". U završnoj
riječi je predložio da se okrivljeni oglasi krivim i osudi po zakonu, a da
maloljetnom bude izrečena odgovarajuća vaspitna mjera.  
Sud je sa cijelog glavnog pretresa isključio javnost, radi zaštite interesa
maloljetnog P.V.a, obzirom da su se na glavnom pretresu raspravljala pitanja
koja se odnose na život maloljetnika.  
Okrivljeni V.V. je u odbrani datoj u pretkrivičnom postupku pred ovlašćenim
službenicima policije Područna jedinica Podgorica – Ispostava Danilovgrad u
bitnom naveo da je dana 20.06.2010.godine, dok se nalazio u frizerskom salonu
u Spužu, kod frizera R. R., upoznao izvjesnog bosanca po imenu S., koji je
zatražio da mu pomogne oko njegove naplate duga od lica M. R. iz Podgorice.
Istog dana on i S. su S. vozilom marke „Audi 90 kupe“, pošli u njegovu kuću
koja se nalazi u Gradini u Danilovgradu, kako bi se dogovorili oko rješavanja
S.ovog problema. Dok su sjedjeli kod njega S. je napomenuo da ima puno ljudi
koji mu duguju novac, a on je sa S.om stekao jedan korektan odnos i ponudio se
da mu pomogne, čak mu je ponudio da kod njega može da stanuje, jer S.
privremeno boravi u Crnoj Gori. Dana 26.06.2010.godine, oko 15,00 časova,
pozvao je S.a telefonom da S. svojim vozilom dodje u njegovu porodičnu kuću u
Martinićima da bi se dogovorili o njihovom poslu, jer je dobio odredjene
informacije da će S. uzeti novac za sebe i da njega neće ispoštovati. Trebalo
je da nakon što S. dobije novac koji mu je dugovan, dio duga da njemu, na
račun toga što mu je pomogao. Sa njim u kući je tada bio i V.P., koji mu je
drug i rodjak, koji često izlazi sa njim i trenira u njegovoj kući. S. je
došao taksi vozilom do njegove kuće i zajedno su se popeli u potkrovlje kako
bi porazgovarali. Pitao je S.a tada zašto nije došao svojim vozilom, koje
vozilo mu je S. često pozajmljivao, i za koje je tvrdio da je njihovo
zajedničko vozilo. Na njegovo pitanje S. je odgovorio da ne zna o čemu se
radi, a on mu je tada udario šamar u predjelu desne strane lica, jer se isti
drsko ponašao prema maloljetnom P. Navodi da P. nije umiješan oko naplate
duga. Tom prilikom mu je S. predao saobraćajnu dozvolu, nakon čega je rekao
maloljetnom P.u da pozove taksi kojim su se uputili u pravcu Podgorice, kako
bi na predlog S.a uzeli njegovo vozilo na korišćenje dok ne vrati novac.
Primijetio je da S. nije raspoložen da da svoje vozilo, obzirom da je kazao da
mu je vozilo na Marezi, a potom da mu je vozilo na Zabjelu, da bi se na kraju
zaustavili ispred zgrade na Starom aerodromu, gdje je bilo pomenuto vozilo.
Kada su stigli, pošli su do S.ovog prijatelja kako bi uzeli ključeve od kola,
a isti im je rekao da se ključevi nalaze u vozilu, zbog čega su se vratili do
vozila. S. im je predao ključeve od njegovog vozila, nakon čega su se on i
maloljetni P. sa vozilom odvezli njegovoj kući. Tom prilikom je rekao S.u da
će mu vozilo biti kod njega dok mu ne donese zaradjeni novac.  
Okrivljeni V.V. je u odbrani datoj u prethodnom postupku, ponovio odbranu datu
u pretkrivičnom postupku, s tim što je dodao da je na gornjem spratu svoje
kuće bio sa oštećenim oko 10 do 15 minuta i za svo vrijeme je sa njim bio
maloljetni V.P.. Maloljetni V.P. je njegov drug, te oštećeni S. B. je u toku
njihovog razgovora u kući sebe uhvatio u laž, što je iznerviralo maloljetnog
P. i P. mu je nešto rekao, a zatim je oštećeni bio drzak i vikao je nešto na
P.a, pa je on iz tog razloga zadao oštećenom jedan vaspitni šamar po lijevom
obrazu. Tvrdi da je B. dobrovoljno predao svoje vozilo.  
Okrivljeni V.V. je u odbrani datoj na glavnom pretresu u bitnom ponovio
odbranu datu u pretkrivičnom i prethodnom postupku, s tim što je naveo da dok
je bio na gornjem spratu od kuće, maloljetni P. nije bio tu svo vrijeme
prisutan. Povremeno je dolazio, jer je živahan i nema mira, ne može da bude na
jednom mjestu. Oštećeni mu je tada rekao da mu M.R. duguje 6.000,00 eura, te
ukoliko on uspije da naplati ovo potraživanje, da će od ovih 6.000 eura dobiti
3.000 eura. To je bio usmeni dogovor koji su postigli on i oštećeni u njegovoj
porodičnoj kući. Istog dana kada su sklopili dogovor, on i oštećeni su pošli
kod M. R., ali ga nijesu zatekli u firmi u Gornjoj Gorici u Podgorici, već su
zatekli stražara kod kojeg je on ostavio svoj broj telefona kako bi ga R.
nazvao, i nakon toga su se vratili u njegovu porodičnu kuću. Sat vremena
kasnije, R. ga je pozvao i potvrdio mu je da duguje oštećenom 6.000 eura, ali
mu je tom prilikom rekao da je oštećeni prevarant, lopov, ucjenjivač, koji mu
je pokrao neke gradjevinske mašine. Dogovorio se tom prilikom sa R. da se te
večeri nadju u restoranu „Ognjište“. Sreo se navedene noći sa R. sa kojim je
bila i njegova supruga koja je ostala u vozilu. Tokom razgovora R. mu je
potvrdio da duguje oštećenom 6.000 eura, ali mu je rekao da mu je oštećeni
ukrao neke gradjevinske mašine i da pristaje da plati dug ukoliko njemu
oštećeni vrati mašine. Nakon toga je pošao do oštećenog i ispričao mu je šta
je razgovarao sa R. i što mu je R. tom prilikom rekao, a oštećeni mu je
potvrdio da je R. uzeo mašine i tada mu je rekao da se mašine nalaze u jednoj
kući na Marezi. Sklopili su dogovor da oštećeni vrati R. gradjevinske mašine,
a R. će tada dati 6.000 eura, od kojih će 3.000 eura pripasti oštećenom, a
3.000 eura njemu. Oštećeni je tada uzeo vozilo „Audi“ kako bi R. prevezao te
gradjevinske mašine. Sjutradan mu je oštećeni saopštio da treba da se vidi sa
jednim prijateljem od R., koji je trebalo da plati ovih 6.000 eura i u tih
nekoliko dana oštećeni je više puta dolazio kod njega, ostavljao svoje auto i
uzimao ga. U večernjim časovima 25.06.2010.godine, njega je telefonom nazvao
R. R., pitao ga je gdje se nalazi i rekao mu je tada da oštećeni traži da mu
vrati auto. Kazao je tada R. da oštećeni može da dodje kod njega da popiju
piće, a tada je bio u društvu sa maloljetnim P.em. Oštećeni je došao kod
njega, bio je u pijanom stanju i tom prilikom mu je rekao da mu je R. dao samo
2.000 eura, a da će ostatak novca mu dati sjutra ili prekosjutra. Rekao je da
mu se zahvaljuje i da nema više potrebe da se miješa u njegov problem. Pitao
je tada oštećenog zašto mu od naplaćenih 2.000 eura ne da 1.000 eura, a
oštećeni mu je tada odgovorio da ima četvoro djece u Bosni i da je dobijeni
novac poslao porodici. Tada mu je rekao da se ne sjekira da će mu u naredna
dva dana platiti 3.000 eura, jer ima još nenaplaćenih potraživanja. Nakon toga
oštećenog je vozilom "Audi" prebacio do kuće, vratio se u kafanu da bi nakon
sat vremena oštećenom odvezao vozilo.  B.S. je tada uzeo vozilo kod sebe.
Sjutradan je pokušavao da se sa oštećenim čuje preko mobilnog telefona, ali je
oštećenom telefon bio konstantno isključen. Posumnjao je da je oštećeni
napustio zemlju, pa je telefonskim putem komunicirao sa M. R. i ovaj mu je
rekao da je oštećenom dao 4.000 eura, da mu je oštećeni vratio gradjevinske
mašine i da je izmedju njih njihov odnos završen. Vozilo koje je uzeo od
oštećenog se nalazi u garaži u Podgorici, kod jednog njegovog prijatelja i
isto će vratiti oštećenom kad mu ovaj plati 3.000 eura. Pojasnio je da je
nakon ukidanja pritvora predmetno vozilo kupio od oštećenog, da je oštećenom
na ime kupoprodajne cijene isplatio iznos od 300,00 eura, te da je vozilo
registrovao na svoje ime. U završnoj riječi je kazao da prihvata završnu riječ
svog branioca.  
Branilac okrivljenog V. V., adv. Ž.J. je u završnoj riječi zastupao tezu da
nema dokaza da je njegov branjenik učinio krivično djelo koje mu se stavlja na
teret, zbog čega je predložio da ga sud oslobodi od optužbe.  
Maloljetni V.P. u odbrani datoj u pretkrivičnom, prethodnom postupku i na
glavnom pretresu u bitnom je naveo da se dana 25.06.2010.godine, oko 23,00
časova, nalazio sa V. V. u diskoteci „N.“ u Spužu. U jednom momentu njima se
priključilo njemu nepoznato lice, koje se rukovalo sa njim i sa V. Ovo lice je
razgovaralo sa V i izašli su iz diskoteke, a nakon što se V vratio u
diskoteku, njemu je tada zazvonio mobilni telefon. Zvao ga je R R da ga pita
da li je sa njim V. i tražio je da razgovara sa njim telefonom. Nakon ovoga
V.V. je nastavio da razgovara sa R. R. Dana 26.06.2010.godine pošao je zajedno
sa V. u njegovu kuću u Martinićima u selu Gradina, a inače je sa V. rodjak i
često kod njega trenira u teretani. Tu se zadržao skoro čitav dan i primijetio
je da je V. često razgovarao na fiksnom telefonu. Dok se nalazio u kući, iz
dvorišta je začuo neku priču, ustao je, izašao ispred kuće, gdje je vidio da
V. ispred kuće razgovara sa čovjekom kojeg je noć prije toga vidio u
diskoteci. Ovaj čovjek se zajedno sa V. popeo na sprat kuće, nakon deset
minuta čuo je galamu i izašao da vidi o čemu se radi, pa kada je ušao u
prostoriju na gornjem spratu, čuo je kako okrivljeni V. viče na oštećenog,
pitajući ga „Kada ćeš mi vratiti moje 3.000 eura koje mi duguješ“. Oštećeni je
odgovorio da će mu novac biti isplaćen u nedjelju ili ponedjeljak. V. je tada
pitao oštećenog što je sa vozilom koje mu je davao više puta da se služi i za
koje je tvrdio da je zajedničko, a oštećeni je odgovorio da se vozilo nalazi
na gradilištu na Marezi, pa je kasnije rekao da je vozilo na Zabjelu, da bi
priču završio sa tim da se vozilo nalazi na Starom Aerodromu. Nije primijetio
da je V. tom prilikom udarao oštećenog, niti se miješao u razgovor, a nije ni
prijetio oštećenom. U kući su se zadržali sat vremena, a nakon toga mu je V.
rekao da pozove taksi, što je on i uradio, pa su taksi vozilom pošli svi
zajedno na Stari Aerodrom. Tamo im je oštećeni predao ključeve od vozila, a
oni su se istim odvezli kući kod V. V. Osim ključeva od vozila, dao je i
saobraćajnu dozvolu. Naveo je da sa ovim dogadjajem on nema nikakve veze i da
je kod V. V. došao sa namjerom da trenira. Tvrdi da na licu oštećenog nije
primijetio nikakve povrede ili pak crvenilo. U završnoj riječi je kazao da
prihvata završnu riječ svog branioca.  
Branilac maloljetnog V. P.a, adv.S.R. je u završnoj riječi navela da nema
dokaza da je njen branjenik izvršio krivično djelo stavljeno mu na teret, zbog
čega je predložila da sud obustavi postupak.  
Sud je na glavnom pretresu u dokaznom postupku pročitao iskaz zakonskog
zastupnika maloljetnog V.P.a, S. B. sa glavnog pretresa od 30.09.2010.godine,
pročitao iskaz svjedoka-oštećenog S.a B. iz prethodnog postupka sa zapisnika o
saslušanju svjedoka Ki.br.35/10 od 07.07.2010.godine i sa glavnih pretresa od
30.09.2010.godine i 04.11.2010.godine, pročitao iskaz svjedoka R.R. iz
prethodnog postupka sa zapisnika o saslušanju svjedoka Ki.br.35/10 od
06.07.2010.godine i sa glavnog pretresa od 30.09.2010.godine, pročitao iskaz
svjedoka M. R. sa glavnog pretresa od 14.10.2010.godine, pročitao iskaz
svjedoka Z. O. sa glavnog pretresa od 28.10.2010.godine, pročitao izvod iz
matične knjige rodjenih za maloljetnog V. P.a koji se vodi za opštinu
Podgorica pod tekućim brojem 135667 za 1993.godinu, pročitao izvještaj JU
Centra za socijalni rad opština Podgorica, Cetinje, Danilovgrad i Kolašin
br.03-3754 od 15.07.2010.godine, sačinjen od strane psihologa V. N. i
specijaliste pedagoga M. P. i iskaz ovlašćenog predstavnika ove ustanove V. N.
sa glavnog pretresa od 30.09.2010.godine, pročitao nalaz i mišljenje vještaka
ekonomsko-finansijske struke dipl.ecc dr S. P. Ki. br.35/10 od
13.07.2010.godine, izvršio uvid u izvještaj ljekara specijaliste KC CG
Urgentni centar br.protokola 9093 od 27.06.2010.godine na ime oštećenog S.a
B., pročitao nalaz i mišljenje vještaka sudske medicine dr B.B.a K.br.73/10 od
11.10.2010.godine, pročitao dopis Ministarstva unutrašnjih poslova PJ za
upravne i unutrašnje poslove Podgorica od 23.12.2011.godine, pročitao izvod iz
kaznene evidencije Uprave policije PJ Podgorica br.11-245/10-22369/2-3005 od
07.09.2010.godine, izdat na ime okrivljenog V. V. i izvod iz kaznene
evidencije Uprave policije PJ Podgorica br.11-245/10-22369/2-3305 od
07.09.2010.godine izdat na ime maloljetnog V. P.a.  
Zakonski zastupnik maloljetnog V. P.a, njegova majka S.B. je u iskazu datom na
glavnom pretresu u bitnom navela da maloljetni V.P., njena maloljetna kćerka
A. i njen maloljetni sin M., koji je polubrat V. i A. žive u porodičnoj kući u
mjestu S. u Spužu. V. vanredno pohadja mašinsku školu, završio je prvi razred,
a sada treba da polaže drugi razred. Ona je zaposlena i radi u predškolskoj
ustanovi „I. R.“ u Spužu, a njen sadašnji suprug G.B. privatno izvodi gipsane
radove. V. je malo više razmažen i nju odlično sluša. Obzirom da V. vanredno
pohadja školu, u slobodno vrijeme trenira u teretani i gleda filmove, a ne
konzumira alkohol.  
Svjedok-oštećeni S. B. je u iskazu datom u prethodnom postupku u bitnom naveo
da se dana 23.06.2010.godine upoznao sa okrivljenim V. V. u frizerskom salonu
R.R. Pošto se često žalio R. da mu M.R. duguje 6.000 eura koje ne može da
naplati, R. mu je rekao da je V. čovjek koji može da mu pomogne da naplati
dug. Tom prilikom on je sa okrivljenim, a na insistiranje okrivljenog, pošao
njegovoj kući u Martinićima. Okrivljeni je obavio sa R. razgovor vezano za
njegov dug. Okrivljeni je tada pitao R. da li je tačno da njemu R. duguje
novac i tom prilikom su se dogovorili da se nadju kada on ne bude prisutan.
Sjutradan se u diskoteci u Spužu našao sa okrivljenim V., koji je bio u
društvu sa maloljetnim P.em, koga je tada prvi put vidio. Tada je V. rekao za
maloljetnog P.a da će da ide da baci bombu na kuću M. Reagovao je i rekao da
to ne rade. Sjutradan ga je V. opet pozvao i prijetećim glasom mu rekao da
dodje kod njegove kuće i doveze svoje vozilo. Rekao je da će doći, ali ne
vozilom, pa je pošao taksijem u pravcu kuće V. Svratio je pred frizerski salon
R. R. i rekao mu da osjeća prijetnju od strane V., pa je R. zamolio jednog
čovjeka da ga odveze do kuće V. i rekao mu je da nema čega da se plaši. Kad je
došao ispred kuće okrivljenog, okrivljeni se nalazio ispred kapije, pozvao ga
je da udje u potkrovlje gdje se nalazio maloljetni V.P.. Okrivljeni mu je tada
rekao "dobio sam informaciju od R., da ćeš ti ovaj dug brzo da naplatiš i da
ćeš da nas zajebavaš, sada ćeš vidjeti sa kime se zajebavaš". Odgovorio je
okrivljenom da mu ne prijeti, jer se on ničega ne boji. Tada ga je okrivljeni
stisnutim pesnicama u predjelu glave udario 5-6 puta, a on se nije pokušao
oduprijeti. Maloljetni P. mu je tada rekao "sada ćemo te rezati žiletima".
Okrivljeni mu je tom prilikom tražio saobraćajnu dozvolu od vozila, kako bi
navodno bio siguran da ga neće prevariti, govoreći mu "ostavićeš nam ovo
vozilo u zalogu, biće u avliji kod mene, jer ćeš ti dobiti pare od M., a nama
ćeš dati 3.000 eura, pa ćemo ti vratiti kola...". Taksijem su sva trojica
zajedno pošli u Podgoricu na Stari Aerodrom, gdje su V. i P. uzeli njegovo
vozilo i sa istim se odvezli, a on je slučaj prijavio policiji. Okrivljeni V.
i maloljetni P. su mu prilikom dolaska na Stari Aerodrom zaprijetili da ako
policija sazna za ovaj slučaj, zapaliće ga u kući. Saobraćajna dozvola je kod
okrivljenog V., a u pitanju je vozilo marke „Audi 90 kupe“ reg.br. PG DA 518,
sive metalik boje, proizvedeno 1995.godine, 2000 kubika - benzinac, koje
vozilo je dobio od svog poslovodje P. Đ..  
Svjedok-oštećeni S. B. je u iskazu datom na glavnom pretresu ostao pri iskazu
datom u prethodnom postupku, s tim što je dodao da ga u taksi vozilu niko nije
udarao, niti mu je tada prijetio. Imao je dogovor sa okrivljenim V., da
ukoliko okrivljeni naplati dug u iznosu od 6.000 € od M. R., da mu od tog
iznosa da 3.000 eura. Od dana kada se upoznao sa okrivljenim, davao mu je dva-
tri puta da koristi svoj automobil, a navodi da V.V.u nikada nije rekao da je
to njihovo zajedničko vozilo. Pridružio se krivičnom gonjenju protiv
okrivljenog V.V. i maloljetnog V. P.a i postavio je imovinsko-pravni zahtjev,
koji se odnosi na povraćaj oduzetog vozila.  
Svjedok R. R. u iskazu datom u prethodnom postupku u bitnom je naveo da se sa
oštećenim B.S.om upoznao jer mu je radio neke zanatske poslove na kući. Pred
kritični dogadjaj, oštećeni je svratio kod njega u frizerski salon, gdje je
bio prisutan i okrivljeni V. Izmedju njih dvojice je počela priča i tom
prilikom se oštećeni požalio okrivljenom da mu je neko ostao nešto dužan.
Okrivljeni mu se tada ponudio da mu naplati dug i obojica su izašli iz salona,
vjerovatno da se dogovore oko toga. Dvije-tri noći nakon toga oštećeni mu se
požalio da je okrivljenom dao auto i da mu ga ovaj nije vratio. Potrudio se da
oštećenom nadje broj telefona okrivljenog, a prethodno se čuo sa okrivljenim i
rekao mu je da se oštećeni žali oko vozila. Okrivljeni mu je rekao da oštećeni
dodje, da su ključevi od vozila kod njega, a da se vozilo nalazi na ulici kod
mosta.  
Svjedok R. R.  je u iskazu datom na glavnom pretresu u bitnom naveo da je
jednog dana oštećeni svratio kod njega u frizerskom salonu gdje radi, a gdje
je bio prisutan okrivljeni V. Izmedju oštećenog i okrivljenog je počela priča
oko nekog duga. Dvije-tri noći nakon što su se okrivljeni i oštećeni upoznali,
tvrdi da se sa oštećenim sreo u jednoj kafani u Spužu, kojom prilikom mu je
oštećeni kazao da je svoje vozilo dao okrivljenom V., ali da mu ga on nije
vratio. On nije imao broj telefona okrivljenog V., ali je imao broj telefona
maloljetnog V.P.a i pošto je znao da su njih dvojica u društvu, pozvao je P.a
i pitao da li je tu V. Tom prilikom je razgovarao telefonom sa V, i okrivljeni
mu je rekao da su ključevi od vozila u vozilu, a da se vozilo oštećenog
pokvarilo i da iz tog razloga nije mogao da mu ga vrati. Rekao mu je da
oštećeni dodje za vozilo. Nakon ovog dogadjaja on sa oštećenim nije imao
nikakvu komunikaciju. Ne sjeća se da li je dana 26.06.2010.godine zamolio
jednog momka da prebaci oštećenog do kuće okrivljenog V. Sjeća se da mu je
oštećeni jednom prilikom rekao da ga je nešto strah od okrivljenog V. Tada je
oštećeni pozvao okrivljenog V. na telefon i dao je njemu telefon da on priča
sa okrivljenim, pa je on tada rekao okrivljenom da se oštećeni plaši od njega.
Okrivljeni je odgovorio da nema potrebe da se plaši, te da oštećeni dodje kod
njega da se dogovore.  
Svjedok M.R. u iskazu datom na glavnom pretresu u bitnom je naveo da poznaje
oštećenog S.a B., jer je bio angažovan u partnerskom preduzeću njegovog
preduzeća „G.j“, u preduzeću „M.“ u Podgorici, čiji je vlasnik Z.O.. Njegovo
preduzeće je saradjivalo sa preduzećem „M.“ i vezano za usluge koje je to
preduzeće pružalo njegovom preduzeću, on je plaćao novčane iznose, što je sve
išlo preko platnog prometa. U maju mjesecu 2010.godine, na njega je oštećeni
B.vršio pritisak, čak mu je i prijetio preko telefona, jer mu je Z.O. dugovao
neki novac. Njemu je Z.O. rekao da je on oštećenog B. čak i preplatio i još mu
je tada kazao da mu je oštećeni B. ukrao neke mašine koje su bile u vlasništvu
njegovog preduzeća, a nalazile su se po osnovu posluge u državini preduzeća
„Mibona“. U to vrijeme je kod njegovog stražara u objektu, okrivljeni V.
ostavio svoj broj telefona kako bi mu se javio. On je pozvao okrivljenog V. i
dogovorili su se da se nadju kod restorana „Ognjište“. Našao se sa okrivljenim
kod pomenutog restorana i u tom razgovoru mu je okrivljeni saopštio da mu je
oštećeni B. kazao da mu duguje neki novac. Rekao je tada okrivljenom da on i
njegovo preduzeće ne duguju nikakav novac oštećenom B., niti mu novac duguje
Z.O., odnosno njegovo preduzeće „M.“, već da je oštećeni čak i preplaćen.
Takodje je rekao okrivljenom da je oštećeni ukrao neke mašine koje su
vlasništvo njegove firme, da ne vjeruje oštećenom, jer je on klasični
prevarant. Nakon ovog razgovora sa okrivljenim, sa njim više nije imao
nikakvog kontakta. Nije potpisivao nikakav ugovor sa oštećenim B.S.om.
Maloljetnog V. P.a ne poznaje. Tvrdi da mu nijesu vraćene gradjevinske mašine,
a da mu se Z.O. žalio na ponašanje oštećenog B., u smislu da sve nešto negira
i ne priznaje, a vezano za nadoknadu koja bi trebalo da mu se isplati.  
Svjedok Z.O. u iskazu datom na glavnom pretresu u bitnom je naveo da dobro
poznaje oštećenog S.a B.. Isti je krajem 2009.godine sa grupom radnika, koji
su uglavnom bili iz Bosne, izvodio zanatske radove na objektu pekare
Privrednog društva „J.“ u Spužu. Izvodjač ovih radova je bilo preduzeće DOO
„G.“ iz Podgorice, vlasništvo M. R., a njegovo preduzeće „M.“ ima ugovor o
poslovno-tehničkoj saradnji sa preduzećem „G.“. Negdje krajem 2009.godine ili
početkom 2010.godine došlo je do nesporazuma izmedju njega i grupovodje
radnika iz Bosne, čije je ime E., oko plaćanja. Za izvedene radove, on je
grupovodji tih radnika davao novac za izvedene radove, a njemu je novac davalo
preduzeće „G“. Zna da je došlo do sukoga izmedju nekoliko radnika, medju
kojima je bio i oštećeni B. i njihovog grupovodje E., a vezano za plaćanje
njihovih nadnica. Tom prilikom on je grupovodji kazao da su radnici preplaćeni
za oko 3.000 €. U januaru 2010.godine je saznao od oštećenog Bosanca i jednog
lica po imenu Dževad, da ih njihov grupovodja E. nije ništa isplaćivao za
radove koje su izvodili u okviru navedene pekare i tom prilikom su oštećeni
B.S. i njegov drug Dževad prihvatili da nastave nezavršene radove, s tim da
odrade i one 3.000 € koje su više plaćene njihovom grupovodji E.u. Grupom
radnika koji su prihvatili da nastave radove rukovodio je oštećeni B.S. i lice
po imenu Dž. U aprilu i maju mjesecu 2010.godine, on je sa oštećenim B.S.om
pokušao da utvrdi presjek izvedenih radova, te cijenu koštanja na osnovu toga.
Oštećeni je potraživao iznos od oko 6.000 €. Povodom toga on je informisao M.
R., koji mu je kazao da pomenutoj grupi radnika ne duguje ništa, da su oni čak
i preplaćeni. Vjerovatno oštećeni nije uzeo u obzir one 3.000 € koje su već
bile isplaćene grupovodji E.u, a koje je on prihvatio da odradi. On je tu
činjenicu saopštio oštećenom i od tog momenta više nijesu pričali. Tada se
oštećeni požalio direktoru R. i sa njim je postigao dogovor da pod njegovom
kontrolom završi navedene radove. Nakon 10-15 dana došlo je do sukoba izmedju
R. i oštećenog B.S.a. Oštećeni je ponovo došao kod njega kako bi uspostavili
komunikaciju i tada mu rekao da R. nije ispoštovao dogovor prema njemu.
Sredinom ljeta raskinut je ugovor sa oštećenim B.S.om i njegovom grupom, jer
mu se nije plaćalo, to što je on mislio da treba da mu se plati. Neko od
navedene grupe radnika je prisvojio jednu hilti bušilicu marke „Torna“ i još
jednu manju bušilicu, a koje su ovoj grupi date na upotrebu od strane
preduzeća „G “. Navedene mašine nijesu vraćene.  
Iz izvoda iz matične knjige rodjenih koji se vodi za Opštinu Podgorica pod
tekućim brojem 135667 za 1993.godinu, utvrdjuje se da je maloljetni V.P.
rodjen 11.01.1993.godine.  
Iz izvještaja Centra za socijalni rad opštine Podgorica, Cetinje, Danilovgrad
i Kolašin br.03-3754 od 15.07.2010.godine, sačinjenog od strane psihologa V.
N. i specijaliste pedagoga M.P. i iskaza psihologa V. N. sa glavnog pretresa
od 30.09.2010.godine, utvrdjuje se da je maloljetni V.P. rodjen
11.01.1993.godine, od oca D. i majke S., rodjene Š. Roditeljima je ovo bila
prva bračna zajednica zasnovana 1991.godine u Spužu, u kojoj je rodjeno dvoje
djece V. i A. Otac D. je umro 2003.godine, kada je maloljetni V. imao 10
godina. U tom periodu postojala je neadekvatna komunikacija izmedju roditelja
i roditeljski odnosi bili su krajnje disfunkcionalni. Nedostatak adekvatne
komunikacije izmedju roditelja, odsustvo roditeljske empatije, nejasna pravila
funkcionisanja porodičnog sistema su stvorili porodičnu klimu koja nije
pružala djeci osjećaj sigurnosti i zaštićenosti. Nakon očeve smrti djeca su  u
vremenskom intervalu od godinu dana živjela sa majkom. 2004.godine majka je
stupila u bračnu zajednicu sa G. B., nakon čega su se djeca nastanila u kući
očuha, u selu Grbe, gdje i sada žive. U toj bračnoj zajednici rodjeno je muško
dijete M. Majka S. radi kao servirka u vrtiću „I. R.“ u Spužu i prima platu od
158,00 €, a očuh G.se bavi privatnim biznisom – zanatskim poslovima od čega
ostvaruje solidnu zaradu. Očuh G. je osudjivan zbog krivičnog djela ubistvo u
pokušaju. Sestra A. je izgubila status redovnog učenika u srednjoj školi "S.
S.". Maloljetni V. je rodjen na vrijeme, njegov rani razvoj je protekao u
nepovoljnoj psihološkoj klimi unutar porodice, bio je redovan učenik osnovne
škole, a nakon završene osnovne škole, upisao je srednju mašinsku školu u
Podgorici, ali je zbog velikog broja izostanaka i slabih ocjena isključen iz
redovne nastave. Vanredno je završio prvi razred Mašinske škole. Slobodno
vrijeme provodi bez posebne organizacije i sadržaja, kao i bez odgovarajuće
kontrole porodice. Druženja su mu neselektivna i površna, u socijalnim
relacijama želi da ostavi utisak samouvjerenog i opasnog momka, bahat je u
odnosu prema drugim ljudima, ne poštuje autoritet, veoma je individiualističan
i želi da se predstavi kao "žestok momak", a boravak u zatvoru prihvata kao
još jedan plus u dokazivanju uloge "žestokog momka". Već je bio na evidenciji
Centra za socijalni rad Danilovgrad zbog krivičnog djela koje se ticalo
nasilničkog ponašanja koje je počinio početkom ove godine. Još kao mladji je
često pravio probleme u školi. Kada govori o krivičnom djelu razbojništva i
pokušaja ubistva nema autentičnog osjećaja krivice, niti spremnosti da pokaže
da se takvo ponašanje neće ponoviti, te da se stiče utisak da se ponosi
učinjenim, a cijeli postupak doživljava zabavnim. Dalje se navodi da nakon
obrade, a s obzirom na ozbiljnost počinjenih krivičnih djela, u kratkom
vremenskom periodu, kao i rizik sa komplikovanom porodičnom situacijom,
mišljenja su da prema istom treba izreći adekvatnu mjeru. Na glavnom pretresu
psiholog JU Centra za socijalni rad opština Podgorica, Cetinje, Danilovgrad i
Kolašin V.N. je navela da u cjelosti ostaje pri izvještaju Centra za socijalni
rad opština Podgorica, Cetinje, Danilovgrad i Kolašin br.03-3754 od
15.07.2010.godine, navodeći da je maloljetni V.P. radio test i analizom se
pokazalo da je istinito odgovarao na pitanja, da je bio iskren, te da je na
osnovu toga i radjen izvještaj.  
Sud je cijenio izvještaj JU Centra za socijalni rad opština Podgorica,
Cetinje, Danilovgrad i Kolašin, pa je isti prihvatio kao jasan, stručan i
objektivan i dat prema pravilima struke i nauke.  
Iz nalaza i mišljenja vještaka ekonomsko-finansijske struke dipl.ecc dr S. P.
Ki br.35/10 od 13.07.2010.godine utvrdjeno je da vrijednost oduzetog putničkog
motornog vozila marke „Audi 90 kupe“ benzinac, godina proizvodnje 1995, radne
zapremine 2000 cm³, na dan izvršenja krivičnog djela iznosi 2.600,00 €.  
Sud je cijenio nalaz i mišljenje ovog vještaka, pa je isti prihvatio kao
jasan, stručan, objektivan i zasnovan na pravilima struke i nauke, a na koji
ni stranke nijesu imale primjedbi.  
Iz sadržine nalaza i mišljenja vještaka sudske medicine dr B. B. K. br.73/10
od 11.10.2010.godine i izvještaja ljekara specijaliste KC CG – Urgentni centar
br.protokola 9093 od 27.06.2010.godine, izdatog na ime oštećenog S.a B.,
utvrdjuje se da je svjedok-oštećeni S. B. pregledan od strane ljekara
specijaliste za hirurgiju KC CG dana 27.06.2010.godine u 1.32 časa. Vještak je
mišljenja da je oštećeni S. B. zadobio povredu u vidu nagnječine kože ličnog
dijela glave u predjelu lijeve grane donjevilične kosti, koja je nastala
djelovanjem zamahnute tupo-tvrde sile ravne površine slabijeg intenziteta
djelovanja, koja sila je djelovala na glavu oštećenog u jednom navratu od
naprijed i više sa lijeve strane i ovakva povreda je mogla nastati djelovanjem
zamahnute otvorene šake (šamarom i sl.) i povredu u vidu nagnječine kože
poglavine u predjelu iza obje ušne školjke, spoljašnjeg ušnog otvora, koja je
nastala djelovanjem zamahnute tupo-tvrde sile ravne površine slabijeg
intenziteta djelovanja, koja sila je djelovala na glavu povrijedjenog u dva
navrata, kratko vrijeme jedno za drugim i jedanput otpozadi i više sa lijeve
strane, a drugi put otpozadi i više sa desne strane, i ovakva povreda je mogla
nastati djelovanjem zamahnute otvorene šake – šamarom i slično. Navedene
povrede koje su nastale kratko vrijeme jedna za drugom predstavljaju
pojedinačno i u svom zbiru laku tjelesnu povredu.  
Sud je cijenio nalaz i mišljenje ovog vještaka, pa je isti prihvatio kao
jasan, stručan, objektivan i zasnovan na pravilima struke i nauke, a na koji
ni stranke nijesu imale primjedbi.  
U dopisu Ministarstva unutrašnjih poslova PJ za upravne i unutrašnje poslove
Podgorica od 23.12.2011.godine navedeno je da je vozilo „Audi“ reg.oznaka PG
DA 518 dana 15.11.2010.godine odjavljeno od PJ Podgorica, da je dana
16.11.2010.godine registrovano od strane Filijale Danilovgrad, na ime
okrivljenog V.V.a, kada su vozilu dodijeljene reg.oznake DG AG 561.  
Iz izvoda iz kaznene evidencije Uprave policije PJ Podgorica
br.11-245/10-22369/2-3005 od 07.09.2010.godine, utvrdjuje se da je okrivljeni
V.V.  osudjivan presudom Osnovnog suda u Podgorici K.br. 205/92 od 10.01.1994.
godine zbog krivičnog djela iz čl. 153 st. 1 tač. 1 KZ RCG na 5 ( pet)
mjeseci  zatvora i presudom Višeg suda u Podgorici K.br. 71/93 od 11.11.1977.
godine, zbog krivičnog djela iz čl. 39 st. 2 tač. 3 i 6 KZ SRCG na 15
(petnaest) godina zatvora.  
Iz izvoda iz kaznene evidencije Uprave policije PJ Podgorica
br.11-245/10-22369/2-3305 od 07.09.2010.godine, utvrdjuje se da maloljetni
V.P. ne prolazi kroz kaznenu evidenciju.  
Sud je cijenio iskaz svjedoka-oštećenog B.S.a, pa je našao da se ovaj svjedok
objektivno i istinito izjašnjavao o činjenicama važnim za ovu krivičnu stvar.
Iskaz ovog svjedoka je logičan i stoji u skladnoj vezi sa materijalnim
dokazima - izvještajem ljekara specijaliste KC CG – Urgentni centar
br.protokola 9093 od 27.06.2010.godine i nalazom i mišljenjem vještaka sudske
medicine dr B. B. K.br.73/10 od 11.10.2010.godine. Što se tiče svjedoka M. R.
i Z. O. sud je cijenio da su se isti objektivno i istinito izjašnjavali o
činjenicama koje su im poznate, ne upuštajući se u izjašnjavanje o činjenicama
koje im nijesu poznate. Na isti način sud je cijenio i iskaz svjedoka R. R..  
Na osnovu naprijed izložene činjenične gradje proizašle iz dokaza provedenih
na glavnom pretresu ovaj sud je našao da su se u radnjama okrivljenog V. V.
ostvarili svi bitni elementi bića krivičnog djela samovlašće iz čl.384 st.2 u
vezi st.1 KZ, a u radnjama maloljetnog V. P.a svi bitni elementi krivičnog
djela samovlašće iz čl.384 st.4 u vezi st.2 u vezi st.1 KZ. Naime, okrivljeni
i maloljetni su dana 26.06.2010.godine, u selu Gradina - Martinići, opština
Danilovgrad, po prethodnom dogovoru okrivljeni V.V. upotrebom sile, a
maloljetni P.V. za drugog, prijetnjom samovlasno pribavljali pravo zaloge za
koje su smatrali da pripada okrivljenom V., na način što su radi naplate
potraživanja novca koje je okrivljeni V. imao prema oštećenom B.S.u, a
smatrajući da oštećeni neće postupiti po dogovoru, naveo oštećenog da dodje u
kuću okrivljenog, gdje ga je čekao  sa maloljetnim P.V.om, a zatim su ga
odveli u potkrovlje gdje mu je okrivljeni zaprijetio riječima "Dobio sam
informaciju od R. da ćeš ti ovaj dug da naplatiš i da ćeš da nas zajebavaš,
sad ćeš vidjeti sa kim se zajebavaš", a zatim ga je  više puta udario rukama u
predjelu glave nanoseći mu laku tjelesnu povredu u vidu nagnječine kože ličnog
dijela glave u predjelu  lijeve grane donjevilične kosti i nagnječine kože
poglavine u predjelu iza obije ušne školjke spoljašnjeg ušnog otvora, dok mu
je maloljetni P. prijetio riječima "Sad ćemo te rezati žiletima" , a potom mu
je okrivljeni naredio " Ostavit ćeš nam ovo vozilo u zalogu, biće u avliji kod
mene, jer ćeš dobiti pare od M.,  a nama ćeš dati 3.000,00 eura, pa ćemo ti
vratiti kola", nakon čega su zajedno sa oštećenim pošli u Podgoricu u naselje
Stari Aerodrom gdje je vozilo bilo parkirano i gdje je oštećeni iz straha,
izazvanog prethodnim fizičkim napadom i upućenim prijetnjama  od strane
okrivljenog i maloljetnika, predao okrivljenom V. ključeve od vozila marke
"Audi 90" reg.oznaka PG  DA 518, koje su okrivljeni i maloljetnik odvezli u
nepoznatom pravcu.  
Sve naprijed navedene činjenice utvrdjene su prije svega iz iskaza svjedoka-
oštećenog B.S.a, izvještaja  ljekara specijaliste KC CG - Urgentni centar br.
protokola 9093 od 27.06.2010.godine i nalaza i mišljenja vještaka sudske
medicine dr B.B. K.br. 73/10 od 11.10.2010.godine.  
Naime, najvažniji dokaz u ovoj krivičnoj stvari je iskaz svjedoka-oštećenog
B.S.a. Iz iskaza ovog svjedoka sud je utvrdio da se oštećeni upoznao sa
okrivljenim V.V.om u frizerskom salonu R. R., što ne spori ni okrivljeni, a
što tvrdi i svjedok R. R.. Svjedok-oštećeni B.S. se požalio okrivljenom V. da
mu M.R. duguje novac u iznosu od 6.000,00 eura i tada su se dogovorili da
ukoliko okrivljeni V.  naplati ovaj dug od M. R., da okrivljeni od tog iznosa
uzme iznos od 3.000,00 eura. Dan prije kritičnog dana, svjedok-oštećeni se u
diskoteci "N." u Spužu našao sa okrivljenim V., kojom prilikom je sa njim u
društvu bio i maloljetni P. koga je tada prvi put vidio. Kritičnog dana
okrivljeni V. je pozvao telefonom oštećenog i rekao mu je da dodje do njegove
kuće i doveze svoje vozilo. Tom prilikom oštećeni je kazao da će doći ali ne
svojim vozilom, a usput je svratio u frizerski salon R. R., i R. je kazao da
osjeća prijetnju od strane okrivljenog V. I svjedok R. R. u iskazu navodi da
se sjeća da je oštećeni jednom prilikom rekao da ga je nešto strah od
okrivljenog V. Dalje se iz iskaza svjedoka- oštećenog utvrdjuje da je došao
ispred kuće okrivljenog, te da ga je okrivljeni  pozvao da udje u potkrovlje
njegove kuće, gdje se nalazio i maloljetni P.V. Tada mu je okrivljeni kazao
"Dobio sam informaciju od R. da ćeš ti ovaj dug da naplatiš i da ćeš da nas
zajebavaš, sad ćeš vidjeti sa kime se zajebavaš". Zatim je okrivljeni V.
udario oštećenog više puta rukama u predjelu glave nanoseći mu laku tjelesnu
povredu u vidu nagnječine kože ličnog dijela glave u predjelu lijeve grane
donjevilične kosti i nagnječine kože poglavine u predjelu iza obje ušne
školjke spoljašnog ušnog otvora, a što je utvrdjeno iz izvještaja ljekara
specijaliste  KC CG - Urgentni centar br. protokola 9093 od 27.06.2010.godine
i nalaza i mišljenja vještaka sudske medicine dr B. B. K.br. 73/10 od
11.10.2010. godine. Naime, iz izvještaja ljekara specijaliste KC CG od
27.06.2010.godine, se utvrdjuje da je okrivljeni u toj ustanovi pregledan tog
dana u 01,32 časa, dakle ubrzo nakon događaja.  Iz iskaza svjedoka-oštećenog
sud je dalje utvrdio da mu je maloljetni P.V. kazao "Sada ćemo te rezati
žiletima", što predstavlja uz sve okolnosti ozbiljnu prijetnju, da bi mu potom
okrivljeni V. naredio "Ostavićeš nam ovo vozilo u zalogu, biće u avliji kod
mene, jer ćeš ti dobiti pare od M., a nama ćeš dati 3.000,00 eura, pa ćemo ti
vratiti kola". Zatim svi trojica zajedno idu u Podgoricu na Stari Aerodrom
gdje su  okrivljeni V. i maloljetni P. uzeli vozilo oštećenog, pošto je
oštećeni prethodno okrivljenom V., zbog straha izazvanog fizičkim napadom i
upućenim prijetnjama od strane okrivljenog i maloljetnika, predao ključeve od
vozila marke "Audi 90" reg. oznaka PG DA 518. Vozilo su okrivljeni i
maloljetnik potom odvezli u nepoznatom pravcu, a oštećeni slučaj prijavio
policiji.  
Sve ovo upućuje da je oštećeni navedeno vozilo predao usljed straha, koji je
izazvan fizičkim napadom i upućenim prijetnjama od strane okrivljenog i
maloljetnika u kući okrivljenog V.  
Okrivljeni V.V. u odbranama  nije sporio da se sa oštećenim dogovorio da mu
pomogne oko naplate potraživanja, koje oštećeni ima prema M.R. u iznosu od
6.000,00 eura, te da ukoliko naplati to potraživanje uzme 3.000,00 eura  i  da
je dana 26.06.2010.godine pozvao oštećenog telefonom da sa svojim vozilom
dodje u njegovu porodičnu kuću, u Martinićima  u Gradini - Opština Danilovgrad
kako bi se dogovorili o njihovom poslu. Okrivljeni tvrdi da je dobio odredjene
informacije da će S. naplatiti  navedeno potraživanje, a da će novac zadržati
za sebe i da njega neće ispoštovati. Tom prilikom sa njim u kući je bio i
maloljetni V.P..  Nije sporio ni da je oštećenom tom prilikom udario jedan
šamar. I maloljetni P.V. u odbranama ne spori da je kritičnom prilikom bio u
kući okrivljenog V. kada je došao oštećeni B.S., a maloljetni još i navodi da
je okrivljeni V. pitao oštećenog šta je sa vozilom koje mu je oštećeni  davao
da se služi, te da je oštećeni odgovorio da se nalazi na Marezi, pa zatim da
se nalazi na Zabjelu, da bi napokon kazao da se nalazi na Starom Aerodromu. I
okrivljeni V.V. i maloljetni P.V.  u odbranama tvrde da je oštećeni predao
okrivljenom ključeve od vozila marke "Audi 90" reg. oznaka PG DA 518, u
Podgorici na Starom Aerodromu i da su se okrivljeni i maloljetni ovim vozilom
odvezli. Pri tom još okrivljeni V. u odbrani ističe da je kazao oštećenom,  da
će mu vozilo biti kod njega dok mu ne donese zaradjeni novac.  
Činjenica da su okrivljeni i maloljetni smatrali da oštećeni neće postupiti po
dogovoru sa okrivljenim proizilazi i iz iskaza svjedoka M. R. koji je
okrivljenom V.prethodno saopštio da ne smije vjerovati oštećenom. Ovakav
zaključak suda opravdava  i to da je okrivljeni u potkrovlju rekao oštećenom
"Ostavićeš nam ovo vozilo u zalogu, biće u avliji kod mene, jer ćeš ti dobiti
pare od M., a nama ćeš dati 3.000,00 eura, pa ćemo ti vratiti kola".  
Sve naprijed navedeno znači da nije bilo slobodne volje oštećenog za
zasnivanje prava zaloge na predmetnom vozilu,  pa sud izvodi zaključak da su
okrivljeni i maloljetni po prethodnom dogovoru i to okrivljeni V.V. upotrebom
sile, a maloljetni P.V. za okrivljenog V.V.a, prijetnjom, samovlasno
pribavljali pravo zaloge za koje su smatrali da pripada okrivljenom V., a u
cilju sredstva obezbedjenja potraživanja okrivljenog V. prema oštećenom,  jer
su smatrali da oštećeni neće postupiti po dogovoru i da okrivljeni V. ima
pravo da zasnuje zalogu na stvari oštećenog.  
Medjutim, sud nije prihvatio odbranu okrivljenog V.V. da mu je navodno
oštećeni dobrovoljno predao vozilo, iz razloga što je takva odbrana nelogična,
jer da je oštećeni htio dobrovoljno da preda okrivljenom V. vozilo on bi
vozilo dovezao u Martiniće u selo Gradina, kada ga je  V. pozvao da kritičnog
dana dodje u njegovu kuću pri tom saopštavajući mu da  doveze i vozilo. Upravo
oštećeni iz straha da mu okrivljeni V. ne zadrži vozilo  sa vozilom kod njega
nije došao. Odsustvo dobrovoljnosti kod oštećenog za predaju vozila u zalogu,
proizilazi i iz činjenice da je okrivljeni u svojoj kući oštećenom zadao više
udaraca rukom kojom prilikom mu je i nanio laku tjelesnu povredu u vidu
nagnječine kože ličnog dijela glave u predjelu lijeve grane donjevilične kosti
i nagnječine kože poglavine u predjelu iza obje ušne školjke spoljašnog ušnog
otvora, a što je utvrdjeno iz materijalnih dokaza i to izvještaja ljekara
specijaliste  KC CG - Urgentni centar br. protokola 9093 od 27.06.2010.godine
i nalaza i mišljenja vještaka sudske medicine dr B. B. K.br. 73/10 od
11.10.2010. godine. Na taj način obesnažena je odbrana okrivljenog V., pa je
sud cijeni kao neistinitu i sračunato datu  u cilju izbjegavanja krivično-
pravne odgovornosti.  Odbrana maloljetnog P.V.a da sa predmetnim dogadjajem
nema nikakve veze, odnosno da se  slučajno zadesio u kući okrivljenog  V.,
kada je oštećeni došao je neistinita i sračunato data u cilju izbjegavanja
krivično pravne odgovornosti. Ovo s toga što je oštećeni u svom iskazu naveo
da mu je maloljetni  u kući okrivljenog V. prijetio riječima "Sad ćemo te
rezati žiletima", a još uz to maloljetni ne spori da je zajedno sa okrivljenim
V. iz Martinića išao za vozilo u Podgoricu na Stari Aerodrom, što sve ukazuje
da su se okrivljeni i maloljetni prethodno dogovorili kako da izvedu
kriminalni poduhvat.  
Krivično djelo samovlašće iz čl. 384 st. 2  u vezi st. 1 KZ čini onaj ko
samovlasno pribavlja neko svoje pravo ili pravo za koje smatra da mu pripada ,
a pod uslovom da je isto učinjeno upotrebom sile ili prijetnje, dok krivično
djelo samovlašće iz čl. 384 stav. 4 u vezi st. 2 u vezi st. 1 KZ čini onaj ko
izmedju ostalog djelo iz čl. 384 st. 2 u vezi st. 1 KZ  učini za drugog.
Imajući u vidu, naprijed navedeno činjenično utvrdjenje,  koje se manifestuje
u tome da je okrivljeni V.V. upotrebom sile, a maloljetni P.V. prijetnjom za
drugog, za okrivljenog V.V.a, samovlasno pribavljali pravo zaloge za koje su
smatrali da pripada okrivljenom V., a koje su i pribavili to su se u radnjama
okrivljenog V.V.a stekla bitna obiležja bića krivičnog djela samovlašće iz čl.
384 st. 2 u vezi st. 1 KZ, a u radnjama maloljetnog P.V.a bitna obilježja bića
krivičnog djela samovlašće iz čl.384 st. 4 u vezi st. 2 u vezi st. 1 KZ.  
Cijeneći psihički odnos  okrivljenog i maloljetnog prema izvršenom krivičnom
djelu  sud nalazi da su isti postupali sa direktnim umišljajem obzirom da su
isti bili svjesni svog djela  i htjeli su njegovo izvršenje.  
Sud je cijenio  i druge provedene dokaze,  pa je našao da su bez uticaja na
drugačije presudjenje u ovoj krivičnoj stvari.  
Sud je odbio predlog branioca okrivljenog V.V.a adv.Ž. J. i okrivljenog V.V.a
da se u dokaznom postupku u svojstvu svjedoka sasluša I. Š. obzirom da je
činjenično stanje bilo u dovoljnoj mjeri utvrdjeno, a saslušanje ovog svjedoka
vodilo je nepotrebnom odugovlačenju postupka.  
Prilikom odlučivanja o vrsti i visini kazne za okrivljenog V.V.a  sud je imao
u vidu sve okolnosti na strani okrivljenog, koje su od značaja za izbor i
visinu kazne u smislu čl.42 KZ, pa je od olakšavajućih okolnosti na strani
okrivljenog našao njegove porodične prilike, da je oženjen, otac jednog
djeteta, dok je kao otežavajuću okolnost cijenio njegovu osudjivanost, obzirom
da je isti osudjivan presudom  Osnovnog suda u Podgorici K.br. 205/92 od
10.01.1994. godine zbog krivičnog djela iz čl. 153 st. 1 tač. 1 KZ RCG na 5 (
pet)  mjeseci  zatvora i presudom Višeg suda u Podgorici K.br. 71/93 od
11.11.1977. godine, zbog krivičnog djela iz čl. 39 st. 2 tač. 3 i 6 KZ SRCG na
15 (petnaest) godina zatvora, što je utvrdjeno iz citiranog izvoda iz kaznene
evidencije. Zbog toga sud smatra da je kazna zatvora u trajanju od 5 (pet)
mjeseci u potpunosti adekvatna težini učinjenog krivičnog djela i ličnosti
okrivljenog kao počinioca, te da će se ovako izrečenom kaznom zatvora u
potpunosti ostvariti svrha kažnjavanja iz čl.32 KZ, a u okviru opšte svrhe
izricanja krivičnih sankcija iz čl.4 st.2 KZ .  
Na osnovu čl. 51 KZ, okrivljenom V.V.u se u izrečenu kaznu zatvora ima
uračunati vrijeme koje je proveo u pritvoru od 28 06.2010.godine do
06.11.2010.godine.  
Na osnovu čl. 239 st.2 ZKP-a ("Sl.list CG", br.57/09), oštećeni B.S. je radi
ostvarivanja imovinsko-pravnog zahtjeva, koji se odnosio na povraćaj stvari,
upućen na parnični postupak obzirom da podaci iz krivičnog postupka nijesu
pružali pouzdanu osnovu za presudjenje, a pribavljanje dokaza o tome vodilo je
nepotrebnom odugovlačenju postupka.  
O troškovima krivičnog postupka odlučeno je na osnovu čl.226 i 229 ZKP-a
("Sl.list CG", br.57/09), pa kako je okrivljeni V.V. oglašen krivim, obavezan
je na plaćanje troškova krivičnog postupka u iznosu od 1.221,50 eura, koji se
odnose na ime nagrade odmjerene vještaku ekonomsko-finansijske struke S. P.u u
iznosu od  137,50 eura, na ime nagrade odmjerene  vještaku sudsko-medicinske
struke dr B. B.  u iznosu od 71,50 eura i na ime nagrade odmjerene braniocu po
službenoj dužnosti okrivljenog adv. S. Z. u iznosu od 1.012,50 eura, kao i na
plaćanje sudskog paušala u iznosu od 30,00 eura, a koji paušal je odredjen
srazmjerno trajanju i složenosti ovog postupka, uz ocjenu imovinskih prilika
okrivljenog. Naprijed navedene troškove okrivljeni je dužan platiti u roku od
15 dana po pravosnažnosti presude.  
Prilikom odlučivanja o krivičnoj sankciji prema maloljetnom-sada punoljetnom
P.V.u, sud je uzeo u obzir da je u vrijeme izvršenja krivičnog djela bio star
17  godina, rodjen je 11.01.1993.godine, kako je to utvrdjeno iz izvoda iz
matične knjige rodjenih, koji se vodi za Opštinu Podgorica, da iz izvještaja
Centra za socijalni rad opštine Podgorica, Cetinje, Danilovgrad i Kolašin
br.03-3754 od 15.07.2010.godine, sačinjenog od strane psihologa V. N. i
specijaliste pedagoga M. P. i iskaza psihologa V. N. sa glavnog pretresa od
30.09.2010.godine,  se utvrdjuje da maloljetni P.V. živi u porodičnom
domaćinstvu sa očuhom, majkom, sestrom i bratom po majci, da je  izgubio
status  redovnog učenika srednje škole, kao i njegova sestra A., da slobodno
vrijeme provodi bez posebne organizacije i sadržaja, kao i bez odgovarajuće
kontrole porodice, da ne poštuje autoritet i želi da se predstavi "kao žestok
momak", a da boravak u pritvoru prihvata kao još jedan plus u dokazivanju te
uloge, da je već bio na evidenciji Centra za socijalni rad Danilovgrada zbog
krivičnih djela  nasilničkog ponašanja, razbojništva i pokušaja ubistva,  dok
iz citiranog izvoda iz kaznene evidencije proizilazi da P.V. nije evidentiran
u toj evidenciji. I zakonski zastupnik maloljetnog V. P.a njegova majka S.B.
izjasnila se da je V. vanredno završio prvi razred srednje mašinske škole.
Imajući u vidu sve naprijed navedeno uz ocjenu prilika u kojima maloljetnik
živi i vaspitava se, stepen duševne razvijenosti i stepen vaspitne
zapuštenosti, sud nalazi da prema istom treba preduzeti trajnije mjere
vaspitanja, ali da nije potrebno njegovo potpuno odvajanje iz sredine u kojoj
živi, sa kojih razloga je u konkretnom slučaju izrečena vaspitna mjera pojačan
nadzor od strane organa starateljstva, prednje shodno čl.89 KZ,  te da će se
na ovaj način ostvariti svrha izricanja vaspitnih mjera propisana čl.82 KZ , u
okviru opšte svrhe krivičnih sankcija propisane čl.4 st.2 KZ, odnosno da
maloljetnik ubuduće ne vrši krivična djela.  
Trajanje izrečene vaspitne mjere je od 6 mjeseci do 2 godine, s tim što će sud
naknadno odlučiti o njenom prestanku, a shodno odredbi čl.89 st.2 KZ.  
Na osnovu čl.500 st.1 ZKP-a ("Sl.list RCG", br.71/03 i 47/06), troškovi
krivičnog  postupka u ovom dijelu padaju na teret budžetskih sredstava suda,
dok se oštećeni B.S. radi ostvarivanja imovinsko-pravnog zahtjeva upućuje na
parnični postupak.  
Na osnovu izloženog, a shodno odredbi čl.374 ZKP-a ("Sl.list CG", br.57/09)  i
čl.499 st.3 ZKP-a ("Sl.list RCG", br.71/03 i 47/06), odlučeno je kao u izreci
ove presude.  
ZAPISNIČAR,
SUDIJA,
Ana Ivanović, s.r
Vladimir Novović, s.r  
PRAVNA POUKA: Protiv ove presude može se izjaviti žalba u roku od 15 dana od
dana prijema pismenog otpravka Višem sudu u Podgorici, a preko ovog suda.  
D-na:
1.ODT-Podgorica
2.Okrivljenom V.V.u
3.Maloljetnom P.V.u
4.Zakonskom zastupniku maloljetnog njegovoj majci Snežani Babić
5.Braniocu maloljetnog adv.Svetlani Razić
6.Braniocu okrivljenog adv.Željku Jočiću
7.Po pravosnažnosti: oštećenom i Centru za socijalni rad Danilovgrad  