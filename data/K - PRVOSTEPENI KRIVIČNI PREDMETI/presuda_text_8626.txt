K.br. 49/12
U IME CRNE GORE
OSNOVNI SUD U DANILOVGRADU kao krivični, po sudiji Vladimiru Novoviću, kao
pojedincu, uz učešće Ane Ivanović, kao zapisničara, u krivičnom predmetu
protiv okrivljene M. O. iz D., zbog krivičnog djela skidanje i povreda
službenog pečata i znaka iz čl.381 st.1 KZ, odlučujući po optužnom predlogu
Osnovnog državnog tužilaštva iz Podgorice Kt.br.605/12 od 10.05.2012.godine,
koji je na glavnom pretresu zastupao Grujo Radonjić, zamjenik ODT-a iz
Podgorice, nakon održanog glavnog i javnog pretresa dana 29.06.2012.godine u
prisustvu zastupnika optužbe i okrivljene, donio je dana 29.06.2012.godine i
istog dana javno objavio  
PRESUDU
Okrivljena M.O., JMB ..., od oca M. K. i majke M. K., rodjena ...godine u D.,
sa mjestom prebivališta u D. - ul. V.stan br.8, državljanin Crne Gore, po
zanimanju radnik, pismena, završila srednju trgovinsku školu, udovica, majka
jednog maloljetnog djeteta, lošeg imovnog stanja, neosudjivana.  
Kriva je
Što je:  
Dana 02.03.2012.godine, u ul. V.Đ., opština Danilovgrad, u svom stambenom
objektu, na električnom broju marke "Iskra" br.130884, skinula distributivnu
plombu br. AA00238, koju je oštećena Elektrodistribucija Podgorica postavila
radi osiguranja ispravnosti i tačnosti mjerenja utrošene električne energije,  
- čime je počinila krivično djelo skidanje i povreda službenog pečata i znaka
iz čl.381 st.1 KZ.  
Pa sud okrivljenoj primjenom citiranog zakonskog propisa, te čl. 4, 5, 15, 36,
42, 52, 53 i 54 KZ i čl.226, 229 i 374 ZKP-a, i z r i č e  
USLOVNU OSUDU
Kojom joj utvrdjuje kaznu zatvora u trajanju od 30 (trideset) dana i
istovremeno odredjuje da se ista neće izvršiti ako okrivljena za vrijeme od 1
(jedne) godine po pravosnažnosti presude ne učini novo krivično djelo.  
Dužna je okrivljena da na ime troškova krivičnog postupka - sudskog paušala
uplati ovom sudu iznos od 30,00 eura, u roku od 15 dana po pravosnažnosti
presude.  
O b r a z l o ž e nj e
Optužnim predlogom ODT-a Podgorica Kt.br.605/12 od 10.05.2012.godine,
stavljeno je na teret okrivljenoj M. O. da je izvršila krivično djelo skidanje
i povreda službenog pečata i znaka iz čl.381 st.1 KZ, a na način predstavljen
kao u izreci presude. Zastupnik optužnog predloga je u završnoj riječi
predložio da sud okrivljenu oglasi krivom i kazni u okviru zakonom propisane
kazne.  
Okrivljena M.O. u odbrani datoj u istražnom postupku i na glavnom pretresu
priznala je izvršenje krivičnog djela. U bitnom je navela da je kriva i da je
tačno da je dana 02.03.2012.godine, u ul. V.Đ., opština Danilovgrad, u svom
stambenom objektu, na električnom broju marke "Iskra" br.130884, skinula
distributivnu plombu br. AA00238, koju je oštećena Elektrodistribucija
Podgorica postavila radi osiguranja ispravnosti i tačnosti mjerenja utrošene
električne energije. Tvrdi da je to učinila da bi obezbijedila dovod
električne energije, jer joj je električna energija prethodno bila isključena.  
Sud je na glavnom pretresu u dokaznom postupku saslušao ovlašćenog
predstavnika oštećene Elektrodistribucije Podgorica N. S. S., pročitao
zapisnik o kontroli mjernog mjesta Elektrodistribucije Podgorica br.005537 od
29.02.2012.godine, pročitao zapisnik o kontroli mjernog mjesta
Elektrodistribucije Podgorica br.005587 od 02.03.2012.godine i pročitao izvod
iz kaznene evidencije Uprave policije Ispostava Danilovgrad od
29.05.2012.godine, izdat na ime okrivljene.  
Ovlašćeni predstavnik oštećene Elektrodistribucije Podgorica N. S. S. u iskazu
je u bitnom navela da se pridružuje krivičnom gonjenju protiv okrivljene, a da
ne traži naknadu štete.  
Iz sadržine zapisnika o kontroli mjernog mjesta Elektrodistribucije Podgorica
br.005537 od 29.02.2012.godine, utvrdjuje se da su dana 29.02.2012.godine,
ovlašćeni radnici Elektrodistribucije Podgorica isključili zbog duga
električnu energiju na brojilu marke "Iskra" br.130884 okrivljene M. O. i da
su nakon isključenja brojilo plombirali distributivnom plombom br.AA00238.  
Iz sadržine zapisnika o kontroli mjernog mjesta Elektrodistribucije Podgorica
br.005587 od 02.03.2012.godine, utvrdjuje se da su ovlašćeni radnici
Elektrodistribucije Podgorica dana 02.03.2012.godine, prilikom kontrole
brojila marke "Iskra" br.130884, okrivljene M. O., zatekli da je skinuta
distributivna plomba br.AA00238 sa brojila i da je objekat priključen na
distributivni sistem. Ponovo je izvršeno isključenje na brojilu i brojilo je
plombirano distributivnom plombom br.AA00205.  
Iz izvoda iz kaznene evidencije Uprave policije Ispostava Danilovgrad od
29.05.2012.godine, izdatog na ime okrivljene M. O., utvrdjuje se da okrivljena
nije osudjivana.  
Na osnovu naprijed izložene činjenične gradje, koja proizilazi iz sadržine
dokaza provedenih na glavnom pretresu, ovaj sud je nesumnjivo zaključio, da su
se u radnjama okrivljene M. O. stekla sva obilježja bića krivičnog djela
skidanje i povreda službenog pečata i znaka iz čl.381 st.1 KZ. Naime,
okrivljena je dana 02.03.2012.godine, u ul. V.Đ., opština Danilovgrad, u svom
stambenom objektu, na električnom broju marke "Iskra" br.130884, skinula
distributivnu plombu br. AA00238, koju je oštećena Elektrodistribucija
Podgorica postavila radi osiguranja ispravnosti i tačnosti mjerenja utrošene
električne energije  
Sve naprijed navedene činjenice utvrdjene su iz odbrana okrivljene M. O.  iz
istražnog postupka i sa glavnog pretresa, u kojima priznaje izvršenje
krivičnog djela, navodeći da je tačno da je dana 02.03.2012.godine, u ul.
V.Đ., opština Danilovgrad, u svom stambenom objektu, na električnom broju
marke "Iskra" br.130884, skinula distributivnu plombu br. AA00238, koju je
oštećena Elektrodistribucija Podgorica postavila radi osiguranja ispravnosti i
tačnosti mjerenja utrošene električne energije. Navedeno priznanje okrivljene
sud je cijenio kao istinito, potpuno i jasno. Ovakvo priznanje okrivljene
stoji u skladnoj vezi sa zapisnikom o kontroli mjernog mjesta
Elektrodistribucije Podgorica br.005537 od 29.02.2012.godine i zapisnikom o
kontroli mjernog mjesta Elektrodistribucije Podgorica br.005587 od
02.03.2012.godine.  
Krivično djelo skidanje i povreda službenog pečata i znaka iz čl. 381 st. 1 KZ
postoji kad učinilac skine ili povrijedi službeni pečat ili znak koji je
ovlašćeno službeno lice stavilo radi osiguranja predmeta ili prostorije ili
ko, bez skidanja ili povrede pečata ili znaka, udje u takvu prostoriju ili
otvori predmet na koji je bio stavljen službeni pečat ili znak. Objekat radnje
ovog krivičnog djela je službeni pečat ili znak, a objekat zaštite predmeti
ili prostorije na koje su ovi pečati ili znaci stavljeni. Službeni pečat ili
znak treba da su stavljeni radi osiguranja predmeta ili prostorije, a službeni
pečat ili znak treba da je stavilo ovlašćeno službeno lice. Radnja krivičnog
djela je skidanje ili povreda službenog pečata ili znaka ili ulaženje u
prostoriju odnosno otvaranje osiguranog predmeta bez skidanja ili povrede
pečata ili znaka. Kod skidanja ili povrede službenog pečata ili znaka za
postojanje djela je dovoljno da su službeni znak ili pečat skinuti ili
povrijedjeni, a povreda pečata ili znaka znači njihovo oštećenje, čime se
umanjuje njihova zaštitna funkcija. Imajući u vidu naprijed citiranu zakonsku
odredbu, te činjenično stanje utvrdjeno u postupku ovaj sud je utvrdio da su
se u radnjama okrivljene ostvarili svi elementi bića krivičnog djela skidanje
i povreda službenog pečata i znaka iz čl.381 st.1 KZ, obzirom da je u postupku
nesumnjivo utvrdjeno da je okrivljena skinula službeni pečat - distributivnu
plombu, koju je oštećena Elektrodistribucija Podgorica postavila radi
osiguranja ispravnosti i tačnosti mjerenja utrošene električne energije.  
Sud nalazi da je okrivljena imajući u vidu sve okolnosti konkretnog slučaja,
navedeno krivično djelo učinila sa direktnim umišljajem, jer je bila svjesna
svog djela i htjela je njegovo izvršenje. Zbog toga se u njenim radnjama stiču
sva bitna obilježja bića krivičnog djela skidanje i povreda službenog pečata i
znaka iz čl.381 st.1 KZ, pa je istu valjalo oglasiti krivom i izreći joj
krivičnu sankciju.  
Nakon što je zastupnik optužbe odustao od predloga da se u dokaznom postupku u
svojstvu svjedoka saslušavaju V. D. i P. D., sud je odredio da se ovi svjedoci
ne saslušavaju, obzirom da je činjenično stanje bilo u dovoljnoj mjeri
utvrdjeno, a saslušanje ovih svjedoka vodilo je nepotrebnom odugovlačenju
postupka.  
Sud je prilikom odlučivanja o vrsti i visini krivične sankcije za okrivljenu,
imao u vidu sve okolnosti na strani okrivljene koje su od značaja za izbor i
visinu u smislu čl.42 KZ, pa je od olakšavajućih okolnosti našao da je ista
priznala  izvršenje krivičnog djela, da je majka jednog maloljetnog djeteta i
da je neosudjivana, što je utvrdjeno iz citiranog izvoda iz kaznene
evidencije, dok otežavajućih okolnosti nije bilo, pa je sud okrivljenoj
izrekao uslovnu osudu kojom joj je utvrdio kaznu zatvora u trajanju od 30
(trideset) dana i istovremeno odredio rok provjeravanja od 1(jedne) godine,
odnosno da se utvrdjena kazna neće izvršiti ako okrivljena za vrijeme od 1
godine po pravosnažnosti presude ne izvrši novo krivično djelo. Sud je našao
da se u konkretnom slučaju, a imajući u vidu naprijed navedene olakšavajuće
okolnosti može očekivati da će se upozorenjem uz prijetnju kaznom uticati na
okrivljenu da ubuduće ne vrši krivična djela, te da nije nužno da se kazna
primijeni radi krivično-pravne zaštite, pa sud nalazi da će se uslovnom osudom
iz izreke ove presude u potpunosti ostvariti svrha izricanja ove krivične
sankcije iz čl.52 KZ u okviru opšte svrhe propisivanja i izricanja krivičnih
sankcija iz čl.4 st.2 KZ.  
O troškovima krivičnog postupka odlučeno je na osnovu čl.226 i 229 ZKP-a, pa
kako je okrivljena oglašena krivom, ista je obavezana da plati ovom sudu na
ime troškova krivičnog postupka - sudskog paušala iznos od 30,00 eura, koji
iznos je odmjeren srazmjerno trajanju, složenosti ovog postupka i imovnom
stanju okrivljene. Navedeni iznos okrivljena je dužna platiti u roku od 15
dana po pravosnažnosti presude.  
Sa iznijetog, a primjenom čl.374 ZKP-a, odlučeno je kao u izreci ove presude.  
ZAPISNIČAR,
S U D I J A,
Ana Ivanović, s.r
Vladimir Novović,s.r  
PRAVNA POUKA : Protiv ove presude može se izjaviti žalba Višem sudu u
Podgorici u roku od 8 dana od dana prijema  pismenog otpravka, a preko ovog
suda.  
DN-a:

ODT-a Podgorica
okrivljenoj
Oštećenoj nakon pravosnažnosti
