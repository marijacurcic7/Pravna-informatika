K.br.79/10
U IME CRNE GORE
OSNOVNI SUD U DANILOVGRADU, kao krivični, po sudiji Vladimiru Novoviću, kao
pojedincu, uz učešće Ane Ivanović kao zapisničara, u krivičnom predmetu protiv
okrivljenog J.V.a iz D., zbog krivičnog djela teško djelo protiv bezbjednosti
javnog saobraćaja iz čl.348 st.1 u vezi čl.339 st.1 KZ, odlučujući po
optužnici Osnovnog državnog tužilaštva iz Podgorice Kt.br.1066/09 od
14.09.2010.godine, koju je na glavnom pretresu zastupao Grujo Radonjić,
zamjenik ODT-a iz Podgorice, nakon održanog glavnog i javnog pretresa u
prisustvu zastupnika optužbe i okrivljenog, dana 23.02.2012.godine, donio je
dana 23.02.2012.godine i istog dana javno objavio  
P R E S U D U
Okrivljeni J.V., od oca M. i majke R., rodjene Đ., rodjen ...godine u
Podgorici, sa mjestom prebivališta u D. - ul. Đ., državljanin Crne Gore,
pismen, završio osnovnu školu, radnik, neoženjen, vojsku nije služio, vodi se
u vojnoj evidenciji u Danilovgradu, srednjeg imovnog stanja, osudjivan
presudom Osnovnog suda u Podgorici K.br.09/18 od 02.11.2010.godine, zbog
krivičnih djela iz čl.399 KZ i čl.151 st.1 KZ na jedinstvenu kaznu zatvora u
trajanju od 10 mjeseci.  
Kriv je
Što je:  
Dana 21.09.2008.godine, oko 16,10 časova, na lokalnom putu Danilovgrad -
Podgorica, u mjestu Podanje, opština Danilovgrad, ne pridržavajući se
saobraćajnih propisa iz čl.27 st.1, čl.32 st.3 tač.3 i čl.200 Zakona o
bezbjednosti saobraćaja na putevima ugrozio saobraćaj i doveo u opasnost život
i tijelo ljudi, na način što je upravljao vozilom marke "Golf III", reg.oznake
PG 131-636 iz pravca Danilovgrada u pravcu Podgorice, pod dejstvom alkohola,
pri koncentraciji od 1,34 promila apsolutnog alkohola u krvi, nedozvoljenom
brzinom od 100 km/h na dijelu puta gdje važi opšte ograničenje brzine na 80
km/h, a da se vozilom nije kretao desnom stranom kolovoza, u smjeru kretanja,
već je prešao na lijevu stranu kolovoza, nakon čega je van lijeve ivice
kolovoza ostvario kontakt sa kamenim zidom, kojom prilikom su saputnici u
njegovom vozilu oštećeni M.M. i S.M. zadobili teške tjelesne povrede i to:
M.M. u vidu preloma desne ključne kosti, preloma obije kosti potkoljenice
desne noge i nagnječine mozga, S.M. u vidu preloma desne ključne kosti,
nagnječine desnog plućnog krila, preloma grane desne stidne kosti karličnog
pojasa i nagnječine kože kosmatog i ličnog dijela glave, a oštećena S.K. laku
tjelesnu povredu u vidu nagnječine kože poglavine, nagnječine kože nosne
piramide i preloma zuba, nagnječine kože prednje lijeve strane grudnog koša i
nagnječine kože sjedalnog predjela,  
- čime je počinio krivično djelo teško djelo protiv bezbjednosti javnog
saobraćaja iz čl.348 st.1 KZ u vezi čl.339 st.1 KZ.  
Pa ga sud primjenom citiranih zakonskih propisa, te čl.4, 5, 15, 32, 36 i 42
KZ i čl.226, 229 i 374 ZKP-a  
O S U Đ U J E
Na kaznu zatvora u trajanju od 1 (jedne) godine.  
Dužan je okrivljeni da na ime troškova krivičnog postupka uplati ovom sudu
iznos od 257,50 eura i po osnovu paušala iznos od 30,00 eura, a sve u roku od
15 dana po pravosnažnosti presude.  
O b r a z l o ž e nj e
Optužnicom Osnovnog državnog tužilaštva iz Podgorice Kt.br.1066/09 od
14.09.2010.godine, stavljeno je na teret okrivljenom J.V.u da je izvršio
krivično djelo teško djelo protiv bezbjednosti javnog saobraćaja iz čl.348
st.1 u vezi čl.339 st.1 KZ. Zastupnik optužbe je na glavnom pretresu u
završnoj riječi izmijenio činjenični opis  krivičnog djela iz optužnice na
način odredjen kao u izreci presude, dok je pravna kvalifikacija ostala ista.
Predložio je da sud okrivljenog oglasi krivim i kazni u okviru zakonom
propisane kazne.  
Okrivljeni J.V. u odbranama datim u istražnom postupku u bitnom je naveo da se
sjeća da je kritičnog dana sjeo u vozilo marke "Golf III", da su sa njim u
vozilu bili oštećeni M.M., S.K. i S.M., te da je lokalnim putem krenuo u
pravcu Spuža. Tvrdi da se ne sjeća kako je došlo do saobraćajne nezgode.
Pojasnio je da je oko dva sata prije saobraćajne nezgode popio dva piva i da
nije bio nesposoban da upravlja vozilom.  
Okrivljeni J.V. u odbrani datoj na glavnom pretresu u bitnom je naveo da je
predmetnog dana bio u ribolovu sa drugom i oko 14,00 časova na telefon ga je
pozvala S.K. ili pak S.M. i dogovorili su se da negdje popiju piće. Sa vozilom
marke "Golf III" pošao je u Danilovgrad. Sjeća se da je oštećeni M.M. sjeo na
mjesto suvozača, a da su oštećene S.M. i S.K. sjele na zadnje sjedište. Oko
15,00 časova uputio se iz Danilovgrada prema Spužu. Tvrdi da je on upravljao
vozilom i da se kretao lokalnim putem Danilovgrad - Podgorica. Ostalih detalja
se nije mogao sjetiti, jer je u saobraćajnoj nezgodi imao potres mozga i više
drugih povreda. Istakao je da kritičnog dana nije konzumirao alkohol, a da je
prethodni dan do ponoći konzumirao alkohol, kada je popio ukupno 10 čašica
tekile i domaće lozove rakije, zapremine 0,03 l. Upoznat na različitosti u
odnosu na odbranu datu u istražnom postupku, naveo je da je tačno da nije
konzumirao alkohol onog dana kada se desila saobraćajna nezgoda. Pojasnio je
da je poslije saobraćajne nezgode posjećivao oštećenog M.M.a i u KC CG, a i
kući, da je u KC CG posjećivao i oštećenu S. M., dok je oštećena S.K. iz KC CG
otpuštena istu noć kada je i pregledana.  
Sud je na glavnom pretresu u dokaznom postupku pročitao iskaz
svjedoka–oštećenog M.M.a iz istražnog postupka sa zapisnika o saslušanju
svjedoka Ki.br.29/09 od 15.12.2009.godine i sa glavnog pretresa od
14.03.2011.godine, pročitao iskaz svjedoka–oštećene S.M. sa glavnog pretresa
od 11.05.2011.godine, pročitao iskaz svjedoka-oštećene S.K. sa zapisnika o
saslušanju svjedoka Ik.br.6/11 od 30.06.2011.godine, a koji je sačinjen pred
istražnim sudijom Osnovnog suda u Nišu - Sudska jedinica u Aleksincu, pročitao
zapisnik o uvidjaju istražnog sudije Osnovnog suda u Danilovgradu Kri.br.
151/08 od 21.09.2008.godine, izvršio uvid u skicu lica mjesta, izvršio uvid u
foto-dokumentaciju Uprave policije br. 18-04-240/08-147, pročitao uvjerenje KC
CG br. 03/17-7925/24 od 06.07.2009.godine izdato na ime oštećene Stefanović
Marine, pročitao uvjerenje KC CG br. 03/17-7925/23 od 06.07.2009.godine izdato
na ime oštećene S. K., pročitao uvjerenje KC CG br. 03/17-7925/22 od
06.07.2009.godine izdato na ime oštećenog M.M.a, pročitao izvještaj o analizi
alkohola KC CG br. 1657 od 23.09.2008.godine izdat na ime okrivljenog J.V.a,
pročitao izvještaj o analizi alkohola KC CG br. 1658 od 23.09.2008.godine
izdat na ime okrivljenog J.V.a, pročitao nalaze i mišljenja vještaka sudsko-
medicinske struke dr B.B.a Ki.br.29/09 od 26.10.2009.godine i sa glavnog
pretresa od 11.05.2011.godine, pročitao nalaz i mišljenje vještaka saobraćajne
struke  ing.M. Š. Ki.br.29/09 od septembra mjeseca 2009.godine i saslušao ovog
vještaka i pročitao izvod iz kaznene evidencije Uprave policije PJ Podgorica
br.11-245/11-483/2-80 od 17.01.2011.godine izdat na ime okrivljenog J.V.a.  
Svjedok-oštećeni M.M. u iskazu datom u istražnom postupku u bitnom je naveo da
se predmetne saobraćajne nezgode uopšte ne sjeća, jer je zadobio teške
tjelesne povrede zbog kojih je liječen. Jedino se sjeća da je okrivljeni J.V.
upravljao vozilom, da je on bio na mjestu suvozača, a da su na zadnjem
sjedištu sjedjele S.K. i S.M..  
Svjedok-oštećeni M.M. u iskazu datom na glavnom pretresu u bitnom je naveo da
se jedino sjeća da je kritičnog dana, zajedno sa S. M. i S. K., iz Pažića
otišao u Danilovgrad, kako bi se našli sa okrivljenim J.V.om. Istakao je da mu
je okrivljeni J.V. drug. Nije se pridružio krivičnom gonjenju protiv
okrivljenog i nije postavio imovinsko-pravni zahtjev. Upoznat na različitosti
u odnosu na iskaz dat u istražnom postupku, obzirom da je u iskazu datom u
istražnom postupku naveo da je okrivljeni J.V. upravljao vozilom, da je on bio
na mjestu suvozača, a da su na zadnjem sjedištu sjedjele S.K. i S.M., naveo je
da je vjerovatno bilo onako kako je kazao u iskazu koji je dao u istražnom
postupku. Još je dodao i da je okrivljeni J.V. dolazio da ga posjećuje u
bolnici, te da mu je donosio poklone.  
Svjedok-oštećena S.M. u iskazu datom na glavnom pretresu u bitnom je navela da
je kritičnog dana, negdje oko 15-16,00 časova, za nju, njenu sestru - oštećenu
Stefanović Katarinu i oštećenog M.M.a u Danilovgrad došao okrivljeni J.V.,
vozilom marke "Golf". Tvrdi da su ona i sestra sjele na zadnje sjedište, da je
oštećeni M.M. sjeo na mjesto suvozača, a da je vozilom upravljao okrivljeni
J.V.. Od tog momenta više se ničega ne sjeća. Nije se pridružila krivičnom
gonjenju protiv okrivljenog i nije postavila imovinsko-pravni zahtjev.  
Svjedok-oštećena S.K. u iskazu datom na zapisniku o saslušanju svjedoka
Ik.br.6/11 od 30.06.2011.godine, a koji je sačinjen pred istražnim sudijom
Osnovnog suda u Nišu - Sudska jedinica u Aleksincu, u bitnom je navela da je
dana 21.09.2008.godine, u popodnevnim časovima, okrivljeni J.V. došao u
Danilovgrad vozilom marke "Golf", kako bi nju, njenu sestru - oštećenu S. M. i
oštećenog M.M.a povezao do jednog mjesta prema Spužu, gdje su namjeravali da
popiju kafu. Tvrdi da su ona i sestra sjedjele na zadnjem sjedištu, da je
vozač bio okrivljeni, a da je na mjestu suvozača sjedio oštećeni M.M.. Sjeća
se da su vremenski uslovi bili dobri, da nije bilo padavina, da je kolovoz
puta bio suv, a vidljivost dobra. Ne sjeća se kako je došlo do saobraćajne
nezgode. Nije se pridružila krivičnom gonjenju protiv okrivljenog i nije
postavila imovinsko-pravni zahtjev.  
Iz zapisnika o uvidjaju  istražnog sudije Osnovnog suda u Danilovgradu Kri.br.
151/08 od 21.09.2008.godine i skice lica mjesta utvrdjuje se da se dana
21.09.2008.godine, oko 16,10 časova, u mjestu Podanje, na lokalnom putu
Danilovgrad - Podgorica, dogodila saobraćajna nezgoda u kojoj je učestvovalo
vozilo marke  "Golf III" reg. br. PG 131-636, kojim je upravljao okrivljeni
J.V.. Saputnici u vozilu okrivljenog bili su oštećeni M.M., S.K. i S.M.. Put
je bio u izgradnji, zastrt prvim slojem asfaltnog zastora, ravan, širine oko
6,50 metara, namijenjen za kretanje vozila u oba pravca i prav u oba pravca
više stotina metara. Sa obje strane asfaltnog puta je šljunkoviti nasip širine
oko 1,40 metara, koji prelazi u kanal visine 1,50 metara. Na mjestu nezgode sa
lijeve strane, gledano iz pravca Danilovgrada, je prilazni put ka kući
Popovića, širine pri putu 6 metara, a nakon toga do 10,20 metara, koji je
oivičen kamenim zidom visine oko 60 cm. Kao fiksna tačna (FT) uzet je
vodovodni šaht koji se nalazi na desnoj ivici puta gledano iz pravca
Danilovgrada. Putničko motorno vozilo marke "Golf III" reg.br.PG 131-636
zatečeno je na lijevoj strani puta gledano iz pravca Danilovgrada i to tako
što je prednji dio vozila na asfaltnom zastoru okrenut ukoso ka Danilovgradu,
a zadnji dio vozila je naslonjen niz šljunkoviti nasip. Zadnji lijevi točak
ovog vozila udaljen je od FT 98,40 metara, a od desne ivice kolovoza gledano
iz pravca Danilovgrada 6,20 metara, dok je prednji lijevi točak udaljen 100,20
metara od FT i 5,10 metara od iste ivice kolovoza. Na licu mjesta uočena su
zanošenja vozila u vidu četiri crna traga nastala krzanjem guma po asfaltu, a
koji tragovi su vodili lučno prema lijevoj ivici kolovoza, gledano iz pravca
Danilovgrada. Na prilaznom putu ka kući Popovića, vidljiv je dio porušenog
kamenog zida i kamenje rasuto po ovom putu, a nakon toga na livadskoj površini
sa lijeve strane puta gledano iz pravca Danilovgrada, uočeno je udubljenje u
zemlji i trag krvi. U potezu od 122 metra od FT pa do 68 m od FT po kolovozu i
kanalu rasuta je plastika, staklo i drugi djelovi od vozila. Putničko vozilo
je bilo potpuno havarisano i posebno ulupljeno po desnoj strani, a nakon udesa
se zapalilo i u cjelosti je sagorjelo.  
U foto-dokumentaciji  Uprave policije  br. 18-04-240/08-147 nalaze se
fotografije šireg i bližeg izgleda lica mjesta,  te tragova zatečenih prilikom
vršenja uvidjaja.  
Iz nalaza i mišljenja vještaka sudsko-medicinske struke dr B.B.a Ki.br.29/09
od 26.10.2009.godine, uvjerenja KC CG br. 03/17-7925/24 od 06.07.2009.godine
izdatog na ime oštećene S. M., uvjerenja KC CG br. 03/17-7925/23 od
06.07.2009.godine izdatog na ime oštećene S. K., uvjerenja KC CG br.
03/17-7925/22 od 06.07.2009.godine izdatog na ime oštećenog M.M.a, utvrdjuje
se  da su u predmetnoj saobraćajnoj nezgodi oštećeni M.M. i S.M. zadobili
teške tjelesne povrede i to M.M. u vidu preloma desne ključne kosti, preloma
obije kosti potkoljenice desne noge i nagnječine mozga, a S.M. u vidu preloma
desne ključne kosti, nagnječine desnog plućnog krila, preloma grane desne
stidne kosti karličnog pojasa i nagnječine kože kosmatog i ličnog dijela
glave, dok je oštećena S.K. zadobila laku tjelesnu povredu u vidu nagnječine
kože poglavine, nagnječine kože nosne piramide i preloma zuba, nagnječine kože
prednje lijeve strane grudnog koša i nagnječine kože sjedalnog predjela.  
Sud je cijenio nalaz i mišljenje ovog vještaka, pa je isti prihvatio kao
jasan, stručan i objektivan i dat prema pravilima struke i nauke, a na koji ni
stranke nijesu imale primjedbi.  
Iz nalaza i mišljenja vještaka sudsko-medicinske struke dr B.B.a sa glavnog
pretresa od 11.05.2011.godine, izvještaja o analizi alkohola KC CG br. 1657 od
23.09.2008.godine izdatog na ime okrivljenog J.V.a i izvještaja o analizi
alkohola KC CG br. 1658 od 23.09.2008.godine izdatog na ime okrivljenog J.V.a,
utvrdjuje se da je od okrivljenog J.V.a dana 21.09.2008.godine, uzeta krv za
analizu prisustva apsolutnog alkohola u krvi u dva navrata i to prvi put u
18,00 časova, kada je konstatovano prisustvo apsolutnog alkohola u krvi od
1,16 promila i drugi put u 18,40 časova, kada je konstatovano prisustvo
apsolutnog alkohola u krvi od 0,92 promila. Vještak je mišljenja da se
okrivljeni u momentu uzimanja krvi za analizu nalazio u fazi eliminacije
apsolutnog alkohola iz krvi, a da se u vrijeme saobraćajne nezgode tj. dana
21.09.2008.godine, oko 16,10 časova nalazio u pripitom stanju, sa
koncentracijom od 1,34 promila apsolutnog alkohola u krvi. Vozači motornog
vozila koji se nalaze u pripitom stanju blago su umanjenih sposobnosti
upravljanja motornim vozilom i to kako u smislu usporenog uočavanja svih
dogadjaja u saobraćaju, tako i usporene reakcije i motornih sposobnosti
upravljanja motornim vozilom. U konkretnom slučaju, kod okrivljenog J.V.a ove
sposobnosti bile su blago umanjene, a njegove sposobnosti upravljanja motornim
vozilom usporene, kako u smislu uočavanja svih dogadjaja u saobraćaju, tako i
reakcije.  
Sud je cijenio nalaz i mišljenje ovog vještaka, pa je isti prihvatio kao
jasan, stručan i objektivan i dat prema pravilima struke i nauke, a na koji ni
stranke nijesu imale primjedbi.  
Iz nalaza i mišljenja vještaka saobraćajne struke ing.M.Š. Ki.br.29/09 od
septembra mjeseca 2009.godine i saslušanja ovog vještaka sa glavnog pretresa,
utvrdjuje se da je do predmetne saobraćajne nezgode došlo usljed propusta u
vožnji od strane okrivljenog, kao vozača putničkog motornog vozila marke  VW
"Golf III" reg.oznaka PG 131-636, a što se ogleda u tome što isti nije
održavao bezbjedni smjer kretanja vozila, desnom stranom kolovoza, prema
liniji prostiranja puta i što se kretao svojim vozilom nedozvoljenom brzinom,
tj. brzinom od najmanje 100 km/h, na dijelu puta gdje je važilo opšte
ograničenje brzine na 80 km/h, usljed čega je prilikom savladjivanja kritičnog
poteza puta, koji se prostire u pravoj liniji, izvršio naglu korekciju putanje
kretanja vozila na lijevo, što je usljed utvrdjene brzine kretanja, izazvalo
destabilizaciju i nekontrolisano kretanje vozila preko lijeve ivice puta u
smjeru kretanja, a zatim nalijetanje ovog vozila na fizičku prepreku po
lijevoj strani puta van kolovoza. Nakon udara u prepreku došlo je do
prevrtanja vozila i zaustavljanja, da bi zatim na vozilu izbio požar, od kojeg
je vozilo sagorjelo. Putničko vozilo marke "VW Golf" reg. oznaka PG 131-636
kretalo se lokalnim putem od Danilovgrada prema Podgorici, brzinom od najmanje
100 km/h. Vozač ovog vozila, tj. okrivljeni se nalazio na prostornoj distanci
od oko 81 m prije tačke nalijetanja na fizičku prepreku, a u trenutku kada je
izvršio naglu korekciju putanje kretanja na lijevo i ova prostorna distanca
omogućavala je vozaču vozila da zaustavi vozilo i izbjegne nalijetanje na
fizičku prepreku pri svakoj brzini kretanja do 80 km/h. To znači da se
okrivljeni sa vozilom kretao u granicama opšteg ograničenja brzine kretanja na
otvorenom putu, koji iznosi 80 km/h, da je mogao izbjeći ovu nezgodu.  
Sud je cijenio nalaz i mišljenje ovog vještaka, pa je isti prihvatio kao
jasan, stručan i objektivan i dat prema pravilima struke i nauke, a na koji ni
stranke nijesu imale primjedbi.  
Iz izvoda iz kaznene evidencije Uprave policije PJ Podgorica
br.11-245/11-483/2-80 od 17.01.2011.godine, izdatog na ime okrivljenog J.V.a,
utvrdjuje se da je isti osudjivan presudom Osnovnog suda u Podgorici
K.br.09/18 od 02.11.2010.godine, zbog krivičnih djela iz čl.399 KZ i čl.151
st.1 KZ na jedinstvenu kaznu zatvora u trajanju od 10 mjeseci.  
Sud je cijenio iskaze svjedoka-oštećenih M.M.a, S. M. i S. K., pa je našao da
su se objektivno i istinito izjasnili o činjenicama koje su im poznate, a koje
su se odnosile na to da je okrivljeni J.V. upravljao putničkim vozilom, da se
oštećeni M.M. nalazio na mjestu suvozača, a da su se oštećene S.M. i S.K.
nalazile na zadnjem sjedištu, a da se pri tom nijesu upuštali u izjašnjavanje
o činjenicama koje im nijesu poznate. Pri tom, pravac kretanja vozila, kako je
to predstavila oštećena S.K., tj. da su krenuli iz Danilovgrada prema Spužu,
stoji u skladnoj vezi sa zapisnikom o uvidjaju istražnog sudije Osnovnog suda
u Danilovgradu Kri.br. 151/08 od 21.09.2008.godine, skicom lica mjesta, foto-
dokumentacijom Uprave policije br. 18-04-240/08-147, nalazom i mišljenjem
vještaka saobraćajne struke ing.M. Š. Ki.br.29/09 od septembra mjeseca
2009.godine i pojašnjenjem ovog vještaka sa glavnog pretresa.  
Na osnovu naprijed izložene činjenične gradje, koja proizilazi iz sadržine
dokaza provedenih na glavnom pretresu, ovaj sud je nesumnjivo zaključio da su
se u radnjama okrivljenog J.V.a stekla sva obilježja bića krivičnog djela
teško djelo protiv bezbjednosti javnog saobraćaja iz čl. 348 st. 1 KZ u vezi
čl. 339 st. 1 KZ. Naime, okrivljeni je dana 21.09.2008.godine, oko 16,10
časova, na lokalnom putu Danilovgrad - Podgorica, u mjestu Podanje, opština
Danilovgrad, ne pridržavajući se saobraćajnih propisa iz čl.27 st.1, čl.32
st.3 tač.3 i čl.200 Zakona o bezbjednosti saobraćaja na putevima ugrozio
saobraćaj i doveo u opasnost život i tijelo ljudi, na način što je upravljao
vozilom marke "Golf III", reg.oznake PG 131-636 iz pravca Danilovgrada u
pravcu Podgorice, pod dejstvom alkohola, pri koncentraciji od 1,34 promila
apsolutnog alkohola u krvi, nedozvoljenom brzinom od 100 km/h na dijelu puta
gdje važi opšte ograničenje brzine na 80 km/h, a da se vozilom nije kretao
desnom stranom kolovoza, u smjeru kretanja, već je prešao na lijevu stranu
kolovoza, nakon čega je van lijeve ivice kolovoza ostvario kontakt sa kamenim
zidom, kojom prilikom su saputnici u njegovom vozilu oštećeni M.M. i S.M.
zadobili teške tjelesne povrede i to: M.M. u vidu preloma desne ključne kosti,
preloma obije kosti potkoljenice desne noge i nagnječine mozga, S.M. u vidu
preloma desne ključne kosti, nagnječine desnog plućnog krila, preloma grane
desne stidne kosti karličnog pojasa i nagnječine kože kosmatog i ličnog dijela
glave, a oštećena S.K. laku tjelesnu povredu u vidu nagnječine kože poglavine,
nagnječine kože nosne piramide i preloma zuba, nagnječine kože prednje lijeve
strane grudnog koša i nagnječine kože sjedalnog predjela.  
Sve naprijed navedene činjenice utvrdjene su iz nalaza i mišljenja vještaka
saobraćajne struke ing. M. Š. Ki.br.29/09 od  septembra mjeseca 2009.godine i
saslušanja ovog vještaka sa glavnog pretresa, zapisnika o uvidjaju istražnog
sudije Osnovnog suda u Danilovgradu Kri.br. 151/08 od 21.09.2008.godine, skice
lica mjesta, foto-dokumentacije Uprave policije br. 18-04-240/08-147,
uvjerenja KC CG br. 03/17-7925/24 od 06.07.2009.godine izdatog na ime oštećene
S. M., uvjerenja KC CG br. 03/17-7925/23 od 06.07.2009.godine izdatog na ime
oštećene S. K., uvjerenja KC CG br. 03/17-7925/22 od 06.07.2009.godine izdatog
na ime oštećenog M.M.a, izvještaja o analizi alkohola KC CG br. 1657 od
23.09.2008.godine izdatog na ime okrivljenog J.V.a, izvještaja o analizi
alkohola KC CG br. 1658 od 23.09.2008.godine izdatog na ime okrivljenog J.V.a,
nalaza i mišljenja vještaka sudsko-medicinske struke dr B.B.a Ki.br.29/09 od
26.10.2009.godine i sa glavnog pretresa od 11.05.2011.godine i iskaza
svjedoka-oštećenih M.M.a, S. K. i S. M.  
Iz nalaza i mišljenja vještaka saobraćajne struke ing. M.Š. Ki.br. 29/09 od
septembra mjeseca 2009.godine i saslušanja ovog vještaka sa glavnog pretresa,
zapisnika o uvidjaju istražnog sudije Osnovnog suda u Danilovgradu Kri.br.
151/08 od 21.09.2008.godine, skice lica mjesta i foto-dokumentacije Uprave
policije br. 18-04-240/08-147, utvrdjuje se da je dana 21.09.2008.godine, oko
16,10 časova, u mjestu Podanje, koje pripada opštini Danilovgrad, na lokalnom
putu Danilovgrad - Podgorica, došlo do saobraćajne nezgode. Okrivljeni je
upravljao putničkim motornim vozilom marke "Golf III" reg. oznaka PG 131-636,
pomenutim putem, iz pravca Danilovgrada, što ne poriče ni okrivljeni. Na
mjestu suvozača bio je svjedok-oštećeni M.M., dok su na zadnjem sjedištu
sjedjeli svjedoci-oštećeni S.M. i S.K., što se utvrdjuje iz iskaza svjedoka-
oštećenih M.M.a, S. M. i S. K.  
Dalje se iz nalaza i mišljenja vještaka saobraćajne struke ing. M.Š.
Ki.br.29/09 od septembra mjeseca 2009.godine i saslušanja ovog vještaka sa
glavnog pretresa, zapisnika o uvidjaju istražnog sudije Osnovnog suda u
Danilovgradu Kri.br. 151/08 od 21.09.2008.godine, skice lica mjesta i foto-
dokumentacije Uprave policije br.18-04-240/08-147, utvrdjuje da se okrivljeni
svojim vozilom kretao nedozvoljenom brzinom, tj. brzinom od najmanje 100 km/h,
koju sud prihvata kao najpovoljniju za okrivljenog, a na dijelu puta gdje je
važilo opšte ograničenje brzine na 80 km/h, te da nije održavao bezbjedan
smjer kretanja vozila, desnom stranom kolovoza prema liniji prostiranja puta u
smjeru kretanja, usljed čega je prilikom savladjivanja kritičnog poteza puta,
koji se prostire u pravoj liniji, izvršio naglu korekciju putanje kretanja
vozila na lijevo, što je usljed utvrdjene brzine kretanja izazvalo
destabilizaciju i nekontrolisano kretanje vozila, prelazak na lijevu stranu
kolovoza, a zatim nalijetanje vozila na kameni zid koji se nalazio izvan
lijeve ivice kolovoza. Dakle, osnovni uzrok saobraćajne nezgode jeste u tome
što se okrivljeni nije kretao desnom stranom kolovoza u smjeru kretanja i što
se sa vozilom kretao nedozvoljenom brzinom kretanja, a da se kretao u
granicama dozvoljene brzine nezgodu je mogao izbjeći i zaustaviti vozilo prije
nalijetanja na fizičku prepreku.  
Iz nalaza i mišljenja vještaka sudsko-medicinske struke dr B.B.a sa glavnog
pretresa od 11.05.2011.godine, izvještaja o analizi alkohola KC CG br. 1657 od
23.09.2008.godine izdatog na ime okrivljenog J.V.a i izvještaja o analizi
alkohola KC CG br. 1658 od 23.09.2008.godine izdatog na ime okrivljenog J.V.a,
utvrđeno je da je okrivljeni u vrijeme saobraćajne nezgode tj. dana
21.09.2008.godine, oko 16,10 časova, bio pod dejstvom alkohola, u pripitom
stanju, sa koncentracijom od 1,34 promila apsolutnog alkohola u krvi. Zbog
toga su sposobnosti upravljanja motornim vozilom kod okrivljenog bile blago
umanjene i usporene, kako u smislu uočavanja svih dogadjaja u saobraćaju, tako
i reakcija i motornih sposobnosti.  
Da su oštećeni M.M. i S.M. u predmetnoj saobraćajnoj nezgodi zadobili teške
tjelesne povrede i to M.M. u vidu preloma desne ključne kosti, preloma obije
kosti potkoljenice desne noge i nagnječine mozga, a S.M. u vidu preloma desne
ključne kosti, nagnječine desnog plućnog krila, preloma grane desne stidne
kosti karličnog pojasa i nagnječine kože kosmatog i ličnog dijela glave, te da
je oštećena S.K. zadobila laku tjelesnu povredu u vidu nagnječine kože
poglavine, nagnječine kože nosne piramide i preloma zuba, nagnječine kože
prednje lijeve strane grudnog koša i nagnječine kože sjedalnog predjela, sud
je utvrdio iz nalaza i mišljenja vještaka sudsko-medicinske struke dr B.B.a
Ki.br.29/09 od 26.10.2009.godine, uvjerenja KC CG br. 03/17-7925/24 od
06.07.2009.godine izdatog na ime oštećene S. M., uvjerenja KC CG br.
03/17-7925/23 od 06.07.2009.godine izdatog na ime oštećene S. K. i uvjerenja
KC CG br. 03/17-7925/22 od 06.07.2009.godine izdatog na ime oštećenog M.M.a.  
Zbog svega naprijed navedenog, sud nije prihvatio odbranu okrivljenog J.V.a iz
istražnog postupka u kojoj je naveo da i pored toga što je konzumirao alkohol,
sebe nije smatrao nesposobnim da upravlja motornim vozilom, kao ni njegovu
odbranu sa glavnog pretresa u kojoj je naveo da kritičnog dana uopšte nije
konzumirao alkohol, pa je ovakve odbrane okrivljenog cijenio kao neistinite.  
Članom 27 st.1 Zakona o bezbjednosti saobraćaja na putevima propisano je da se
vozilo kreće desnom stranom kolovoza u smjeru kretanja, a čl.32 st.3 tač.3
istog zakona propisano je da na putu van naselja vozač ne smije vozilom da se
kreće brzinom većom od 80 km/h, kada su u pitanju lokalni putevi, dok je
čl.200 Zakona o bezbjednosti saobraćaja na putevima propisano da vozač ne
smije da upravlja vozilom u saobraćaju na putu, niti da počne da upravlja
vozilom ako je pod dejstvom alkohola. Imajući u vidu naprijed citirane
zakonske odredbe, te naprijed izloženo činjenično stanje, ovaj sud nalazi da
je okrivljeni ne pridržavajući se saobraćajnih propisa iz čl.27 st.1, čl.32
st.3 tač.3 i čl.200 Zakona o bezbjednosti saobraćaja na putevima ugrozio
saobraćaj i doveo u opasnost život i tijelo ljudi na način kako je to
prethodno objašnjeno.  
Cijeneći psihički odnos okrivljenog prema počinjenom krivičnom djelu, kako u
odnosu na radnju izvršenja predmetnog krivičnog djela, tako i u odnosu na
posljedicu proisteklu iz njegove radnje, sud je našao da je okrivljeni
postupajući na naprijed opisani način, odnosno upravljajući vozilom pod
dejstvom alkohola u pripitom stanju pri koncentraciji od 1,34 promila
apsolutnog alkohola u krvi, krećući se nedozvoljenom brzinom i ne krećući se
desnom stranom kolovoza u smjeru kretanja, bio svjestan da svojom radnjom može
učiniti krivično djelo, odnosno da može ugroziti saobraćaj i dovesti u
opasnost život i tijelo ljudi, pa je na to pristao postupajući, dakle, sa
eventualnim umišljajem. U odnosu na teške tjelesne povrede koje su zadobili
oštećeni M.M. i S.M., okrivljeni je postupao iz nehata.  
Zbog toga su se u radnjama okrivljenog stekla sva bitna obilježja krivičnog
djela teško djelo protiv bezbjednosti javnog saobraćaja iz čl.348 st.1 KZ u
vezi čl.339 st.1 KZ.  
Sud je prilikom odlučivanja o kazni, imao u vidu sve okolnosti na strani
okrivljenog koje utiču da kazna bude manja ili veća u smislu čl.42 KZ, pa je
od olakšavajućih okolnosti na strani okrivljenog našao da se oštećeni M.M.,
S.M. i S.K. nijesu pridružili krivičnom gonjenju, da se interesovao za
zdravlje oštećenih, a od  otežavajućih okolnosti da je osudjivan presudom
Osnovnog suda u Podgorici K.br.09/18 od 02.11.2010.godine, zbog krivičnih
djela iz čl.399 KZ i čl.151 st.1 KZ na jedinstvenu kaznu zatvora u trajanju od
10 mjeseci, pa je sud okrivljenom izrekao kaznu zatvora u trajanju od 1
(jedne) godine, nalazeći pri tom da je ista adekvatna težini učinjenog
krivičnog djela i ličnosti okrivljenog kao učinioca, te da će se ovako
izrečenom kaznom zatvora u potpunosti ostvariti svrha kažnjavanja iz čl.32 KZ
i na taj način dovoljno uticati na okrivljenog da ubuduće ne vrši ista ili
slična krivična djela, a u okviru opšte svrhe propisivanja i izricanja
krivičnih sankcija iz čl.4 st.2 KZ.  
O troškovima krivičnog postupka odlučeno je na osnovu čl.226 i 229 ZKP-a, pa
kako je okrivljeni oglašen krivim, obavezan je da na ime troškova krivičnog
postupka uplati ovom sudu iznos od 257,50 eura, a koji troškovi se odnose na
nagrade odmjerene vještaku saobraćajne struke ing. M. Š. u ukupnom iznosu od
148,50 eura i nagrade odmjerene vještaku sudsko-medicinske dr B.B.u u iznosu
od 109,00 eura, kao i da plati na ime sudskog paušala iznos od 30,00 eura,
koji paušal je odredjen shodno složenosti i trajanju postupka uz ocjenu
imovinskih prilika okrivljenog, a sve prednje u roku od 15 dana po
pravosnažnosti presude. .  
Na osnovu izloženog, a primjenom čl.374 ZKP-a, odlučeno je kao u izreci.  
ZAPISNIČAR,
SUDIJA,
Ana Ivanović, s.r
Vladimir Novović, s.r  
PRAVNA POUKA : Protiv ove presude dozvoljena je žalba Višem sudu u Podgorici
u roku od 15 dana, od dana prijema pismenog otpravka presude, a preko ovog
suda.  
DOSTAVITI:
- ODT-u Podgorica
- Okrivljenom u ZIKS-u  