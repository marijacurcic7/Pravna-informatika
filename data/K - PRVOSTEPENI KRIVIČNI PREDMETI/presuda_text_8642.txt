

K.br.18/06
U IME CRNE GORE
OSNOVNI SUD U DANILOVGRADU kao prvostepeni krivični, po sudiji Vladimiru
Novoviću, uz učešće Ane Ivanović kao zapisničara, u krivičnom predmetu protiv
okrivljenih B.R. iz N., koga brani S.B. advokat iz N., P.D. iz B., D.R. iz N.,
P.V. iz P. i D.P. iz N., zbog krivičnog djela nasilničko ponašanje iz čl.399
st.2 u vezi st.1 KZ, odlučujući po optužnici Osnovnog državnog tužioca iz
Podgorice Kt.br.818/05 od 06.02.2008.godine, koju je na glavnom pretresu
zastupala Šišević Snežana, zamjenik ODT-a iz Podgorice, nakon održanog glavnog
i javnog pretresa,  dana 02.02.2012.godine u prisustvu zastupnika optužbe,
okrivljenih B.R. i P.V., branioca okrivljenog B.R. adv. S.B.  i u odsustvu
uredno pozvanih okrivljenih P.D., D.R. i D.P., donio je dana 06.02.2012.godine
i istog dana javno objavio  
PRESUDU
Okrivljeni:  
1. B.R., zvani Dž., od oca D. i majke T., rodjene L., rodjen ... u Nikšiću,
sa mjestom prebivališta u N. - ul. ... , državljanin Crne Gore, pismen,
završio ugostiteljsku školu, po zanimanju ugostitelj, oženjen, otac troje
djece, oslobodjen služenja vojnog roka zbog hronične upale zglobova, vodi se u
vojnoj evidenciji u Nikšiću, srednjeg imovnog stanja, osudjivan presudom
Opštinskog suda u Nikšiću K.br.137/87 od 13.08.1987.godine, zbog krivičnog
djela iz čl.172 KZ SRCG na 30 dana zatvora uslovno na 1 godinu, presudom
Osnovnog suda u Kolašinu K.br.198/88 od 19.12.1989.godine, zbog krivičnog
djela iz čl.54 st.1 KZ SRCG na 60 dana zatvora uslovno na 1 godinu, presudom
Opštinskog suda u Nikšiću K.br.52/88 od 10.05.1989.godine, zbog krivičnog
djela iz čl.153 st.1 KZ SRCG na četiri mjeseca zatvora, presudom Osnovnog suda
u Titogradu K.br.418/89 od 13.05.1993.godine, zbog krivičnog djela iz čl.208
st.2 u vezi st.1 KZ SRCG na 6 mjeseci zatvora, presudom Višeg suda u Podgorici
K.br.21/97 od 06.11.1997.godine, zbog krivičnog djela iz čl.146 st.1 KZ RCG na
3 godine zatvora i presudom Osnovnog suda u Nikšiću K.br.459/98 od
04.06.2004.godine, zbog krivičnog djela iz čl.207 st.3 u vezi st.1 KZ RCG na 4
mjeseca zatvora.  
2. P.D., od oca M. i majke B., rodjene D., rodjen ... u B., sa mjestom
prebivališta u B. - ... , državljanin Crne Gore, pismen, završio srednju
tehničku školu, nezaposlen, neoženjen, oslobodjen služenja vojnog roka zbog
slabog vida, srednjeg imovnog stanja, osudjivan presudom Okružnog suda u
Titogradu K.br.85/89 od 22.05.1990.godine zbog krivičnog djela iz čl.208 st.2
KZ SRCG na 6 mjeseci zatvora, presudom Trećeg opštinskog suda u Beogradu
K.br.527/94 od 16.11.1994.godine, zbog krivičnog djela iz čl.180 st.1 KZ RS na
7 mjeseci zatvora uslovno na 4 godine, presudom Osnovnog suda u Baru
K.br.138/93 od 19.09.1994.godine, zbog krivičnog djela iz čl.202 st.3 u vezi
st.1 KZ RCG na 3 mjeseca zatvora uslovno na 1 godinu, presudom Osnovnog suda u
Baru K.br.116/95 od 35.10.1995.godine, zbog krivičnog djela iz čl.176 st.1 KZ
RCG na 8 mjeseci zatvora uslovno na 2 godine, presudom Okružnog suda u
Beogradu K.br.490/96 od 13.10.1997.godine, zbog krivičnog djela iz čl.245 st.1
KZ SRJ na 6 mjeseci zatvora uslovno na 4 godine, presudom Višeg suda u
Podgorici K.br.29/98 od 15.12.2001.godine, zbog krivičnog djela iz čl.36 st.1
KZ RCG na 6 mjeseci zatvora uslovno na 2 godine, presudom Osnovnog suda u Baru
K.br.277/04 od 24.11.2006.godine, zbog krivičnog djela iz čl.348 st.3 KZ CG na
6 mjeseci zatvora uslovno na 2 godine i presudom Osnovnog suda u Baru
K.br.384/04 od 19.06.2006.godine, zbog krivičnog djela iz čl.246 st.1 KZ SRJ
na 6 mjeseci zatvora.  
3. D.R., od oca R. i majke R., rodjene M., rodjen ... u N., sa mjestom
prebivališta u N. -  ul. ... , državljanin Crne Gore, pismen, završio srednju
ekonomsku školu, po zanimanju komercijalni tehničar, neoženjen, vojsku služio
u Kraljevu 1999.godine, vodi se u vojnoj evidenciji u Nikšiću, srednjeg
imovnog stanja, osudjivan presudom Osnovnog suda u Nikšiću K.br.290/03 od
26.02.2004.godine, zbog krivičnog djela iz čl.149 st.1 KZ RCG na 3 mjeseca
zatvora uslovno na 2 godine, presudom  Osnovnog suda u Nikšiću K.br.450/04 od
13.01.2005.godine, zbog krivičnih djela iz čl.240 st.1 tač.3 KZ CG, čl.149 KZ
CG, čl.244 st.1 KZ CG u vezi čl.49 KZ CG na 7 mjeseci zatvora i presudom
Osnovnog suda u Nikšiću K.br.596/05 od 18.02.2006.godine, zbog krivičnog djela
iz čl.240 st.1 tač.1 KZ CG na 5 mjeseci zatvora.  
4. P.V., od oca B. i majke O., rodjene P., rodjen ... u P., sa mjestom
prebivališta u P. - ul. ... , državljanin Crne Gore, pismen, završio srednju
ugostiteljsku školu, po zanimanju konobar, neoženjen, vojsku nije služio, vodi
se u vojnoj evidenciji u Podgorici, srednjeg imovnog stanja, osudjivan
presudom Osnovnog suda u Podgorici K.br.97/18046 od 24.08.1998.godine, zbog
krivičnog djela iz čl.39 KZ RCG na 2000 dinara, presudom Osnovnog suda u
Podgorici K.br.04/1155 od 07.06.2005.godine, zbog krivičnog djela iz čl.239
st.1 KZ CG na 3 mjeseca zatvora, presudom Osnovnog suda u Danilovgradu
K.br.33/04 od 07.07.2004.godine, zbog krivičnog djela iz čl.246 st.1 KZ SRJ u
vezi čl.19 KZ SRJ na 3 mjeseca zatvora, presudom Osnovnog suda u Podgorici
K.br.04/1168 od 15.07.2006.godine, zbog krivičnog djela iz čl.239 st.1 KZ CG
na 2 mjeseca zatvora, presudom Osnovnog suda u Podgorici K.br.01/8431 od
22.09.2005.godine, zbog krivičnog djela iz čl.327 st.3 u vezi st.1 KZ CG na 6
mjeseci zatvora uslovno na 2 godine, presudom Osnovnog suda u Podgorici
K.br.03/4932 od 03.05.2007.godine, zbog produženog krivičnog djela iz čl.240
st.1 tač.3 KZ CG na 2 godine zatvora, presudom Osnovnog suda u Podgorici
K.br.07/587 od 13.11.2007.godine, zbog krivičnog djela iz čl.242 st.1 KZ CG na
2 godine i 6 mjeseci zatvora i presudom Osnovnog suda u Podgorici K.br.06/311
od 02.05.2007.godine, zbog krivičnog djela iz čl.239 st.1 KZ CG na 2 mjeseca
zatvora.  
5. D.P., zvani P., od oca B. i majke M., rodjene S., rodjen ... u N., sa
mjestom prebivališta u N. - ul. ... , državljanin Crne Gore, pismen, student,
završio srednju elektro-metaluršku školu, oženjen, otac jednog djeteta, vojsku
nije služio, vodi se u vojnoj evidenciji u Nikšiću, neodredjenog imovnog
stanja, osudjivan presudom Osnovnog suda u Nikšiću K.br.351/99 od
30.03.2000.godine, zbog krivičnog djela iz čl.37 st.2 u vezi st.1 KZ RCG na 40
dana zatvora uslovno na 1 godinu, presudom Osnovnog suda u Nikšiću K.br.323/00
od 13.11.2001.godine, zbog krivičnog djela iz čl.145 st.2 u vezi st.1 KZ RCG
na 4 mjeseca zatvora, presudom Osnovnog suda u Nikšiću K.br.222/01 od
12.04.2002.godine, zbog krivičnog djela iz čl.145 st.1 tač.1 KZ RCG na 3
mjeseca zatvora, presudom Osnovnog suda u Nikšiću K.br.6/02 od
01.07.2003.godine, zbog krivičnog djela iz čl.144 st.1 KZ RCG na 3 mjeseca
zatvora i presudom Osnovnog suda u Nikšiću K.br.27/04 od 15.11.2004.godine,
zbog krivičnog djela iz čl.144 st.1 KZ RCG na 3 mjeseca zatvora.  
Na osnovu čl.373 tač.2 ZKP-a,  
OSLOBAĐAJU SE OD OPTUŽBE
Da su:  
Dana 10.03.2005.godine, oko 23,00 časa, u zatvorenom dijelu Prekršajnog
odjeljenja istražnog zatvora ZIKS, u Spužu, opština Danilovgrad, u grupi,
vršenjem nasilja prema drugom i drskim i bezobzirnim ponašanjem značajnije
ugrozili spokojstvo zatvorenika i teže remetili javni red i mir, na način što
je okr.B.R. ušao u sobu gdje se nalazio oštećeni Č.M., prišao mu i bez razloga
ga uhvatio za revere od jakne tražeći da pođe sa njim u sobu gdje izdržava
kaznu, pa kada je oštećeni ušao u sobu više puta ga je udario pesnicama u
predjelu glave i tijela, da bi zatim okrivljeni Š.Ž., D.R. i P.V. koji su se
nalazili u sobi, prišli oštećenom, opkolili ga i više puta ga udarili
pesnicama i nogama u predjelu glave i tijela, nakon čega je oštećeni Č.M.
uspio da izađe iz sobe u hodnik u namjeri da pobjegne, u kojem trenutku su ga
okrivljeni P.D. i D.P., koji su se nalazili u hodniku više puta udarili
pesnicama u predjelu glave i tijela, kojom prilikom su oštećenom Č.M.u
nanijeli laku tjelesnu povredu-ranu razderotinu kože glave u potiljačnom
predjelu,  
- čime bi počinili krivično djelo nasilničko ponašanje iz čl.399 st.2 u vezi
st.1 KZ.  
Na osnovu čl.230 st.1 ZKP-a, troškovi krivičnog postupka padaju na teret
budžetskih sredstava suda.  
O b r a z l o ž e nj e
Optužnicom Osnovnog državnog tužioca iz Podgorice Kt.br.818/05 od
06.02.2006.godine, stavljeno je na teret okrivljenima B.R., P.D., Š.Ž., D.R.,
P.V.u i D.P. da su počinili krivično djelo nasilničko ponašanje iz čl.399 st.2
u vezi st.1 KZ. Zastupnik optužbe je na glavnom pretresu u završnoj riječi
predložio da sud okrivljene B.R., P.D., D.R., P.V.a i D.P. oglasi krivim i
osudi na kazne u zakonom propisanim granicama.  
Predmetnu optužnicu sud je shodno čl.446 Zakonika o krivičnom postupku
(Sl.list CG br.57/09 od 18.08.2009.godine) tretirao kao optužni predlog zbog
čega je primjenjivao odredbe koje se odnose na skraćeni postupak.  
Rješenjem Osnovnog suda u Danilovgradu K.br.18/06 od 06.10.2010.godine,
obustavljen je krivični postupak protiv okrivljenog Š.Ž. zbog krivičnog djela
nasilničko ponašanje iz čl.399 st.2 u vezi st.1 KZ, usljed smrti ovog
okrivljenog.  
Glavni pretres od 02.02.2012.godine sud je shodno čl.457 ZKP-a održao u
odsustvu uredno pozvanih okrivljenih P.D., D.R. i D.P., koji su prethodno bili
saslušani, a njihovo prisusto nije bilo nužno.  
Okrivljeni B.R. u odbrani datoj u istražnom postupku i na glavnom pretresu u
bitnom je naveo, da je oštećeni Č.M. bio problematičan zatvorenik koga su 5
minuta prije kritičnog događaja doveli u zatvoreni dio prekršajnog odjeljenja
istražnog zatvora, da je isti vikao i psovao i sve uznemiravao. Čuo je da je
oštećeni Č.M. prethodno nekog izboo nožem. Ušao je u sobu gdje je bio oštećeni
Č.M., rekao mu je da se smiri i da spava, a zatim se vratio u svoju sobu.
Tvrdi da je nakon toga oštećeni Č.M. došao u njegovu sobu i da je
kazao:“Nijesam ja pička i mene ni od koga nije strah, nemojte mi vi
prijetiti“. Tada je oštećeni Č.M. krenuo da ga udari, pa se izmakao i
oštećenog Č.M.a potom udario pesnicom u predjelu glave od kojeg udarca je
oštećeni ispao iz sobe. Nije mu poznato šta se dešavalo u hodniku. Na glavnom
pretresu je pojasnio da kada je ušao u sobu gdje je bio oštećeni Č.M. da je
vidio da je bio krvav po glavi, te da je u momentu kada je udario oštećenog
Č.M.a sa njim u sobi bio i Š.Ž.. Nije se mogao izjasniti da li je tada sa njim
u sobi bio i okrivljeni D.R., s tim što je siguran da je okrivljeni D.R.
zajedno sa njim u sobi izdržavao kaznu. U završnoj riječi je kazao da prihvata
završnu riječ svoga branioca, te da je oštećeni Č.M. povrijeđen u nekom
ranijem događaju.  
Branilac okrivljenog B.R. adv. S.B. u završnoj riječi je zastupao tezu, da
nema dokaza da je njegov branjenik počinio krivično djelo koje mu se stavlja
na teret, zbog čega je predložio da ga sud oslobodi od optužbe.  
Okrivljeni P.D. u odbrani datoj u istražnom postupku u bitnom je naveo da je
kritične večeri, kada se nalazio na izdržavanju kazne, čuo neko urlanje koje
je dopiralo iz sobe u kojoj se nalazio okrivljeni B.R.. Izašao je u hodnik i
vidio je jednog zatvorenika koji je bio krvav. Taj zatvorenik je uz krikove
krenuo prema njemu. Reagovao je tako što je odgurnuo ovog zatvorenika kojeg je
zatim okrivljeni D.P. dočekao na šaku i pri tom šaku povrijedio.  
Okrivljeni P.D. u odbrani datoj na glavnom pretresu u bitnom je naveo da je
kritične večeri izdržavao kaznu u zatvorenom prekršajnom odjeljenju, te da je
legao da spava. U jednom momentu čuo je neku viku koja je dopirala iz hodnika,
pa je ustao iz kreveta i došao do hodnika. U hodniku je primijetio oštećenog
Č.M.a. Vidio je da je bio ogreban. Tvrdi da je oštećeni Č.M. krenuo uz krikove
prema njemu i zbog toga je oštećenog odgurnuo. Sjeća se da je u hodniku bio i
okrivljeni D.P.. Nije se mogao izjasniti da li je okrivljeni D.P. udario
oštećenog. Istakao je da je nakon događaja čuo da je oštećeni Č.M. premješten
u zatvoreno prekršajno odjeljenje zbog tuče koju je inicirao u otvorenom
prekršajnom odjeljenju, te da je u momentu kada su komandiri krenuli da izvode
oštećenog Č.M. vidio na njegovoj glavi ušivenu posjekotinu. Nije mogao da
pojasni različitosti u odnosu na odbranu datu u istražnom postupku.  
Okrivljeni D.R. u odbrani datoj u istražnom postupku u bitnom je naveo da se
kritičnom prilikom nalazio u zatvorenom dijelu prekršajnog odjeljenja u sobi
zajedno sa okrivljenim B.R. i Š.Ž.m. Tvrdi da je u sobu došao oštećeni Č.M.,
kojeg do tada nije ponavao, i da  se provokativno obratio okrivljenom B.R.
pozivajući ga da ustane i da nešto nasamo riješe. Sjeća se da okrivljeni B.R.
nije htio da ustane iz kreveta. Čuo je da je okrivljeni B.R. rekao oštećenom
Č.M.u da ide iz sobe i da će sjutra to raspraviti. Istakao je da po njegovom
uvjerenju oštećeni Č.M. nije bio u normalnom stanju, jer je čuo da je
prethodno u hodniku vikao i vrištao. Oštećeni Č.M. nije htio da izadje iz
sobe, primakao se okrivljenom B.R. i ponovo je pozvao okrivljenog B.R. da
izadje iz sobe. Kada je okrivljeni B.R. ustao iz kreveta, oštećeni Č.M. je
udario okrivljenog B.R. i to koliko mu se čini stisnutom pesnicom u predjelu
ramena, a  zatim je okrivljeni B.R. udario oštećenog Č.M.a. Nakon toga
oštećeni Č.M. je krenuo prema njemu u namjeri da ga udari zbog čega je on
šakom udario oštećenog u predjelu glave.  Pojasnio je da se oštećeni prema
svima zalijetao.  
Okrivljeni D.R. u odbrani datoj na glavnom pretresu u bitnom je naveo da je
oštećeni Č.M. zbog disciplinskog prekršaja iz poluotvorenog odjeljenja
premješten u zatvoreni dio prekršajnog odjeljenja, gdje je on izdržavao kaznu.
Sjeća se da je kaznu izdržavao u sobi zajedno sa okrivljenim B.R. i Š.Ž.. Kada
je oštećeni Č.M. premješten primijetio je da je isti imao povrede po glavi.
Istakao je i da su komandiri njemu i ostalima kazali da je oštećeni Č.M. imao
neku svađu. Iz razgovora oštećenog Č.M. sa drugim zatvorenicima primijetio je
da isti ima psihičkih problema. Kritične večeri bio je u svojoj sobi.
Okrivljeni B.R. je ležao u svom krevetu. U jednom momentu u sobu je došao
oštećeni Č.M.. Sjeća se da je oštećeni Č.M. nešto pitao okrivljenog B.R. i
pozivao ga je da ustane. Na to je okrivljeni B.R. kazao oštećenom Č.M. da dođe
sljedeći dan da razgovaraju. Oštećeni Č.M. je insistirao da okrivljeni B.R.
ustane iz kreveta, a zatim je televizor oborio na pod. Kada je okrivljeni B.R.
krenuo da ustane iz kreveta, oštećeni Č.M. je zamahnuo stisnutom pesnicom da
udari okrivljenog B.R.. Misli da je oštećeni Č.M. pesnicom zakačio okrivljenog
B.R. u predjelu glave ili vrata. Nastalo je komešanje. Nakon toga oštećeni
Č.M. je njega udario stisnutom pesnicom u predjelu grudi. Naveo je da je
moguće da je nakon primljenog udarca udario jedanput oštećenog Č.M.. Zajedno
sa Š.Ž. je oštećenog Č.M. izgurao iz sobe, nakon čega su zatvorili vrata.
Tvrdi da je cijeli događaj u sobi trajao oko pola minuta. Upoznat na
različitosti u odnosu na odbranu datu u istražnom postupku naveo je da je
tačna njegova odbrana sa glavnog pretresa, a da različitosti ne može da
pojasni.  
Okrivljeni P.V. se u istražnom postupku branio ćutanjem.  
Okrivljeni P.V. u odbrani datoj na glavnom pretresu u bitnom je naveo da je u
toku 2005.godine bio na izdržavanju kazne u prekršajnom odjeljenju, a da nije
tačno da je oštećenog Č.M.a bilo čime udarao. U sobi u kojoj je izdržavao
kaznu nijesu sa njim bili okrivljeni B.R., Š.Ž., P.D., D.R. i D.P.. Sjeća se
da je jedne večeri dok je bio u sobi čuo galamu i viku. Nije izlazio iz sobe,
a kasnije je čuo da je u tom događaju učestvovao oštećeni Č.M.. Tvrdi da je
oštećeni Č.M. premješten u odjeljenje gdje je on bio iz razloga što je u
poluotvorenom odjeljenju napravio problem. Istakao je da je vidio oštećenog
Č.M. u momentu kada je doveden u odjeljenje gdje je on izdržavao kaznu. Tada
je na glavi i licu oštećenog Č.M.a vidio ogrebotine i posjekotine, a po
njegovom mišljenju oštećeni je izgledao psihički nenormalno. U završnoj riječi
je predložio da ga sud oslobodi od optužbe jer nije dokazano da je počinio
krivično djelo koje mu se stavlja na teret.  
Okrivljeni D.P. u odbrani datoj u istražnom postupku u bitnom je naveo da se
nalazio na izdržavanju kazne u zatvorenom dijelu prekršajnog odjeljenja u
ZIKS-u kada je jedne večeri doveden i u njegovoj sobi smješten oštećeni Č.M..
Sjeća se da mu je sa ostalim zatvorenicima iz svoje sobe dao da jede. U jednom
momentu oštećeni Č.M. je izašao iz sobe i otišao je u sobu gdje je bio
okrivljeni B..  Čuo je neku prepirku i upozorenje koje je okrivljeni B. uputio
oštećenom Č.M., a koje se odnosilo na to da oštećeni ide da spava, te da će
sjutra rasčistiti to što treba. Poslije toga čuo je komešanje. Izašao je iz
sobe i u hodniku je vidio oštećenog Č.M.a. Tvrdi da ga je oštećeni odgurnuo,
da je udario rukom u jedan metalni šiljak, da ga je zatim oštećeni udario, te
da je oštećenom uzvratio tako što ga je udario otvorenom ili zatvorenom šakom
u predjelu glave. Nije vidio da je okrivljeni P.D. udario oštećenog. Istakao
je da je oštećeni bio problematičan zatvorenik koji je jednog zatvorenika uboo
nožem u predjelu oka i uvijek gdje se nalazio je pravio kavgu i druge
maltretirao.  
Okrivljeni D.P. u odbrani datoj na glavnom pretresu u bitnom je naveo da se u
toku 2005.godine nalazio u zatvorenom dijelu prekršajnog odjeljenja u ZIKS-u,
da je jedne večeri u sobu gdje se on nalazio na izdržavanju kazne doveden
oštećeni Č.M., te da je oštećenog na dolasku počastio. Sjeća se da je oštećeni
Č.M. doveden iz poluotvorenog prekršajnog odjeljenja, a iz razloga što je tamo
imao neku svađu. Prilikom dolaska primijetio je da je oštećeni bio krvav po
glavi. Iste večeri oštećeni je izašao iz sobe i uputio se u sobu gdje su kaznu
izdržavali okrivljeni B.R., Š.Ž. i D.R.. Čuo je da je nakon što je pošao u ovu
sobu oštećeni kazao:“Ustani treba da pričamo“, a zatim da je okrivljeni B.R.
rekao oštećenom da ide da legne i da sjutra mogu da pričaju. Izašao je iz sobe
u hodnik da bi vidio o čemu se radi. U hodniku se sreo sa oštećenim Č.M..
Tvrdi da ga je oštećeni udario stisnutom pesnicom u predjelu glave. Uzvratio
je oštećenom i udario ga je stisnutom pesnicom u predjelu glave. Tu je bio
prisutan i okrivljeni P.D. koji je odgurnuo oštećenog, a iz razloga da bi
njega zaštitio. Po njegovom mišljenju oštećeni Č.M. nije bio psihički zdrava
osoba, a nakon događaja čuo je da je okrivljeni B.R. dolazio u njihovu sobu da
smiri oštećenog. Upoznat na različitosti u odnosu na odbranu datu u istražnom
postupku naveo je da je tačno da ga je oštećeni Č.M. odgurnuo i da je tom
prilikom povrijedio ruku na način što je rukom udario u jedan metalni šiljak
na hidrantu.  
Obzirom da je okrivljeni Š.Ž. preminuo, sud je rješenjem K.br.18/06 od
06.10.2010.godine, obustavio krivični postupak u odnosu na njega, zbog
krivičnog djela nasilničko ponašanje iz čl.399 st.2 u vezi st.1 KZ, a zatim je
na glavnom pretresu, osnovom čl.356 st.1 tač.1 ZKP-a, pročitao njegovu odbranu
iz istražnog postupka sa zapisnika o saslušanju okrivljenog Ki.br.32/05 od
21.12.2005.godine.  
Okrivljeni Š.Ž. u odbrani datoj u istražnom postupku u bitnom je naveo da je
kritičnom prilikom oštećeni Č.M. došao u sobu u kojoj je bio on, da je
oštećeni bio pijan ili nadrogiran jer se nenormalno ponašao i vikao, te da su
on, okrivljeni B.R. i ne zna ko još ustali da oštećenog izbace iz sobe. Tvrdio
je da nijedanput nije udario oštećenog, a nije vidio ni da su ga ostali
udarali. Istakao je da su samo oštećenog izgurali u hodnik, a nije mu poznato
šta se potom dešavalo.  
Sud je na glavnom pretresu u dokaznom postupku saslušao svjedoka-oštećenog
Č.M.a, pročitao izvještaj ljekara specijaliste Urgentnog centra KC CG
br.protokola 3079 od 10.03.2005.godine izdat na ime oštećenog Č.M.a, pročitao
uvjerenje KC CG br.03/17-94104 od 22.07.2011.godine izdato na ime oštećenog
Č.M., pročitao uvjerenje KC CG br.03/01-12847/1 od 20.09.2011.godine izdato na
ime oštećenog Č.M.a, pročitao dopis ZIKS-a br.ZKK-00/1545-1 od
31.05.2011.godine, izvršio uvid u prijavu disciplinskog prestupa koja se
odnosi na oštećenog Č.M., izvršio uvid u rješenje ZIKS-a-Zatvor Podgorica
br.02-377/3 od 14.03.2005.godine, pročitao izvještaj dežurne službe ZIKS-a od
10.03.2005.godine, pročitao nalaz i mišljenje vještaka sudske medicine dr
B.B.Ki.br.32/05 od 12.09.2005.godine i sa glavnog pretresa od
06.05.2011.godine i saslušao ovog vještaka, pročitao izvod iz kaznene
evidencije Uprave policije PJ Podgorica br.29-245/07-20495/2-3117 od
10.12.2007.godine izdat na ime okrivljenog P.V., pročitao izvod iz kaznene
evidencije Uprave policije PJ Nikšić br.1859 od 11.12.2007.godine izdat na ime
okrivljenih B.R., D.R. i D.P. i pročitao izvod iz kaznene evidencije Uprave
policije PJ Bar od 07.12.2007.godine izdat na ime okrivljenog P.D..  
Svjedok-oštećeni Č.M. u iskazu datom u istražnom postupku u bitnom je naveo da
je dana 10.03.2005.godine bio u Spužu u zatvorenom odjeljenju za prekršaje
gdje je trebao ostati još nekih 20-tak dana. Tvrdi da je negdje oko 21-22 časa
došao kod njega okrivljeni B.R. i pitao ga je da li zna ko je on. Odgovorio mu
je da ga prvi pu vidi. Zatim ga je okrivljeni B.R. uhvatio za kragnu košulje i
taražio je da pođe sa njim kod njega u sobu. Pristao je i otišao je u sobu u
kojoj su se nalazili nikšićani. Po njegovoj procjeni bilo ih je oko 11. Čim je
ušao u sobu ovih 11 momaka ga je opkolilo. Na pitanje okrivljenog B.R. da li
je on drug Z.M. odgovorio mu je da nije. Sjeća se da je jedan njemu nepoznati
momak koji je bio iza njega kazao:“Jes to je taj“. Tvrdi da su tada počeli svi
da ga udaraju, a od tih momaka poznao bi trojicu. Od okrivljenih poznaje B.R.,
Š.Ž., a poznao bi još jednog momka po izgledu, a ne zna mu ime i prezime.
Istakao je da su ga udarali svuda po tijelu, da su koristili metalnu šipku, te
da je to trajalo najmanje jedan minut. Kada su došli službenici zatvora odveli
su ga u Klinički centar u Podgorici. Pojasnio je da mu je bio polomljen jedan
zub, da su mu jagodice bile natečene kao i glava, a da su mu glavu ušivali sa
nekoliko konaca. Istakao je da je zadobio teške tjelesne povrede, da u bolnici
nije zadržan već da je odmah vraćen u zatvor i sproveden u samicu.  
Svjedok-oštećeni Č.M. u iskazu datom na glavnom pretresu u bitnom je naveo da
se u toku 2005.godine nalazio u ZIKS-u u Spužu, na izdržavanju kazne zatvora u
trajanju od jedne godine, koja mu je bila izrečena presudom, a zbog počinjenog
krivičnog djela ubistvo u pokušaju učinjenog na štetu više lica. U toku
izdržavanja zatvorske kazne od strane uprave zatvora bio je premješten u
prekršajno odjeljenje. Prilikom ulaska u ovo odjeljenje pričao je sa jednim
momkom, koji je imao podgorički naglasak, kojem se sjeća lika ali ne i imena,
i taj momak ga je pitao da li poznaje neko lice. Nakon što mu je nešto
odgovorio taj momak ga je udario stisnutom pesnicom u predjelu lica. Tvrdi da
je tada počeo da zadobija udarce sa svih strana od strane više nepoznatih
lica. Od zadobijenih udaraca je pao. Dok je ležao na podu rukama je pokrio
glavu. Ubrzo su došli službenici zatvora koji su ga podigli sa poda i odveli u
bolnicu. Upoznat na različitosti u odnosu na iskaz dat u istražnom postupku u
bitnom je naveo da iskaz dat u istražnom postupku nije njegov, da je kod
istražnog sudije dao drugačiji iskaz, da je vjerovatno njegov potpis na
zapisniku o saslušanju svjedoka iz istražnog postupka, nakon čega je naveo da
ne zna da li je njegov potpis na zapisniku o saslušanju iz istražnog postupka,
a da je od pripravnika u Osnovnom sudu u Cetinju koji je vršio saslušanje,
prvi put čuo imena okrivljenih. Pojasnio je da ga nijedan od okrivljenih
kritičnom prilikom nije udarao, da je okrivljene P.V., P.D. i D.R. prvi put
vidio na suđenju, a da je okrivljenog B.R. upoznao tek poslije kritičnog
događaja. Istakao je da se istog dana prije nego što ga je udarilo lice sa
podgoričkim naglaskom, potukao sa nekim u poluotvorenom odjeljenju, da ne zna
kakve je povrede tom prilikom zadobio, a da zna da je poslije te tuče poveden
u KC CG u Podgorici na pregled. Na pregled u KC CG u Podgorici odveden je i
poslije događaja u zatvorenom odjeljenju kada ga je udario momak sa
podgoričkim naglaskom i više drugih nepoznatih lica. Nije se pridružio
krivičnom gonjenju protiv okrivljenih B.R., P.D., P.V., D.R. i D.P. jer ga oni
nijesu udarali i nije postavio zahtjev za naknadu štete.  
Iz dopisa ZIKS-a br.ZKK-00/1545-1 od 31.05.2011.godine, prijave disciplinskog
prestupa koja se odnosi na oštećenog Č.M.a, rješenja ZIKS-a-Zatvor Podgorica
br.02-377/3 od 14.03.2005.godine i izvještaja dežurne službe ZIKS-a od
10.03.2005.godine utvrđuje se da je oštećeni Č.M. zbog tuče u poluotvorenom
odjeljenju sa A.M. i Andrić Ilijom, koja je bila dana 10.03.2010.godine oko
20,30 časova, disciplinski kažnjen i izrečena mu je mjera izdvajanje u posebnu
prostoriju u trajanju od 10 dana. Zbog tuče u poluotvorenom odjeljenju iste
noći odveden je u KC CG u Podgorici na pregled i nakon povratka sa pregleda
smješten je u zatvoreni dio prekršaja. Nakon tuče koja je bila u zatvorenom
dijelu prekršaja oštećeni Č.M. je u 23,00 časova iste noći odveden na pregled
u KC CG Podgorica, a vraćen je sa pregleda u 00,40 časova poslije čega je
smješten u jednokrevetnu sobu.  
Iz sadržine nalaza i mišljenja vještaka sudske medicine dr B.B.Ki.br.32/05 od
12.09.2005.godine i sa glavnog pretresa od 06.05.2011.godine, saslušanja ovog
vještaka, izvještaja ljekara specijaliste Urgentnog centra KC CG br.protokola
3079 od 10.03.2005.godine izdatog na ime oštećenog Č.M.a, uvjerenja KC CG
br.03/17-94104 od 22.07.2011.godine izdatog na ime oštećenog Č.M. i uvjerenja
KC CG br.03/01-12847/1 od 20.09.2011.godine izdatog na ime oštećenog Č.M.
utvrđuje se da je oštećeni Č.M. dana 10.03.2005.godine dva puta pregledan u KC
CG u Podgorici od strane dežurnog ljekara dr M. i to prvi put u 22,00 časova
pod rednim brojem knjige pregleda 3075 i drugi put u 23,40 časova pod rednim
brojem knjige pregleda 3079. Imajući u vidu da je isti ljekar u oba navrata
pregledao oštećenog, vještak je mišljenja da je kod oštećenog Č.M.a postojala
samo jedna povreda glave koju je ljekar prilikom prvog pregleda označio kao
nagnječinu kože glave, a prilikom drugog pregleda kao razderotinu kože
potiljačnog predjela glave. Takav zaključak proizilazi iz toga što je ljekar
(dr M.), prilikom posljednjeg pregleda naveo samo jednu dijagnozu na latinskom
jeziku, a koja u prevodu znači rana razderotina potiljačnog predjela glave. Da
su bile dvije povrede ljekar bi svakako naveo i onu povredu koju je naveo
prilikom prvog pregleda. Dakle, kod oštećenog Č.M.a prilikom urađenih pregleda
dana 10.03.2005.godine, postojala je samo jedna povreda glave i to u vidu rane
razderotine kože poglavine u potiljačnom predjelu glave, a koja je nastala
djelovanjem zamahnute tupo-tvrde sile neravne površine, koja sila je djelovala
u jednom navratu i slabijim intezitetom na pomenuti predio glave, a u momentu
kada je oštećeni potiljačnim predjelom glave bio okrenut ka sili. Ova povreda
je laka tjelesna povreda i mogla je nastati djelovanjem zamahnute stisnute
pesnice ili udarom ili padom potiljačnim predjelom glave o kakvu ili na kakvu
tvrdu i neravnu podlogu (zid,pod i sl.), a postojala je i prilikom prvog
pregleda tj.10.03.2005.godine u 22,00 časova. Da je kod oštećenog postojala i
kakva druga povreda, kao npr. prelom zuba, ogrebotine, posjekotine kože i sl.
to je ljekar bio dužan da sve ove povrede konstatuje i napiše u izvještaju. U
izvještaju ljekara hirurga koji se odnosi na oštećenog ne navodi se podatak da
je povreda u vidu rane razderotine kože poglavine zbrinjavana od strane
hirurga ušivanjem, već da je samo rana čišćena i zaštićena prevojem.  
Sud je cijenio nalaz i mišljenje ovog vještaka, pa je isti prihvatio kao
jasan, stručan, objektivan i zasnovan na pravilima struke i nauke.  
Iz izvoda iz kaznene evidencije Uprave policije PJ Podgorica
br.29-245/07-20495/2-3117 od 10.12.2007.godine izdatog na ime okrivljenog
P.V.a utvrđuje se da je isti osuđivan presudom Osnovnog suda u Podgorici
K.br.97/18046 od 24.08.1998.godine, zbog krivičnog djela iz čl.39 KZ RCG na
2000 dinara, presudom Osnovnog suda u Podgorici K.br.04/1155 od
07.06.2005.godine, zbog krivičnog djela iz čl.239 st.1 KZ CG na 3 mjeseca
zatvora, presudom Osnovnog suda u Danilovgradu K.br.33/04 od
07.07.2004.godine, zbog krivičnog djela iz čl.246 st.1 KZ SRJ u vezi čl.19 KZ
SRJ na 3 mjeseca zatvora, presudom Osnovnog suda u Podgorici K.br.04/1168 od
15.07.2006.godine, zbog krivičnog djela iz čl.239 st.1 KZ CG na 2 mjeseca
zatvora, presudom Osnovnog suda u Podgorici K.br.01/8431 od 22.09.2005.godine,
zbog krivičnog djela iz čl.327 st.3 u vezi st.1 KZ CG na 6 mjeseci zatvora
uslovno na 2 godine, presudom Osnovnog suda u Podgorici K.br.03/4932 od
03.05.2007.godine, zbog produženog krivičnog djela iz čl.240 st.1 tač.3 KZ CG
na 2 godine zatvora, presudom Osnovnog suda u Podgorici K.br.07/587 od
13.11.2007.godine, zbog krivičnog djela iz čl.242 st.1 KZ CG na 2 godine i 6
mjeseci zatvora i presudom Osnovnog suda u Podgorici K.br.06/311 od
02.05.2007.godine, zbog krivičnog djela iz čl.239 st.1 KZ CG na 2 mjeseca
zatvora.  
Iz izvoda iz kaznene evidencije Uprave policije PJ Nikšić br.1859 od
11.12.2007.godine izdatog na ime okrivljenih B.R., D.R. i D.P. utvrđuje se da
je okrivljeni B.R. osudjivan presudom Opštinskog suda u Nikšiću K.br.137/87 od
13.08.1987.godine, zbog krivičnog djela iz čl.172 KZ SRCG na 30 dana zatvora
uslovno na 1 godinu, presudom Osnovnog suda u Kolašinu K.br.198/88 od
19.12.1989.godine, zbog krivičnog djela iz čl.54 st.1 KZ SRCG na 60 dana
zatvora uslovno na 1 godinu, presudom Opštinskog suda u Nikšiću K.br.52/88 od
10.05.1989.godine, zbog krivičnog djela iz čl.153 st.1 KZ SRCG na četiri
mjeseca zatvora, presudom Osnovnog suda u Titogradu K.br.418/89 od
13.05.1993.godine, zbog krivičnog djela iz čl.208 st.2 u vezi st.1 KZ SRCG na
6 mjeseci zatvora, presudom Višeg suda u Podgorici K.br.21/97 od
06.11.1997.godine, zbog krivičnog djela iz čl.146 st.1 KZ RCG na 3 godine
zatvora i presudom Osnovnog suda u Nikšiću K.br.459/98 od 04.06.2004.godine,
zbog krivičnog djela iz čl.207 st.3 u vezi st.1 KZ RCG na 4 mjeseca zatvora,
da je okrivljeni D.R. osuđivan presudom Osnovnog suda u Nikšiću K.br.290/03 od
26.02.2004.godine, zbog krivičnog djela iz čl.149 st.1 KZ RCG na 3 mjeseca
zatvora uslovno na 2 godine, presudom  Osnovnog suda u Nikšiću K.br.450/04 od
13.01.2005.godine, zbog krivičnih djela iz čl.240 st.1 tač.3 KZ CG, čl.149 KZ
CG, čl.244 st.1 KZ CG u vezi čl.49 KZ CG na 7 mjeseci zatvora i presudom
Osnovnog suda u Nikšiću K.br.596/05 od 18.02.2006.godine, zbog krivičnog djela
iz čl.240 st.1 tač.1 KZ CG na 5 mjeseci zatvora i da je okrivljeni D.P.
osuđivan presudom Osnovnog suda u Nikšiću K.br.351/99 od 30.03.2000.godine,
zbog krivičnog djela iz čl.37 st.2 u vezi st.1 KZ RCG na 40 dana zatvora
uslovno na 1 godinu, presudom Osnovnog suda u Nikšiću K.br.323/00 od
13.11.2001.godine, zbog krivičnog djela iz čl.145 st.2 u vezi st.1 KZ RCG na 4
mjeseca zatvora, presudom Osnovnog suda u Nikšiću K.br.222/01 od
12.04.2002.godine, zbog krivičnog djela iz čl.145 st.1 tač.1 KZ RCG na 3
mjeseca zatvora, presudom Osnovnog suda u Nikšiću K.br.6/02 od
01.07.2003.godine, zbog krivičnog djela iz čl.144 st.1 KZ RCG na 3 mjeseca
zatvora i presudom Osnovnog suda u Nikšiću K.br.27/04 od 15.11.2004.godine,
zbog krivičnog djela iz čl.144 st.1 KZ RCG na 3 mjeseca zatvora.  
Iz izvoda iz kaznene evidencije Uprave policije PJ Bar od 07.12.2007.godine
izdatog na ime okrivljenog P.D. utvrđije se da je isti osuđivan presudom
Okružnog suda u Titogradu K.br.85/89 od 22.05.1990.godine zbog krivičnog djela
iz čl.208 st.2 KZ SRCG na 6 mjeseci zatvora, presudom Trećeg opštinskog suda u
Beogradu K.br.527/94 od 16.11.1994.godine, zbog krivičnog djela iz čl.180 st.1
KZ RS na 7 mjeseci zatvora uslovno na 4 godine, presudom Osnovnog suda u Baru
K.br.138/93 od 19.09.1994.godine, zbog krivičnog djela iz čl.202 st.3 u vezi
st.1 KZ RCG na 3 mjeseca zatvora uslovno na 1 godinu, presudom Osnovnog suda u
Baru K.br.116/95 od 35.10.1995.godine, zbog krivičnog djela iz čl.176 st.1 KZ
RCG na 8 mjeseci zatvora uslovno na 2 godine, presudom Okružnog suda u
Beogradu K.br.490/96 od 13.10.1997.godine, zbog krivičnog djela iz čl.245 st.1
KZ SRJ na 6 mjeseci zatvora uslovno na 4 godine, presudom Višeg suda u
Podgorici K.br.29/98 od 15.12.2001.godine, zbog krivičnog djela iz čl.36 st.1
KZ RCG na 6 mjeseci zatvora uslovno na 2 godine, presudom Osnovnog suda u Baru
K.br.277/04 od 24.11.2006.godine, zbog krivičnog djela iz čl.348 st.3 KZ CG na
6 mjeseci zatvora uslovno na 2 godine i presudom Osnovnog suda u Baru
K.br.384/04 od 19.06.2006.godine, zbog krivičnog djela iz čl.246 st.1 KZ SRJ
na 6 mjeseci zatvora.  
Sud je cijenio iskaz svjedoka-oštećenog Č.M.a iz istražnog postupka pa isti
nije prihvatio, a iz razloga što je u suprotnosti sa dopisom ZIKS-a
br.ZKK-00/1545-1 od 31.05.2011.godine, prijavom disciplinskog prestupa koja se
odnosi na oštećenog Č.M.a, rješenjem ZIKS-a-Zatvor Podgorica br.02-377/3 od
14.03.2005.godine , izvještajem dežurne službe ZIKS-a od 10.03.2005.godine,
nalazom i mišljenjem vještaka sudske medicine dr B.B.Ki.br.32/05 od
12.09.2005.godine i sa glavnog pretresa od 06.05.2011.godine, saslušanjem ovog
vještaka, izvještajem ljekara specijaliste Urgentnog centra KC CG br.protokola
3079 od 10.03.2005.godine izdatim na ime oštećenog Č.M.a, uvjerenjem KC CG
br.03/17-94104 od 22.07.2011.godine izdatim na ime oštećenog Č.M.a i
uvjerenjem KC CG br.03/01-12847/1 od 20.09.2011.godine izdatim na ime
oštećenog Č.M.a. Naime, u iskazu datom u istražnom postupku svjedok-oštećeni
Č.M. je tvrdio da su ga okrivljeni B.R. i 11 momaka iz Nikšića udarali svuda
po tijelu, da su koristili metalnu šipku, da mu je od toga bio polomljen jedan
zub, da su mu jagodice bile natečene kao i glava, a da su mu glavu ušivali sa
nekoliko konaca što je u potpunoj suprotnosti sa dopisom ZIKS-a
br.ZKK-00/1545-1 od 31.05.2011.godine, prijavom disciplinskog prestupa koja se
odnosi na oštećenog Č.M.a, rješenjem ZIKS-a-Zatvor Podgorica br.02-377/3 od
14.03.2005.godine , izvještajem dežurne službe ZIKS-a od 10.03.2005.godine,
nalazom i mišljenjem vještaka sudske medicine dr B.B.Ki.br.32/05 od
12.09.2005.godine i sa glavnog pretresa od 06.05.2011.godine, saslušanjem ovog
vještaka, izvještajem ljekara specijaliste Urgentnog centra KC CG br.protokola
3079 od 10.03.2005.godine izdatim na ime oštećenog Č.M.a, uvjerenjem KC CG
br.03/17-94104 od 22.07.2011.godine izdatim na ime oštećenog Č.M.a i
uvjerenjem KC CG br.03/01-12847/1 od 20.09.2011.godine izdatim na ime
oštećenog Č.M.a iz kojih dokaza se utvrđuje da laka tjelesna povreda oštećenog
u vidu rane razderotine kože poglavine u potiljačnom predjelu glave potiče iz
tuče koju je oštećeni imao sa A.M. i A.I. dana 10.03.2005.godine oko 20,30 u
poluotvorenom odjeljenju ZIKS-a, a da drugih povreda oštećeni nije imao. Čak
ni ova povreda, koja potiče iz drugog događaja, nije zbrinjavana ušivanjem.  
Sud nije prihvatio ni iskaz svjedoka-oštećenog Č.M.a sa glavnog pretresa,
obzirom da je u tom iskazu naveo da je okrivljene P.D. i D.R. prvi put vidio
na glavnom pretresu, a da je okrivljenog B.R. upoznao poslije kritičnog
dogadjaja, a iz odbrana okrivljenih B.R., D.R. i P.D. proizilazi da ih je
oštećeni Č.M. u kritičnom dogadjaju nesporno vidio. Osim toga, njegov iskaz
bio je neodređen, neprecizan, nelogičan i potpuno neubjedljiv, a posebno u
dijelu da je saslušan od strane pripravnika u istražnom postupku, jer iz samog
zapisnika proizilazi da je saslušanje po zamolnici  vršio istražni sudija
Vesna Pavišić, koja je potpisala zapisnik, a i oštećeni se u prvom navratu
izjasnio da je na tom zapisniku vjerovatno njegov potpis.  
Imajući u vidu naprijed ocijenjene dokaze sud je zaključio da nema dokaza  da
su okrivljeni B.R., P.D., D.R., P.V. i D.P. počinili  krivično djelo
nasilničko ponašanje iz čl.399 st.2 u vezi st.1 KZ, na način mjesto i vrijeme
kako je to predstavljeno u izreci presude, zbog čega ih je na osnovu čl. 373
tač. 2 ZKP-a oslobodio od optužbe.  
Kod ovakvog stanja ocijenjenih dokaza, a imajući u vidu da svi okrivljeni u
odbranama negiraju izvršenje krivičnog djela, tj. da okrivljeni B.R. i D.R.
navode da ih je oštećeni napao u sobi, da okrivljeni P.D. i D.P. navode da ih
je oštećeni napao u hodniku, da okrivljeni P.V. navodi da je u vrijeme
kritičnog događaja bio u svojoj sobi, da je sada pokojni okrivljeni Š.Ž. u
odbrani isticao da je izopačeno ponašanje oštećenog bilo razlog njegovog
izbacivanja u hodnik, da iz dopisa ZIKS-a br.ZKK-00/1545-1 od
31.05.2011.godine, prijave disciplinskog prestupa koja se odnosi na oštećenog
Č.M.a, rješenja ZIKS-a-Zatvor Podgorica br.02-377/3 od 14.03.2005.godine,
izvještaja dežurne službe ZIKS-a od 10.03.2005.godine, nalaza i mišljenja
vještaka sudske medicine dr B.B.Ki.br.32/05 od 12.09.2005.godine i sa glavnog
pretresa od 06.05.2011.godine, saslušanja ovog vještaka, izvještaja ljekara
specijaliste Urgentnog centra KC CG br.protokola 3079 od 10.03.2005.godine
izdatog na ime oštećenog Č.M.a, uvjerenja KC CG br.03/17-94104 od
22.07.2011.godine izdatog na ime oštećenog Č.M.a i uvjerenja KC CG
br.03/01-12847/1 od 20.09.2011.godine izdatog na ime oštećenog Č.M.a
proizilazi da je oštećeni laku tjelesnu povredu u vidu rane razderotine kože
poglavine u potiljačnom predjelu glave zadobio prethodno u tuči sa A.M. i A.I.
dana 10.03.2005.godine oko 20,30 u poluotvorenom odjeljenju ZIKS-a, to sud
nalazi da nema dokaza da su okrivljeni B.R., P.D., D.R., P.V. i D.P. počinili
krivično djelo nasilničko ponašanje iz.čl.399 st.2 u vezi st.1 KZ.  
Krivično djelo nasilničko ponašanje iz čl.399 st.2 u vezi st.1 KZ (“Sl.list”
RCG br.70/03 i 13/04) čini onaj ko grubim vrijedjanjem ili zlostavljanjem
drugog, vršenjem nasilja prema drugom, izazivanjem tuče ili drskim ili
bezobzirnim ponašanjem značajnije ugrožava spokojstvo gradjana ili teže remeti
javni red i mir, ukoliko je to izvršeno u grupi ili je nekom licu nanesena
laka tjelesna povreda ili je došlo do teškog ponižavanja gradjana.  
U konkretnom slučaju, a imajući u vidu naprijed navedene razloge, nema dokaza
da su okrivljeni B.R., P.D., D.R., P.V. i D.P. djelovali u grupi, da su
vršenjem nasilja prema drugom i drskim i bezobzirnim ponašanjem značajnije
ugrozili spokojstvo zatvorenika i teže remetili javni red i mir, da su u
kritičnom događaju oštećenom nanijeli opisanu laku tjelesnu povredu, odnosno
da su radnje preduzimali cilju bezrazložne agresije, obijesti i siledžijstva,
te u gruboj suprotnosti sa prihvaćenim pravilima ponašanja zbog čega su
osnovom čl.373 tač.2 ZKP-a, oslobodjeni od optužbe zbog krivičnog djela
nasilničko ponašanje iz čl.399 st.2 u vezi st.1 KZ.  
Sud je odbio predlog zastupnika optužbe da vještak sudske medicine dr B.B.
vrši uvid u knjigu pregleda Urgentnog centra KC CG za dan 10.03.2005.godine za
oštećenog jer su sudu bili dostavljeni izvještaji od strane te ustanove o svim
pregledima oštećenog za navedeni dan, koji su čitani u dokaznom postupku i
predstavljali osnovu za davanje nalaza i mišljenja vještaka, pa je u tom
pravcu činjenično stanje bilo u dovoljnoj mjeri utvrđeno i provođenje
predloženog dokaza vodilo je nepotrebnom odugovlačenju postupka.  
Sud je cijenio i druge provedene dokaze pa je našao da su bez uticaja na
drugačije presudjenje u ovoj krivičnoj stvari.  
Prilikom izvodjenja prednjih zaključaka sud je imao u vidu i odredbu čl.3 st.3
ZKP-a, a u kojoj je propisano da ako i nakon pribavljanja svih raspoloživih
dokaza i njihovog izvođenja u krivičnom postupku, ostane samo sumnja u odnosu
na postojanje nekog bitnog obilježja krivičnog djela ili u pogledu činjenica
od kojih zavisi primjena neke odredbe Krivičnog ili ovog zakonika, sud će
donijeti odluku koja je povoljnija za okrivljenog.  
Kako su okrivljeni B.R., P.D., D.R., P.V. i D.P. oslobodjeni od optužbe, sud
je na osnovu čl.230 st.1 ZKP-a odlučio da troškovi krivičnog postupka padaju
na teret budžetskih sredstava suda.  
Na osnovu izloženog, a shodno čl.373 tač.2 ZKP-a, odlučeno je kao u izreci
presude.  
ZAPISNIČAR,
S U D I J A ,
Ana Ivanović, s.r
Vladimir Novović, s.r  
PRAVNA POUKA: Protiv ove presude može se izjaviti žalba u roku od 8 dana od
dana prijema pismenog otpravka Višem sudu u Podgorici, a preko ovog suda.  
D-na:
1.ODT Podgorica
2.Okrivljenima: B.R., P.D.u, D.R., P.V.u i Damjanović Petru
3.Braniocu okrivljenog B.R., adv.Slavomiru Božoviću  