OSNOVNI SUD U ROŽAJAMA
K.br. 41/11 (spojen mu K.br. 42/11)  
U IME NARODA  
        OSNOVNI SUD U ROŽAJAMA, kao prvostepeni krivični sud i to sudija Zekić Milosav, kao sudija pojedinac, uz učešće zapisničara Dacić Azre, rješavajući po optužnim predlozima Osnovnog državnog tužilaštva iz Rožaja Kt.br. 44/11 od 09.03.2011.g. podnijet protiv optuženog K.Š. iz , Opština Rožaje, zbog krivičnog djela ugrožavanje javnog saobraćaja iz  čl. 339. st. 3. u vezi st. 1. Krivičnog zakonika i Kt.br. 26/11 od 09.03.2011.g. podnijet protiv optuženog K.E. iz , Opština Rožaje, zbog krivičnog djela ugrožavanje javnog saobraćaja iz  čl. 339. st. 3. u vezi st. 1. Krivičnog zakonika, nakon održanog glavnog i javnog pretresa u prisustvu Zamjenika Osnovnog državnog tužioca Selmanović Armina i optuženih, dana 13.04.2011.g. donio je i javno objavio

P R E S U D U  
        Optuženi K.Š. JMBG , od oca Š. i majke M., rodj. M., rodjen .g. u , živi u , Opština Rožaje, drž. CG, pismen, završio srednju školu, nezaposlen, neoženjen, odslužio vojni rok .g. u , vodi se pri VE Rožaje, siromašnog imovnog stanja, osudjivan presudom Osnovnog suda Rožaje K.br. 161 i 163/09 od 25.08.2009.g. zbog krivičnog djela iz čl. 154. KZ na novčanu kaznu u iznosu od 500,00 eura,

        Optuženi  K.E  JMBG , od oca I. i majke Dj., rodj. B., rodjen .g. u , Opština Rožaje, gdje i živi, drž. CG, pismen, završio srednju školu, zaposlen u DOO "A.P.", prima platu u iznosu od  eura, oženjen, otac 4 djece od kojih 2 maloljetno, odslužio vojni rok .g. u , vodi se pri VE Rožaje, srednjeg imovnog stanja, osudjivan presudom Osnovnog suda Rožaje K.br. 25/06 od 18.09.2006.g. zbog krivičnog djela iz čl. 240/2 u vezi čl. 239/1 KZ na kaznu zatvora u trajanju od 3 mjeseca uslovno 1 godina,

K R I V I    S U  
        Što su i to:  
        K.Š., dana 21.09.2010.g., oko 20,10 h, na magistralnom putu broj 2. Rožaje-Berane, u mjestu zv. "Dedeići", Opština Rožaje, ne pridržavajući se saobraćajnih propisa, svjestan da svojom radnjom može učiniti djelo ali je olako držao da do toga neće doći ili da će to moći spriječiti, ugrozio saobraćaj i doveo u opasnost život ili tijelo ljudi, na način što je upravljao noću radnom mašinom-traktorom marke «IMT 533» sa prikolicom koja  nije imala ispravne propisane uredjaje i opremu i to poziciona svjetla i katadiopter na zadnjoj strani, krećući se iz pravca Rožaja u pravcu  Berana, protivno odredbama čl. 244. i čl. 86. st. 2. Zakona o bezbjednosti saobraćaja na putevima, usljed čega je vozilo marke «Audi» tip A6 2.0 TDI reg. oznaka RO AN. kojim je upravljao K.E., koje se kretalo za traktorom, u sustizanju prednjim čeonim dijelom udarilo u zadnji dio neosvijetljene prikolice, kojom prilikom je K.E. zadobio lake tjelesne povrede u vidu kontuzionih povreda glave i trupa,  
        -čime je izvršio krivično djelo ugrožavanje javnog saobraćaja iz  čl. 339. st. 3. u vezi st. 1. Krivičnog zakonika,

        K.E., dana 21.09.2010.g., oko 20,10 h, na magistralnom putu broj 2. Rožaje-Berane, u mjestu zv. "Dedeići", Opština Rožaje, ne pridržavajući se saobraćajnih propisa svjestan da svojom radnjom može učiniti djelo, ali je olako držao da do toga neće doći ili da će to moći spriječiti, ugrozio saobraćaj i doveo u opasnost život ili tijelo ljudi, na način što upravljajući putničkim motornim vozilom marke «Audi» tip «A6 2.0 TDI» reg. oznaka RO AN.,  krećući se iz pravca Rožaja u pravcu Berana, brzinom od 79,63 km/h, koja je veća od dozvoljene brzine postavljenim saobraćajnim znakom od 40 km/h za cijelo naselje i nije prilagodio brzinu kretanja svog vozila, okolnostima, karakteristikama, stanju puta, vidljivosti, preglednosti i frekvenciji saobraćaja, tako da vozilo može blagovremeno zaustaviti pred svakom preprekom koju pod datim uslovima može da predvidi, protivno odredbama čl. 32. i čl. 31. Zakona o bezbjednosti saobraćaja na putevima, usljed čega je prednjim čeonim dijelom svog vozila udario u neosvijetljenu traktorsku prikolicu koju je za sobom vukao traktor marke «IMT 533» kojim je upravljao K.Š., nanoseći tom prilikom istom lake tjelesne povrede i to: nagnječno razdernu ranu iznad lijevog oka i kontuzione povrede u predjelu lijeve slabine,

-čime je izvršio krivično djelo ugrožavanje javnog saobraćaja iz čl. 339. st. 3. u vezi st. 1. Krivičnog zakonika,  
pa ih sud  primjenom pomenutih zakonskih propisa i čl. 4, 13, 16, 32, 39. st.
2. tač. 3., 42. Krivičnog zakonika i čl. 364. Zakonika o krivičnom postupku  
                                           O S U DJ U J E


        NA NOVČANU  KAZNU u iznosu od po 600,00 (šest stotina) eura. Ako osudjeni ne plate novčanu kaznu u roku od 15 dana po pravosnažnosti ove presude, ista će se zamijeniti kaznom zatvora, tako što će se za svakih započetih 25,00 eura novčane kazne odrediti jedan dan kazne zatvora.  
        Da plate ovome sudu na ime troškova krivičnog postupka iznos od po 90,75 eura.  
        Da plate ovome sudu na ime paušala iznos od po 30,00 eura, sve u roku od 15 dana po pravosnažnosti ove presude.

O b r a z l o ž e nj e  
        Osnovno državno tužilaštvo iz Rožaja, podnijelo je ovome sudu optužne predloge Kt.br.44/11 od 09.03.2011.g. protiv optuženog K.Š. iz , Opština Rožaje, zbog krivičnog djela ugrožavanje javnog saobraćaja iz  čl. 339. st. 3. u vezi st. 1. Krivičnog zakonika (KZ) i Kt.br. 26/11 od 09.03.2011.g. protiv optuženog K.E. iz , Opština Rožaje, zbog krivičnog djela ugrožavanje javnog saobraćaja iz  čl. 339. st. 3. u vezi st. 1. KZ.  
        Na osnovu čl. 31. Zakonika o krivičnom postupku (ZKP), sud je izvršio spajanje postupaka u predmetima K.br. 41/11 po optužnom predlogu ODT-a iz Rožaja Kt.br. 44/11 od 09.03.2011.g. optuženog K.Š. i K.br. 42/11 po optužnom predlogu ODT-a iz Rožaja Kt.br. 26/11 od 09.03.2011.g. optuženog K.E., te odlučio da se sprovede jedinstven postupak i donese jedna presuda.  
        Na glavnom pretresu Zamjenik ODT-a Selmanović Armin je ostao pri podnijetim optužnim predlozima, te je predložio da sud optužene oglasi krivim zbog krivičnih djela koja im je optužbama stavio na teret i da ih osudi na kaznu po zakonu.  
        Optuženi K.Š. je na pretresu priznao da je izvršio djelo za koje je optužen i svoju krivicu i objasnio je da je dana 21.09.2010.g. oko 20,10 časova, upravljao traktorom marke "IMT 533" sa prikolicom magistralnim putem iz pravca Rožaja prema Beranama. Traktor je imao samo svetla naprijed, a nije imao poziciona svetla i katadiopter na zadnjoj strani, niti je prikolica imala poziciona svetla i katadiopter. Da se za njim kretalo putničko motorno vozilo marke "Audi" kojim je upravljao optuženi K.E., koji je u sustizanju prednjim dijelom vozila udario u zadnji dio prikolice od traktora u mjestu zv. "Dedeići", Opština Rožaje gdje je ograničenje brzine bilo na 40 km/h i tom prilikom su on i E. zadobili tjelesne povrede, te su prebačeni u Dom zdravlja Rožaje gdje im je ukazana ljekarska pomoć. Sa E. je i prije ovog dogadjaja i nakon istog ostao u dobrim odnosima. Molio je da ga sud što blaže kazni, jer se pokajao što je ovo uradio i obećao je da ubuduće neće vršiti bilo kakva krivična djela.  
        Optuženi K.E.  je na pretresu priznao da je izvršio djelo za koje je optužen i svoju krivicu i objasnio je da je dana 21.09.2010.g. oko 20,10 časova, upravljao svojim putničkim motornim vozilom marke "Audi" tip "A6 2.0 TDI" reg.br. RO AN. iz pravca Rožaja prema Beranama i dolazeći u mjesto zv. "Dedeići", Opština Rožaje u sustizanju je udario u prikolicu traktora marke "IMT 533" koji se kretao ispred njega neosvijetljen i nije imao poziciona svetla niti katadiopter na zadnjoj strani, te pošto je vozio pod kratim svetlima, jer je u tom momentu iz suprotnog smjera naišlo teretno motorno vozilo, nije primijetio traktor ispred sebe, već je prednjim dijelom vozila udario u zadnji dio prikolice. Da su tom prilikom on i vozač traktora K.Š. zadobili tjelesne povrede, te su prebačeni u Dom zdravlja Rožaje gdje im je ukazana ljekarska pomoć. Istakao je da je na kritičnom mjestu brzina kretanja vozila ograničena saobraćajnim znakom do 40 km/h, a da se on kretao brzinom od oko 50-60 km/h. Sa Š. je i prije ovog dogadjaja i nakon istog ostao u dobrim odnosima. Predložio je da ga sud što blaže kazni, jer se pokajao što je ovo uradio i obećao je da ubuduće neće vršiti bilo kakva krivična djela.  
        Po ovoj krivičnopravnoj stvari, sud je izveo dokaze: pročitao zapisnik o uvidjaju saobraćajne nezgode br. 58. od 21.09.2010.g., nalaz i mišljenje vještaka saobraćajne struke N.M. Kri.br. 16/11 od 06.03.2011.g.‚ izvještaje ljekara Jedinice za hitnu medicinsku pomoć u Rožajama od 21.09.2010.g. na ime optuženih, izvještaje ljekara specijaliste JZU Opšte bolnice Berane br. 5250 od 21.09.2010.g. na ime  K.E. i izvještaj ljekara specijaliste JZU Opšte bolnice Berane br. 5255 od 21.09.2010.g. na ime  K.Š., otpusna lisa sa epikrizom br. 4869/2010 na ime K.E. i otpusna lisa sa epikrizom br. 4872/2010 na ime K.Š., nalaz i mišljenje vještaka medicinske struke Dr M.M. dat na zapisniku Kri.br. 6/11 od 22.02.2011.g., izvršio uvid u skicu lica mjesta i fotodokumentaciju Ispostave Rožaje br. sl/2010 od 21.09.2010.g., uvid u izvode iz kaznenih eviedencija na ime optuženih K.Š. i K.E..  
        Cijeneći iskaze optuženih i sve izvedene dokaze kako pojedinačno, tako i u medjusobnoj vezi, u smislu čl. 360. st. 2. ZKP, sud je nedvosmisleno utvrdio činjenično stanje kao u dispozitivu ove presude.  
        Utvrdjeno činjenično stanje proizilazi kako iz priznanja optuženih, tako i iz dokaza izvedenih u postupku.  
        Naime, optuženi su u bitnom priznali izvršenje djela, pa je sud njihove iskaze prihvatio kao jasne, potpune, uvjerljive i medjusobno saglasne u bitnom, a dovodeći iste u vezu sa dokazima izvedenim u postupku zaista nema sumnje u drugačije činjenično stanje.  
        Iz nalaza i mišljenja vještaka saobraćajne struke N.M. utvrdjeno je da je do ove saobraćajne nezgode došlo kada je automobil "Audi A6", koji se kretao iz pravca Rožaja ka Beranama, u sustizanju, prednjim čeonim dijelom naleteo na neosvijetljenu traktorsku prikolicu koju je za sobom vukao traktor marke "IMT 533". Da je u zoni mjesta nezgode najveća dozvoljena brzina kretanja vozila saobraćajnim znakom ograničena na 40 km/h, a vozač vozila marke "Audi A6" se kretao brzinom od oko 79,63 km/h, koja je bila veća od dozvoljene, tako da nije imao tehničke mogućnosti da vozilo zaustavi prije kontakta sa prikolicom traktora, te je vožnjom vozila brzinom većom od dozvoljene prouzrokovao ovu saobraćajnu nezgodu. Da je i vozač traktora načinio propust koji se smatra jednim od značajnih razloga uzročno vezanih za stvaranje opasne situacije i nastanak ove nezgode, jer je noću u saobraćaju na putu koristio traktor sa prikolicom koja nije bila opremljena svetlosno-signalnim uredjajima za bezbijedno učešće u saobraćaju, pa je takvim postupkom ometao i ugrožavao bezbijednost saobraćaja, jer se sa veće daljine nije moglo uočiti prisustvo traktora na putu. Da je prikolica bila opremljena svetlosno-signalnim uredjajima vozač vozila "Audi" bi je mogao primijetiti sa daljine od 150 m kada bi imao tehničke mogućnosti da blagovremenim preduzimanjem odgovarajućih radnji nalijetanje na nju izbjegne i u situaciji vožnje brzinom od 79,63 km/h kojom se kretao u kritičnom momentu.  
        Iz nalaza i mišljenja vještaka medicinske struke Dr M.M. utvrdjuje se da je optuženi K.E. u ovoj saobraćajnoj nezgodi zadobio povrede u vidu kontuzionih povreda glave i trupa koje se kvalifikuju kao lake tjelesne povrede koje su mogle nastati u saobraćajnoj nezgodi i da je optuženi K.Š. u ovoj saobraćajnoj nezgodi zadobio tjelesne povrede u vidu nagnječno razderne rane iznad lijevog oka i kontuzione povrede u predjelu lijeve slabine koje se pojedinačno i skupa kvalifikuju kao lake tjelesne povrede i iste su mogle nastati u saobraćajnoj nezgodi.  
        Imajući u vidu nalaze i mišljenja ovih vještaka, koje je sud prihvatio kao jasne, objektivne, uvjerljive i stručne, a dovodeći iste u vezu sa ostalim izvedenim dokazima i iskazima optuženih, koji su priznali izvršenje djela, zaista se nedvosmisleno utvrdjuje činjenično stanje kao u dispozitivu ove presude. Nema uticaja na drugačiji zaključak to što optuženi E. navodi da je u kritičnom momentu vozio manjom brzinom od one koju je našao vještak tj. brzinom od oko 50-60 km/h koja je veća od dozvoljene za taj dio puta obzirom da se iz nalaza i mišljenja vještaka saobraćajne struke jasno utvrdjuje da je optuženi E. u kritičnom momentu vozio bzinom od 79,63 km/h, tako da je očigledno da optuženi E. sa ovakvim kazivanjem nastoji da olakša sebi položaj u postupku, pa sud njegov iskaz, u tom dijelu, nije prihvatio.  
        Dakle, u postupku je utvrdjeno da je optuženi K.Š., dana 21.09.2010.g., oko 20,10 h, na magistralnom putu broj 2. Rožaje-Berane, u mjestu zv. "Dedeići", Opština Rožaje, ne pridržavajući se saobraćajnih propisa, svjestan da svojom radnjom može učiniti djelo ali je olako držao da do toga neće doći ili da će to moći spriječiti, ugrozio saobraćaj i doveo u opasnost život ili tijelo ljudi, na način što je upravljao noću radnom mašinom-traktorom marke «IMT 533» sa prikolicom koja  nije imala ispravne propisane uredjaje i opremu i to poziciona svjetla i katadiopter na zadnjoj strani, krećući se iz pravca Rožaja u pravcu  Berana, protivno odredbama čl. 244. i čl. 86. st. 2. Zakona o bezbjednosti saobraćaja na putevima, usljed čega je vozilo marke «Audi» tip A6 2.0 TDI reg. oznaka RO AN. kojim je upravljao K.E. koje se kretalo za traktorom, u sustizanju prednjim čeonim dijelom udarilo u zadnji dio neosvijetljene prikolice, kojom prilikom je K.E. zadobio lake tjelesne povrede u vidu kontuzionih povreda glave i trupa i da je optuženi K.E., dana 21.09.2010.g., oko 20,10 h, na magistralnom putu broj 2. Rožaje-Berane, u mjestu zv. "Dedeići", Opština Rožaje, ne pridržavajući se saobraćajnih propisa svjestan da svojom radnjom može učiniti djelo, ali je olako držao da do toga neće doći ili da će to moći spriječiti, ugrozio saobraćaj i doveo u opasnost život ili tijelo ljudi, na način što upravljajući putničkim motornim vozilom marke «Audi» tip «A6 2.0 TDI» reg. oznaka RO AN.,  krećući se iz pravca Rožaja u pravcu Berana, brzinom od 79,63 km/h, koja je veća od dozvoljene brzine postavljenim saobraćajnim znakom od 40 km/h za cijelo naselje i nije prilagodio brzinu kretanja svog vozila, okolnostima, karakteristikama, stanju puta, vidljivosti, preglednosti i frekvenciji saobraćaja, tako da vozilo može blagovremeno zaustaviti pred svakom preprekom koju pod datim uslovima može da predvidi, protivno odredbama čl. 32. i čl. 31. Zakona o bezbjednosti saobraćaja na putevima, usljed čega je prednjim čeonim dijelom svog vozila udario u neosvijetljenu traktorsku prikolicu koju je za sobom vukao traktor marke «IMT 533» kojim je upravljao K.Š., nanoseći tom prilikom istom lake tjelesne povrede i to: nagnječno razdernu ranu iznad lijevog oka i kontuzione povrede u predjelu lijeve slabine.  
        Iz ovakvog iznijetog i utvrdjenog činjeničnog stanja nesumknjivo proizilazi da su u radnjama optuženih sadržani svi bitni elementi kriv. djela ugrožavanje javnog saobraćaja iz čl. 339. st. 3. u vezi st. 1. KZ, za koja djela je sud iste oglasio krivim i osudio ih na novčanu kaznu u iznosu od po 600,00 (šest stotina) eura.  
        Prilikom odmjeravanja ovakve vrste i visine kazne, sud je imao u vidu stepen krivice optuženih, stepen nastupele posledice, okolnosti pod kojima su djela izvršena, cijeneći pritom kao olakšavajuće okolnosti priznanje optuženih za izvršeno djelo, kajanje i obećanje da ubuduće neće vršiti bilo kakva krivična djela, siromašno imovno stanje optuženog Š., porodične prilike optuženog E.-otac 4 djece od kojih 2 maloljetno, dok njihovu raniju osudjivanost nije cijenio kao otežavajuću okolnost obzirom da se ne radi o istovrsnim krivičnim djelima, pa je sud imajući pritom u vidu svrhu kažnjavanja iz čl. 32. KZ u okviru opšte svrhe krivičnih sankcija iz čl. 4. istog zakona, našao da je imalo mjesta izricanju ovakve vrste i visine kazne ubijedjen da će izrečena novčana kazna u naznačenim iznosima u dovoljnoj mjeri uticati na optužene da ubuduće ne vrše bilo kakva krivična djela i da će vaspitno djelovati na druge da ne čine ista ili slična djela.  
        Na osnovu čl. 202. u vezi čl. 199. st. 2. tač. 1. ZKP, sud je obavezao optužene da plate ovome sudu na ime troškiova krivičnog postupka iznos od po 90,75 eura, koji troškovi se odnose na ime troškova za vještačenje.  
        Na osnovu čl. 202. u vezi čl. 199. st. 2. tač. 9. i st. 3. ZKP u vezi čl. 2. Uredbe o izmjenama Uredbe o naknadi troškova u sudskim postupcima, sud je obavezao optužene da plate ovome sudu iznos od po 30,00 eura.  
        Sa izloženog odlučeno je kao u dispozitivu ove presude.


        OSNOVNI SUD U ROŽAJAMA, dana 13.04.2011.g.

Zapisničar,
S U D I J A,
Dacić Azra s.r.
Zekić Milosav  s.r.  
PRAVNA POUKA: Protiv ove presude može se izjaviti žalba u roku od 8 dana od
dana prijema iste i to Višem sudu u Bijelom Polju, a preko ovog suda.  