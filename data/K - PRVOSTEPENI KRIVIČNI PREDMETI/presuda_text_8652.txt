K.br. 86/11
U IME CRNE GORE
OSNOVNI SUD U DANILOVGRADU kao krivični, po sudiji Vladimiru Novoviću, kao
pojedincu, uz učešće Ane Ivanović kao zapisničara, u krivičnom predmetu protiv
okrivljenog M.D. iz D., zbog krivičnog djela krađa iz čl. 239 st. 1 KZ,
odlučujući po optužnom predlogu Osnovnog državnog tužilaštva iz Podgorice
Kt.br. 511/11 od 04.07.2011. godine, koji je na glavnom pretresu zastupala
Snežana Šišević, zamjenik ODT-a iz Podgorice, nakon održanog glavnog i javnog
pretresa dana 06.04.2012. godine u prisustvu zastupnika optužbe i okrivljenog,
donio je dana 06.04.2012. godine i istog dana javno objavio  
PRESUDU
Okrivljeni M.D., od oca V. i majke R., rodjene R., rodjen ..godine u P., sa
mjestom prebivališta u naselju ..., opština D., državljanin Crne Gore,
penzioner, oženjen, otac dvoje djece, završio Školu učenika u privredi,
pismen, vojsku služio 1971.godine u Novom Sadu, vodi se u vojnoj evidenciji u
Danilovgradu, lošeg imovnog stanja, osudjivan presudom Osnovnog suda u
Podgorici K.br.06/800 od 06.04.2007.godine, zbog krivičnog djela iz čl.339 KZ,
na kaznu zatvora u trajanju od 4 mjeseca uslovno na 2 godine.  
Kriv je
Što je:  
Dana 03.01.2011.godine, u naselju ... S. opština Danilovgrad, oduzeo drugom
tudju pokretnu stvar - električnu energiju, vlasništvo oštećenog preduzeća
"Elektrodistribucija" Podgorica, u namjeri da njenim prisvajanjem sebi pribavi
protivpravnu imovinsku korist u vrijednosti preko 150,00 eura, na način što je
u stambenoj zgradi gdje posjeduje stambeni objekat, na brojilu marke "Iskra"
br.232582, parčetom plastike zaustavio brojčanik brojila, tako da se utrošak
električne energije u njegovom stambenom objektu nije mogao registrovati, a u
daljem oduzimanju je spriječen kontrolom ovlašćenih lica oštećenog preduzeća,  
- čime je počinio krivično djelo kradja iz čl.239 st.1 KZ.  
Pa sud okrivljenom primjenom citiranog zakonskog propisa, te čl. 4, 5, 15, 36,
42, 52, 53 i 54 KZ i čl.226, 229 i 374 ZKP-a, i z r i č e  
USLOVNU OSUDU
Kojom mu utvrdjuje kaznu zatvora u trajanju od 4 (četiri) mjeseca i
istovremeno odredjuje da se ista neće izvršiti ako okrivljeni za vrijeme od 1
(jedne)  godine po pravosnažnosti presude ne učini novo krivično djelo.  
Dužan je okrivljeni da na ime troškova krivičnog postupka - sudskog paušala
uplati ovom sudu iznos od 30,00 eura, u roku  od 15 dana po pravosnažnosti
presude.  
Na osnovu čl. 239 st. 2 ZKP-a, oštećena Elektrodistribucija Podgorica se radi
ostvarivanja imovinsko-pravnog zahtjeva upućuje na parnični postupak.  
O b r a z l o ž e nj e
Optužnim predlogom ODT Podgorica Kt.br.511/11 od 04.07.2011.godine, stavljeno
je na teret okrivljenom M.D.u da je izvršio krivično djelo krađa iz čl.239
st.1 KZ. Zastupnik optužnog predloga je na glavnom pretresu u završnoj riječi
precizirao činjenični opis krivičnog djela iz optužnog predloga, na način kako
je to činjenično predstavljeno u izreci presude, dok je pravna kvalifikacija
ostala ista. Predložio je da sud okrivljenog oglasi krivim i kazni u okviru
zakonom propisane kazne.  
Okrivljeni M.D. u odbrani datoj u istražnom postupku i na glavnom pretresu u
bitnom je naveo da ne spori da je prilikom kontrole njegovog  brojila u zgradi
u kojoj živi, bilo stanje kakvo je konstatovano u zapisniku ovlašćenih radnika
Elektrodistribucije Podgorica. Međutim, tvrdi da se utrošak električne
energije u njegovom stambenom objektu registrovao, obzirom da je u periodu kad
je izvršena predmetna kontrola, kao i prije i nakon toga dobijao mjesečne
račune u iznosima od oko 80,00 eura. Napomenuo je da njegovo domaćinstvo
raspolaže sa prosječnim brojem električnih uređaja kao i da je u pitanju stan
površine nešto više od 30 m2. Pojasnio je da se električno brojilo koje
registruje potrošenu električnu energiju u njegovom stambenom objektu vodi na
njegovo ime, da on plaća račune za utrošenu električnu energiju, da se brojilo
nalazi u holu prizemlja zgrade, zajedno sa ostalim brojilima, da u navedenom
prostoru ne postoji ormar koji se zaključava, te da je brojilo bilo dostupno
svakom licu. Prostorija u kojoj su se nalazila brojila u momentu kontrole nije
bila zaključana  niti se zaključavala. Dodao je da ne zna ko je oštetio
brojilo i zavukao plastičnu traku. Njegovu porodicu sačinjavaju supruga i dva
sina, a u porodici jedino on ima primanja i to kao korisnik penzije. U
završnoj riječi je naveo da su mu zbog zdravstvenih problema u vidu suženja
krvnih sudova ugrađena tri stenta.  
Sud je na glavnom pretresu u dokaznom postupku saslušao ovlašćenog
predstavnika oštećene Elektrodistribucije Podgorica N.S.S., saslušao svjedoka
B.R., saslušao svjedoka Š.R., pročitao zapisnik o kontroli mjernog mjesta
Elektrodistribucije Podgorica br.3 od 03.01.2011.godine i izvršio uvid u
priloženu traku i pročitao izvod iz kaznene evidencije Uprave policije PJ
Podgorica br. 29-245/11-28424/2-4621 od 08.11.2011.godine, izdat na ime
okrivljenog M.D..  
Ovlašćeni predstavnik oštećene Elektrodistribucije Podgorica N.S.S. u iskazu
datom na glavnom pretresu navela je da se pridružuje krivičnom gonjenju protiv
okrivljenog i da postavlja imovinsko–pravni zahtjev u iznosu od 2.082,05 eura.  
Svjedok B.R., ovlašćeni radnik Elektrodistribucije Podgorica, u iskazu datom u
istražnom postupku i na glavnom pretresu u bitnom je naveo da je  kritičnog
dana zajedno sa svojim kolegom Š.R., u naselju ...-S., vršio očitavanje stanja
na električnim brojilima. U stambenoj zgradi u kojoj se nalazilo brojilo
okrivljenog M.D., zatekao je da je brojilo bilo oštećeno, na način što je na
istom bio razvrnut poklopac i kroz tako nastali otvor uvučena traka, koja je
potpuno blokirala disk brojila, tako da se potrošnja električne energije nije
registrovala. Tvrdi da je prostorija u kojoj su se nalazila brojila bila
zaključana. Naime, vrata su bila zatvorena nekom debljom žicom na kojoj se
nalazio katanac, a on je bez oštećenja katanca kliještima otkinuo žicu i ušao
u prostoriju, što je i konstatovano zapisnikom. Dodao je da je o zatečenom
stanju sačinjen zapisnik u prisustvu supruge okrivljenog, koja je isti
potpisala. Nađenu traku je izvukao i priložio kao dokaz.  
Svjedok Š.R. ovlašćeni radnik Elektrodistribucije Podgorica, u iskazu datom u
istražnom postupku u bitnom je naveo da je u zapisniku o kontroli mjernog
mjesta konstatovano stanje zatečeno na licu mjesta.  
Svjedok Š.R., ovlašćeni radnik Elektrodistribucije Podgorica, u iskazu datom
na glavnom pretresu u bitnom je naveo da je kritičnom prilikom zajedno sa
kolegama B.R.m i F.D. išao u stambenu zgradu koja se nalazi preko puta ... u
S., kako bi vršili očitavanje stanja na brojilima i provjerili rad radnika
koji inače vrše očitavanje. Sjeća se da je prostorija u kojoj su se nalazila
brojila bila zatvorena nekom žicom. Tom prilikom jedno brojilo je bilo
mehanički oštećeno i parčetom rentgenske trake bio je ukočen disk brojila.
Zatečeno stanje su on i kolege konstatovali u zapisniku o kontroli mjernog
mjesta i traku su uz zapisnik priložili kao dokaz.  
Iz sadržine zapisnika o kontroli mjernog mjesta Elektrodistribucije Podgorica
br.3 od 03.01.2011.godine i uvida u priloženu traku, utvrđuje se da su
ovlašćeni radnici Elektrodistribucije Podgorica dana 03.01.2011.godine u
Danilovgradu, u naselju ..., prilikom vršenja kontrole brojila marke „Iskra”
br.232582, okrivljenog M.D., zatekli da je kroz mehaničko oštećenje na brojilu
zavučena plastična traka koja je zakočila disk brojila, tako da se utrošak
električne energije nije registrovao. Prostorija u kojoj su se nalazila
brojila je bila zaključana, a zapisnik je bez primjedbi potpisan od strane
supruge okrivljenog M.D..  
Iz izvoda iz kaznene evidencije Uprave policije PJ Podgorica br.
29-245/11-28424/2-4621 od 08.11.2011.godine, utvrđuje se da je okrivljeni M.D.
osuđivan presudom Osnovnog suda u Podgorici K.br.06/800 od 06.04.2007.godine,
zbog krivičnog djela iz čl.339 KZ, na kaznu zatvora u trajanju od 4 mjeseca
uslovno na 2 godine.  
Sud je cijenio iskaze svjedoka B.R. i Š.R., pa je našao da su se isti istinito
izjasnili o činjenicama važnim za ovu krivičnu stvar. Iskazi ovih svjedoka su
međusobno saglasni, a stoje i u skladnoj vezi sa zapisnikom o kontroli mjernog
mjesta Elektrodistribucije Podgorica br.3 od 03.01.2011.godine i priloženom
trakom.  
Na osnovu naprijed izložene činjenične građe, koja proizilazi iz sadržine
dokaza provedenih na glavnom pretresu, ovaj sud je nesumnjivo zaključio, da su
se u radnjama okrivljenog M.D. stekla sva obilježja bića krivičnog djela krađa
iz čl.239 st.1 KZ. Naime, okrivljeni je dana 03.01.2011.godine, u naselju
...S., opština D., oduzeo drugom tudju pokretnu stvar - električnu energiju,
vlasništvo oštećenog preduzeća "Elektrodistribucija" Podgorica, u namjeri da
njenim prisvajanjem sebi pribavi protivpravnu imovinsku korist u vrijednosti
preko 150,00 eura, na način što je u stambenoj zgradi gdje posjeduje stambeni
objekat, na brojilu marke "Iskra" br.232582, parčetom plastike zaustavio
brojčanik brojila, tako da se utrošak električne energije u njegovom stambenom
objektu nije mogao registrovati, a u daljem oduzimanju je spriječen kontrolom
ovlašćenih lica oštećenog preduzeća.  
Sve naprijed navedene činjenice utvrđene su iz iskaza svjedoka B.R. i Š.R.,
zapisnika o kontroli mjernog mjesta Elektrodistribucije Podgorica br.3 od
03.01.2011.godine i priložene plastične trake.  
Naime, iz iskaza svjedoka B.R. i Š.R., zapisnika o kontroli mjernog mjesta
Elektrodistribucije Podgorica br.3 od 03.01.2011.godine i  plastične trake,
utvrđuje se da je dana 03.01.2011.godine, prilikom kontrole električnog
brojila marke “Iskra” br.232582, okrivljenog M.D., koje se sa brojilima
ostalih potrošača nalazilo u odvojenoj prostoriji stambene zgrade u naselju
... S., zatečeno da je brojilo oštećeno, na način što je na istom bio razvrnut
poklopac i kroz takav otvor provučena plastična traka koja je zaustavila disk
tj. brojčanik brojila, usljed čega se utrošak električne energije, vlasništvo
oštećene Elektrodistribucije Podgorica, na brojilu nije mogao registrovati. Na
taj način oduzimana je tuđa pokretna stvar vlasništvo oštećene
Elektrodistribucije Podgorica.  
Okrivljeni u odbrani nije poricao da u stambenoj zgradi posjeduje stan, da je
on vlasnik brojila, koji inače plaća račune za utrošenu električnu energiju,
pa sud upravo iz toga izvodi zaključak da je on umetnuo traku i na taj način
trošio električnu energiju bez registrovanja utroška jer je on jedini za to
imao motiv.  
Iz naprijed navedenih razloga sud nije prihvatio odbranu okrivljenog da on
nije izvršilac krivičnog djela. Takođe, sud nije prihvatio ni odbranu
okrivljenog u dijelu da je brojilo i pored umetnute plastike registrovalo
utrošak električne energije, a ovo stoga što iz iskaza svjedoka B.R. i Š.R.,
zapisnika o kontroli mjernog mjesta Elektrodistribucije Podgorica br.3 od
03.01.2011.godine i plastične trake, nesporno proizilazi da je umetnuta traka
zaustavila disk brojila, tako da se utrošak električne energije nije
registrovao. Zbog toga je odbrana okrivljenog neistinita i sračunato je data u
cilju izbjegavanja krivice.  
Krivično djelo krađa iz čl.239 st.1 KZ čini onaj ko tuđu pokretnu stvar oduzme
drugome u namjeri da njenim prisvajanjem sebi ili drugome pribavi protivpravnu
imovinsku korist. Iz provedenih dokaza koji su već analizirani, proizilazi da
namjera okrivljenog nije bila da pribavi malu protivpravnu imovinsku korist,
jer učinilac koji krade struju, na način što trakom vrši kočenje diska
tj.brojčanika brojila, tako da se utrošak električne energije ne registruje
preko istog, ima namjeru da to čini dok god bude u mogućnosti.  
Sud nalazi da je okrivljeni, imajući u vidu sve okolnosti konkretnog slučaja,
navedeno krivično djelo učinio sa direktnim umišljajem, jer je bio svjestan
svog djela i htio njegovo izvršenje, a sa namjerom pribavljanja protivpravne
imovinske koristi preko 150,00 eura. Zbog toga se u njegovim radnjama stiču
sva bitna obilježja bića krivičnog djela krađa iz čl. 239 st. 1 KZ, pa je
istog valjalo oglasiti krivim i izreći mu krivičnu sankciju.  
Sud je prilikom odlučivanja o vrsti i visini krivične sankcije za okrivljenog,
imao u vidu sve okolnosti na strani okrivljenog koje su od značaja za izbor i
visinu u smislu čl. 42 KZ, pa je od olakšavajućih okolnosti na strani
okrivljenog našao da je oženjen, otac dvoje djece i da je lošeg imovnog
stanja, a od otežavajućih okolnosti da je osuđivan presudom Osnovnog suda u
Podgorici K.br.06/800 od 06.04.2007.godine, zbog krivičnog djela iz čl.339 KZ,
na kaznu zatvora u trajanju od 4 mjeseca uslovno na 2 godine, pa je sud
okrivljenom izrekao uslovnu osudu, kojom mu je utvrdio kaznu zatvora u
trajanju od 4 (četiri) mjeseca i istovremeno odredio rok provjeravanja od 1
(jedne) godine, odnosno da se utvrđena kazna neće izvršiti ako okrivljeni za
vrijeme od 1 (jedne) godine po pravosnažnosti presude ne izvrši novo krivično
djelo. Sud je našao da se u konkretnom slučaju, a imajući u vidu naprijed
navedene olakšavajuće okolnosti može očekivati da će se upozorenjem uz
prijetnju kaznom uticati na okrivljenog da ubuduće ne vrši krivična djela, te
da nije nužno da se kazna primijeni radi krivično – pravne zaštite, pa sud
nalazi da će se uslovnom osudom iz izreke ove presude u potpunosti ostvariti
svrha izricanja ove krivične sankcije iz čl. 52 KZ u okviru opšte svrhe
propisivanja i izricanja krivičnih sankcija iz čl. 4 st. 2 KZ.  
O troškovima krivičnog postupka odlučeno je na osnovu čl. 226 i 229 ZKP-a, pa
kako je okrivljeni oglašen krivim, isti je obavezan da plati ovom sudu na ime
troškova krivičnog postupka – sudskog paušala iznos od 30,00 eura, koji iznos
je odmjeren srazmjerno trajanju, složenosti ovog postupka i imovnom stanju
okrivljenog. Navedeni iznos okrivljeni je dužan platiti u roku od 15 dana po
pravosnažnosti presude.  
Shodno čl.239 st.2 ZKP-a sud je oštećenu Elektrodistribuciju Podgorica radi
ostvarivanja imovinsko–pravnog zahtjeva uputio na parnični postupak, obzirom
da podaci krivičnog postupka nijesu pružali pouzdan osnov ni za potpuno ni za
djelimično presuđenje, a pribavljanje dokaza o tome vodilo je nepotrebnom
odugovlačenju postupka.  
Sa iznijetog, a primjenom čl. 374 ZKP-a, odlučeno je kao u izreci ove presude.  
ZAPISNIČAR,
S U D I J A,
Ana Ivanović, s.r
Vladimir Novović, s.r  
PRAVNA POUKA: Protiv ove presude može se izjaviti žalba Višem sudu u
Podgorici u roku od 8 dana od dana prijema pismenog otpravka, a preko ovog
suda.  
D-na:
1.ODT Podgorica
2.Okrivljenom
3. Po pravosnažnosti oštećenoj  