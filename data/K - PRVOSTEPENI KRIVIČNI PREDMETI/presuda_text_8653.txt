K.br.88/11
U IME CRNE GORE
OSNOVNI SUD U DANILOVGRADU, kao prvostepeni krivični, po sudiji Vladimiru
Novoviću, uz učešće Ane Ivanović kao zapisničara, u krivičnom predmetu
okrivljenog K.S.a iz D., zbog krivičnih djela zloupotreba položaja u
privrednom poslovanju iz čl.272 st.1 KZ i utaja poreza i doprinosa iz čl.264
st.3 u vezi st.1 KZ, koga brani N. B. adv. iz P. odlučujući po optužnici
Osnovnog državnog tužilaštva iz Podgorice Kt.br.2279/05 od 04.07.2011. godine,
koju je na glavnom pretresu zastupao G. R., zamjenik ODT-a iz Podgorice, nakon
održanog glavnog i javnog pretresa dana 27.03.2012.godine, u prisustvu
zastupnika optužbe, okrivljenog i njegovog branioca, donio je dana 27.03.2012.
godine, a dana 30.03.2012.godine javno objavio
PRESUDU
I
Okrivljeni K.S., od oca M.i majke A., rodjene V., rodjen....godine u S.,
opština D., sa mjestom prebivališta u S., državljanin Crne Gore, po zanimanju
poljoprivredni proizvodjač, oženjen, otac dvoje djece, pismen, završio srednju
saobraćajnu školu, vojsku služio u Brčkom 1979.godine, vodi se u vojnoj
evidenciji u Danilovgradu, srednjeg imovnog stanja, osudjivan presudom
Opštinskog suda u Nikšiću K.br. 421/77 od 07.12.1977.godine, zbog krivičnog
djela iz čl.144 KZ na 30 dana zatvora uslovno na 1 godinu, presudom Osnovnog
suda u Danilovgradu K.br.6/92 od 09.09.1992.godine, zbog krivičnog djela iz
čl.210 st.1 KZ RCG na novčanu kaznu u iznosu od 6.000 dinara, presudom
Osnovnog suda u Podgorici K.br.554/92 od 02.11.1992.godine, zbog krivičnog
djela iz čl.185 st.3 KZ RCG na 30 dana zatvora uslovno na 1 godinu i presudom
Osnovnog suda u Podgorici K.br.04/980 od 24.03.2007.godine, zbog krivičnog
djela iz čl.239 KZ na 3 mjeseca zatvora uslovno na 1 godinu.
Kriv je
Što je:
U periodu od 01.01.2002.godine do 31.12.2004.godine u Danilovgradu, u svojstvu
odgovornog lica - predsjednika Nevladine organizacije "U.s.D.", zloupotrebom
povjerenja u pogledu raspolaganja tudjom imovinom, prouzrokovao imovinsku
štetu toj nevladinoj organizaciji, na način što, kao računopolagač magacina u
mjestu Spuž, nakon zaduženja robe koju je Udruženje dobijalo kao donaciju,
prilikom njene prodaje, nije evidentirao podatke o njenoj količini i
vrijednosti, zbog čega se od dužnika nijesu mogla naplatiti potraživanja,
usljed čega je za nevladinu organizaciju "U.s.D." nastupila imovinska šteta u
iznosu od 4.214,72 eura,
- čime je počinio krivično djelo zloupotreba položaja u privrednom poslovanju
iz čl.272 st.1 KZ.
Pa ga sud primjenom citiranog zakonskog propisa, te čl.4, 5, 15, 32, 36 i 42
KZ i čl.226, 229 i 374 ZKP-a
O S U Đ U J E
Na kaznu zatvora u trajanju od 3 (tri) mjeseca.
Dužan je okrivljeni da na ime troškova krivičnog postupka uplati ovom sudu
iznos od 2.119,75 eura i po osnovu paušala iznos od 30,00 eura, a sve u roku
od 15 dana po pravosnažnosti presude.
II
Okrivljeni K.S., sa ličnim podacima kao naprijed,
Na osnovu čl.373 tač.2 ZKP-a,
OSLOBAĐA SE OD OPTUŽBE
Da je:
U periodu izmedju 01.01.2003. i 31.12.2004.godine, u namjeri da potpuno
izbjegne plaćanje poreza, doprinosa i drugih propisanih dažbina, prikrio
podatke koji se odnose na utvrdjivanje navedenih obaveza, na način što je robu
koju je Nevladina organizacija "U.s.D." dobijala putem donacija, prodavao na
slobodnom tržištu, iako ta Nevladina organizacija nije registrovana kod
privrednog suda u Podgorici za obavljanje privredne djelatnosti, ne
evidentirajući prodaju robe po količini i vrsti u poslovnim knjigama
Udruženja, niti vodeći evidenciju subjekata kojima je prodata roba, na koji
način je na štetu Budžeta Crne Gore izbjegao da plati porez na dobit i porez
na dodatu vrijednost u ukupnom iznosu od 73.474,86 eura,
- čime bi počinio krivično djelo utaja poreza i doprinosa iz čl.264 st.3 u
vezi st.1 KZ.
Na osnovu čl.230 st.1 ZKP-a, troškovi krivičnog postupka u ovom dijelu padaju
na teret budžetskih sredstava suda.
Na osnovu čl.239 st.3 ZKP-a, oštećena Poreska uprava Crne Gore se radi
ostvarivanja imovinsko-pravnog zahtjeva upućuje na parnični postupak.
O b r a z l o ž e nj e
Optužnicom Osnovnog državnog tužilaštva iz Podgorice Kt.br.2279/05 od
04.07.2011. godine, stavljeno je na teret okrivljenom K.S.u da je izvršio
krivična djela zloupotreba položaja u privrednom poslovanju iz čl.272 st.1 KZ
i utaja poreza i doprinosa iz čl.264 st.3 u vezi st.1 KZ. Zastupnik optužbe je
na glavnom pretresu u završnoj riječi predložio da sud okrivljenog oglasi
krivim i osudi u okviru zakonom propisanih kazni.
Okrivljeni K.S. u odbrani datoj u istražnom postupku i na glavnom pretresu u
bitnom je naveo da je bio predsjednik NVO “U.s.D.”, te da je Udruženje imalo 4
magacina na teritoriji opštine Danilovgrad. U ovim magacinima vršena je
distribucija robe isključivo članovima Udruženja. Tvrdi da je bio
računopolagač magacina u Spužu. Sjeća se da je izvršni odbor Udruženja donio
odluku da se u magacinima roba može prodavati na poček, pa je takvu odluku i
sprovodio. Prilikom prodaje robe na poček članovima Udruženja, količinu robe
koju je dao kupcu, kao i iznos koji to lice treba da plati je bilježio u
jednoj svesci. Članovi udruženja su se legitimisali ličnim kartama. Novac od
prodaje je primao na ruke, a zatim ga je predavao sekretaru Udruženja P. V..
Za predati novac P.V. mu je izdavala priznanicu. Jedna primjerak priznanice je
ostajao kod njega, drugi primjerak priznanice je zadržavala P.V., dok je treći
primjerak priznanice predavan agenciji radi knjiženja. Pojasnio je da novčani
iznos koji mu se stavlja teret predstavlja dugovanja članova Udruženja, te da
ne zna gdje je sveska u koju je upisivao količinu robe koju je prodao licima i
iznose koje su ta lica trebala da plate. Roba je prodavana na poček od 90
dana, a on kao predsjednik NVO “U.s.D.” nije prinudnim putem pokušavao preko
suda da naplati potraživanja od članova koji robu nijesu platili iz razloga
što je smatrao da se radi o njihovoj imovini. Na teritoriji Crne Gore bilo je
oko 36 lokalnih udruženja stočara i jedno nacionalno udruženje. Nacionalno
udruženje stočara osnovalo je privredno društvo “FTA” koje se bavilo nabavkom
i isporukom robe za lokalna udruženja. U.s.D. je robu kupovalo od privrednog
društva “FTA”, a zatim je prodavalo članovima Udruženja po cijeni većoj za 1
DM. Ova razlika u cijeni je pokrivala troškove prevoza, skladišta i ostalih
troškova Udruženja. Prijem robe u magacinima se vršio tako što je “FTA”
direktno robu dostavljao magacinima, a otpremnicu je potpisivala P.V. i P.V.
je magacionere zaduživala po preuzetim količinama robe. Istakao je da nije
bilo manjka u magacinu kojim je bio zadužen. Dodao je i da je U.s.D. bilo
oslobođeno od plaćanja poreza i to po osnovu Sporazuma o ekonomskoj, tehničkoj
i drugoj srodnoj pomoći između Vlada SAD I SRJ od 06.03.2001.godine, tako da
je roba koju je Udruženju isporučivalo privredno društvo”FTA” bila oslobođena
od plaćanja poreza na promet proizvoda, roba i usluga, a i PDV-a. Potvrde po
osnovu ovog sporazuma o oslobođenju od plaćanja poreza je izdavalo
Ministarstvo poljoprivrede. Nije se mogao izjasniti da li je sva roba koju je
Udruženju prodavalo privredno društvo “FTA” bila iz donacija, a na fakturama
koje “FTA” dostavljalo stojala je konstatacija “Oslobođeno PDV-a”. Tvrdi da mu
inspektor Medojević iz Poreske uprave kada je bio u kontroli nije naložio da
se uvede trgovačka knjiga i trgovačka kasa. Na rješenje Poreske uprave PJ
Podgorica br.... od 29.06.2005.godine je izjavio žalbu, koja je zavedena kod
Poreske uprave dana 12.07.2005.godine, a odluku po žalbi nije dobio. Kazao je
i da po zakonu o trgovinskim organizacijama nije bio dužan da vodi materijalno
knigovodstvo, a da je NVO “U.s.D.” prestalo da postoji 2006.godine. U završnoj
riječi je naveo da prihvata završnu riječ svoga branioca.
Branilac okrivljenog K.S.a adv.N.B. u završnoj riječi je zastupao tezu da nema
dokaza da je njegov branjenik počinio krivična djela stavljena mu na teret
zbog čega je predložio da ga sud oslobodi od optužbe.
Sud je na glavnom pretresu u dokaznom postupku saslušao ovlašćenog
predstavnika oštećene Poreske uprave M.A.u, saslušao svjedoka V.P.u, saslušao
svjedoka M.D.a, pročitao rješenje Poreske uprave PJ Podgorica br.... od
29.06.2005.godine, pročitao zapisnik Poreske uprave o izvršenom inspekcijskom
nadzoru br.03/11-6-2130/1-05 od 26.06.2005.godine, izvršio uvid u komplet
obrazaca za godišnje račune Udruženja stočara Danilovgrada za period od
01.01.2002.godine do 31.12.2002.godine, za period od 01.01.2003.godine do
31.12.2003.godine i za period od 01.01.2004.godine do 31.12.2004.godine,
pročitao odluku Skupštine Udruženja stočara Danilovgrad od 30.09.2000.godine,
pročitao odluku Upravnog odbora Udruženja stočara Danilovgrad od
28.04.2005.godine, pročitao dopis Poreske uprave Crne Gore br.03/1-18314/2-10
od 16.12.2010.godine, izvršio uvid u žalbu izjavljenu na rješenje Poreske
uprave PJ Podgorica br.... od 29.06.2005.godine, pročitao dopis Ministarstva
finansija Crne Gore br.04-14292/1 od 17.12.2010.godine, izvršio uvid u Statut
Udruženja stočara Danilovgrad, izvršio uvid u rješenje Ministarstva pravde RCG
br.02-2926/00 od 08.05.2000.godine, izvršio uvid u rješenje Ministarstva
pravde RCG br.02-2927/00 od 20.10.2000.godine, pročitao dopis Poreske uprave
PJ Podgorica br.03/11-650/1 od 24.01.2012.godine, izvršio uvid u prigovor na
zapisnik Poreske uprave Crne Gore o izvršenom inspekcijskom nadzoru
br.03/11-6-2130/1-05 od 26.06.2005.godine, izvršio uvid u spise predmeta
Poreske uprave PJ Podgorica dostavljene ovom sudu dana 05.03.2012.godine,
pročitao nalaz i mišljenje vještaka ekonomsko-finansijske struke P.M.a od
31.12.2008.godine i dopunu nalaza i mišljenja ovog vještaka od
31.05.2009.godine i neposredno saslušao ovog vještaka, pročitao nalaz i
mišljenje vještaka ekonomsko-finansijske struke M.B. Ki.br.55/05 od
20.03.2011.godine i neposredno saslušao ovog vještaka i pročitao izvod iz
kaznene evidencije Uprave policije Ispostava Danilovgrad 18-04 br.-DU 172/11
od 07.09.2011.godine.
Ovlašćeni predstavnik oštećene Poreske uprave M.A.a u iskazu datom na glavnom
pretresu u bitnom je navela da se pridružuje krivičnom gonjenju protiv
okrivljenog i da postavlja imovinsko-pravni zahtjev u iznosu od 73.474,86
eura.
Svjedok M.D. u iskazu datom u istražnom postupku i na glavnom pretresu u
bitnom je naveo da je kritičnom prilikom izvršio inspekcijski nadzor u NVO
"U.s.D.", a u dijelu koji se odnosi na obračun i uplatu javnih prihoda. U
kancelariji Udruženja zatekao je poslovnog sekretara - ženu čijeg se imena
nije mogao sjetiti, a sljedećeg dana došao je i predsjednik Udruženja
okrivljeni K.S.. Dio dokumentacije koja je bila neophodna za vršenje nadzora
dostavljen je od strane okrivljenog, a dio dokumentacije nalazio se u
knjigovodstvenoj evidenciji firme u Podgorici, koja je Udruženju pružala
knjigovodstvene usluge. Sjeća se da je Udruženje dobijalo velike donacije od
Ministarstva poljoprivrede, a i iz inostranstva. U dokumentaciju Udruženja
bilo je faktura iz kojih se moglo zaključiti da je odredjeni dio robe izvezen
u Albaniju, a to nije unio u zapisnik o izvršenom inspekcijskom nadzoru,
vjerovatno zbog toga što se na izvezenu robu ne obračunava porez na dodatu
vrijednost, odnosno porez na dodatu vrijednost se obračunava po nultoj stopi.
Pojasnio je da je prilikom obračuna poreskih obaveza za Udruženje imao u vidu
vjerovatno i tu robu koja je izvezena u Albaniju i taj porez je
najvjerovatnije obračunao po nultoj stopi. Pretpostavku da je dio robe prodat
na "crnom tržištu", izveo je iz toga što u knjigovodstvenoj evidenciji
nevladine organizacije nije bilo dokaza o prodaji odredjene količine robe
članovima udruženja, a koju robu je ovo udruženje zadužilo, a pri tom te robe
nije bilo u magacinu, pa je na tu robu obračunao porez. Tvrdi da materijalnih
dokaza za prodaju robe na slobodnom tržištu nije bilo. Za jedan dio robe, iz
sveske koju je vodio okrivljeni, je utvrdio da je prodat članovima Udruženja.
Istakao je da su nevladine organizacije oslobodjene plaćanja poreza na dodatu
vrijednost, ukoliko je njihovo poslovanje u skladu sa osnivačkim aktima i sa
namjenom, odnosno svrhom zbog koje su osnovane. Naveo je i da ukoliko prilikom
kontrole nekog privrednog društva se utvrdi kroz knjigovodstvenu dokumentaciju
i uvidom na terenu, odnosno popisom, da odredjena količina robe nedostaje, tj.
da postoji razlika u zaduženju, razduženju, koje ne pokriva stanje na lageru
da službenici Poreske uprave po Zakonu o porezu na promet proizvoda i usluga
ili Zakonu o porezu na dodatu vrijednost, obračunavaju kao da je ta roba
prodata, shodno Zakonu o poreskoj administraciji. Pretpostavlja da je kao
poreski inspektor obradjivao rješenje Poreske uprave PJ Podgorica br.... od
29.06.2005.godine, a nije se mogao sjetiti da li je na ovo rješenje izjavljena
žalba. Dodao je i da su donacije bile oslobodjene plaćanja poreza na promet
proizvoda, roba i usluga i poreza na dodatu vrijednost, ako su trošene ili
korišćene u skladu sa zakonom, statutom, medjunarodnim ugovorom i slično.
Predmetna Nevladina organizacija U.s.D. nije bila registrovana za obavljanje
privredne djelatnosti, a nevladina organizacija nije mogla da izvozi i prodaje
robu u inostranstvu. Naveo je i to da priručna - pomoćna evidencija, kao što
su npr. sveske i tome slično, predstavlja odgovarajući dokaz za obračunavanje
poreza i doprinosa, ako nema druge evidencije.
Svjedok V.P.a u iskazu datom u istražnom postupku i na glavnom pretresu u
bitnom je navela da je u periodu od 03.10.2000.godine do 03.05.2005.godine,
bila zaposlena u NVO "U.s.D." na poslovima administrativnog sekretara. Ovom
udruženju knjige je vodila agencija "Žare" iz Podgorice. Udruženje je bilo
osnovano kako bi se pomoglo stočarima na području opštine Danilovgrad da lakše
i po povoljnijoj cijeni i uz odloženo plaćanje nabave kukuruz i stočnu hranu.
Donacija kukuruza je bila iz Amerike, dok se stočna hrana nabavljala i od
drugih dobavljača. Udruženje je posjedovalo i 4 magacina i to u Spužu,
Lalevićima, Glavici i u Ćuriocu. Nabavka kukuruza iz donacije je vršena preko
firme "FTA", a isti se distribuirao prema magacinima. Kukuruz se prodavao po
sniženoj cijeni, koju je odredjivala "FTA" i jedino članovima Udruženja. Broj
članova Udruženja se svake godine povećavao, tako da je 2003.godine bilo oko
700 članova. I stočna hrana se mogla prodavati samo članovima Udruženja, a da
bi im se pomoglo, Udruženje je donijelo odluku da se uvede odloženo plaćanje.
Magacioneri su novac od prodatog kukuruza predavali njoj, o čemu im je
izdavala odgovarajuće priznanice, a zatim je novac preko Službe platnog
prometa uplaćivala firmi "FTA". Što se tiče stočne hrane, do formiranja "FTA",
magacioneri su robu naručivali od dobavljača prema potrebi, a ona je
ispostavljeni račun od dobavljača prosleđivala agenciji "Žare", radi plaćanja
i knjiženja. Takodje i novac od prodate stočne hrane je primala od magacionera
i uplaćivala na žiro račun Udruženja, da bi se zatim vršilo plaćanje
dobavljačima, a kasnije, kada je formirana firma "FTA", one račune koje je
"FTA" plaćalo za Udruženje, firmi "FTA" je uplaćivan taj iznos novca. Za
donacije kukuruza svaki magacioner se zaduživao kod nje i nakon distribucije
kukuruza se kod nje razduživao, dok je za stočnu hranu magacionere zaduživala
po računima koje su dobavljači dostavljali. Nije joj poznato da su magacioneri
prodavali ovu robu licima koja nijesu članovi Udruženja stočara Danilovgrad,
odnosno na slobodnom tržištu. Na glavnom pretresu je još pojasnila da je na
svakoj priznanici koju je izdala magacionerima, na ime primljenog novca, bilo
ime magacionera koji je predao novac i iznos novca koji je uplaćen, da je
magacionere finansijski zaduživala po iznosu na fakturi plus 1 DM po džaku od
50 kila. Dodala je i da je do 2007.godine bila u radnom odnosu kao
administrativni sekretar Udruženja, a od 30.05.2005.godine, bila je proglašena
tehnološkim viškom.
U rješenju Poreske uprave PJ Podgorica br.... od 29.06.2005.godine i zapisniku
Poreske uprave o izvršenom inspekcijskom nadzoru br.03/11-6-2130/1-05 od
26.06.2005.godine, navedeno je da je dana 26.06.2005.godine, od strane
poreskog inspektora Poreske uprave Crne Gore M.D.a izvršen inspekcijski nadzor
obračuna i uplate javnih prihoda za period od 08.05.2000.godine do
01.06.2005.godine, kod NVO "Udruženja stočara Danilovgrad", da je za
poslovanje Udruženja odgovoran Upravni odbor i predsjednik Upravnog odbora
okrivljeni K.S., te da su osnovni zadaci Udruženja pospješivanje i
organizovanje kvalitetnije proizvodnje i otkupa mlijeka, nabavka i
distribucija stočne hrane, sjemena, mineralnih djubriva, sredstava za zaštitu
bilja, ljekova, opreme za štalski i pašnjački uzgoj stoke i slično, saradnja
sa mljekarama, drugim organizacijama i državnim organima radi zaštite i što
potpunijeg ostvarivanja opštih i zajedničkih interesa članova Udruženja.
Sredstva za funkcionisanje i administrativne izdatke Udruženje obezbjedjuje po
osnovu članarine, priloga, poklona i obavljanje privredne djelatnosti.
Udruženje se može u skladu sa sopstvenim potrebama registrovati kod Privrednog
suda radi obavljanja raznih privrednih djelatnosti, a sredstva ostvarena na
taj način Udruženje će koristiti radi finansiranja sopstvenih potreba, a u
cilju ostvarivanja programskih zadataka. Do momenta inspekcijskog nadzora nije
izvršena registracija Udruženja kod Privrednog suda u Podgorici. Za period od
08.05.2000.godine do 31.12.2000.godine, navodi se da je Udruženje ostvarilo
prihod u iznosu od 200.214,56 DM, od čega se iznos od 48.881,00 DM odnosi na
prodaju robe članovima Udruženja po povlašćenim cijenama, što je i osnovni
cilj Udruženja, dok za prihod u iznosu od 151.333,56 DM nema odgovarajuće
evidencije, niti dokaza da je prihod ostvaren od prodaje robe članovima
Udruženja, iz čega poreski inspektor izvodi zaključak da je Udruženje
obavljalo privrednu djelatnost prodajom stočne hrane i da je istupala na
tržištu prema trećim licima. Shodno Zakonu o porezu na promet ("Sl.list RCG"
br.4/94, 13/94, 42/94, 13/96 i 45/98) i Uredbi o privremenom smanjenju stope
opšteg poreza na promet proizvoda koji se koriste za ishranu životinja
("Sl.list RCG" br.35/2000) u toku inspekcijskog nadzora ne vrši se obračun
opšteg poreza na promet za period od 08.05.2000.godine do 31.12.2000.godine.
Za period od 01.01.2001.godine do 31.12.2001.godine, navodi se da je Udruženje
ostvarilo prihod u iznosu od 316.122,31 DM, od čega iznos od 63.143,40 DM
predstavlja prihod ostvaren od prodaje robe članovima Udruženja po povlašćenim
cijenama, što je i osnovni cilj osnivanja Udruženja, dok za prihod u iznosu od
252.978,91 DM nema odgovarajuće evidencije, niti dokaza da je ostvaren od
prodaje robe članovima Udruženja, iz čega poreski inspektor izvodi zaključak
da je Udruženje obavljalo privrednu djelatnost prodaje stočne hrane i da je
istupalo na tržištu prema trećim licima, pa imajući u vidu da prihod nije
ostvaren shodno ciljevima udruženja, Udruženje je bilo dužno obračunati opšti
porez na promet proizvoda po stopi od 15%, a shodno Zakonu o porezu na promet
proizvoda ("Sl.list RCG" br.4/94, 13/94, 13/96 i 45/98), koji je poreski
inspektor obračunao, uz kamatu od 12% na godišnjem nivou, a shodno čl.95
Zakona o poreskoj administraciji. Za period od 01.01.2002.godine do
31.12.2002.godine, navodi se da je Udruženje ostvarilo prihod u iznosu od
179.072,33 eura, od čega iznos od 34.224,40 eura predstavlja prihod ostvaren
od prodaje robe članovima Udruženja po povlašćenim cijenama, što je i osnovni
cilj osnivanja Udruženja, dok iznos od 144.847,93 eura predstavlja prihod
ostvaren prodajom robe trećim licima na tržištu, tj. nije ostvaren shodno
ciljevima za koje je osnovano udruženje, te je isto bilo dužno obračunati i
plaćati opšti porez na promet proizvoda. Kako Udruženje nije vršilo obračun i
uplatu poreza na promet, to je u toku inspekcijskog nadzora vršen obračun
poreza primjenom propisanih stopa koje su bile propisane u kontrolisanom
periodu, a shodno Zakonu o porezu na promet proizvoda i kamata na neizmireni
porez po stopi od 12% na godišnjem nivou, a shodno čl.95 Zakona o poreskoj
administraciji. Za period od 01.01.2003.godine do 31.01.2005.godine, navodi se
da se Udruženje bavilo privrednom djelatnošću, tj. prodajom robe na tržištu
trećim licima. Shodno tome, Udruženje je bilo dužno obračunavati i plaćati
opšti porez na promet za period od 01.01.2003.godine do 31.03.2003.odine i
porez na dodatu vrijednost za period od 01.04.2003.godine do
31.05.2005.godine. Kako udruženje nije vršilo obračun i uplatu poreza na
promet i PDV-a, to je u toku nadzora vršen obračun istih primjenom poreskih
stopa propisanih u tom periodu, a shodno Zakonu o porezu na promet i Zakonu o
porezu na dodatu vrijednost, uz kamatu od 12% na godišnjem nivou, a shodno
čl.95 Zakona o poreskoj administraciji. Naloženo je poreskom obvezniku da
izvrši registraciju za PDV kod nadležnog poreskog organa i uplati utvrdjene
obaveze i to po osnovu poreza na promet proizvoda za period od
01.01.2001.godine do 31.03.2003.godine, ukupan iznos od 42.473,99 eura, po
osnovu poreza na dodatu vrijednost za period od 01.04.2003.godine do
31.05.2005.godine, ukupan iznos od 16.011,13 eura i kamata za neblagovremeno
plaćanje dospjele poreske obaveze u iznosu od 14.989,74 eura. Za 2004.godinu
poreski obveznik je shodno čl.40 Zakona o porezu na dobit podnio nadležnom
poreskom organu prijavu za porez na dobit i u istoj iskazao gubitak od
18.986,00 eura. U rješenju Poreske uprave PJ Podgorica br.... od
29.06.2005.godine data je pravna pouka da se žalba može izjaviti Ministarstvu
finansija u roku od 15 dana od dana prijema rješenja, a preko Poreske uprave
PJ Podgorica.
Iz uvida u komplet obrazaca za godišnje račune Udruženja stočara Danilovgrad
za period od 01.01.2002.godine do 31.12.2002.godine, za period od
01.01.2003.godine do 31.12.2003.godine i za period od 01.01.2004.godine do
31.12.2004.godine, utvrdjuje se da je Udruženje za 2002.godinu ostvarilo
profit u iznosu od 2.976,00 eura, da je za 2003.godinu ostvarilo gubitak u
iznosu od 13.496,00 eura i da je za 2004.godinu ostvarilo gubitak u iznosu od
18.496,00 eura.
Iz odluke Skupštine Udruženja stočara Danilovgrad od 30.09.2000.godine,
utvrdjuje se da je odobreno magacinima robe u okviru Udruženja davanje robe na
odloženo plaćanje do 90 dana.
Iz odluke Upravnog odbora Udruženja stočara Danilovgrad od 28.04.2005.godine,
utvrdjuje se da su ovom odlukom magacioneri Udruženja obavezni da u roku od 10
mjeseci uplate dug prema Udruženju, bez obzira da li su naplatili veresiju od
članova Udruženja za preuzetu stočnu hranu. Povraćaj sredstava će vršiti u 10
mjesečnih rata.
U dopisu Poreske uprave Crne Gore br.03/1-18314/2-10 od 16.12.2010.godine,
navedeno je da je nevladina organizacija "U.s.D." registrovana kod
Ministarstva pravde dana 08.05.2000.godine, opšta registracija po rješenju
Poreske uprave PJ Podgorica - Ekspozitura Danilovgrad od 15.03.2004.godine, da
je registracija za PDV izvršena dana 05.07.2005.godine i da je ovlašćeno i
odgovorno lice okrivljeni K.S.. Uvidom u knjigovodstvenu evidenciju
informacionog sistema poreskog organa, u kome su evidentirani podaci od
01.01.2003.godine do 31.12.2004.godine, navedeni poreski obveznik nije izvršio
uplatu poreza na promet proizvoda, kao ni poreza na dodatu vrijednost. U
2005.godini izvršena je uplata opšteg poreza na promet proizvoda u iznosu od
2.767,92 eura, a uplate za nastale obaveze po osnovu PDV-a nijesu vršene.
Zakonom o porezu na dobit pravnih lica ("Sl.list RCG" br.65/01) u čl.32
propisano je da su pravna lica osnovana kao NVO oslobodjena poreza na dobit u
iznosu do 4.000,00 eura, pod uslovom da cjelokupnu dobit upotrijebe za
ostvarivanje ciljeva zbog kojih su osnovani. To oslobodjenje se utvrdjuje
rješenjem poreskog organa. Drugi vid poreskog oslobodjenja odnosi se na PDV i
propisan je čl.26 Zakona o porezu na dodatu vrijednost ("Sl.list RCG"
br.65/01), po kome su plaćanja PDV-a, izmedju ostalog, oslobodjene usluge koje
pružaju NVO osnovane u skladu sa propisom kojim se uredjuje poslovanje tih
organizacija, ukoliko ne postoji vjerovatnoća da će to oslobodjenje dovesti do
narušavanja konkurencije. Poreska uprava ne posjeduje drugostepenu odluku, tj.
odluku Ministarstva finansija, jer na rješenje Poreske uprave PJ Podgorica
br.... od 29.06.2005.godine, nije izjavljena žalba, pa se isto smatra konačnim
i pravosnažnim.
Iz uvida u žalbu izjavljenu na rješenje Poreske uprave PJ Podgorica br.... od
29.06.2005.godine, utvrdjuje se da je predata Poreskoj upravi dana
12.07.2005.godine. U istoj se navodi da roba iz Udruženja stočara Danilovgrad
nije prodavana na slobodnom tržištu, te da za takvo utvrdjenje nije bilo
nikakvih dokaza.
U dopisu Ministarstva finansija Crne Gore br.04-14292/1 od 17.12.2010.godine,
navedeno je da žalba NVO "Udruženje stočara" izjavljena na Rješenje Poreske
uprave PJ Podgorica br.... od 29.06.2005.godine, nije dostavljana tom organu.
Iz uvida u rješenje Ministarstva pravde RCG br.02-2926/00 od
08.05.2000.godine, utvrdjuje se da je dana 08.05.2000.godine, u registar
nevladinih udruženja upisano nevladino udruženje "U.s.D.", da je sjedište ovog
udruženja u Podgorici, a da će isto zastupati i predstavljati okrivljeni K.S..
Iz uvida u rješenje Ministarstva pravde RCG br.02-2927/00 od
20.10.2000.godine, utvrdjuje se da je izvršena izmjena podataka o sjedištu
nevladinog udruženja "Udruženja stočara Danilovgrad", tako što je novo
sjedište u Danilovgradu.
Iz uvida u Statut Udruženja stočara Danilovgrad, utvrdjuje se da predsjednik
Udruženja predstavlja Udruženje, predsjedava sastancima, obezbjedjuje vodjstvo
i upravlja organizacijom.
U dopisu Poreske uprave PJ Podgorica br.03/11-650/1 od 24.01.2012.godine,
navedeno je da Poreska uprava ne posjeduje odluku drugostepenog organa, a po
žalbi izjavljenoj na rješenje Poreske uprave PJ Podgorica br.... od
29.06.2005.godine.
Iz uvida u prigovor na zapisnik Poreske uprave Crne Gore o izvršenom
inspekcijskom nadzoru br.03/11-6-2130/1-05 od 26.06.2005.godine, utvrdjuje se
da je isti predat Poreskoj upravi dana 04.07.2005.godine, te da se u tom
prigovoru navodi da navodi iz pobijanog prigovora da je roba stavljana u
promet na slobodnom tržištu, nijesu potvrdjeni dokazima.
Iz uvida u spise predmeta Poreske uprave PJ Podgorica dostavljene ovom sudu
dana 05.03.2012.godine, utvrdjuje se da se u ovim spisima predmeta nalazi
zapisnik Poreske uprave Crne Gore o izvršenom inspekcijskom nadzoru
br.03/11-6-2130/1-05 od 26.06.2005.godine, rješenje Poreske uprave PJ
Podgorica br.... od 29.06.2005.godine i prigovor na zapisnik Poreske uprave
Crne Gore o izvršenom inspekcijskom nadzoru br.03/11-6-2130/1-05 od
26.06.2005.godine.
U nalazu i mišljenju vještaka ekonomsko-finansijske struke P.M.a od
31.12.2008.godine, navedeno je da je manjak u magacinu u Spužu po osnovu
prodaje stočne hrane u predmetnom periodu iznosio 23.798,47 eura. Nesporni
manjak računopolagača okrivljenog K.S.a u spornom periodu iznosio je 4.214,72
eura, dok je iznos od 19.583,75 eura predstavljao ili manjak okrivljenog K.S.a
ili veresiju članova Udruženja, zavisno od ocjene validnosti odluke Upravnog
odbora Udruženja stočara Danilovgrad od 28.04.2005.godine, koja je i
verifikovana i na sjednici Skupštine Udruženja stočara, održanoj dana
30.04.2005.godine. Iznos robe koji je dat na odloženo plaćanje članovima
Udruženja u visini od 19.583,75 eura nije naplaćen od istih. Manjak
računopolagača G.M.a iznosio je 7.914,50 eura, manjak računopolagača S.Z.a
iznosio je 2.600,07 eura, a manjak računopolagača Đ.B.a iznosio je 5.563,47
eura. Za robu nabavljenu i prodavanu u magacinima nije vodjeno materijalno
knjigovodstvo, što nije ni zakonska obaveza, već je roba zaduživana i
razduživana vrijednosno, pa se ne može utvrditi vrsta i količina nabavljene
robe, niti kome je prodavana i je li kome prodavana osim članovima Udruženja.
Računopolagači nijesu posjedovali registar kase, niti su vodili trgovačku
knjigu na malo, pa se ni po ovom osnovu ne može utvrditi vrsta i količina
nabavljene, odnosno prodate robe. Prihod ostvaren po osnovu prodaje robe
upotrijebljen je za kupovinu stočne hrane i trebera od dobavljača, a trošen je
i na bruto zarade i ostale naknade za sekretara Udruženja, za PTT troškove,
zakup, knjigovodstvene usluge, provizije, reprezentaciju, gorivo, rashode iz
ranijih godina - otpis, otpis obrtnih sredstava, pomoć članovima Udruženja,
prevoz robe, amortizaciju, ostale nematerijalne troškove i troškove
neproizvodnih usluga. Uvidom u bilanse uspjeha za 2003. i 2004.godinu, vidi se
da je Udruženje ostvarilo gubitak u poslovanju, a uzrok gubitka je
nenaplaćenost dugovanja od strane računopolagača, a od članova Udruženja.
Udruženje nije utvrdilo rezultat poslovanja za 2005.godinu, jer nije radjen
godišnji obračun za ovu godinu.
U dopuni nalaza i mišljenja vještaka ekonomsko-finansijske struke P.M.a od
31.05.2009.godine, navedeno je da računopolagači u NVO "U.s.D." su vrijednosno
zaduživani sa robom, a ne po vrsti i količini robe. Isto tako, računopolagači
su vrijednosno razduživani, pa se ne može utvrditi kojom vrstom i količinom
robe su razduženi, a ni da li je roba prodavana bilo kojem kupcu osim
članovima Udruženja. Što se tiče visine poreza na promet i poreza na dodatu
vrijednost, posmatrano računski, pravilno je obračunata od strane samostalnog
savjetnika Poreske uprave PJ Podgorica, a po rješenju br.... od
29.06.2005.godine, a da li postoji ili ne postoji obaveza plaćanja poreza na
promet i poreza na dodatu vrijednost, treba potražiti odgovor od Ministarstva
finansija Crne Gore.
Vještak P.M. je u iskazu datom na glavnom pretresu u bitnom naveo da ukoliko
je roba koju je prodavalo "U.s.D." svojim članovima bila iz donacija, onda ne
postoji obaveza obračunavanja i plaćanja poreza na promet i poreza na dodatu
vrijednost, a shodno čl.3b Sporazuma zaključenog izmedju Vlade SAD i Vlade SRJ
o ekonomskoj, tehničkoj i drugoj srodnoj pomoći i dopisu Ministarstva
finansija br.04-1364 od 22.05.2011.godine. Istakao je da ukoliko sud utvrdi da
je NVO "U.s.D." robu prodavalo trećim licima, a ne članovima Udruženja, da se
u potpunosti usaglašava sa nalazom i mišljenjem vještaka B.M.a i njegovim
pojašnjenjem na glavnom pretresu.
U nalazu i mišljenju vještaka ekonomsko-finansijske struke M.B. Ki.br.55/05 od
20.03.2011.godine, navedeno je da NVO "U.s.D." svoje materijalno i finansijsko
poslovanje nije vodilo u skladu sa Zakonom o računovodstvu ("Sl.list SRJ"
br.46/96, 60/96, 74/99, 22/2001 i 71/2001). Na kraju poslovne godine Udruženje
nije izvršilo popis robe na skladištu - magacinima, po vrsti, količini i
vrijednosti i istu nije usaglasilo sa knjigovodstvom. Godišnji popis je
obaveza za pravna lica. Popis obuhvata svu materijalnu i nematerijalnu imovinu
i sve obaveze i izvore sredstava, u skladu sa Zakonom o računovodstvu i
reviziji ("Sl.list RCG" br.6/2002, 69/2005 i "Sl.list CG" br.80/2008). NVO
"U.s.D." nije poslovalo u skladu sa Zakonom o prometu robe ("Sl.list SRCG"
br.6/78, 8/79, 34/81, 15/83, 17/87 i 19/98), jer nije vodilo evidenciju o
prodaji robe po vrsti i količini i nije vodilo trgovačku knjigu, što je bilo u
obavezu, jer se radi o maloprodaji. Zbog toga Udruženje nije poslovalo ni u
skladu sa Zakonom o trgovini ("Sl.list SRJ" br.32/93, 50/93, 41/94 i 29/96).
Takodje, Udruženje nije poslovalo ni u skladu sa čl.32 Zakona o porezu na
dodatu vrijednost ("Sl.list RCG" br.65/2001, 12/2002, 38/2002, 72/2002,
21/2003, 76/2005, 4/2006 i "Sl.list CG" br.16/2007), jer nije izdavalo račune
za prodatu robu sa svim elementima koje predvidja Zakon o porezu na dodatu
vrijednost. Dalje, Udruženje nije imalo poresku registar kasu i paragon
blokove, iz kojih bi se moglo utvrditi koju su robu prodali, koju količinu i
po kojoj cijeni. Vodjenje materijalnog knjigovodstva nije zakonska obaveza.
Medjutim, utvrditi koliko je kome i po kojoj cijeni prodato robe, odnosno
stočne hrane, nemoguće je, iz razloga što su se okrivljeni finansijski
zaduživali po magacinima. Prilikom prodaje robe, poslovnom sekretaru Udruženja
dostavljan je novac od prodaje i tako su se magacioneri finansijski
razduživali. Dostavljeni novac od prodaje uplaćen je na žiro račun. Na kraju
2005.godine, okrivljeni K.S. ostao je dužan 23.798,47 eura, tj. manje se
finansijski razdužio u odnosu na finansijsko zaduženje. Kako je odlukom
Udruženja stočara Danilovgrad od 28.04.2005.godine predvidjeno da dug članova
Udruženja preuzimaju magacioneri, tj. okrivljeni, ovaj iznos se smatra
konačnim. Da li je pomenuta odluka mjerodavna, nije na vještaku da ocjenjuje,
jer je donesena poslije vanredne skupštine članova Udruženja od
26.03.2005.godine, gdje su prethodni predsjednik i Upravni odbor promijenjeni.
Okrivljeni K.S. i G.M., S.Z. i Đ.B. su davali robu - stočnu hranu iz magacina
na odloženo plaćanje članovima Udruženja stočara Danilovgrad. Okrivljeni K.S.
je prethodnom vještaku dostavio spisak članova Udruženja sa iznosom duga od
19.583,75 eura. G.M. je na kraju 2005.godine ostao dužan Udruženju stočara
Danilovgrad iznos od 7.914,50 eura, S.Z. je na kraju 2005.godine ostao dužan
Udruženju stočara Danilovgrad iznos od 2.600,07 eura, a Đ.B. je na kraju
2005.godine ostao dužan Udruženju stočara Danilovgrad iznos od 5.563,47 eura.
Istakao je da je poreski inspektor na stranama 3 i 4 zapisnika o izvršenom
inspekcijskom nadzoru od 26.06.2005.godine, nedvosmisleno ukazao da se dio
stočne hrane prodavao trećim licima, a ne članovima Udruženja. Pošto NVO
"U.s.D." nije registrovano za obavljanje privredne djelatnosti, a
dokumentacijom nije dokazalo da je prodaja robe ostvarena isključivo članovima
Udruženja, to je poreski inspektor po godinama obračunao porez na promet
proizvoda u skladu sa Zakonom o porezu na promet i porez na dodatu vrijednost,
u skladu sa Zakonom o porezu na dodatu vrijednost. Razlog je bio nedostatak
dokumentacije da je roba - stočna hrana prodavana samo članovima Udruženja.
Iznosi poreza po godinama precizno su obračunati i iskazani, a obračun kamata
na obračunati i neuplaćeni porez na promet i na neobračunati i neuplaćeni
porez na dodatu vrijednost uradjen je u skladu sa čl.95 Zakona o poreskoj
administraciji. Ukupni dug za porez na promet iznosi 42.473,99 eura, za porez
na dodatu vrijednost iznosi 16.011,13 eura, kamate na porez na promet iznose
14.989,74 eura, što je ukupno 73.474,86 eura. Mišljenja je da U.s.D. svoje
materijalno i finansijsko poslovanje nije vodilo u skladu sa propisima koji
podrazumijevaju tačnu evidenciju ulaza robe u magacine, izlaza robe iz
magacina, popis robe u zakonom predvidjenim rokovima. Udruženje nije izdavalo
račune za prodatu robu, nije vodilo računa da se roba naplati u rokovima i na
način koji im je odobren prodajom na odloženo. Okrivljeni K.S. i G.M., S.Z. i
Đ.B. su se zaduživali samo vrijednosno, no i pored toga što su se zaduživali
samo vrijednosno, dužni su bili da isti iznos novca uplate u blagajnu. Po tom
osnovu, okrivljeni K.S. je ostao dužan za preuzetu robu 23.798,47 eura, G.M.
7.914,50 eura, S.Z. 2.600,07 eura i Đ.B. 5.563,47 eura. Zbog nedomaćinskog
poslovanja ostali su dužni dobavljačima za robu 28.842,87 eura i stvorili
gubitke u poslovanju kumulativno za 2003. i 2004.godinu ukupno 31.992,00 eura.
Zapisnik poreskog inspektora uradjen je stručno i kvalitetno i U.s.D. dužno je
da plati 73.474,86 eura poreskog duga sa kamatama u budžet Crne Gore. Doneseno
rješenje Poreske uprave Crne Gore je u skladu sa Zakonom o porezu na promet,
Zakonom o porezu na dodatu vrijednost i Zakonom o poreskoj administraciji i na
isto nije izjavljivana žalba. Na glavnom pretresu je pojasnio da ukoliko je
roba prodavana članovima Udruženja, onda je ona oslobodjena poreza, a kako za
odredjeni dio robe nije bilo dokaza da je prodata članovima Udruženja, izveden
je zaključak da je roba prodata trećim licima na tržištu i samim tim nije
oslobodjena poreza. Na takvu robu mora se platiti i porez na promet proizvoda
roba i usluga i porez na dodatu vrijednost. Ukupan dug za porez na promet
proizvoda roba i usluga iznosi 42.473,99 eura za period od 01.01.2001.godine
do 31.03.2003.godine. Ukupan dug za porez na dodatu vrijednost je 16.011,13
eura i to od 01.03.2003.godine, pa do 29.06.2005.godine. Samim tim ukupan
iznos neplaćenog poreza je 58.485,12 eura. Pojasnio je da Zakon o nevladinim
organizacijama dozvoljava mogućnost da se nevladina organizacija bavi
privrednom djelatnošću, ali u tom slučaju mora biti registrovana u CRPS-u.
U.s.D. nije bilo registrovano u CRPS-u. Prihvatio je spisak dužnika iz knjige
veresije i kazao je da okrivljeni K.S. ima opravdanja za robu za iznos od
19.583,00 eura, a da isti nema pokriće za iznos od 4.214,72 eura i to za
period od početka 2002.godine do kontrole poreskog inspektora.
Iz izvoda iz kaznene evidencije Uprave policije Ispostava Danilovgrad 18-04
br.-DU 172/11 od 07.09.2011.godine, utvrdjuje se da je okrivljeni K.S.
osudjivan presudom Opštinskog suda u Nikšiću K.br. 421/77 od
07.12.1977.godine, zbog krivičnog djela iz čl.144 KZ na 30 dana zatvora
uslovno na 1 godinu, presudom Osnovnog suda u Danilovgradu K.br.6/92 od
09.09.1992.godine, zbog krivičnog djela iz čl.210 st.1 KZ RCG na novčanu kaznu
u iznosu od 6.000 dinara, presudom Osnovnog suda u Podgorici K.br.554/92 od
02.11.1992.godine, zbog krivičnog djela iz čl.185 st.3 KZ RCG na 30 dana
zatvora uslovno na 1 godinu i presudom Osnovnog suda u Podgorici K.br.04/980
od 24.03.2007.godine, zbog krivičnog djela iz čl.239 KZ na 3 mjeseca zatvora
uslovno na 1 godinu.
Sud je cijenio nalaz i mišljenje vještaka ekonomsko-finansijske struke P.M.a,
dopunu nalaza i mišljenja ovog vještaka i njegovo pojašnjenje sa glavnog
pretresa pa je pismena i usmena izjašnjenja ovog vještaka prihvatio kao jasna,
stručna i objektivna i data prema pravilima struke i nauke. Isto tako sud je
prihvatio nalaz i mišljenje vještaka ekonomsko-finansijske struke M.B. u
dijelu u kojem se ovaj vještak usaglasio sa nalazom i mišljenjem vještaka
ekonomsko-finansijske struke P.M.a, dopunom nalaza i mišljenja ovog vještaka i
pojašnjenjem ovog vještaka sa glavnog pretresa, a što se odnosilo na činjenicu
da je nesporni manjak računopolagača okrivljenog K.S.a u spornom periodu
iznosio 4.214,72 eura.
Nasuprot prednjem sud nije prihvatio nalaz i mišljenje vještaka ekonomsko-
finansijske struke B.M.a Ki.br.55/05 od 20.03.2011.godine i pojašnjenje ovog
vještaka sa glavnog pretresa u dijelu da je roba u Nevladinoj organizaciji
„U.s.D.“ prodavana na slobodnom tržištu i obračuna poreza i kamata za tako
prodatu robu. Ovo stoga što je nalaz i mišljenje vještaka ekonomsko-
finansijske struke M.B. u tom dijelu potpuno protivrječan. Naime, vještak B.M.
je u nalazu i mišljenju naveo da Udruženje nije imalo poresku registar kasu i
paragon blokove, da vodjenje materijalnog knjigovodstva nije bila zakonska
obaveza, te da je nemoguće utvrditi koliko je kome i po kojoj cijeni prodato
robe, iz razloga što su se okrivljeni finansijski zaduživali i razduživali po
magacinima, a zatim je zbog toga što nije bilo dokaza da je određeni dio robe
prodat članovima udruženja izveo zaključak da je roba prodavana na crnom
tržištu i na tu robu obračunao porez na promet roba, proizvoda i usluga i
porez na dodatu vrijednost.
Sud je cijenio iskaze svjedoka M.D.a i P. V.pa je našao da su se objektivno
izjašnjavali o činjenicama koje su im poznate ne upuštajući se u izjašnjavanje
o činjenicama koje im nijesu poznate.
Na osnovu naprijed izložene činjenične građe, koja proizilazi iz sadržine
dokaza provedenih na glavnom pretresu, ovaj sud je nesumnjivo zaključio da je
okrivljeni K.S. počinio krivično djelo zloupotreba položaja u privrednom
poslovanju iz čl.272 st.1 KZ, a na način, mjesto i vrijeme kako je to
predstavljeno u stavu I izreke presude.
Naime, okrivljeni K.S. u odbranama datim u istražnom postupku i na glavnom
pretresu nije poricao da je u spornom periodu bio predsjednik Nevladine
organizacije „U.s.D.“ u Danilovgradu i računopolagač magacina u Spužu, da je u
okviru tog magacina robu dobijenu kao donaciju prodavao članovima Nevladine
organizacije „U.s.D.“, da je robu prodavao i uz odloženo plaćanje do 90 dana,
shodno odluci Udruženja, da je prilikom prodaje robe na odloženo plaćanje
članovima Udruženja, količinu robe koju je dao kupcu, kao i iznos koji je to
lice trebalo da plati bilježio u jednoj svesci, da ga je svjedok V.P.a,
sekretar, finansijski zaduživala za robu iz magacina, te da se on finansijski
razduživao kod nje predajući joj novac i uzimajući priznanicu. I svjedok V.P.a
potvrđuje činjenicu da je okrivljenog, kao i računopolagače u ostalim
magacinima, finansijski zaduživala, te da su se oni kod nje finansijski
razduživali. Okrivljeni je u odbranama tvrdio i da novčani iznos koji mu se
stavlja na teret predstavlja dugovanja članova Udruženja.
Iz nalaza i mišljenja vještaka ekonomsko-finansijske struke P.M.a od
31.12.2008.godine, dopune nalaza i mišljenja ovog vještaka od
31.05.2009.godine, saslušanja ovog vještaka sa glavnog pretresa i nalaza i
mišljenja vještaka ekonomsko-finansijske struke M.B. u dijelu u kojem se
usaglasio sa nalazom i mišljenjem vještaka P.M.a utvrđuje se da su se
računopolagači u Nevladinoj organizaciji „U.s.D.“ vrijednosno zaduživali i
razduživali, da je nesporni manjak okrivljenog kao računopolagača u Spužu u
periodu od 01.01.2002.godine do 31.12.2004.godine bio 4.214,72 eura i za koji
iznos nema opravdanja ni u priručnoj evidenciji-bilješkama, a da iznos od
19.583,75 eura predstavlja dug članova Udruženja za iznos robe koji im je dat
na odloženo plaćanje i koji nije naplaćen, a po spisku dužnika iz knjige
veresije. Dakle, okrivljeni prilikom prodaje robe u iznosu od 4.214,72 eura,
nije evidentirao podatke o tome kojim licima je sve prodata i u kojoj
količini, zbog čega se potraživanje u tom iznosu nije moglo naplatiti usljed
čega je za Nevladinu organizaciji „U.s.D.“ nastupila imovinska šteta upravo u
tom iznosu. Iz rješenja Ministarstva pravde RCG br.02-2926/00 od
08.05.2000.godine i br.02-2927/00 od 20.10.2000.godine i Statuta Udruženja
stočara Danilovgrad uvtrđuje se da je Nevladina organizacija „U.s.D.“ imala
status pravnog lica, a okrivljeni K.S. kao predsjednik te nevladine
organizacije i računopolagač magacina u Spužu svojstvo odgovornog lica u njoj.
Upravni odbor Udruženja stočara Danilovgrad je odlukom od 28.04.2005.godine
prekoračio ovlašćenja u dijelu u kojem je određeno da su magacioneri Udruženja
obavezni da u roku od 10 mjeseci i 10 mjesečnih rata uplate dug prema
Udruženju, a za robu datu na odloženo plaćanje koju nijesu naplatili. Ovo
stoga što su magacioneri shodno odluci Skupštine Udruženja stočara Danilovgrad
od 30.09.2000.godine prodavali robu na odloženo plaćanje do 90 dana, pa je
redovni put naplate cijene za prodatu robu, u slučaju evidentiranja količine
prodate robe, cijene i kupca bio sudski u parničnom i izvršnom postupku, a ne
nezakoniti prenos tih obaveza na magacionere i stupanje magacionera na mjesto
dužnika u obligaciji u kojoj je U.s.D. povjerilac (prodavac iz ugovora o
prodaji koji potražuje cijenu za prodatu i predatu robu), a članovi udruženja
dužnici (kupci koji iz ugovora o prodaji duguju cijenu za kupljenu robu). Zbog
toga iznos od 19.583,75 eura, ne predstavlja manjak okrivljenog K.S.a već dug
članova Udruženja za iznos robe koji im je dat na odloženo plaćanje i koji
nije naplaćen, a po spisku dužnika iz knjige veresije.
Sud nije prihvatio odbranu okrivljenog u dijelu da je kod prodaje robe na
odloženo plaćanje članovima Udruženja, kompletnu količinu robe koju je davao
kupcima, kao i iznose koji su ta lica trebala da plate bilježio u jednoj
svesci, a ovo stoga što iz nalaza i mišljenja vještaka ekonomsko-finansijske
struke P.M.a od 31.12.2008.godine, dopune nalaza i mišljenja ovog vještaka od
31.05.2009.godine, saslušanja ovog vještaka sa glavnog pretresa i nalaza i
mišljenja vještaka ekonomsko-finansijske struke M.B. u dijelu u kojem se
usaglasio sa nalazom i mišljenjem vještaka P.M.a proizilazi da okrivljeni
prilikom prodaje robe u iznosu od 4.214,72 eura, nije evidentirao podatke o
tome kojim licima je prodata i u kojoj količini. Zbog toga je ovakva odbrana
okrivljenog neistinita i sračunato je data u cilju izbjegavanja krivične
odgovornosti.
Krivično djelo zloupotreba položaja u privrednom poslovanju iz čl.272 st.1 KZ
čini odgovorno lice u privrednom društvu, drugom subjektu privrednog
poslovanja ili drugom pravnom licu koje zloupotrebom svog položaja ili
povjerenja u pogledu raspolaganja tuđom imovinom, prekoračenjem granica svog
ovlašćenja ili nevršenja svoje dužnosti pribavi sebi ili drugom protivpravnu
imovinsku korist ili prouzrokuje imovinsku štetu. U konkretnom slučaju
okrivljeni je kao odgovorno lice u pravnom licu- Nevladinoj organizaciji
„U.s.D.“, kojem je bila povjerena imovina te nevladine organizacije,
zloupotrebom povjerenja u pogledu raspolaganja tuđom imovinom, kada je
prodavao robu koju je nevladina organizacija dobila kao donaciju, nije
evidentirao podatke o njenoj količini i vrijednosti, zbog čega se nijesu mogla
naplatiti potraživanja od kupaca u iznosu od 4.214,72 eura, u kom iznosu je i
nastupila šteta za nevladinu organizaciju. Zbog toga su se u njegovim radnjama
stekla sva bitna obilježja bića krivičnog djela zloupotreba položaja u
privrednom poslovanju iz čl.272 st.1 KZ
Sud je cijenio psihički odnos okrivljenog prema krivičnom djelu zloupotreba
položaja u privrednom poslovanju iz čl.272 st.1 KZ, pa je našao da je isto
počinio sa direktnim umišljajem obzirom da je bio svjestan da mu je kao
odgovornom licu u pravnom licu, povjerena imovina tog pravnog lica, da
zloupotrebljava povjerenje u pogledu raspolaganja tuđom imovinom kada prodaje
robu tog pravnog lica na odloženo plaćanje, a ne evidentira podatke o količini
i vrijednosti robe, te da se takva potraživanja kasnije ne mogu naplatiti što
povlači prouzrokovanje štete pravnom licu usljed čega je u utvrđenom iznosu i
nastupila imovinska šteta kod pravnog lica pa je to i htio.
Ne povrjeđujući objektivni identitet optužnice sud je djelimično precizirao
činjenični opis krivičnog djela zloupotreba položaja u privrednom poslovanju
iz čl.272 st.1 KZ tako što je umjesto iznosa imovinske štete od „23.798,47
eura“ stavio iznos od „4.214,72 eura“ obzirom da je takvo preciziranje
proizašlo iz dokaza provedenih na glavnom pretresu.
Sud je prilikom odlučivanja o vrsti i visini krivične sankcije za okrivljenog
imao u vidu sve okolnosti na strani okrivljenog, koje su od značaja za njen
izbor i visinu u smislu čl.42 KZ, pa je od olakšavajućih okolnosti našao da je
starije lice( rođen je 1944.godine), da je oženjen-otac dvoje djece i veliki
protek vremena od izvršenog krivičnog djela, a od otežavajućih okolnosti da je
osudjivan presudom Opštinskog suda u Nikšiću K.br. 421/77 od
07.12.1977.godine, zbog krivičnog djela iz čl.144 KZ na 30 dana zatvora
uslovno na 1 godinu, presudom Osnovnog suda u Danilovgradu K.br.6/92 od
09.09.1992.godine, zbog krivičnog djela iz čl.210 st.1 KZ RCG na novčanu kaznu
u iznosu od 6.000 dinara, presudom Osnovnog suda u Podgorici K.br.554/92 od
02.11.1992.godine, zbog krivičnog djela iz čl.185 st.3 KZ RCG na 30 dana
zatvora uslovno na 1 godinu i presudom Osnovnog suda u Podgorici K.br.04/980
od 24.03.2007.godine, zbog krivičnog djela iz čl.239 KZ na 3 mjeseca zatvora
uslovno na 1 godinu, a što je utvrdjeno iz citiranog izvoda iz kaznene
evidencije, pa je okrivljenom izrekao kaznu zatvora u trajanju od 3 (tri)
mjeseca, nalazeći da je ista adekvatna težini učinjenog krivičnog djela i
ličnosti okrivljenog kao počinioca, te da će se ovakvom kaznom u potpunosti
ostvariti svrha kažnjavanja iz čl.32 KZ, i na taj način u dovoljnoj mjeri
uticati na okrivljenog da više ne vrši ista ili slična krivična djela, a u
okviru opšte svrhe propisivanja i izricanja krivičnih sankcija iz čl.4 st.2
KZ.
O troškovima krivičnog postupka odlučeno je na osnovu čl.226 i 229 ZKP-a, pa
kako je okrivljeni u ovom dijelu oglašen krivim, obavezan je da na ime
troškova krivičnog postupka uplati ovom sudu iznos od 2.119,75 eura, koji
troškovi se odnose na nagrade odmjerene vještaku ekonomsko-finansijske struke
P.M.u u iznosu od 1.592,50 eura i nagrade odmjerene vještaku ekonomsko-
finansijske struke M.B. u iznosu od 527,25 eura, kao i iznos od 30,00 eura na
ime sudskog paušala, koji paušal je određen shodno složenosti i trajanju
postupka uz ocjenu imovinskih prilika okrivljenog, a sve prednje u roku od 15
dana po pravosnažnosti presude.
II Nasuprot prednjem sud je našao da nema dokaza da je okrivljeni počinio
krivično djelo utaja poreza i doprinosa iz čl.264 st.3 u vezi st.1 KZ, a na
način, mjesto i vrijeme kako je to predstavljeno u stavu II izreke presude
zbog čega je okrivljenog osnovom čl.373 tač.2 ZKP-a oslobodio od optužbe.
Naime, u konkretnom slučaju nema dokaza da je okrivljeni u periodu između
01.01.2003.godine i 31.12.2004.godine u namjeri da potpuno izbjegne plaćanje
poreza, doprinosa i drugih propisanih dažbina prikrio podatke koji se odnose
na utvrđivanje navedenih obaveza i to tako što je robu koju je Nevladina
organizacija „U.s.D.“ dobijala putem donacija prodavao na slobodnom tržištu,
iako ta nevladina organizacija nije registrovana kod Privrednog suda u
Podgorici za obavljanje privredne djelatnosti, ne evidentirajući prodaju robe
po količini i vrsti u poslovnim knjigama, niti vodeći evidenciju subjekata
kojima je prodata roba, na koji način je na štetu Budžeta Crne Gore izbjegao
da plati porez na dobit i porez na dodatu vrijednost u ukupnom iznosu od
73.474, 86 eura.
Ovo stoga što nema dokaza da je roba koju je Nevladina organizacija “U.s.D.”
dobijala putem donacija prodavana na slobodnom tržištu. Iz nalaza i mišljenja
vještaka ekonomsko-finansijske struke P.M.a od 31.12.2008.godine, dopune
nalaza i mišljenja ovog vještaka od 31.05.2009.godine i saslušanja ovog
vještaka sa glavnog pretresa utvrđuje se da su računopolagači u NVO "U.s.D."
vrijednosno zaduživani sa robom, a ne po vrsti i količini robe, da su isto
tako, vrijednosno razduživani, da se ne može utvrditi kojom vrstom i količinom
robe su razduženi, a ni da li je roba prodavana bilo kojem kupcu osim
članovima Udruženja, te da ukoliko je robu iz donacija "U.s.D." prodavalo
svojim članovima da ne postoji obaveza obračunavanja i plaćanja poreza na
promet i poreza na dodatu vrijednost. I iz zapisnika Poreske uprave o
izvršenom inspekcijskom nadzoru br.03/11-6-2130/1-05 od 26.06.2005.godine i
iskaza svjedoka poreskog inspektora M.D.a proizilazi da nije bilo materijalnih
dokaza da je roba iz donacija prodavana na slobodnom tržištu u Crnoj Gori, a
poreski inspektor je pretpostavku prodaje robe na slobodnom tržištu zasnivao
na tezi da za određene prihode Nevladine organizacije „U.s.D.“ nije bilo
dokaza da potiču od prodaje robe članovima Udruženja, ali se isto tako nije
moglo ni isključiti da potiču od prodaje robe članovima Udruženja kako to
proizilazi iz nalaza i mišljenja vještaka ekonomsko-finansijske struke P.M.a
od 31.12.2008.godine, dopune nalaza i mišljenja ovog vještaka od
31.05.2009.godine i saslušanja ovog vještaka sa glavnog pretresa. Okrivljeni i
svjedok V.P.a su negirali prodaju robe na slobodnom tržištu. Takođe nema
dokaza ni da je izbjegavano plaćanja poreza na dobit za period između
01.01.2003.godine i 31.12.2004.godine jer iz nalaza i mišljenja vještaka
ekonomsko-finansijske struke P.M.a od 31.12.2008.godine, dopune nalaza i
mišljenja ovog vještaka od 31.05.2009.godine, saslušanja ovog vještaka sa
glavnog pretresa i kompleta obrazaca za godišnje račune Udruženja stočara
Danilovgrada za period od 01.01.2002.godine do 31.12.2002.godine, za period od
01.01.2003.godine do 31.12.2003.godine i za period od 01.01.2004.godine do
31.12.2004.godine proizilazi da je udruženje u periodu od 01.01.2003.godine do
31.12.2004.godine ostvarilo gubitak.
Prilikom izvodjenja prednjih zaključaka sud je imao u vidu i odredbu čl.3 st.3
ZKP-a, a u kojoj je propisano da ako i nakon pribavljanja svih raspoloživih
dokaza i njihovog izvođenja u krivičnom postupku, ostane samo sumnja u odnosu
na postojanje nekog bitnog obilježja krivičnog djela ili u pogledu činjenica
od kojih zavisi primjena neke odredbe Krivičnog ili ovog zakonika, sud će
donijeti odluku koja je povoljnija za okrivljenog.
Zbog toga što nije bilo dokaza da je okrivljeni počinio krivično djelo utaja
poreza i doprinosa iz čl.264 st.3 u vezi st.1 KZ sud je okrivljenog osnovom
čl.373 tač.2 ZKP-a oslobodio od optužbe.
Sud je cijenio i ostale provedene dokaze, a posebno rješenje Poreske uprave PJ
Podgorica br.... od 29.06.2005.godine, koje nije konačno jer je protiv istog
blagovremeno izjavljena žalba koja je predata Poreskoj upravi dana
12.07.2005.godine, a o kojoj nije odlučivano, pa je našao da su bez uticaja na
drugačije presuđenje u ovoj krivičnoj stvari.
Kako je okrivljeni oslobođen od optužbe, sud je na osnovu čl.230 st.1 ZKP-a
odlučio da troškovi krivičnog postupka u ovom dijelu padaju na teret
budžetskih sredstava suda.
Na osnovu čl.239 st.3 ZKP oštećena Poreska uprava Crne Gore je radi
ostvarivanja imovinsko-pravnog zahtjeva upućena na parnični postupak.
Osnovom čl. 374 ZKP-a, odlučeno je kao u stavu I izreke presude, dok je na
osnovu čl.373 tač.2 ZKP-a, odučeno kao u stavu II izreke presude.
ZAPISNIČAR, SUDIJA,
Ana Ivanović, s.r Vladimir Novović, s.r
PRAVNA POUKA: Protiv ove presude može se izjaviti žalba Višem sudu u
Podgorici, u roku od 15 dana od dana prijema pismenog otpravka, a preko ovog
suda.
DN-a:
-ODT Podgorica
-okrivljenom K.S.u
-braniocu adv. N. B.
-Poreskoj upravi Crne Gore