K.br.112/11
U IME CRNE GORE
OSNOVNI SUD U DANILOVGRADU, kao krivični, po sudiji Vladimiru Novoviću, kao
pojedincu, uz učešće Ane Ivanović, kao zapisničara u krivičnom predmetu protiv
okrivljenih P.M., P.N. i B.I., iz D. i maloljetnog Lj.N. iz D., koga brani
V.R., advokat iz D., zbog krivičnog djela teška kradja iz čl.240 st.1 tač.1 KZ
u vezi čl.23 KZ, odlučujući po optužnici Osnovnog državnog tužilaštva
Podgorica Kt.br.778/11 od 20.09.2011.godine i predlogu za primjenu vaspitne
mjere Osnovnog državnog tužilaštva Podgorica Ktm.br.70/11-2 od
20.10.2011.godine, koje je na glavnom pretresu zastupao Grujo Radonjić,
zamjenik ODT-a iz Podgorice, nakon održanog usmenog i glavnog pretresa, sa
kojeg je bila isključena javnost, dana 06.03.2012.godine, u prisustvu
zastupnika optužbe i predloga za primjenu vaspitne mjere, okrivljenih P.M.,
P.N. i B.I., maloljetnog Lj.N. i branioca maloljetnog, donio je dana
06.03.2012.godine, a dana 09.03.2012.godine javno objavio  
P R E S U D U  
I  
Okrivljeni:  
1. P.M., od oca Z. i majke S., rodjene K., rodjen ...godine u P., sa mjestom
prebivališta u D. - G., državljanin Crne Gore, pismen, završio osnovnu školu,
nezaposlen, neoženjen, lošeg imovnog stanja, neosudjivan.  
2. P.N., zvani G., od oca D. i majke S., rodjene B., rodjen ...godine u P.,
sa mjestom prebivališta u D. - ul. N. Š., državljanin Crne Gore, pismen,
završio osnovnu školu, neoženjen, lošeg imovnog stanja, neosudjivan.  
3. B.I., zvani Ć., od oca Z. i majke O., rodjene N., rodjen ...godine u
Podgorici, sa mjestom prebivališta u D. - L., državljanin Crne Gore, pismen,
završio srednju gradjevinsku školu, nezaposlen, neoženjen, lošeg imovnog
stanja, neosudjivan.  
Krivi su
Što su:  
U noći izmedju 07. i 08.04.2011.godine, u mjestu Pažići, opština Danilovgrad,
obijanjem, po prethodnom dogovoru i zajedno sa maloljetnim Lj.N., tudje
pokretne stvari oduzeli drugom, u namjeri da njihovim prisvajanjem sebi
pribave protivpravnu imovinsku korist, na način što su okrivljeni P.M., P.N. i
B.I. upotrebom fizičke sile odvalili metalne rešetke zaključane katancem,
postavljene na ulaznim vratima prodavnice DOO "Pijaca" Pažići, vlasništvo
oštećenih R.M. i K.R., nakon čega je maloljetni Lj.N., provlačeći se ispod
rešetki, ušao u prodavnicu, odakle je uzeo sav novac koji je našao u iznosu od
55,00 eura, 4 flaše lozove rakije, 3 flaše viskija "Balantines", 3 flaše
vinjaka, 2 flaše pića "Kruna", 4,30 kg šunke u crijevu, 2,15 kg salame
"Posebna", 4,20 kg salame "Parizer", 2,20 kg čajne kobasice, 8 litara mlijeka,
10 komada čokolade "Naša želja", 10 komada čokolade od 100 grama, 9 komada
čokolade "Milka", 11 komada čokolade "Galeb", 3 kutije keksa, 5 tegli ajvara,
4 tegle paprika, 15 kesica bombona, 4 flaše soka "Coca-cola", 5 flaša soka
"Fanta", 6 flaša soka "Bravo", 7 flaša piva i 8 limenki piva, sve ukupne
vrijednosti 402,43 eura, koje stvari je dodao okrivljenima P.M., P.N. i B.I.,
a zatim su sa oduzetim stvarima zajedno napustili lice mjesta,  
- čime su kao saizvršioci počinili krivično djelo teška kradja iz čl.240 st.1
tač.1 KZ u vezi čl.23 st.2 KZ.  
Pa sud okrivljenima P.M., P.N. i B.I. primjenom citiranih zakonskih propisa,
te čl. 4, 5, 15, 36, 42, 45, 46, 52, 53 i 54 KZ i čl.226, 229 i 374 ZKP-a, i z
r i č e  
USLOVNU OSUDU
Kojom im utvrdjuje kazne zatvora u trajanju od po 6 (šest) mjeseci i
istovremeno odredjuje da se iste neće izvršiti ako okrivljeni za vrijeme od 2
(dvije) godine po pravosnažnosti presude ne učine novo krivično djelo.  
Dužni su okrivljeni P.M., P.N. i B.I. da solidarno na ime troškova krivičnog
postupka uplate ovom sudu iznos od 93,50 eura, a okrivljeni P.N. i B.I. da
solidarno na ime troškova krivičnog postupka plate i iznos od 250,00 eura, kao
i da okrivljeni P.M., P.N. i B.I. po osnovu paušala plate ovom sudu iznose od
po 30,00 eura, a  sve u roku  od 15 dana po pravosnažnosti presude.  
Na osnovu čl.239 st.2 ZKP-a obavezuju se okrivljeni P.M., P.N. i B.I. da
solidarno na ime imovinsko-pravnog zahtjeva isplate oštećenom DOO "Pijaca"
Pažići iznos od 402,43 eura, a u roku od 15 dana po pravosnažnosti presude.  
II  
Prema maloljetnom:  
LJ.N., zvanom P., od oca B. i majke R., rodjene D., rodjen ....godine u P., sa
mjestom prebivališta u D. - P., državljanin Crne Gore, pismen, završio osnovnu
školu, vanredni učenik I razreda srednje gradjevinsko-geodetske škole, lošeg
imovnog stanja, zbog krivičnog djela teška kradja iz čl.240 st.1 tač.1 KZ u
vezi čl.23 st.2 KZ.  
Na osnovu odredbi čl. 81, 82, 84, 85 st.2, 89 i 110 st.3 KZ i odredbi čl.499
st.3 i 500 st.1 ZKP-a ("Sl.list RCG", br.71/03 i 47/06), izriče se  
VASPITNA MJERA POJAČANI NADZOR OD STRANE ORGANA STARATELjSTVA - JU CENTRA ZA
SOCIJALNI RAD OPŠTINA
PODGORICA, DANILOVGRAD, CETINjE i KOLAŠIN
Izrečena mjera ima trajati najmanje 6 (šest) mjeseci, a najviše 2 (dvije)
godine, s tim što će sud  u toku trajanja mjere odlučiti o njenom prestanku.  
Na osnovu čl.500 st.1 ZKP-a ("Sl.list RCG", br.71/03 i 47/06), troškovi
krivičnog  postupka u ovom dijelu padaju na teret budžetskih sredstava suda,
dok se oštećeno DOO "Pijaca" Pažići radi ostvarivanja imovinsko-pravnog
zahtjeva upućuje na parnični postupak.  
O b r a z l o ž e nj e
Optužnicom Osnovnog državnog tužilaštva iz Podgorice Kt.br.778/11 od
20.09.2011.godine okrivljenima P.M., P.N. i B.I. stavljeno je na teret da su
kao saizvršioci počinili krivično djelo teška kradja iz čl.240 st.1 tač.1 KZ u
vezi čl.23 KZ. Predlogom za primjenu vaspitne mjere Osnovnog državnog
tužilaštva Podgorica Ktm.br.70/11-2 od 20.10.2011.godine, maloljetnom Lj.N.
stavljeno je na teret da je počinio krivično djelo teška kradja iz čl.240 st.1
tač.1 KZ. Rješenjem Osnovnog suda u Danilovgradu Km.br. 4/11 od
07.11.2011.godine, postupak protiv maloljetnog Lj.N. spojen je sa postupkom
protiv punoljetnih P.M., P.N. i B.I. i odredjeno je da se sprovede jedinstveni
postupak. Zastupnik optužbe i predloga za primjenu vaspitne mjere je u
završnoj riječi precizirao činjenični opis optužnice i predloga za primjenu
vaspitne mjere, na način odredjen kao u izreci  presude, dok je pravna
kvalifikacija ostala ista. Predložio je da se okrivljeni oglase krivima i
kazne u okviru zakonom propisane kazne, a da maloljetnom bude izrečena
odgovarajuća vaspitna mjera.  
Sud je sa cijelog glavnog pretresa isključio javnost, radi zaštite interesa
maloljetnog Lj.N., obzirom da su se na glavnom pretresu raspravljala pitanja
koja se odnose na život maloljetnika.  
Okrivljeni P.M. u odbrani datoj u pretkrivičnom i istražnom postupku i na
glavnom pretresu u bitnom je naveo da je u noći 07.04.2011.godine, oko 23,00
časova, bio na video igricama sa okrivljenima I.B. i N.P. i maloljetnim N.Lj..
Poslije izvjesnog vremena otišli su u park koji se nalazi preko puta zgrade
Opštine Danilovgrad. Sjeća se da mu se tada maloljetni N.Lj. obratio riječima
"Ajde da odradimo prodavnicu u Pažićima kod M.". Odgovorio mu je "Nije pametno
da to radimo". Istakao je da je maloljetni N.Lj. insistirao da podju u Pažiće
i provale u prodavnicu. I on i ostali okrivljeni su pristali da na nagovor
maloljetnog Lj.N. podju u navedenu prodavnicu i izvrše kradju. Kada su došli
do prodavnice DOO "Pijaca" Pažići vidio je da je objekat bio obezbijedjen
metalnom ogradom i zaključan katancem. U tom momentu maloljetni Lj.N. je rekao
"Zavrnite mi zaštitne rešetke na ogradi da se provučem i udjem unutra". Kada
su to čuli, okrivljeni P.N. i B.I. su rukama zavrnuli metalnu zaštitnu ogradu
od pomenutog objekta, nakon čega je maloljetni Lj.N. ušao unutar objekta i
potom kroz otvor kroz koji se provukao u više navrata doturio 2 flaše koka-
kole od 2 litra, 1 flašu fante od 2 litra, 2 kutije napolitanki i 3-4 čokolade
od 100 grama. Na insistiranje okrivljenog N.P., koji je kazao da mu se pije
mlijeko, maloljetni Lj.N. je doturio tetrapak mlijeka. Ne zna da li je tom
prilikom maloljetni Lj.N. otudjio novac iz prodavnice. Zatim su njih četvorica
sa oduzetim stvarima otišli u pravcu mjesta Lalevići, gdje su konzumirali
oduzete stvari. Nakon 20 minuta su se razišli. Pojasnio je da je predlog
maloljetnog Lj.N. da idu u kradju prihvatio iz razloga što je bio gladan, da
nije ulazio u prodavnicu i razvrtao rešetke, da je u prodavnicu ušao
maloljetni Lj.N., da su rešetke razvrnuli okrivljeni B.I. i P.N., te da je
maloljetni Lj.N. iz prodavnice uzeo i 3,00 eura. Na glavnom pretresu je
ponovio da je u kradju pošao iz razloga što je bio gladan, a pri tom je
istakao i da je lošeg imovnog stanja, a da mu ne radi ni otac ni majka. U
završnoj riječi je kazao da se duboko kaje zbog učinjenog i ponovio je da je
kradju počinio iz razloga što je bio gladan.  
Okrivljeni P.N. se na glavnom pretresu izjasnio da se brani ćutanjem, zbog
čega je sud pročitao njegove odbrane iz pretkrivičnog postupka sa zapisnika o
saslušanju osumnjičenog Ku.br.49/11 od 30.04.2011.godine, sačinjenom kod
Uprave policije Ispostava Danilovgrad i istražnog postupka sa zapisnika o
saslušanju osumnjičenog Kri.br.116/11 od 01.05.2011.godine i sa zapisnika o
saslušanju osumnjičenog Ki.br.15/11od 27.06.2011.godine.  
Okrivljeni P.N. u odbrani datoj u pretkrivičnom postupku u bitnom je naveo da
se dana 07.04.2011.godine, oko 23,00 časova, nalazio na video igricama u
Danilovgradu sa svojim drugovima okrivljenima P.M.m i B.I. i maloljetnim
Lj.N.. Poslije pola sata pošli su u park koji se nalazi preko puta zgrade
Opštine Danilovgrad. U jednom momentu, maloljetni Lj.N. je predložio da podju
u Pažiće i provale u prodavnicu. Njih trojica su mu kazali da je bolje da idu
svojim kućama. Medjutim, na insistiranje maloljetnog Lj.N. da provale u
prodavnicu, odlučili su da to učine. Kada su došli do prodavnice "Pijaca" u
Pažićima, on i okrivljeni P.M. i B.I. su uhvatili na dno metalnu zaštitnu
ogradu, koja je bila zaključana katancem, istu su podigli, tj. "zavrnuli",
nakon čega se maloljetni Lj.N. provukao ispod i ušao u prodavnicu. Kroz
napravljeni prolaz, maloljetni Lj.N. je doturio 2 flaše koka-kole od 2 litra,
1 flašu fante od 2 litra, slatkiše, tj. napolitanke i čokolade i pakovanje
mlijeka od 1 litra. Zatim je maloljetni Lj.N. izašao iz objekta na isti način
na koji je i ušao, provlačeći se ispod metalne ograde, koju su podigli. Tvrdi
da im je maloljetni Lj.N., nakon što je izašao iz prodavnice, davao metalni
novac u iznosu od po 1 do 2 eura, koji su oni odbili da uzmu. Istakao je da im
maloljetni Lj.N. nije kazao koliko je novca uzeo, a kasnije je čuo da je
maloljetni Lj.N. taj novac odmah potrošio. Zatim su se uputili u pravcu
Lalevića, gdje su konzumirali proizvode koje su otudjili iz prodavnice, da bi
nakon sat vremena pošli svojim kućama. Kazao je i da ga je sramota zbog
učinjenog.  
Okrivljeni P.N. u odbranama datim u istražnom postupku u bitnom je naveo da je
dana 07.04.2011.godine, u kasnim večernjim časovima, bio sa okrivljenima P.M.m
i B.I. i maloljetnim Lj.N. u parku u centru grada. U jednom momentu,
maloljetni Lj.N. je predložio da podju u prodavnicu u Pažićima, da tamo
provale i da oduzmu novca ukoliko ga bude bilo. Kada su došli ispred
prodavnice, zajedno sa okrivljenima P.M.m i B.I. je podigao metalnu rešetku,
koja je bila navučena ispred prodavnice i onda je kroz taj otvor ušao
maloljetni Lj.N., a zatim kroz vrata prodavnice ušao u prodavnicu i dodao im
dvije flaše koka-kole od 2 litra, 1 flašu fante od 2 litra, 4 čokolade od 200
gr "Najljepše želje", 1 litar mlijek i 2-3 pakovanja napolitanki. Takodje,
maloljetni Lj.N. je uzeo i 4,00 eura i od tog novca svima je dao po 1,00 euro,
zadržavajući i za sebe 1,00 euro, a dati novac su mu njih trojica vratili.
Oduzete proizvode su pojeli i popili, a zatim su pošli kući. Pojasnio je da je
prilikom dogovaranja namjera bila da uzmu slatkiša, sokova i novca koliko
nadju. U završnoj riječi je kazao da se kaje zbog učinjenog.  
Okrivljeni B.I. se na glavnom pretresu izjasnio da se brani ćutanjem, zbog
čega je sud pročitao njegove odbrane iz pretkrivičnog postupka sa zapisnika o
saslušanju osumnjičenog Ku.br.49/11 od 30.04.2011.godine, sačinjenom kod
Uprave policije Ispostava Danilovgrad i istražnog postupka sa zapisnika o
saslušanju osumnjičenog Kri.br.116/11 od 01.05.2011.godine i sa zapisnika o
saslušanju osumnjičenog Ki.br.15/11od 27.06.2011.godine.  
Okrivljeni B.I. u odbrani datoj u pretkrivičnom postupku u bitnom je naveo da
se dana 07.04.2011.godine, oko 23,00 časova, nalazio na video igricama u
Danilovgradu sa svojim drugovima okrivljenima P.M.m i P.N. i maloljetnim
Lj.N.. Poslije pola sata pošli su u park koji se nalazi preko puta zgrade
Opštine Danilovgrad. U jednom momentu, maloljetni Lj.N. je predložio da
provale u prodavnicu u Pažićima, obraćajući im se riječima "Idemo u M.
prodavnicu da uzmemo nešto slatko, a možda će biti i para unutra". Reagovao je
tako što je maloljetnom Lj.N. kazao "N., ja tamo neću da provaljujem, jer
živim u blizini prodavnice i neću to da radim". Nakon izgovorenih riječi je
ustao i krenuo je da ide prema svojoj kući koja se nalazi u pravcu prodavnice.
Tvrdi da su sa njim u istom pravcu krenuli okrivljeni P.N. i P.M. i maloljetni
Lj.N., u namjeri da provale u prodavnicu. Dok su išli ka Pažićima, uporno je
im je govorio da ne rade to što su naumili. Medjutim, njih trojica su odlučili
i složili se da provale u prodavnicu. Kada su došli ispred prodavnice, rekao
im je da ide kući, dok su oni ostali da probaju da provale u objekat. Nakon
što se udaljio oko 100 metara od prodavnice, u jednom momentu drugovi su ga
pozvali da se vrati kako bi im pomogao. Nije mogao da odbije poziv svojih
drugova, pa se vratio i onda je zajedno sa okrivljenima P.M.m i P.N. uhvatio
za dno metalnu zaštitnu ogradu i kada su je na zajednički znak podigli,
maloljetni Lj.N. se provukao i ušao je u prodavnicu. Zaštitna ograda je bila
zaključana katancem. Kroz napravljeni prolaz, maloljetni Lj.N. im je doturio 2
flaše koka-kole od 2 litra, 2 flaše pepsi-kole od 2 litra, 4 čokolade
"Najljepše želje", dvije kutije napolitanki i 1 litar mlijeka. Zatim je
maloljetni Lj.N. izašao iz objekta na isti način na koji je i ušao, provlačeći
se ispod metalne ograde, koju su podigli. Sjeća se da je prilikom provale
pitao maloljetnog Lj.N. da li je u kasi bilo novca, na što mu je on odgovorio
da je kasa bila prazna. Potom su se uputili u pravcu Lalevića, gdje su
konzumirali proizvode koje su otudjili iz prodavnice, da bi nakon pola sata
pošli svojim kućama.  
Okrivljeni B.I. u odbranama datim u istražnom postupku u bitnom je ponovio
odbranu iz pretkrivičnog postupka, s tim što je za razliku od odbrane iznijete
u pretkrivičnom postupku, naveo da je maloljetni Lj.N., kada je izašao iz
prodavnice njima dijelio po 1,00 euro, koji novac su mu oni vratili. Istakao
je i da je njegov postupak bio lakomislen. U završnoj riječi je kazao da se
kaje zbog učinjenog.  
Maloljetni Lj.N. u odbrani datoj u pripremnom postupku na zapisniku o
saslušanju maloljetnog Kim.br.6/11 od 11.10.2011.godine i na glavnom pretresu
u bitnom je naveo da je dana 08.04.2011.godine, oko 00,30 časova, sjedio u
gradskom parku sa svojim drugovima okrivljenima P.M.m, P.N. i B.I.. Tvrdi da
su se dogovorili da obiju prodavnicu koja se nalazila u Pažićima, da iz iste
ukradu hranu pošto je jedan od drugova, čije ime nije želio da kaže, bio
gladan. Istakao je da su odluku o kradji donijeli zajednički. Kada su došli
ispred prodavnice, okrivljeni P.N. i B.I. su razvrnuli rešetke na spoljnom
dijelu radnje ispred ulaza u prodavnicu, koja je sa svake strane ogradjena
rešetkama, na kojima postoje vrata koja se zaključavaju katancem, a zatim se
on provukao i ušao u prodavnicu. Iz prodavnice je uzeo 2 kutije napolitanki, 2
flaše soka od 2 litra marke koka-kola i fanta, 1 teglu ajvara i 1 čokoladu
"Najljepše želje". Nakon oduzimanja stvari izašao je kroz isti otvor kroz koji
je i ušao, s tim što je fizičkom silom pomjerio rešetke. Zatim su otišli i
popili su i pojeli proizvode koje je iznio iz prodavnice. Istakao je da novac
iz prodavnice nije uzimao. U završnoj riječi je kazao da prihvata završnu
riječ svoga branioca.  
Branilac maloljetnog Lj.N., adv.V.R. je u završnoj riječi zastupao tezu da se
u radnjama njegovog branjenika ne stiču bitna obilježja bića krivičnog djela
stavljenog mu na teret i predložio je da se u odnosu na njegovog branjenika
obustavi krivični postupak.  
Sud je na glavnom pretresu u dokaznom postupku saslušao svjedoka-oštećenu
R.M., saslušao zakonskog zastupnika maloljetnog Lj.N., njegovu majku Lj.R.,
pročitao zapisnik o uvidjaju Uprave policije Ispostava Danilovgrad
Ku.br.49/2011 od 08.04.2011.godine, izvršio uvid u popis robe DOO "Pijaca"
Pažići od 08.04.2011.godine, pročitao izvod iz matičnog registra rodjenih
izdat od strane Ministarstva unutrašnjih poslova Crne Gore dana
10.10.2011.godine na ime maloljetnog Lj.N., pročitao izvještaj Centra za
socijalni rad opština Podgorica, Cetinje, Danilovgrad i Kolašin br.08-1195/1
od 13.10.2011.godine, pročitao nalaz i mišljenje vještaka komercijalne struke
D.Đ. Ki.br.15/11 od 21.07.2011.godine i pročitao izvod iz kaznene evidencije
Uprave policije PJ Podgorica br.29-245/11-28823/2-4669 od 11.11.2011.godine
izdat na ime okrivljenih P.M., P.N. i B.I..  
Svjedok-oštećena R.M. u iskazu datom u istražnom postupku i na glavnom
pretresu u bitnom je navela da je ona vlasnik poslovnog prostora u kojem se
nalazila prodavnica privrednog društva DOO "Pijaca" Pažići, čiji su suvlasnici
ona i njena sestra K.R.. Istu noć kada se desila kradja, prethodno je bila
zatvorila čeličnu rešetkastu ogradu sa spoljne strane prodavnice i zaključala
je sa dva katanca, dok su vrata prodavnice bila otvorena. Kada je ujutru došla
u prodavnicu zatekla je odvaljenu rešetkastu ogradu. Tvrdi da su joj iz
prodavnice oduzete stvari koje su nabrojane u popisnoj listi, dok joj je iz
kase oduzet sav novac u iznosu od 55,00 eura. Pridružila se krivičnom gonjenju
protiv okrivljenih P.M., P.N. i B.I. i protiv maloljetnog Lj.N. i postavila je
zahtjev za naknadu štete u iznosu od 402,43 eura.  
Zakonski zastupnik maloljetnog Lj.N., njegova majka Lj.R. u iskazu datom na
glavnom pretresu u bitnom je navela da njen sin N. živi sa njom, njenim
suprugom B. i djecom S., I. i S., te da sada završava prvi razred gradjevinske
škole. Tvrdi da je u zadnje vrijeme radio kao pomoćni radnik kod jednog
parketara, da je dio novca koji je zaradio dao za potrebe porodice, dok je
ostatak novca potrošio kupujući za sebe odjeću i obuću. Istakla je da N. sada
rijetko izlazi iz kuće, da se druži sa svojim rodjenim bratom i bratom od
strica, da ne ostaje do kasno napolju i da dobro sluša nju i njenog supruga.  
Iz zapisnika o uvidjaju Uprave policije Ispostava Danilovgrad Ku.br.49/2011 od
08.04.2011.godine i uvida u popis robe DOO "Pijaca" Pažići od
08.04.2011.godine, utvrdjuje se da su u toku noći 07/08.04.2011.godine,
upotrebom podesnog sredstva i fizičke snage odvaljene zaštitne rešetke na
ulazu u prodavnicu privrednog društva DOO "Pijaca" Pažići u Pažićima, te da je
nakon ulaska u objekat, uz premetačinu iz kase oduzet novac u iznosu od 55,00
eura i 4 flaše lozove rakije, 3 flaše viskija "Balantines", 3 flaše vinjaka, 2
flaše pića "Kruna", 4,30 kg šunke u crijevu, 2,15 kg salame "Posebna", 4,20 kg
salame "Parizer", 2,20 kg čajne kobasice, 8 litara mlijeka, 10 komada čokolade
"Naša želja", 10 komada čokolade od 100 grama, 9 komada čokolade "Milka", 11
komada čokolade "Galeb", 3 kutije kesa, 5 tegli ajvara, 4 tegle paprika, 15
kesica bombona, 4 flaše soka "Coca-cola", 5 flaša soka "Fanta", 6 flaša soka
"Bravo", 7 flaša piva i 8 limenki piva.  
Iz izvoda iz matičnog registra rodjenih izdatog od Ministarstva unutrašnjih
poslova Crne Gore dana 10.10.2011.godine na ime maloljetnog Lj.N., utvrdjuje
se da je maloljetni Lj.N. rodjen 14.04.1993.godine.  
Iz izvještaja Centra za socijalni rad opština Podgorica, Cetinje, Danilovgrad
i Kolašin br.08-1195/1 od 13.10.2011.godine, utvrdjuje se da maloljetni Lj.N.
živi u porodici koju čine otac B.-nezaposlen, majka R.–penzioner, brat
I.–radnik, snaha T.–radnik, bratanična E.-dijete, sestra S. i sestra po majci
S.– zaposlena u MUP-u. Porodica živi u svojoj kući u P.. Kuća je površine 100
m². Materijalna situacija porodice je solidna. Ocu je ovo prvi, a majci drugi
brak. Otac ima problema sa alkoholom, tako da je često odsutan, ne brine o
vaspitanju djece, kao ni o vodjenju domaćinstva. N. sa bratom i sestrama ima
dobar i korektan odnos, oni ga kritikuju zbog problema u ponašanju. Druži se
sa osobama sklonim delikventnom ponašanju. Lj.N. nije previše komunikativan,
nema razvijenu svijest o ličnoj i društvenoj koristi, slobodno vrijeme provodi
bez organizacije i sadržaja. Već mjesec dana rijetko izlazi iz kuće, u cilju
smanjenja kontakta sa problematičnim društvom. N. majka i N. su saglasni da je
N. krivična djela i prekršaje počinio pod uticajem društva. N. je rodjen na
vrijeme iz uredne trudnoće i nakon preležanih dječjih bolesti, nije imao
značajnijih zdravstvenih problema. Osnovnu školu je završio u D.. U osmom
razredu je izgubio status redovnog učenika zbog lošeg vladanja, te je taj
razred završio vanredno. Trenutno je vanredni učenik prvog razreda Srednje
gradjevinsko-geodetske škole - smjer keramičar.  Status redovnog učenika je
izgubio zbog velikog broja neopravdanih izostanaka, a treba vanredno da polaže
prvi razred. Maloljetnik se nalazi na evidenciji Centra za socijalni rad, zbog
prekršaja iz čl.16 Zakona o javnom redu i miru, kao i zbog produženog
krivičnog djela teška kradja iz čl.240 st.1 tač.1 u vezi čl.49 KZ, kada mu je
bila izrečena vaspitna mjera pojačanog nadzora od strane organa starateljstva.  
Sud je cijenio izvještaj JU Centra za socijalni rad opština Podgorica,
Cetinje, Danilovgrad i Kolašin, pa je isti prihvatio kao jasan, stručan i
objektivan i dat prema pravilima struke i nauke.  
Iz nalaza i mišljenja vještaka komercijalne struke D.Đ. Ki.br.15/11 od
21.07.2011.godine, utvrdjuje se da vrijednost 4 flaše lozove rakije, 3 flaše
viskija "Balantines", 3 flaše vinjaka, 2 flaše pića "Kruna", 4,30 kg šunke u
crijevu, 2,15 kg salame "Posebna", 4,20 kg salame "Parizer", 2,20 kg čajne
kobasice, 8 litara mlijeka, 10 komada čokolade "Naša želja", 10 komada
čokolade od 100 grama, 9 komada čokolade "Milka", 11 komada čokolade "Galeb",
3 kutije keksa, 5 tegli ajvara, 4 tegle paprika, 15 kesica bombona, 4 flaše
soka "Coca-cola", 5 flaša soka "Fanta", 6 flaša soka "Bravo", 7 flaša piva i
8 limenki piva, na dan izvršenja krivičnog djela zajedno sa novcem u iznosu od
55,00 eura, iznosi 402,43 eura.  
Sud je cijenio nalaz i mišljenje ovog vještaka, pa je isti prihvatio kao
jasan, stručan, objektivan i dat prema pravilima struke i nauke.  
Iz izvoda iz kaznene evidencije Uprave policije PJ Podgorica
br.29-245/11-28823/2-4669 od 11.11.2011.godine, izdatog na ime okrivljenih
P.M., P.N. i B.I., utvrdjuje se da okrivljeni P.M., P.N. i B.I. nijesu
osudjivani.  
Sud je cijenio iskaz svjedoka-oštećene R.M., pa je našao da se ista objektivno
i istinito izjasnila o činjenicama važnim za ovu krivičnu stvar. Njen iskaz
stoji u skladnoj vezi sa zapisnikom o uvidjaju Uprave policije Ispostava
Danilovgrad Ku.br.49/2011 od 08.04.2011.godine.  
Na osnovu naprijed izložene činjenične gradje proizašle iz dokaza provedenih
na glavnom pretresu ovaj sud je našao da su okrivljeni P.M., P.N. i B.I. i
maloljetni Lj.N., kao saizvršioci počinili krivično djelo teška kradja iz
čl.240 st.1 tač.1 KZ u vezi čl.23 st.2 KZ. Naime, okrivljeni P.M., P.N. i B.I.
i maloljetni Lj.N. su u noći izmedju 07. i 08.04.2011.godine, u mjestu Pažići,
opština Danilovgrad, obijanjem, po prethodnom dogovoru i zajedno, tudje
pokretne stvari oduzeli drugom, u namjeri da njihovim prisvajanjem sebi
pribave protivpravnu imovinsku korist, na način što su okrivljeni P.M., P.N. i
B.I. upotrebom fizičke sile odvalili metalne rešetke zaključane katancem,
postavljene na ulaznim vratima prodavnice DOO "Pijaca" Pažići, vlasništvo
oštećenih R.M. i K.R., nakon čega je maloljetni Lj.N., provlačeći se ispod
rešetki, ušao u prodavnicu, odakle je uzeo sav novac koji je našao u iznosu od
55,00 eura, 4 flaše lozove rakije, 3 flaše viskija "Balantines", 3 flaše
vinjaka, 2 flaše pića "Kruna", 4,30 kg šunke u crijevu, 2,15 kg salame
"Posebna", 4,20 kg salame "Parizer", 2,20 kg čajne kobasice, 8 litara mlijeka,
10 komada čokolade "Naša želja", 10 komada čokolade od 100 grama, 9 komada
čokolade "Milka", 11 komada čokolade "Galeb", 3 kutije keksa, 5 tegli ajvara,
4 tegle paprika, 15 kesica bombona, 4 flaše soka "Coca-cola", 5 flaša soka
"Fanta", 6 flaša soka "Bravo", 7 flaša piva i 8 limenki piva, sve ukupne
vrijednosti 402,43 eura, koje stvari je dodao okrivljenima P.M., P.N. i B.I.,
a zatim su sa oduzetim stvarima zajedno napustili lice mjesta.  
Naime, iz odbrane okrivljenog P.M. iz pretkrivičnog i istražnog postupka i sa
glavnog pretresa, odbrane okrivljenog P.N. iz pretkrivičnog i istražnog
postupka i odbrane maloljetnog Lj.N. iz pripremnog postupka i sa glavnog
pretresa, utvrdjuje se da su se okrivljeni P.M., P.N. i B.I. i maloljetni
Lj.N. dogovorili da izvrše kradju iz prodavnice DOO "Pijaca" Pažići. Dalje se
iz odbrane okrivljenog P.N. iz pretkrivičnog i istražnog postupka i odbrane
okrivljenog B.I. iz pretkrivičnog i istražnog postupka, utvrdjuje da su
okrivljeni P.M., P.N. i B.I. upotrebom fizičke sile djelovali na metalnu
rešetku zaključanu katancem koja je bila postavljena na ulaznim vratima
prodavnice. Da su okrivljeni P.M., P.N. i B.I. odvalili metalne rešetke
zaključane katancem, sud je utvrdio iz zapisnika o uvidjaju Uprave policije
Ispostava Danilovgrad Ku.br.49/2011 od 08.04.2011.godine i iskaza svjedoka-
oštećene R.M.. Zatim se maloljetni Lj.N. provukao i ušao u prodavnicu, što se
utvrdjuje iz odbrane okrivljenog P.M. iz pretkrivičnog i istražnog postupka i
sa glavnog pretresa, odbrane okrivljenog P.N. iz pretkrivičnog i istražnog
postupka, odbrane okrivljenog B.I. iz pretkrivičnog i istražnog postupka i
odbrane maloljetnog Lj.N. iz pripremnog postupka i sa glavnog pretresa. Iz
zapisnika o uvidjaju Uprave policije Ispostava Danilovgrad Ku.br.49/2011 od
08.04.2011.godine, popisa robe DOO "Pijaca" Pažići od 08.04.2011.godine i
iskaza svjedoka-oštećene R.M., utvrdjuje se da je u prodavnici DOO "Pijaca"
Pažići, koja je vlasništvo oštećenih R.M. i K.R., maloljetni Lj.N. izvršio
premetačinu i iz iste oduzeo sav novac koji je našao i to u iznosu od 55,00
eura i 4 flaše lozove rakije, 3 flaše viskija "Balantines", 3 flaše vinjaka, 2
flaše pića "Kruna", 4,30 kg šunke u crijevu, 2,15 kg salame "Posebna", 4,20 kg
salame "Parizer", 2,20 kg čajne kobasice, 8 litara mlijeka, 10 komada čokolade
"Naša želja", 10 komada čokolade od 100 grama, 9 komada čokolade "Milka", 11
komada čokolade "Galeb", 3 kutije keksa, 5 tegli ajvara, 4 tegle paprika, 15
kesica bombona, 4 flaše soka "Coca-cola", 5 flaša soka "Fanta", 6 flaša soka
"Bravo", 7 flaša piva i 8 limenki piva, koje stvari je dodao okrivljenima
P.M., P.N. i B.I., nakon čega su se svi sa oduzetim stvarima udaljili sa lica
mjesta. Da je ovaj dogadjaj bio u noći izmedju 7. i 8.04.2011.godine u
Pažićima, sud je utvrdio iz zapisnika o uvidjaju Uprave policije Ispostava
Danilovgrad Ku.br.49/2011 od 08.04.2011.godine, a što nijesu poricali ni
okrivljeni i maloljetni u odbranama.  
Nalazom i mišljenjem vještaka komercijalne struke D.Đ. Ki.br.15/11 od
21.07.2011.godine, utvrdjeno je da vrijednost 4 flaše lozove rakije, 3 flaše
viskija "Balantines", 3 flaše vinjaka, 2 flaše pića "Kruna", 4,30 kg šunke u
crijevu, 2,15 kg salame "Posebna", 4,20 kg salame "Parizer", 2,20 kg čajne
kobasice, 8 litara mlijeka, 10 komada čokolade "Naša želja", 10 komada
čokolade od 100 grama, 9 komada čokolade "Milka", 11 komada čokolade "Galeb",
3 kutije keksa, 5 tegli ajvara, 4 tegle paprika, 15 kesica bombona, 4 flaše
soka "Coca-cola", 5 flaša soka "Fanta", 6 flaša soka "Bravo", 7 flaša piva i
8 limenki piva, na dan izvršenja krivičnog djela zajedno sa novcem u iznosu od
55,00 eura, iznosi 402,43 eura.  
Iz naprijed navedenih razloga, sud nije prihvatio odbranu okrivljenog P.M., u
dijelu da on navodno nije učestvovao u odvaljivanju metalnih rešetki
zaključanih katancem, kao ni odbrane svih okrivljenih i maloljetnog u dijelu
da su kritičnom prilikom oduzeli mnogo manje stvari, pa je ovakve odbrane u
tom dijelu cijenio kao neistinite i sračunato date u cilju umanjenja krivično-
pravne odgovornosti. Ovo stoga što učešće okrivljenog P.M. u odvaljivanju
metalnih rešetki potvrdjuju okrivljeni B.I. i P.N. u odbranama datim u
pretkrivičnom i istražnom postupku, a da su okrivljeni i maloljetni oduzeli
novac u iznosu od 55,00 eura i 4 flaše lozove rakije, 3 flaše viskija
"Balantines", 3 flaše vinjaka, 2 flaše pića "Kruna", 4,30 kg šunke u crijevu,
2,15 kg salame "Posebna", 4,20 kg salame "Parizer", 2,20 kg čajne kobasice, 8
litara mlijeka, 10 komada čokolade "Naša želja", 10 komada čokolade od 100
grama, 9 komada čokolade "Milka", 11 komada čokolade "Galeb", 3 kutije keksa,
5 tegli ajvara, 4 tegle paprika, 15 kesica bombona, 4 flaše soka "Coca-cola",
5 flaša soka "Fanta", 6 flaša soka "Bravo", 7 flaša piva i  8 limenki piva,
nesporno je utvrdjeno iz iskaza svjedoka-oštećene R.M. i popisa robe DOO
"Pijaca" Pažići od 08.04.2011.godine.  
Krivično djelo teška kradja iz čl.240 st.1 tač.1 KZ postoji ako je kradja iz
čl.239 KZ  izvršena obijanjem ili provaljivanjem zatvorenih zgrada, soba,
kasa, ormana i drugih zatvorenih prostora ili drugim savladjivanjem većih
prepreka. Ko tudju pokretnu stvar oduzme drugom u namjeri da njenim
prisvajanjem sebi ili drugom pribavi protivpravnu imovinsku korist čini
krivično djelo kradja iz čl.239 st.1 KZ.  Postupajući uz učešće u radnji
izvršenja, uz postignuti dogovor i po principu podjele uloga, okrivljeni P.M.,
P.N. i B.I. i maloljetni Lj.N. su krivično djelo htjeli kao svoje i obijanjem
su oduzeli tudje pokretne stvari u namjeri da njihovim prisvajanjem sebi
pribave protivpravnu imovinsku korist, zbog čega stoji da su okrivljeni P.M.,
P.N. i B.I. i maloljetni Lj.N. kao saizvršioci počinili krivično djelo teška
kradja iz čl.240 st.1 tač.1 KZ u vezi čl.23 st.2 KZ.  
Sud je u konkretnom slučaju cijenio psihički odnos okrivljenih P.M., P.N. i
B.I. i maloljetnog Lj.N. prema izvršenom krivičnom djelu, pa je našao da su
isti predmetno krivično djelo učinili sa direktnim umišljajem, jer su bili
svjesni svog djela i htjeli su njegovo izvršenje, a u namjeri pribavljanja
protivpravne imovinske koristi.  
Prilikom odlučivanja o vrsti i visini krivične sankcije za okrivljene P.M.,
P.N. i B.I., sud je u smislu čl.42 KZ, cijenio sve okolnosti na strani
okrivljenih, koje su od značaja za njen izbor i visinu, pa je od
olakašavajućih okolnosti na strani okrivljenih P.M., P.N. i B.I. našao njihovu
raniju neosudjivanost, što je utvrdjeno iz citiranog izvoda iz kaznene
evidencije, njihovu mladost, te izraženo kajanje, dok otežavajućih okolnosti
nije bilo. Navedene olakšavajuće okolnosti sud je cijenio kao naročito
olakšavajuće, u smislu čl.45 KZ, pa je okrivljenima P.M., P.N. i B.I.
utvrdjenu kaznu zatvora  ublažio ispod zakonom propisanog minimuma, a u okviru
granica propisanih čl.46 KZ i našao da u konkretnom slučaju ima mjesta
izricanju uslovne osude, shodno čl.53 i 54 KZ, prethodno utvrdjujući im kazne
zatvora u trajanju od 6 (šest) mjeseci i istovremeno odredjujući da se iste
neće izvršiti ako okrivljeni za vrijeme od 2 (dvije) godine po pravosnažnosti
presude ne učini novo krivično djelo. Sud je našao da se u konkretnom slučaju,
a imajući u vidu naprijed navedene olakšavajuće okolnosti, može očekivati da
će se upozorenjem uz prijetnju kaznom uticati na okrivljene P.M., P.N. i B.I.
da ubuduće ne vrši krivična djela, te da nije nužno da se kazna primijeni radi
krivično-pravne zaštite, pa sud nalazi da će se u konkretnom slučaju uslovnom
osudom iz izreke ove presude u potpunosti ostvariti svrha izricanja ove
krivične sankcije iz čl.52 KZ u okviru opšte svrhe propisivanja i izricanja
krivičnih sankcija iz čl.4 st.2 KZ.  
O troškovima krivičnog postupka odlučeno je na osnovu čl.226 i 229 ZKP-a, pa
kako su okrivljeni P.M., P.N. i B.I. oglašeni krivim, obavezani su da
solidarno na ime troškova krivičnog postupka uplate ovom sudu iznos od 93,50
eura, koji iznos predstavlja nagradu odmjerenu vještaku komercijalne struke
D.Đ., a okrivljeni P.N. i B.I. obavezani su da solidarno na ime troškova
krivičnog postupka plate i iznos od 250,00 eura, koji iznos predstavlja
nagradu odmjerenu njihovom braniocu po službenoj dužnosti u pretkrivičnom
postupku adv.Z.S.. Takodje su okrivljeni obavezani da na ime sudskog paušala
plate ovom sudu svaki pojedinačno iznos od 30,00 eura, a koji iznos je
odredjen srazmjerno trajanju i složenosti ovog postupka, uz ocjenu imovinskih
prilika okrivljenih. Prednje iznose okrivljeni su dužni platiti u roku od 15
dana po pravosnažnosti presude.  
Na osnovu čl.239 st.2 ZKP-a obavezani su okrivljeni P.M., P.N. i B.I. da
solidarno na ime imovinsko pravnog zahtjeva - naknade štete isplate oštećenom
DOO "Pijaca" Pažići iznos od 402,43 eura, obzirom da je nesporno utvrdjeno da
je vrijednost stvari koje su oduzeli toliko iznosila. Ovaj iznos okrivljeni su
dužni platiti oštećenom u roku od 15 dana po pravosnažnosti presude.  
Odlučujući o izboru krivične sankcije prema sada punoljetnom Lj.N. shodno
odredbi čl.110 st.3 KZ, a imajući u vidu da je u vrijeme izvršenja krivičnog
djela bio stariji maloljetnik, da je u medjuvremenu postao punoljetan, da je u
vrijeme sudjenja imao navršenih 18 godina, prilike u kojima živi i vaspitava
se, da je sklon afektivnom ponašanju, jer se nalazi na evidenciji Centra za
socijalni rad, zbog prekršaja iz čl.16 Zakona o javnom redu i miru, kao i zbog
produženog krivičnog djela teška kradja iz čl.240 st.1 tač.1 u vezi čl.49 KZ,
da pomaže roditeljima, što se utvrdjuje iz iskaza zakonskog zastupnika
maloljetnog, njegove majke Lj.R., sud nalazi da prema istom treba preduzeti
trajnije mjere vaspitanja, a da nije potrebno njegovo potpuno odvajanje iz
sredine u kojoj živi, pa je u konkretnom slučaju, maloljetniku shodno čl.89 KZ
izrečena vaspitna mjera pojačan nadzor od strane organa starateljstva JU
Centra za socijalni rad opštine Podgorica, Cetinje, Danilovgrad i Kolašin. Sud
smatra da će se sa ovakvom vaspitnom mjerom, a u okviru opšte svrhe krivičnih
sankcija iz čl.4 st.2 KZ, ostvariti svrha izricanja vaspitnih mjera iz čl.82
KZ, te da sada punoljetni Lj.N. ubuduće neće vršiti nova krivična djela.  
Trajanje izrečene mjere je od 6 mjeseci, a najviše dvije godine, s tim što će
sud u toku trajanja mjere odlučiti o njenom prestanku, a shodno odredbi čl.89
st.2 KZ.  
Na osnovu čl.500 st.1 ZKP-a ("Sl.list RCG", br.71/03 i 47/06), troškovi
krivičnog  postupka u ovom dijelu padaju na teret budžetskih sredstava suda,
dok se oštećeno DOO "Pijaca" Pažići radi ostvarivanja imovinsko-pravnog
zahtjeva upućuje na parnični postupak.  
Na osnovu izloženog, a shodno odredbi čl.374 ZKP-a ("Sl.list CG", br.57/09)  i
čl.499 st.3 ZKP-a ("Sl.list RCG", br.71/03 i 47/06), odlučeno je kao u izreci
ove presude.  
ZAPISNIČAR,
SUDIJA,
Ana Ivanović, s.r
Vladimir Novović, s.r  
PRAVNA POUKA: Protiv ove presude može se izjaviti žalba u roku od 15 dana od
dana prijema pismenog otpravka Višem sudu u Podgorici, a preko ovog suda.  
D-na:
- ODT-Podgorica
- Okrivljenom P.M.
- Okrivljenom P.N.
- Okrivljenom B.I.
- Maloljetnom-sada punoljetnom Lj.N.
- Zakonskom zastupniku maloljetnog njegovoj majci Lj.R.
- Braniocu maloljetnog adv.V.R.
- Po pravosnažnosti: oštećenom i Centru za socijalni rad Danilovgrad  