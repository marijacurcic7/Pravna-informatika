K.br. 114/11
U IME CRNE GORE
OSNOVNI SUD U DANILOVGRADU kao krivični, po sudiji Vladimiru Novoviću, kao
pojedincu, uz učešće Ane Ivanović, kao zapisničara, u krivičnom predmetu
protiv okrivljenog R.R. iz P., zbog krivičnog djela kradja iz čl.239 st.1 KZ,
odlučujući po optužnom predlogu Osnovnog državnog tužilaštva iz Podgorice
Kt.br.359/10 od 30.09.2011.godine, koji je na glavnom pretresu zastupao Grujo
Radonjić, zamjenik ODT-a iz Podgorice, nakon održanog glavnog i javnog
pretresa dana 28.05.2012.godine u prisustvu zastupnika optužbe i okrivljenog,
donio je dana 28.05.2012.godine i istog dana javno objavio  
PRESUDU
Okrivljeni R.R., JMB, zvani R., od oca R. i majke R., rodjene P., rodjen
...godine u P., sa mjestom prebivališta u P. - Ul..., državljanin Crne Gore,
bavi se trgovinom - preprodajom pokretnih stvari, oženjen, otac troje djece,
pismen, završio industrijsku školu, vojsku služio u Banja Luci 1979.godine,
srednjeg imovnog stanja, osudjivan presudom Opštinskog suda u Titogradu
K.br.29/82 od 16.09.1982.godine, zbog krivičnog djela iz čl.185 st.3 u vezi
st.1 KZ SRCG na kaznu zatvora od 3 mjeseca uslovno na 2 godine, presudom
Opštinskog suda u Titogradu K.br.825/88 od 19.04.1990.godine, zbog krivičnog
djela iz čl.221 st.3 KZ SRCG na kaznu zatvora od 3 mjeseca uslovno na 1
godinu, presudom Osnovnog suda u Podgorici K.br.95/14695 od 11.01.1999.godine,
zbog krivičnog djela iz čl.177 st.3 u vezi čl.172 st.3 u vezi st.1 KZ RCG na
kaznu zatvora od 6 mjeseci uslovno na 1 godinu i presudom Osnovnog suda u
Podgorici K.br.99/11491 od 12.02.2001.godine, zbog krivičnog djela iz čl.134
st.2 u vezi st.1 KZ RCG u sticaju sa krivičnim djelom iz čl.33 Zakona o
inspekcijskoj kontroli, na kaznu zatvora od 4 mjeseca uslovno na 1 godinu.  
Kriv je
Što je:  
Dana 08.04.2011.godine, u svom objektu, u naselju L., opština D., oduzeo tudju
pokretnu stvar - električnu energiju, vlasništvo oštećene Elektrodistribucije
Podgorica, u namjeri da njenim prisvajanjem pribavi sebi protivpravnu
imovinsku korist u vrijednosti većoj od 150,00 eura, na način što je
priključio sijalicu, direktno na elektrodistributivnu mrežu, kablom 5x2,5 mm²
mimo brojila, tako da se utrošak električne energije nije mogao registrovati
preko mjernog uredjaja i tako sebi pribavio protivpravnu imovinsku korist, u
čemu je otkriven kontrolom ovlašćenih lica oštećenog preduzeća,  
- čime je počinio krivično djelo kradja iz čl.239 st.1 KZ.  
Pa sud okrivljenog primjenom citirane zakonske odredbe te čl. 4, 5, 15, 32,
39, 42, 45 i 46 KZ i čl.226,229 i 374 ZKP-a  
OSUĐUJE
Na novčanu kaznu u iznosu od 600,00 eura (šeststotinaeura).  
Okrivljeni će izrečenu novčanu kaznu platiti u roku od tri mjeseca po
pravosnažnosti presude.  
Ukoliko okrivljeni ne plati navedenu novčanu kaznu u navedenom roku ista će se
zamijeniti kaznom zatvora, tako što će se za svakih započetih 25,00 eura
(dvadesetpeteura) novčane kazne odrediti 1 (jedan) dan kazne zatvora, s tim
što kazna zatvora ne može biti duža od šest mjeseci.  
Dužan je okrivljeni da na ime sudskog paušala uplati ovom sudu iznos od 30,00
eura u roku od 15 dana po pravosnažnosti presude.  
O b r a z l o ž e nj e
Optužnim predlogom ODT-a Podgorica Kt.br.359/10 od 30.09.2011.godine,
stavljeno je na teret okrivljenom R.R. da je izvršio krivično djelo kradja iz
čl.239 st.1 KZ. Zastupnik optužnog predloga je na glavnom pretresu u završnoj
riječi precizirao činjenični opis krivičnog djela iz optužnog predloga, na
način odredjen kao u izreci presude, dok je pravna kvalifikacija ostala ista.
Predložio je da sud okrivljenog oglasi krivim i osudi na kaznu u zakonom
propisanim granicama.  
Okrivljeni R.R. u odbrani datoj u istražnom postupku u bitnom je naveo da je
tačno da je dana 08.04.2011.godine izvršena kontrola od strane radnika
Elektrodistribucije u mjestu L., u jednom malom objektu koji služi kao štala.
Tvrdi da je u tom objektu uzgajao prepelice, da je direktno sa mreže u objekat
sproveo kabl 5x2,5 mm² i na njega priključio jednu sijalicu, te da ne
posjeduje brojilo. Pojasnio je da je sve pripremio za legalizaciju mjernog
mjesta, ali da mu je Š.R., radnik Elektrodistribucije, kazao da ne može da
legalizuje priključak, iz razloga što se objekat ne vodi na njegovo ime.
Smatra da nije počinio krivično djelo.  
Okrivljeni R.R. u odbrani datoj na glavnom pretresu je priznao izvršenje
krivičnog djela. Tvrdi da je tačno da je dana 08.04.2011.godine, u svom
objektu, u naselju L., opština D., oduzeo tudju pokretnu stvar - električnu
energiju, vlasništvo oštećene Elektrodistribucije Podgorica, u namjeri da
njenim prisvajanjem pribavi sebi protivpravnu imovinsku korist u vrijednosti
većoj od 150,00 eura, na način što je priključio sijalicu direktno na
elektrodistributivnu mrežu kablom 5x2,5 mm² mimo brojila, tako da se utrošak
električne energije nije mogao registrovati preko mjernog uredjaja i tako sebi
pribavio protivpravnu imovinsku korist, u čemu je otkriven kontrolom
ovlašćenih lica oštećenog preduzeća. Pojasnio je da ga je Elektrodistribucija
Podgorica zbog neovlašćenog utroška električne energije dužila za iznos od
285,30 eura, koji je uredno platio. Istakao je da se bavi trgovinom, da
mjesečno zaradi 800,00 eura, da mu supruga nije zaposlena, da mu je sin
student, da mu je drugi sin učenik, da mu jedna kćerka udata, te da je vlasnik
više umjetničkih slika, čija je vrijednost od 15 do 20 hiljada eura. U
završnoj riječi je kazao da se kaje zbog učinjenog.  
Sud je na glavnom pretresu u dokaznom postupku saslušao ovlašćenog
predstavnika oštećene Elektrodistribucije Podgorica N.S.S., pročitao zapisnik
o kontroli mjernog mjesta Elektrodistribucije Podgorica br.011660 od
08.04.2011.godine i pročitao izvod iz kaznene evidencije Uprave policije
Ispostava Plav br.02-245-207/2 od 21.10.2011.godine, izdat na ime okrivljenog.  
Ovlašćeni predstavnik oštećene Elektrodistribucije Podgorica N.S.S. u iskazu
datom na glavnom pretresu u bitnom je navela da se pridružuje krivičnom
gonjenju protiv okrivljenog, a da ne postavlja imovinsko-pravni zahtjev, jer
je okrivljeni oštećenoj platio iznos od 285,30 eura, koji je oštećena zbog
neovlašćeno utrošene električne energije potraživala od njega.  
Iz sadržine zapisnika o kontroli mjernog mjesta Elektrodistribucije Podgorica
br.011660 od 08.04.2011.godine, utvrdjuje se da su ovlašćeni radnici
Elektrodistribucije u trenutku vršenja predmetne kontrole u mjestu L. zatekli
da je priključak izvršen direktno na elektrodistributivnu mrežu kablom 5x2,5
mm² i da u objektu nema brojila.  
Iz izvoda iz kaznene evidencije Uprave policije Ispostava Plav br.02-245-207/2
od 21.10.2011.godine, izdatog na ime okrivljenog R.R., utvrdjuje se da je
okrivljeni osudjivan presudom Opštinskog suda u Titogradu K.br.29/82 od
16.09.1982.godine, zbog krivičnog djela iz čl.185 st.3 u vezi st.1 KZ SRCG na
kaznu zatvora od 3 mjeseca uslovno na 2 godine, presudom Opštinskog suda u
Titogradu K.br.825/88 od 19.04.1990.godine, zbog krivičnog djela iz čl.221
st.3 KZ SRCG na kaznu zatvora od 3 mjeseca uslovno na 1 godinu, presudom
Osnovnog suda u Podgorici K.br.95/14695 od 11.01.1999.godine, zbog krivičnog
djela iz čl.177 st.3 u vezi čl.172 st.3 u vezi st.1 KZ RCG na kaznu zatvora od
6 mjeseci uslovno na 1 godinu i presudom Osnovnog suda u Podgorici
K.br.99/11491 od 12.02.2001.godine, zbog krivičnog djela iz čl.134 st.2 u vezi
st.1 KZ RCG u sticaju sa krivičnim djelom iz čl.33 Zakona o inspekcijskoj
kontroli, na kaznu zatvora od 4 mjeseca uslovno na 1 godinu.  
Na osnovu naprijed izložene činjenične gradje, koja proizilazi iz sadržine
dokaza provedenih na glavnom pretresu, ovaj sud je nesumnjivo zaključio, da su
se u radnjama okrivljenog R.R. stekla sva obilježja bića krivičnog djela
kradja iz čl.239 st.1 Krivičnog zakonika. Naime, okrivljeni je dana
08.04.2011.godine, u svom objektu, u naselju L., opština D., oduzeo tudju
pokretnu stvar - električnu energiju, vlasništvo oštećene Elektrodistribucije
Podgorica, u namjeri da njenim prisvajanjem pribavi sebi protivpravnu
imovinsku korist u vrijednosti većoj od 150,00 eura, na način što je
priključio sijalicu, direktno na elektrodistributivnu mrežu, kablom 5x2,5 mm²
mimo brojila, tako da se utrošak električne energije nije mogao registrovati
preko mjernog uredjaja i tako sebi pribavio protivpravnu imovinsku korist, u
čemu je otkriven kontrolom ovlašćenih lica oštećenog preduzeća.  
Sve naprijed navedene činjenice utvrdjene su iz odbrane okrivljenog R.R. sa
glavnog pretresa, u kojoj priznaje izvršenje krivičnog djela, navodeći da je
tačno da je dana 08.04.2011.godine, u svom objektu, u naselju L., opština D.,
oduzeo tudju pokretnu stvar - električnu energiju, vlasništvo oštećene
Elektrodistribucije Podgorica, u namjeri da njenim prisvajanjem pribavi sebi
protivpravnu imovinsku korist u vrijednosti većoj od 150,00 eura, na način što
je priključio sijalicu direktno na elektrodistributivnu mrežu kablom 5x2,5 mm²
mimo brojila, tako da se utrošak električne energije nije mogao registrovati
preko mjernog uredjaja i tako sebi pribavio protivpravnu imovinsku korist, u
čemu je otkriven kontrolom ovlašćenih lica oštećenog preduzeća. Navedeno
priznanje okrivljenog sud je cijenio kao istinito, potpuno i jasno. Ovakvo
priznanje okrivljenog stoji u skladnoj vezi sa zapisnikom o kontroli mjernog
mjesta Elektrodistribucije Podgorica br.011660 od 08.04.2011.godine.  
Krivično djelo kradja iz čl.239 st.1 KZ čini onaj ko tudju pokretnu stvar
oduzme drugom u namjeri da njenim prisvajanjem sebi ili drugom pribavi
protivpravnu imovinsku korist. Iz provedenih dokaza koji su već analizirani,
proizilazi da namjera okrivljenog nije bila da pribavi malu imovinsku korist,
jer učinilac koji krade struju, na način što električnu instalaciju uvodi do
potrošačkih tačaka, tako da se utrošak električne energije ne registruje preko
brojila, jer nema brojila, ima namjeru da to čini dok god bude u mogućnosti.  
Sud nalazi da je okrivljeni imajući u vidu sve okolnosti konkretnog slučaja,
navedeno krivično djelo učinio sa direktnim umišljajem, jer je bio svjestan
svog djela i htio je njegovo izvršenje, a sa namjerom pribavljanja
protivpravne imovinske koristi preko 150,00 eura. Zbog toga se u njegovim
radnjama stiču sva bitna obilježja bića krivičnog djela krađa iz čl.239 st.1
KZ, pa je istog valjalo oglasiti krivim i izreći mu krivičnu sankciju.  
Na osnovu naprijed navedenog, sud nije prihvatio odbranu okrivljenog iz
istražnog postupka, u dijelu u kojem je naveo da smatra da nije počinio
krivično djelo.  
Nakon što je zastupnik optužbe odustao od predloga da se u dokaznom postupku u
svojstvu svjedoka saslušaju V.D. i S.Lj., sud je odredio da se ovi svjedoci ne
saslušavaju, obzirom da je činjenično stanje bilo u dovoljnoj mjeri utvrdjeno,
a saslušanje ovih svjedoka vodilo je nepotrebnom odugovlačenju postupka.  
Sud je prilikom odlučivanja o vrsti krivične sankcije imao u vidu sve
okolnosti na strani okrivljenog koje su značajne za njen izbor i visinu, pa je
u smislu čl 42 KZ od olakšavajućih okolnosti na strani okrivljenog cijenio da
je priznao izvršenje krivičnog djela, da je oženjen - otac troje djece, da je
obeštetio oštećenu u iznosu koji je oštećena potraživala od njega, a od
otežavajućih okolnosti da je osudjivan presudom Opštinskog suda u Titogradu
K.br.29/82 od 16.09.1982.godine, zbog krivičnog djela iz čl.185 st.3 u vezi
st.1 KZ SRCG na kaznu zatvora od 3 mjeseca uslovno na 2 godine, presudom
Opštinskog suda u Titogradu K.br.825/88 od 19.04.1990.godine, zbog krivičnog
djela iz čl.221 st.3 KZ SRCG na kaznu zatvora od 3 mjeseca uslovno na 1
godinu, presudom Osnovnog suda u Podgorici K.br.95/14695 od 11.01.1999.godine,
zbog krivičnog djela iz čl.177 st.3 u vezi čl.172 st.3 u vezi st.1 KZ RCG na
kaznu zatvora od 6 mjeseci uslovno na 1 godinu i presudom Osnovnog suda u
Podgorici K.br.99/11491 od 12.02.2001.godine, zbog krivičnog djela iz čl.134
st.2 u vezi st.1 KZ RCG u sticaju sa krivičnim djelom iz čl.33 Zakona o
inspekcijskoj kontroli, na kaznu zatvora od 4 mjeseca uslovno na 1 godinu, što
je utvrdjeno iz citiranog izvoda iz kaznene evidencije, s tim što je sud imao
u vidu da je od ovih osuda protekao relativno duži vremenski period, pa je
primjenom čl. 39, 45 i 46 KZ, osudio okrivljenog  na novčanu kaznu u iznosu od
600,00 eura, pri čemu je posebno imao u vidu imovno stanje okrivljenog,
odnosno činjenicu da je okrivljeni  jedini zaposlen u porodici i da baveći se
trgovinom ostvaruje mjesečnu zaradu u iznosu od 800 eura, pri tom cijeneći
olakšavajuće okolnosti na strani okrivljenog kao naročito olakšavajuće
okolnosti u smislu čl.45 KZ, a smatrajući da iste daju osnova da se
okrivljenom izrekne novčana kazna ispod zakonskog minimuma za ovo krivično
djelo, a u okviru granica propisanih čl.46 KZ, te da se i ublaženom novčanom
kaznom može postići svrha kažnjavanja. Sud je uvjerenja da će se ovako
izrečenom kaznom, u okviru opšte svrhe izricanja krivičnih sankcija iz člana 4
st. 2 KZ, postići posebna svrha kažnjavanja iz člana 32 KZ da okrivljeni
ubuduće ne vrši krivična djela.  
Sud je okrivljenom za plaćanje izrečene novčane kazne odredio rok od 3 (tri)
mjeseca po pravnosnažnosti presude, odnosno da će izrečenu novčanu kaznu
platiti u roku od 3 (tri) mjeseca po pravnosnažnosti presude, s tim što je na
osnovu čl.39 st.2 tačka 6 KZ  odredio da će se izrečena novčana kazna, ukoliko
okrivljeni istu ne plati u navedenom roku, zamijeniti kaznom zatvora, tako što
će se za svakih započetih 25,00 eura novčane kazne odrediti 1 (jedan) dan
kazne zatvora, s tim što kazna zatvora ne može biti duža od 6 (šest) mjeseci.  
O troškovima krivičnog postupka odlučeno je na osnovu čl.226 i 229 ZKP-a, pa
kako je okrivljeni oglašen krivim, isti je obavezan da plati ovom sudu na ime
troškova krivičnog postupka - sudskog paušala iznos od 30,00 eura, koji iznos
je odmjeren srazmjerno trajanju, složenosti ovog postupka i imovnom stanju
okrivljenog. Navedeni iznos okrivljeni je dužan platiti u roku od 15 dana po
pravosnažnosti presude.  
Sa iznijetog, a primjenom čl.374 ZKP-a, odlučeno je kao u izreci ove presude.  
ZAPISNIČAR,
S U D I J A,
Ana Ivanović, s.r
Vladimir Novović, s.r  
PRAVNA POUKA : Protiv ove presude može se izjaviti žalba Višem sudu u
Podgorici u roku od 8 dana od dana prijema  pismenog otpravka, a preko ovog
suda.  
DN-a:

ODT-a Podgorica
okrivljenom
