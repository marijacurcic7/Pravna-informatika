OSNOVNI SUD U ROŽAJAMA
K.br. 13/11  
U IME NARODA  
        OSNOVNI SUD U ROŽAJAMA, kao prvostepeni krivični sud i to sudija Zekić Milosav, kao sudija pojedinac, uz učešće zapisničara Dacić Azre, rješavajući po optužnom predlogu Osnovnog državnog tužilaštva iz Rožaja Kt.br. 282/10 od 31.12.2010.g. podnijet protiv optuženog K.R. iz Rožaja, zbog dva krivična djela nedavanje izdržavanja iz čl. 221. st. 1. Krivičnog zakonika, nakon održanog glavnog i javnog pretresa u prisustvu Zamjenika Osnovnog državnog tužioca Selmanović Armina, oštećenih K.A. i K.E., branioca optuženog-advokatskog pripravnika u kancelariji branioca-advokata P.D, K.A. po zamjeničkom punomoćju i optuženog, dana 31.03.2011.g. donio je i javno objavio

P R E S U D U  
        Optuženi K.A.  JMBG , od oca M. i majke Dž., rodj. F., rodjen .g. u Rožajama, gdje i živi-Ul. "M.P." br. , drž. CG, pismen, završio srednju školu, nezaposlen, oženjen, otac 3 djece, odslužio vojni rok 1980.g. u Baru, vodi se pri VE Rožaje, siromašnog imovnog stanja, osudjivan presudom Opštinskog suda Rožaje K.br. 338/85 od 16.05.1986.g. zbog krivičnog djela iz čl. 185/3 KZ SRCG na novčanu kaznu u iznosu od 4.000 dinara, presudom Osnovnog suda Rožaje K.br. 280/98 od 05.11.1998.g. zbog krivičnog djela iz čl. 102/1 KZ RCG na novčanu kaznu u iznosu od 1.000 dinara, presudom Osnovnog suda Rožaje K.br. 22/99 od 16.02.1999.g. zbog krivičnog djela iz čl. 102/1 KZ RCG na kaznu zatvora u trajanju od 30 dana uslovno 1 godina, presudom Osnovnog suda Rožaje K.br. 325/99 od 03.03.2000.g. zbog krivičnog djela iz čl. 102/1 KZ RCG na novčanu kaznu u iznosu od 1.000 dinara i presudom Osnovnog suda Rožaje K.br. 76/09 od 05.05.2009.g. zbog krivičnog djela iz čl. 221/1 KZ na kaznu zatvora u trajanju od 30 dana,

K R I V    J E  
        Što,

počev od 05.08.2010.g. pa do 31.03.2011.g. u Rožajama, ne daje izdržavanje
svom djetetu K.A. koje je po zakonu dužan da izdržava u iznosu od 50% od
zajamčenog ličnog dohotka, a ta dužnost mu je utvrdjena na osnovu pravosnažne
i izvršne presude Osnovnog suda u Rožajama P.br. 467/97 od 04.02.1998.g.
-čime je izvršio krivično djelo nedavanje izdržavanja iz čl. 221. st. 1. Krivičnog zakonika,  
        počev od 05.10.2010.g. pa do 31.03.2011.g. u Rožajama, ne daje izdržavanje svom djetetu K.E. koje je po zakonu dužan da izdržava u iznosu od 50% od zajamčenog ličnog dohotka, a ta dužnost mu je utvrdjena na osnovu pravosnažne i izvršne presude Osnovnog suda u Rožajama P.br. 467/97 od 04.02.1998.g.,  
        -čime je izvršio krivično djelo nedavanje izdržavanja iz čl. 221. st. 1. Krivičnog zakonika,

        pa mu sud primjenom pomenutog zakonskog propisa i čl. 4, 13, 15, 32, 39. st. 2. tač. 3., 42. i 48. Krivičnog zakonika  u t v r dj u j e

        -za krivično djelo pod stavom 1. NOVČANU KAZNU u iznosu od 600,00 (šest stotina) eura,  
        -za krivično djelo pod stavom 1. NOVČANU KAZNU u iznosu od 600,00 (šest stotina) eura,

        pa ga sud primjenom pomenutih zakonskih propisa i čl. 364. Zakonika o krivičnom postupku

O S U DJ U J E  
        NA JEDINSTVENU NOVČANU KAZNU u iznosu od 1.200,00 (hiljadu i dvije stotine) eura. Ako osudjeni ne plati novčanu kaznu u roku od 15 dana po pravosnažnosti ove presude, ista će se zamijeniti kaznom zatvora, tako što će se za svakih započetih 25,00 eura novčane kazne odrediti jedan dan kazne zatvora.  
        Da plati ovome sudu na ime troškova krivičnog postupka iznos od 100,00 eura.  
        Da plati ovome sudu na ime paušala iznos od 30,00 eura, sve u roku od 15 dana po pravosnažnosti ove presude.

O b r a z l o ž e nj e  
        Osnovno državno tužilaštvo iz Rožaja, podnijelo je ovome sudu optužni predlog Kt.br. 282/10 od 31.12.2010.g. podnijet protiv optuženog K.A. iz Rožaja, zbog dva krivična djela nedavanje izdržavanja iz čl. 221. st. 1. Krivičnog zakonika (KZ).  
        Na glavnom pretresu Zamjenik ODT-a Selmanović Armin je precizirao činjenični opis djela kao u dispozitivu ove presude, te je predložio da sud optuženog oglasi krivim zbog krivičnih djela koja su mu optužbom stavljena na teret i da ga osudi na kaznu po zakonu.  
        Oštećeni K.A. i K.E. su u završnoj riječi istakli da se pridružuju krivičnom gonjenju ODT-a u odnosu na optuženog.  
        Branilac optuženog-advokatski pripravnik u kancelariji branioca-advokata P.D., K.A., po zamjeničkom punomoćju u završnoj riječi je istakla da u postupku nije utvrdjeno da je njen branjenik izvršio krivična djela koja su mu optužbom stavljena na teret, obzirom da je njegova obaveza za izdržavanjem prestala nastupanjem punoljetstva oštećenih, tim prije što oštećeni nemaju status redovnog studenta, jer pohadjanje tečaja-kursa na univerzitetu u Turskoj oštećenog A. ne znači da isti redovno studira na univerzitetu "Tomer" u Istanbulu, niti prezentirana potvrda učiteljskog fakulteta-univerziteta u Prištini znači da oštećeni E. studira na ovom fakultetu. Takodje optuženi nije u radnom odnosu i nema sredstava da daje izdržavanje oštećenima, pa je predložila da ga sud oslobodi od optužbe.  
        Optuženi je u svojoj odbrani istakao: da je živo u braku sa B.N. od 1981.g. do 1998.g.. U braku su dobili dva sina - K.A. rodjenog .g., E. rodjenog .g. i ćerku E. rodjenu .g.. Da je pravosnažnom presudom Osnovnog suda u Rožajama P.br. 467/97 od 04.02.1998.g. razveden brak izmedju njega i N., a njihova djeca su povjerena na čuvanje, vaspitavanje i izdržavanje svojoj majci N., dok je on obavezan da im na ime izdržavanja plaća mjesečno novčani iznos od 50% od zajamčenog ličnog dohotka u republici na ruke N. najkasnije do petog u mjesecu počev od 06.11.1997.g., pa ubuduće dok za to postoje zakonski uslovi. Da je nakon toga plaćao izdržavanje sinovima E. i A. do  oktobra mjeseca 2010.g. od kada im ne plaća izdržavanje jer su postali punoljetni. Znao je da je dužan da plaća izdržavanje svojoj djeci i nakon punoljetstva do 26 godine ukoliko redovno pohadjaju školu, ali pošto oštećeni nakon punoljetstva nijesu nastavili redovno školovanje tj. nijesu ga obavijestili da su nastavili školovanje i pošto nema sredstava da im plaća izdržavanje prestao je da im da je izdržavanje oktobra mjeseca 2010.g.. Predložio je da ga sud oslobodi od optužbe, jer nije izvršio djelo za koje je optužen.  
        Po ovoj krivičnopravnoj stvari, sud je izveo dokaze: saslušao svedoke-oštećene K.A. i K.E., izvršio uvid u potvru univerziteta u Prištini, užiteljski fakultet u Prizrenu-Leposaviću br. 7-3166 od 26.11.2010.g., potvrdu univerziteta u Ankari-centar za učenje turskog jezika od 17.12.2010.g. prevedeno na crnogorski jezik od strane ovlašćenog sudskog tumača za turski jezik F.R. i izvršio uvid u izvod iz kaznene evidencije na ime optuženog.  
        Cijeneći odbranu optuženog i sve izvedene dokaze kako pojedinačno, tako i u medjusobnoj vezi, u smislu čl. 360. st. 2. Zakonika o krivičnom postupku (ZKP), sud je nedvosmisleno utvrdio činjenično stanje kao u dispozitivu ove presude.  
        Utvrdjeno činjenično stanje proizilazi iz dokaza izvedenih u postupku.  
        Naime, iz iskaza svedoka-oštećenih K.A. i K.E. utvrdjuje se da pravosnažnom presudom Osnovnog suda u Rožajama P.br. 467/97 od 04.02.1998.g. razveden brak izmedju njihovog oca-optuženog R. i majke N., te da su oni povjereni na čuvanje, vaspitavanje i izdržavanje svojoj majci N., dok je R. obavezan da im plaća na ime izdržavanja mjesečno po 50% od zajamčenog ličnog dohotka. Da je optuženi plaćao izdržavanje oštećenom A. do 05.08.2010.g., a oštećenom E. do 05.10.2010.g. i da im od tada ne daje izdržavanje i ako su oni nastavili redovno školovanje jer A. pohadja fakultet u Istanbulu-Republika Turska tj. uči turski jezik da bi mogao da pohadja nastavu na fakultetu, dok E. pohadja nastavu na učiteljskom fakultetu u Leposaviću. Iz iskaza oštećenih takodje se utvrdjuje da je optuženi znao da su oni nakon punoljetstva nastavili redovno školovanje i da A. redovno pohadja školu u Istanbulu, a E. u Leposaviću, ali im i pored toga nije plaćao izdržavanje u kritičnom periodu.  
        Iz potvrde Univerziteta u Ankari-Centar za učenje turskoj jezika od 17.12.2010.g. utvrdjuje se da je oštećeni K.A. upisan u centru "Tomer" kao redovan student 22.11.2010.g. pod brojem 11020204 na tečaj za turski jezik nivo drugi i da u mjestu Istanbul pohadja svakodnevno nastavu u vremenu od 13 do 18 časova.  
        Iz uvjerenja Univerziteta u Prištini-Učiteljski fakultet u Prizrenu-Leposavić od 26.11.2010.g. utvrdjuje se da je oštećeni K.E. upisan u prvu godinu studija školske 2010/2011 godine kao samofinansirajući student Učiteljskog fakulteta.  
        Imajući u vidu iskaze svedoka-oštećenih K.A. i E., koje je sud prihvatio kao jasne, objektivne i uvjerljive, te dovodeći iste u vezu sa navodima iz pismeno izvedenih dokaza, zaista se nedvosmisleno utvrdjuje da optuženi ne daje izdržavanje oštećenima K.A. i K.E. koji se nalaze na redovnom školovanju i to A. od 05.08.2010.g., a E. od 31.10.2010.g., pa do 31.03.2011.g., koje je dužan po zakonu da izdržava u iznosu od 50% od zajamčenog ličnog dohotka, koja obaveza je utvrdjena pravosnažnom presudom ovoga suda P.br. 467/97 od 04.02.1998.g..  
        Sud je cijenio iskaz optuženog, pa je isti prihvatio u dijelu u kojem ne spori odlučne činjenice koje su već  utvrdjene u postupku, obzirom da je njegov iskaz u tom dijelu potvrdjen iskazima oštećenih i dokazima izvedenim u postupku.  
        Medjutim, iskaz optuženog u dijelu u kojem ističe da je oštećenom A. plaćao izdržavanje do oktobra mjeseca 2010.g. i da oštećeni A. i E. redovno ne pohadjaju školu tj. da ga nijesu obavijestili da su nastavili školovanje nakon punoljetstva, te da im zbog toga ne daje izdržavanje, sud nije prihvatio, obzirom da je njegov iskaz, u ovom dijelu, neobjektivan, neuvjerljiv i ne nalazi oslonca u iskazima oštećenih i navodima iz potvrda univerziteta u Ankari i univerziteta u Prištini iz kojih se jasno utvrdjuje da su oštećeni nakon punoljetstva nastavili školovanje kao redovni studenti, što je optuženom bilo poznato, tako da je njegov iskaz, u ovom dijelu, neobjektivan i usmjeren ka izbjegavanju krivičnopravne odgovornosti. Takodje, nema uticaja na drugačiji zaključak to što optuženi navodi da nema sredstava za davanje izdržavanje oštećenima, obzirom da je isti dužan po zakonu da izdržava svoju djecu i nakon punoljetstva ukoliko se redovno školuju, tako da je irelevantno da li je on zaposlen i da li ima sredstava za izdržavanje, kod činjenice da je zdravstveno sposoban i da posjeduje imovinu, tako da je njegova odbrana i u ovom dijelu, neprihvatljiva i usmjerena ka izbjegavanju krivičnopravne odgovornosti.  
        Sa navedenih razloga, sud nije prihvatio tezu odbrane branioca optuženog da je obaveza optuženog za izdržavanje prestala nastupanjem punoljetstva oštećenih i da isti nakon punoljetstva nemaju status redovnog studenta, te da optuženi nije u radnom odnosu te nema sredstava da daje izdržavanje oštećenima. Ovo tim prije prije što je u postupku utvrdjeno da su oštećeni nakon punoljetstva nastavili redovno školovanje, te je optuženi dužan da im daje izdržavanje po navedenoj presudi dok se redovno školuju, a najkasnije do navršene 26 godine, bez obzira na to da li se nalazi u radnom odnosu i da li ima drugih sredstava, ukoliko je zdravstveno sposoban za rad i ostvarivanje prihoda po osnovu rada, a optuženi ne spori da je zdravstveno sposoban za rad.

Dakle, u postupku je utvrdjeno da optuženi počev od 05.08.2010.g. pa do
31.03.2011.g. u Rožajama, ne daje izdržavanje svom djetetu K.A. koje je po
zakonu dužan da izdržava u iznosu od 50% od zajamčenog ličnog dohotka, a ta
dužnost mu je utvrdjena na osnovu pravosnažne i izvršne presude Osnovnog suda
u Rožajama P.br. 467/97 od 04.02.1998.g. i da počev od 05.10.2010.g. pa do
31.03.2011.g. u Rožajama, ne daje izdržavanje svom djetetu K.E. koje je po
zakonu dužan da izdržava u iznosu od 50% od zajamčenog ličnog dohotka, a ta
dužnost mu je utvrdjena na osnovu pravosnažne i izvršne presude Osnovnog suda
u Rožajama P.br. 467/97 od 04.02.1998.g.. U konkretnom slučaju optuženi je bio
svestan svojih djela tj. svestan da na opisani način ne daje izdržavanje
svojoj djeci i to je htio, pa je postupao sa direktnim umišljajem.
            Iz ovakvog iznijetog i utvrdjenog činjeničnog stanja nesumnjivo proizilazi da su u radnjama optuženog sadržani svi bitni elementi dva krivična djela nedavanje izdržavanja iz čl. 221. st. 1. KZ, za koja djela je sud istom utvrdio pojedinačne novčane kazne u iznosu od po 600,00 (šest stotina) eura i osudio ga na jedinstvenu novčanu kaznu u iznosu od 1.200,00 (hiljadu i dvije stotine) eura.
            Prilikom odmjeravanja ovakve vrste i visine kazne, sud je imao u vidu stepen krivice optuženog, stepene nastupele posledice, okolnosti pod kojima su djela izvršena, držanje optuženog nakon izvršenih djela, cijeneći pritom kao olakšavajuću okolnost njegovo siromašno imovno stanje, dok je kao otežavajuću okolnost optuženom cijenio njegovu raniju osudjivanost zbog istog djela, pa je sud imajući pritom u vidu svrhu kažnjavanja iz čl. 32. KZ u okviru opšte svrhe krivičnih sankcija iz čl. 4. istog zakona našao da je imalo mjesta izricanju ovakve vrste i visine kazne, ubijedjen da će izrečena jedinstvena novčana kazna u naznačenom iznosu u dovoljnoj mjeri uticati na optuženog da ubuduće ne vrši bilo kakva krivična djela i da će vaspitno djelovati na druge da ne čine ista ili slična djela.
            Na osnovu čl. 202. u vezi čl. 199. st. 2. tač. 1. ZKP, sud je obavezao optuženog da plati ovome sudu na ime troškova krivičnog postupka iznos od 100,00 eura koji troškovi se odnose na ime putnih troškova za svedoka-oštećenog K.A. iz Istanbula do Rožaja i obratno radi prisustva na dva pretresa.
            Na osnovu čl. 202. u vezi čl. 199. st. 2. tač. 9. i st. 3. ZKP u vezi čl. 2. Uredbe o izmjenama Uredbe o naknadi troškova u sudskim postupkcima, sud je obavezao optuženog da plati ovome sudu na ime paušala iznos od 30,00 eura.
            Sa izloženog odlučeno je kao u dispozitivu ove presude.  
        OSNOVNI SUD U ROŽAJAMA, dana 31.03.2011.g.

Zapisničar,
S U D I J A,
Dacić Azra s.r.
Zekić Milosav  s.r.  
PRAVNA POUKA: Protiv ove presude može se izjaviti žalba u roku od 8 dana od
dana prijema iste i to Višem sudu u Bijelom Polju, a preko ovog suda.  