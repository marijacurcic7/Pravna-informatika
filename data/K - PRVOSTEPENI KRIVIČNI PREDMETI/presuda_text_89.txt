                                                                                                              **K.br**. **61/11**

                                                        **U IME NARODA**

                               OSNOVNI SUD U ULCINJU, po sudiji Mirović
Sanji, uz učešće zapisničara Mavrić Jasmine, u krivičnom postupku protiv
okrivljene O.N. iz U., zbog  krivičnog djela  nasilje u porodici ili u
porodičnoj zajednici iz čl. 220. st. 1. Krivičnog Zakonika, odlučujući po
optužnom predlogu Osnovnog državnog tužilaštva Ulcinj Kt.br. 242/10 od
22.02.2011. godine, koju je zastupao zamjenik Osnovnog državnog tužilaštva
Ulcinj Muratović Feriha, nakon glavnog i javnog pretresa održanog dana
10.06.2011. godine u prisustvu zastupnika optužbe,  okrivljene i oštećene,
donio je i istog dana javno objavio  
                                                        **P   R  E  S  U  D  U**

  Prema okrivljenoj: O.N.  sa............., od oca S.  i majke S., rođene
K., rođene........ godine u U., državljanke Crne Gore, udata, majka petoro
djece, domaćice, sa završenom osnovnom školom, srednjeg imovnog stanja,
neosuđivane  
                          Na osnovu čl. 362 tač. 1 Zakonika o krivičnom postupku

                                              **  OPTUŽBA SE ODBIJA**

Kojom je predstavljeno da je:  
dana 14.11.2010. godine oko 09,00 časova u porodičnoj kući u naselju B.G. u
U., nakon kraće prepirke, primjenom nasilja ugrozila tjelesni integritet člana
svoje porodične zajednice – snahe B.Z., na način što je u hodniku porodične
kuće oštećenu pročupala za kosu, nakon čega joj je zadala više udaraca šakom u
predjelu glave,  
 \- čime bi izvršila krivično djelo - **  nasilje u porodici ili u porodičnoj zajednici iz čl. 220. st. 1 Krivičnog zakonika. **

     - jer je Osnovni državni tužilac do završetka pretresa odustao od
gonjenja, a oštećena B.Z. nije preuzela gonjene.
O b r a z l o ž e nj e 
                            Optužnim predlogom Osnovnog državnog tužilaštva Ulcinj Kt.br. 242/10 od 22.02.2011 godine,  stavljeno je na teret okrivljenoj O.N.i izvršenje krivičnog djela činjenično i pravno bliže opisanog u izreci presude.

                            Nakon sprovedenog dokaznog postupka a prilikom davanja završne riječi, zastupnik optužbe zamjenik ODT-a Ulcinj Muratović Feriha je odustao od krivičnog gonjenja zbog nepostojanja dokaza da je okrivljena izvršila krivično dijelo koje joj se optužnim aktom stavlja na teret, imajući u vidu da se oštećena kao i ostali svjedoci  koristili svojim zakonskim pravom, i uskratili davanje svog iskaza.

                           Odredbom čl. 362.tač.1 Zakonika o krivičnom postupku Crne Gore, propisano je da će sud donijeti presudu kojom se optužba odbija, ako je tužilac od započinjanja do završetka glavnog pretresa odustao od optužbe, pa pri činjenici da je tužilac u završnoj riječi odustao od krivičnog gonjenja protiv okrivljene O.N. zbog krivičnog djela nasilje u porodici ili u porodičnoj zajednici iz čl. 220. st. 1 Krivičnog zakonika, a oštećena B.Z. koja je prisustvovala pretresu nije željela da preuzme gonjenje, to je sud navedenoj odredbi odlučio kao u izreci presude.


                                              **OSNOVNI SUD U ULCINJU,**  
                                                    Dana 10.06.2011.godine



                                                                                                                              **S U D I J A**


Mirović Sanja 
PAVNA POUKA:   Protiv ove presude može se izjaviti žalba u roku od  8
                                  dana Višem sudu u Podgorici, a preko ovog suda,
                                 od dana prijema prepisa iste.  
ZTO:   Mavrić Jasmina 