 
                                                                                   **Posl. br. K. 155/12/12**

U IME CRNE GORE 
Osnovni sud u Kotoru kao nadležni prvostepeni krivični sud, po sudiji
Danijeli Samardžić, uz učešće zapisničara Tamare Počanić, u krivičnom predmetu
protiv okrivljenih d.o.o. ˝T. U.˝ iz B. i B. G. iz B., zbog krivičnog
djela samovlašća iz čl. 384 st.2 Krivičnog zakonika, koji se vodi po privatnoj
krivičnoj tužbi privatnog tužioca „A.“ d.o.o Tivat, koga zastupa osnivač i
izvršni direktor A. N., od 5.4.2012. godine, nakon održanog glavnog i javnog
pretresa dana 5.7.2012. godine, u prisustvu zastupnika privatnog tužioca A.
N., i njegovog punomoćnika adv. Đ.V., okr. B. G. i njegovog branioca adv. B.
V., donio je i dana 9.7.2012. godine javno objavio sljedeću  
P R E S U D U 
  Okrivljeni: 
1. ˝T.. CG˝ d.o.o za proizvodnju, građevinarstvo, promet i usluge, export
inport B. – T. P . B.,  
2. B. G. od oca V. i majke L., rođene R., rođen ... godine, oženjen, otac
jednog djeteta, sa završenom VSS, srednjeg imovnog stanja, neosuđivan, protiv
kojeg se ne vodi postupak za drugo krivično djelo.  
K r i v i      s u, 
Što su,  
dana 19.03.2012 godine, u B., u multifunkcionalnom kompelksu T. P. u B., u
poslovnim prostorijama koje je zakupila i koje koristi firma "A." T.d.o.o, a
koji prostor se nalazi u prizemlju Trgovačkog centra, označenog kao broj PD
12, uz upotrebu sile mimoilažeći nadležne organe i propisani postupak,
samovlasno pribavili pravo za koje su smatrali da im pripada, na način što su
onemogućili radnicima "A." d.o.o, a koji radnici su zaposleni u navedenom
objektu prodaje nakita od plemenitih metala, da uđu u navedeni poslovni
objekat da ga koriste, da raspolažu sa predmetima koji se nalaze u tom
objektu, a koji su u vlasništvu zakupoprimca d.o.o "A.", a takođe su bespravno
prekinuli dovod električne energije  
- čime su učinili krivično djelo samovlašće iz čl. 384 st.2 Krivičnog
zakonika. 
Pa sud okr. "T.. CG" d.o.o na osnovu naprijed navedene krivičnopravne
odredbe i čl. 3, 5, 6, 12, 13, 14, 15, 16, 19, 20 i 24 Zakona o odgovornosti
pravnih lica za krivična djela i čl. 2, 4, 5, 15, 33, 39, 42, 52, 53 i 54
Krivičnog zakonika i čl. 227, 229 i 374 ZKP-a  i z r i č e  
USLOVNU OSUDU 
Kojom mu prethodno utvrđuje novčanu kaznu u iznosu od 1.000,00 (hiljadu) eura
i istovremeno određuje da se kazna neće izvršiti ukoliko okrivljeni za vrijeme
od dvije godine od dana pravosnažnosti presude ne učini novo krivično djelo.  
Sud okr. B. G. na osnovu naprijed navedene krivičnopravne odredbe i čl. 2,
4, 5, 8, 15, 33, 36, 42, 45, 46, 52, 53 i 54 Krivičnog zakonika i čl. 227, 229
i 374 ZKP-a   i z r i č e  
USLOVNU OSUDU 
Kojom utvrđuje kaznu zatvora u trajanju od 30 (trideset) dana i istovremeno
određuje da se kazna neće izvršiti ukoliko okrivljeni za vrijeme od jedne
godine od dana pravosnažnosti presude ne učini novo krivično djelo.  
Dužni su okrivljeni na ime troškova sudskog paušala uplatiti iznos od po 50,00
eura u roku od 15 dana od dana pravosnažnosti presude na žiro račun Osnovnog
suda Kotor br. 832-16-52.  
O b r a z l o ž e nj e 
Privatni tužilac „A.“ d.o.o. T., kojeg zastupa osnivač i izvršni direktor A.
N., podnio je ovom sudu privatnu krivičnu tužbu dana 5.4.2012. godine, protiv
d.o.o. ˝T. U. ˝ iz B. i B. G. iz B., zbog krivičnog djela samovlašća iz
čl. 384. st. 2. Krivičnog zakonika.  
U svojoj odbrani optuženi B. G. je izjavio da je izvršni direktor d.o.o.
˝T.. ˝ i da mu je poznato da je bilo problema sa zakupcem lokala A. N. u
navedenom tržnom centru. Naveo je da je „A.“ d.o.o. zakupio jedan od poslovnih
prostora, ali pola godine nije plaćao kiriju, zbog čega su se A. N. više puta
usmeno i pismeno obraćali sa zahtjevom da izmiri neisplaćene zakupnine, što on
nije uradio. Izjavio je da je poslovni prostor koji je iznajmljen priv.
tužiocu prodat ruskoj državljanki, koja je tražila zakupnine za predmetni
prostor, nakon čega je uslijedio otkaz ugovora o zakupu, a priv. tužilac je
otišao. Istakao je da priv. tužilac nije izmirivao ni račune za struju, vodu i
ostale dažbine, iako je cijelo vrijeme koristio predmetni prostor i ubirao
prihode. Poznato mu je da je priv. tužiocu isključen dovod struje, ali on nije
dao nalog za isključenje, obzirom da struju može isključiti samo neko iz
tržnog centra, dok mu nije poznato da je priv. tužilac na bilo koji način
spriječen da nakon otkaza ugovora napusti poslovni prostor. Izjavio je da je
tačno da je priv. tužilac na ime zakupa poslovnog prostora u nekoliko navrata
isplatio ukupan iznos od 5.100,00 eura, ali taj iznos nije ni polovina
depozita koji je privatni tužilac bio u obavezi da plati do 14.09.2011.
godine, odnosno 15 dana nakon zaključenja ugovora. Nije mu poznato da je
zakupoprimac ikada pismenim putem obavješten o promjeni vlasnika poslovnog
prostora, obzirom da to radi služba prodaje i izdavanja, dok je preko svojih
saradnika podsjećao zakupca A. N. da izmiri ugovorene obaveze, a njegova
saradnica je bar dva puta sedmično kontaktirala privatnog tužioca u vezi
neisplaćene zakupnine. Izjavio je da dana 24.03.2012. godine nije izdao
naredbu svojim saradnicima da isele zakupca poslovnog prostora i da sve naloge
u firmi izdaje vlasnik M. L., a iste izvršavaju zaposleni. Dodao je da mu nije
poznato ko je kritične prilike izdao naredbu da se iseli zakupac poslovnog
prostora, kao ni to ko je 28.03.2012. godine naredio da se isključi struja.
Takođe, nije mu poznato ko je promjenio bravu na predmetnom objektu i naredio
da se ista promjeni, dok su se u njemu nalazile stvari privatnog tužioca i
dodao da je to mogla narediti samo vlasnica objekta, odnosno firma ˝V.˝.  
U dokaznom postupku koji je proveden radi rasvjetljavanja činjeničnog
stanja i krivice okrivljenih sud je proveo sljedeće dokaze, saslušani su:
privatni tužilac A. N., svjedok C. M. N.; pročitan je ugovor o zakupu
poslovnog prostora dana 29.08.2011. godine, aneks ugovora o zakupu od
16.11.2011. godine, obavještenje o zabrani pristupa od 19.03.2012. godine,
dopisi - obavještenja oštećenog - privatnog tužioca od 28.03.2012.g. i
29.03.2012.g., jednostrani raskid ugovora o zakupu od 10.04.2012. godine;
izvršen je uvid u spise predmeta R.i u dopis od 02.04.2012. godine.  
Privatni tužilac A. N. kao izvršni direktor „A.“ d.o.o T. izjavio je da je
ugovor o zakupu zaključen u avgustu 2011. godine, a u istom je navedeno da
obaveza plaćanja zakupnine počinje od decembra 2011. godine, dok je troškove
održavanja počeo da plaća odmah nakon zaključenja ugovora. Izjavio je da je
postojao usmeni dogovor da se depozit ne uplati u roku koji je naveden u
ugovoru, već da se obezbjedi bankarska garancija u toku ljetnje sezone.
Istakao je da su klimatizacija, ventilacija, instalacije i dr. u lokalu
urađeni o trošku „A.“ d.o.o i dodao da nije sporno da je kasnio sa isplatom
zakupnine, ali da je dio ipak plaćen. Objasnio je da ga je dana 19.03.2012.
godine pozvala radnica i rekla mu da joj obezbjeđenje ne dozvoljava da uđe u
lokal, a da je na ulaznim vratima našla obavještenje o zabrani pristupa, nakon
čega je kontaktirao ljude iz ˝T.˝-a i zakazao sastanak, koji je održan
23.03.2012. godine. Na sastanku su razgovarali o depozitu koji nije uplatio, a
te prilike nije imao dokaz   o usmenom dogovoru koji je postigao sa ljudima iz
˝T.˝-a, da umjesto depozita obazbjedi bankarsku garanciju u toku ljetnih
mjeseci. Izjavio je da mu je dana 27.03.2012. godine prvi put rečeno da je
lokal prodat, a tom prilikom mu je D. D. rekao da je ruska državljanka,
odnosno firma ˝V.˝, saglasna sa njihovim dogovorom u vezi depozita. Početkom
aprila njegova radnica ga je obavjestila da su neki ljudi u lokalu i da iznose
inventar, nakon čega je otišao na lice mjesta, gdje je bila policija, ljudi iz
˝T.˝-a i nova vlasnica objekta, a tada je već bio iznijet dio inventara.
Izjavio je da je pogriješio što usmeni dogovor oko depozita nije unio u ugovor
o zakupu, ali da nije bilo tog dogovora ne bi mogao da uđe u lokal, dok
troškovi za klimatizaciju, ventilaciju i dr. nisu odbijani od zakupnine,
obzirom da je namjeravao da poslovni prostor koristi duži period. Izjavio je
da se ne sjeća kojeg datuma je bilo iseljenje, a isto su vršili zaposleni u
˝T.˝-u, kojom prilikom su iznijeli inventar, nešto robe, alat i ambalaže za
pakovanje. Naveo je da je dana 11.04.2012. godine dobio obavještenje o
jednostranom raskidu ugovora o zakupu od strane firme ˝V.˝, ali sa tom firmom
nije imao nikakav ugovor. Takođe je naveo da je prije navedenog datuma bio
obavješten pismeno i usmeno da je lokal promjenio vlasnika i da mu je bilo
poznato da je u slučaju raskida ugovora bio dužan da u roku od 15 dana
oslobodi prostor i da vrati ključ, a da u suprotnom zakupodavac ima pravo da
uđe u isti i da ga koristi.  
Svjedok C. M.N. je izjavila da je krajem februara 2012. godine, zajedno sa
A. došla u predmetni lokal, u kojem nije bilo struje, a kada su krenuli da
pokupe robu iz lokala, došao je čovjek iz obezbjeđenja i rekao im da napuste
prostor. Nakon što su odbili da napuste prostor, došlo je obezbjeđenje i
pravnik ˝T.˝-a, koji su takođe tražili da napuste objekat, što su oni odbili.
Navela je da su kritične prilike iznijeli dio stvari iz lokala, a nakon toga
nisu nastavili da obavljaju djelatmnost, obzirom da u lokalu nije bilo struje,
a kada su došli da obiđu lokal, saznali su da je brava na lokalu promjenjana.  
Iz ugovora o zakupu poslovnog prostora od 29.08.2011.g. proizilazi da je
isti zaključen između "T. CG" d.o.o kao zakupodavca i "A." d.o.o kao zakupca,
a predmet ugovora je dio poslovnog prostora koji se nalazi u prizemlju
Trgovačkog centra, označenog kao broj PD12, obračunate neto površine 53,12 m2
za obavljanje djelatnosti maloprodaja nakita od plemenitih metala sa pratećim
asortimanom pod imenom "A.", pri čemu je dogovorena mjesečna zakupnina od
50,00 eura+PDV po m2 obračunate neto površine poslovnog prostora.  
Iz aneksa ugovora o zakupu od 16.11.2011. godine proizilazi da je isti
zaključen između "T. CG" d.o.o i "A." d.o.o te da se istim mijenja član 2
ugovora o zakupu poslovnog prostora od 29.08.2011. godine na način što se
navodi da je predmet ugovora o zakupu poslovni prostor koji se nalazi u
prizemlju Trgovačkog centra (objekta 1) označenog kao broj PD 187, obračunate
neto površine 47,00 m2, za obavljanje djelatnosti maloprodaja nakita od
plemenitih metala sa pratećim asortimanom pod imenom "A.".  
Iz obavještenja o zabrani pristupa od 19.03.2012. godine proizilazi da je
isti "T. CG" d.o.o obavještava "A." d.o.o T. da im je zabranjen pristup
poslovnom prostoru koji je bio predmet ugovora o zakupu zaključen dana
29.08.2011. g.  
Iz dopisa - obavještenja oštećenog - privatnog tužioca od 28.03.2012.g. i
29.03.2012.g. proizilazi da su isti upućeni "T. CG" d.o.o te da ih oštećeni
obavještava da će ukoliko im ne odobri pristup poslovnom prostoru i uredno
snabdijevanje električnom energijom biti prinuđen da pokrene odgovarajuće
postupke za naknadu štete, kao i krivični postupak.  
Iz jednostranog raskida ugovora o zakupu od 10.04.2012. godine -
proizlazi da je predmetni ugovor o zakupu jednostrano raskinut od strane
d.o.o. ˝V.˝.  
Uvidom u spise predmeta R..- sud je utvrdio da je društvo za proizvodnju,
obradu i promet nakita od plemenitih metala i druge poslovne aktivnosti „
A.“ d.o.o., preko svog zastupnika podnijelo predlog za obezbjeđenje dokaza,
povodom kojeg je održano ročište dana 10.04.2012. godine, na kojem je sud
naložio vještaku elektro struke K. R. da pregleda predmet obezbjeđenja i da
utvrdi da li se radi o prekidu dovoda električne energije u predmetnom
objektu. U svom nalazu vještak elektro struke K. R. utvrdio je da je predmetni
objekat isključen sa el. energetske mreže mreže zbog neizmirene novčane
obaveze po osnovu ugovora o zakupu objekta, kako mu je to saopštio izvršni
direktor "T. CG" d.o.o G. B..  
Uvidom dopis od 02.04.2012. godine - sad je utvrdio da je izvršni
direktor „ A.“ d.o.o. – A. N., obavješten da je predmetni poslovni prostor
prenijet na novog vlasnika, firmu ˝V.˝ d.o.o., čiji je izvršni direktor I. A.
i da je istim zamoljen da izmiri dugovanja ili da oslobodi poslovni prostor,
kako bi se isti mogao izdati drugom zakupcu.  
Na osnovu svih izvedenih dokaza cijeneći ih pojedinačno i u uzajamnoj
povezanosti, a u odnosu na odbranu optuženog, sud je utvrdio činjenično
stanje navedeno u izreci presude.  
Činjenično stanje sud je utvrdio na osnovu svih provedenih dokaza, a
prvenstveno iz iskaza zastupnika privatnog tužioca A. N. i  C. M. N., kao i
odbrane okrivljenog B. G., odgovornog lica u okrivljenom pravnom licu ˝T. CG
˝ d.o.o. Sud je nesporno utvrdio da su okrivljeni dana 19.03.2012. godine
u B., u multifunkcionalnom kompleksu T. P. u B., u poslovnim prostorijama koje
je zakupila i koje koristi firma "A." d.o.o T., shodno ugovoru o zakupu od
29.08.2011. godine i aneksu istog od 16.11.2011. godine, a koji prostor se
nalazi u prizemlju trgovačkog centra, označenog kao broj PD 12, uz upotrebu
sile mimoilazeći nadležne organe i propisani postupak, samovlasno pribavili
pravo za koje su smatrali da im pripada, na način što su onemogućili radnicima
"A." d.o.o, a koji radnici su zaposleni u navedenom objektu prodaje nakita od
plemenitih metala, da uđu u navedeni poslovni objekat da ga koriste, da
raspolažu sa predmetima koji se nalaze u tom objektu, a koji su u vlasništvu
zakupoprimca "A." d.o.o. Ovakvo činjenično stanje sud je utvrdio iz izjava
zastupnika privatnog tužioca A. N. i svjedoka C. M. N., iz kojih proizlazi da
je kritične prilike izvršnom direktoru i osnivači d.o.o. "A."-A. N., kao i
radnicama zaposlenim u predmetnom objektu, od strane ovlašćenih lica ˝T. CG˝
d.o.o, zabranjen pristup navedenom objektu i iznošenje bilo kakvih predmeta iz
istog, koji iskazi su u postpunosti saglasni, a potkrijepljeni su pismenim
dokazima - obavještenjima privatnog tužioca upućenim "T. CG" d.o.o iz kojih
proizilazi da je privatni tužilac bio onemogućen u korišćenju zakupljenog
objekta, te da je na taj način - pismenim obraćanjem okrivljenima pokušao da
obezbjedi pristup zakupljenom objektu.  
Odbranu okr. B. G. da nije izdao naredbu svojim saradnicima da isele zakupca
poslovnog prostora i da se istom isključi struja, te da mu nije poznato ko je
to uradio, sud nije mogao da prihvati jer je ista suprotna provedenim dokazima
i smišljena na izbjegavanje krivice, o čemu svjedoči i obavještenje o zabrani
pristupa od 19.03.2012. godine koje je je isti kao izvršni direktor "T. CG"
d.o.o uputio privatnom tužiocu u kojem ga je obavijestio da mu je zabranjen
pristup u poslovni prostor koji je zakupio shodno ugovoru o zakupu od
29.08.2011. godine i aneksu istog od 16.11.2011. godine, a  s druge strane ni
sam optuženi nije sporio da je u predmetnom objektu isključena struja.
Objašnjenje okrivljenog B. da privatni tužilac nije redovno izmirivao svoje
obaveze (plaćanje kirije i drugih dažbina) ne utiče na postojanje djela i
krivicu okrivljenih, obzirom da je po zaključenom ugovoru o zakupu u slučaju
neizmirenja obaveza postojala mogućnost jednostranog raskida ugovora, a ne
samovlanog onemogućavanja pristupa zakupljenim prostorijama.  
U radnjama okrivljenih ostvarena su sva bitna obilježja bića krivičnog djela
samovlašća iz čl. 384 st.2 Krivičnog zakonika. Naime, okrivljeni su samovlasno
pribavili pravo za koje su smatrali da im pripada - zabrana pristupa zakupcu
zakupljenom poslovnom priostoru - tako što su onemogućili radnicima "A."
d.o.o, a koji radnici su zaposleni u navedenom objektu prodaje nakita od
plemenitih metala, da uđu u navedeni poslovni objekat da ga koriste, da
raspolažu sa predmetima koji se nalaze u tom objektu, a koji su u vlasništvu
zakupoprimca "A." d.o.o, pri čemu zaobišli su nadležne organe i propisani
postupak, a nisu bili ovlašćeni da samoinicijativno ostvaruju pravo za koje su
smatrali da im pripada, jer shodno ugovoru o zakupu od 29.08.2011. godine
mogli su da jednostrano raskinu isti u slučaju neizmirenja obaveza od strane
zakupca (a raskid je uslijedio 10.04.2012. godine, dakle nakon samovlasnog
postupanja okrivljenih), a predmetno djelo ima teži oblik (čl.384 stav 2 KZ),
jer je izvršeno uz upotrebu sile, koja se ogleda u fizičkom onemogućavanju
pristupa privatnog tužioca i njegovih radnika poslovnom prostoru.  
Drugookrivljeni B. G., odgovorno lice u pravnom licu (izvršni direktor) ˝T.
CG˝ d.o.o po mišljenju suda je postupao umišljajno, s obzirom da je bio
svjestan svog djela, a koja svijest je obuhvatala saznanje da nema ovlašćenje
na fizičko onemogućavanje pristupa privatnog tužioca i zaposlenih u
zakupljenom objektu, a čije izvšenje je i htio.  
Kako je u smislu čl.5 Zakona o odgovornosti pravnog lica za krivična djela
pravno lice odgovorno za krivično djelo odgovornog lica koje je djelujući u
ime pravnog lica u okviru svojih ovlašćenja učinilo krivično djelo u namjeri
da za to pravno lice ostvari kakvu korist, to je u konkretnom slučaju i
okrivljeno pravno lice odgovorno za počinjeno krivično djelo. Prema odredbi
čl.6 st.3 navedenog Zakona subjektivna obilježja krivičnog djela koja postoje
samo kod odgovornog lica cijeniće se u odnosu na pravno lice ukoliko je
ostvaren osnov odgovornosti iz naprijed citirane odredbe, pa je i okrivljeno
pravno lice predmetno djelo izvršilo umišljajno.  
Prilikom oduke o vrsti i visini kazne sud je imao u vidu da je za predmetno
krivično djelo u Krivčnom zakoniku predviđena kazna zatvora od tri mjeseca do
tri godine. U konkretnom slučaju sud je okrivljenom pravnom licu ˝T. CG˝ d.o.o
cijenio kao olakšavajuće okolnosti ranije poslovanje pravnog lica, odnosno
činjenicu da isto ranije nije kršilo propise, a što je za sud imalo karakter
naročito olakšavajuće okolnosti pa mu je utvrdio novčanu kaznu u iznosu od
1.000,00 (hiljadu) eura (koja je shodno čl.19 i 20 Zakona o odgovornosti
pravnih lica za krivična djela ublažena) i istovremeno odredio da se kazna
neće izvršiti ukoliko okrivljeni za vrijeme od dvije godine od dana
pravosnažnosti presude ne učini novo krivično djelo-uslovna osuda.  
Sud je okrivljenom B. G., cijeneći kao olakšavajuće okolnosti raniju
neosuđivanost okrivljenog i njegov porodični život, a koje okolnosti su za sud
imale karakter i naročito olakšavajuće okolnosti, utvrdio kaznu zatvora u
trajanju od trideset dana, pri čemu su primijenjene odredbe čl.45 i 46 KZ o
ublažavanju kazne i istovremeno odredio da se kazna neće izvršiti ukoliko
okrivljeni za vrijeme od jedne godine od dana pravosnažnosti presude ne učini
novo krivično djelo-uslovna osuda.
Sud smatra de će se izrečenim uslovnim osudama dovoljno vaspitno uticati na
okrivljene da ubuduće ne vrše ovakva i slična krivična djela, te smatra da će
se ostvariti svrha izricanja uslovne osude i krivičnih sankcija.  
Sud na osnovu naprijed navedene krivičnopravne odredbe i čl. 3, 5, 6, 12, 13,
14, 15, 16, 19, 20 i 24 Zakona o odgovornosti pravnih lica za krivična djela,
čl. 2, 4, 5, 8, 15, 33, 36, 39, 42, 45, 46, 52, 53 i 54 Krivičnog zakonika  i
čl.227, 229 i  374. ZKP-a riješio kao u izreci.  
Sud je obavezao optužene da na ime troškova sudskog paušala uplate iznos od po
50,00 eura u roku od 15 dana od dana pravosnažnosti presude,  na žiro račun
Osnovnog suda Kotor br.832-16-52 i dokaz o uplati dostvi ovom sudu s pozivom
na br. K.155/12/12, shodno čl. 227. i 229. ZKP-a.  
OSNOVNI SUD U KOTORU
Dana 09.07.2012. godine 
Zapisničar,
S u d i j a,
Tamara Počanić                                                 Danijela
Samardžić, s. r.                                   
PRAVNA POUKA:   Protiv ove presude dozvoljena je žalba Višem sudu u
Podgorici u roku od 8 dana od dana prijema iste, a preko ovog suda.  