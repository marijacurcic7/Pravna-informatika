


Posl.br.K. 608/11/11 
U IME CRNE GORE 
Osnovni sud u Kotoru, kao nadležni prvostepeni krivični, po sudiji Danijeli
Samardžić, uz učešće zapisničara Slavice Matijević, u krivičnom predmetu
protiv optuženog M. N. , kojeg brani branilac adv. N.K., zbog krivičnog
djela ugrožavanja sigurnosti iz čl.168 st.1 Krivičnog zakonika, koji se vodi
po optužnom predlogu ODT-a Kotor Kt.br.796/10 od 04.05.2011. godine, nakon
održanog glavnog i javnog pretresa dana 18.05.2012. godine u prisustvu
zamjenika ODT-a Kotor Tanje Čolan, optuženog i njegovog branioca adv. N. K. i
oštećenog, donio je i javno objavio dana 23.05.2012. godine sledeću  
PRESUDU 
Optuženi M. N., od oca M. i majke N., rođene M., rođen .. godine u K.,
stalno nastanjen u T., ., državljanin Crne Gore, penzioner-invalid
(nepokretan), oženjen, bez djece, pismen, sa završenom osmogodišnjom školom,
lošeg imovnog stanja, osuđivan i to: presudom Opštinskog suda u Herceg Novom
posl.br. K..od 28.01.1988.godine, zbog krivičnog djela teško djelo protiv
bezbjednosti saobraćaja iz čl.190. st.4. u vezi čl.185. st.3. u vezi st.1. KZ
SRCG, na 60 dana zatvor-uslovno na jednu godinu, osuda brisana 15.05.1990.g.;
presudom ovog suda posl.br. K.... od 14.10.1994.g. zbog krivičnog djela iz
čl.131. st.1. KZ RCG na kaznu zatvora u trajanju od 5 mjeseci-uslovno na dvije
godine i izrečena mjera bezbjednosti oduzimanja predmeta krivičnog djela
shodno čl.69 KZ SRJ i čl.131. st.5. KZ RCG; presudom ovog suda posl.br. K....
od 28.06.2008.godine zbog krivičnog djela nedozvoljene trgovine iz čl.284.
st.3 u vezi st.2. i 1. KZ na tri mjeseca zatvora-uslovno na 1godinu; presudom
ovog suda posl.br. K... od 08.10.2008.godine zbog krivičnog djela nedozvoljeno
držanje oružja i eksplozivnih materija iz čl.403. st.1. KZ CG, na tri mjeseca
zatvora-uslovno na 1 godinu i izrečenu mjeru bezbjednosti oduzimanja predmeta,
protiv kojeg se ne vodi postupak za drugo krivično djelo  
Na osnovu čl. 373. tač.2. ZKP-a  
OSLOBAĐA SE OD OPTUŽBE
Da je,  
dana 26.10.2010. godine oko 16,00 časova u T., ugrozio sigurnost oštećenih V.
V. iz V. i B. M. iz T., prijetnjom da će napasti na život i tijelo B., bliskog
lica oštećenog V.-njegovog ujaka, na način što je oštećenog V. pozvao
telefonom i rekao da će objekat koji je bio u vlasništvu oštećenog B. na
četiri ćoška postaviti eksploziv i isti dići u vazduh, te da će zbog toga
svega pasti krv.  
- čime bi učinio krivično djelo ugrožavanja sigurnosti iz člana 168. stav
1. Krivičnog zakonika. 
Troškovi krivičnog postupka padaju na teret budžetskih sredstava suda.  
O b r a z l o ž e nj e 
ODT iz Kotora podnio je ovom sudu optužni predlog Kt.br.796/10 od
04.05.2011.godine protiv M. N. zbog krivičnog djela ugrožavanja sigurnosti iz
člana 168. stav 1. Krivičnog zakonika.  
U svojoj odbrani optuženi M. N. je izjavio da je neko dao drugi smisao
njegovim riječima. Tačno je da je kritičnog dana pozvao V. V., sestrića
njegovog bivšeg komšije B. M., sa kojim je u prethodnom periodu imao velikih
problema i protiv istog vodio sudski postupak, tako da je jedva čekao da se
odseli. Kada se B. odselio, doznao je da je kuću prodao I. Z., pa je odlučio
da napakosti B. na način što je pozvao V. da mu saopšti da je B. prodao kuću
Muslimanima, pri tom znajući da je V. ogorčen na Muslimane, jer mu je otac za
vrijeme bombardovanja u Srbiji ubijen od strane Albanaca, na šta je V.ostao
zgrožen. Međutim, to je sve što je on prenio V., a ostalo je sve izmišljeno i
iskonstruisano. Izjavio je da nije nikoga vrijeđao, a još manje prijetio i
pominjao eksploziv i dizanje u vazduh, a pogotovo ne da će pasti krv. Naveo je
da bi to bila direktna prijetnja, zbog čega se i nije služio time, već je
pakosno htio da napuni glavu V., kako bi V. reagovao i psovao B.. U razgovoru
sa V. nije bilo niti jedne uvredljive riječi upućene niti njemu, niti njegovom
ujaku. Nije izgovorio riječi "muslimančine i šiptarčine", jer ako je pričao
govorio je muslimanska zajednica ili islamska zajednica, a da riječi "pašće
krv" nema u njegovom rječniku.  
U dokaznom postupku sud je radi utvrđivanja činjeničnog stanja i krivice
optuženog proveo sljedeće dokaze, saslušao: svjedoka-oštećenog B. M., svjedoka
K. V. i svjedoka M. Ž., na saglasnost stranaka pročitao izjavu svjedoka-
oštećenog V. V. sa zapisnika pred istražnim sudijom Osnovnog suda u V. od
18.03.2011. godine i zapisnika o glavnom pretresu pred ovim sudom od
11.07.2011. godine i izvršio uvid u izvod iz Kaznene evidencije za optuženog
Uprave policije Ispostava K.   od 29.04.2011.g.  
Svjedok-oštećeni B. M. izjavio je da je krivičnu prijavu podnio jer se
prijetnjama izrečenim od strane optuženog osjetio ugroženim. Naveo je da ga je
njegov sestrić V. V. iz V., koji je inače odrastao kod njega u T., pozvao i
rekao mu da se pripazi, jer ga je optuženi zvao i rekao mu da je oštećeni
prodao kuću Turcima (Islamskoj zajednici) i da je radi partije pogazio sebe,
te da on neće ujutru da sluša "odžu kako riče". Takođe je rekao da mu ne
preostaje ništa drugo osim da eksplozivom digne sva četiri čoška te kuće u
vazduh i da će zbog toga pasti krv.   Izjavio je da je po V. osjetio da je
uznemiren, a kako isti radi u policiji i on se osjetio ugroženim zbog čega je
otišao i prijavio optuženog. Ošt. je takođe izjavio da je tih dana supruga
optuženog oskrnavila taj vjerski objekat zbog čega se i vodi postupak pred
Višim sudom u Podgorici, što ide u prilog tome da su sposobni i njemu da
naude. Ošt. je objasnio da je u tom periodu još uvjek bio vlasnik kuće iako je
korisnik kuće bila Islamska zajednica mjesec, do mjesec ipo ranije. Nije se
mogao izjasniti koliki je vremenski period prošao od kada je M. pozvao V., a
V. njega i saopštio mu razgovor izmedju njega i M.. Pojasnio je da je
prijetnje koje mu je okrivljeni M. uputio shvatio kao ozbiljne i osjetio se
ugroženim jer nije sam, već ima 5-oro djece, i da tada nije ni razmišljao da
li će se ta prijetnja ostvariti prije ili nakon prodaje, ili u toku prodaje
kuće, ali da je zbog tih prijetnji podnio prijavu policiji. Naveo je da sa
optuženim nije u dobrim komšijskim odnosima poslednjih 5.g., i da je bilo
medjusobnih podnošenja prijava ali da optuženi nije verbalno niti fizički
nasrtao na njega. Takodje je izjavio da mu je V. u razgovoru rekao "ostavi se
sile postoje pravna sredstva da se to riješi", pri tom je djelovao uznemireno
vjerovatno zbog dogadjaja koji je objavljen u novinama i zbog ponašanja
optuženog. Na glavnom pretresu održanom dana 18.05.2012. godine oštećeni se
nije mogao sjetiti riječi koje mu je uputio optuženi, a koje je smatrao za
ozbiljnu prijetnju. U trenutku kada mu je optuženi uputio prijetnje on nije
živio u kući na koju su se odnosile, već 300m dalje od te kuće. Zna da je
optuženi tada bio u invalidskim kolicima, a smatra da je isti sposoban da
digne u vazduh objekat i lica. Pridružio se krivičnom gonjenju, ali nije
postavio imovinsko pravni zahtjev.  
Oštećeni-svjedok V. V. pred istražnim sudijom Osnovnog suda u V. izjavio
je da se on ne smatra oštećenim. Objasnio je da ga je optuženi M. u drugoj
polovini oktobra mjeseca 2010.g. negdje u popodnevnim časovima pozvao na
mobilni telefon i pitao ga da li zna da mu je ujak (B.) prodao kuću
Muslimanima, da od nje prave džamiju i da već dolazi odža iz N. P., na šta mu
je svjedok odgovorio da nema takva saznanja. Zatim mu je rekao da mu ujak nije
više čovjek kakvog znaju, da je sam sebi pljunuo u obraz i krst, te da njemu
(optuženom) ne preostaje ništa drugo osim da na kuću postavi eksploziv na sva
četri ćoška i digne džamiju u vazduh, ta da će zbog toga pasti krv. Svjedok je
naveo da je ovu izjavu optuženog shvatio kao ozbiljnu prijetnju, da bi kasnije
iz novina saznao da je kuća njegovog ujaka pretvorena u džamiju, te da je ista
obijena od strane optuženog i njegove supruge.   Na glavnom pretresu održanim
pred ovim sudom naveo je da ga je optuženi pozvao 26.10.2010. godine u
popodnevnim časovima, koji razgovor je trajao oko 20 minuta, a da je on svog
ujaka M. pozvao na telefon, tek nakon što je u novinama pročitao da je ta kuća
obijena i tada mu je ispričao sadržaj razgovora izmedju njega i M.. Tom
prilikom ujak mu je rekao da se te prijetnje koje je uputio M. sigurno odnose
na njega. Oštećeni svjedok je takodje naveo da je sa njim kontaktirao i
inspektor UP T. O.koji mu je u telefonskom razgovoru rekao da pred sudom da
izjavu koja se od njega traži, što je on i uradio, da bi ga nakon 4 dana,
tačnije 01.11. M. pozvao i rekao da ga je policija privodila zbog njegove
prijave. Objasnio je da nije odmah obratio pažnju na razgovor koji je vodio sa
M. jer je imao svojih problema, već je nakon članka u novinama taj razgovor i
prijetnje shvatio kao ozbiljne. Izjavio je da je od svoje 14.g., živio u T. i
da su do unazad nekoliko godina odnosi optuženog i oštećenog su bili dobri, a
tek je prošle godine prvi put primijetio da komšijski odnosi izmedju njih
nijesu dobri, zbog čega je upućene prijetnje i shvatio ozbiljno. Ošt. svjedok
izjavio je da mu je optuženi u razgovoru rekao ”da im ne preostaje ništa drugo
osim da na sva četri čoška postave eksploziv, da će pasti krv”, ali se pri tom
se nije mogao izjasniti da li je optuženi mislio na potpisnike peticije, ili
na sebe lično. Ostavio je sudu na ocjenu krivično gonjenje i naknadu štete.  
Svjedok K. V. je izjavio da je bio u kući kod M., nakon sakupljanja
potpisa za peticiju i sjeća se da je tada optuženi pozvao V. telefonom kako bi
mu rekao šta mu je ujak uradio. Nije čuo šta je V. odgovarao M., ali u
riječima M. nije bilo prijetnji, niti je čuo riječi "pašće krv". U prostoriji
dok je optuženi razgovarao bila je još prisutna i M. supruga. Razgovor je
trajao oko 15 minuta, ali u istom nije bilo nikakvih prijetnji upućenih V., a
na račun B.. Inače V. V. poznaje jer su bili komšije. Vezano za riječi "na 4
ćoška postaviti eksploziv i isti dići u vazduh" te riječi je optuženi
izgovorio, ali je time prenio mišljenje drugih ljudi, a ne svoje lično, a te
riječi su se odnosile na objekat gdje je bila Islamska zajednica, gdje je
vršila svoje obrede. Dodao je da oštećeni B. tada nije živio u tom objektu,
tačnije još od 30.09.2010. godine, jer je Islamska zajednica taj objekat
preuzela 01.10.2010. godine, te da je optuženi   V. prenio stav svih
potpisnika peticije da će se boriti svim pravnim sredstvima.  
Svjedok M. Ž. ja izjavila da je razgovor optuženog (koji je njen suprug) i
V. bio prijateljski, jer se oni znaju od ranije i bili su komšije i optuženi
ga je nazvao, jer je znao da su njegovog oca ubili Albanci, pa je mislio da će
ga V. bolje razumjeti vezano za onon što je uradio njegov ujak B.. U razgovoru
optuženi je V. prenio mišljenje naroda koji je bio ogorčen B. postupkom.
Izjavila je da je optuženi prenio V. riječi potpisnika peticije da će objekat
u kojem se nalazi Islamska zajednica dići u vazduh, ako ništa ne postignu
samom peticijom. Riječi "pašće krv" nisu pominjane u razgovoru, niti se i
jedna riječ odnosila konkretno na B. i njemu bliska lica, jer B. nije ni živio
u tom objektu, pa ga niko nije pominjao, a ljudi koji su govorili da će dići
džamiju u vazduh nisu pominjali B., već da će dići u vazduh tu kuću.  
Iz izvoda iz Kaznene evidencije Uprave policiej Ispostava K.   od
29.04.2011.g. za optuženog M. proizilazi da je isti ranije osuđivan, i to:
Presudom Opštinskog suda u Herceg Novom posl.br.K. od 28.01.1988.godine, zbog
krivičnog djela teško djelo protiv bezbjednosti saobraćaja iz čl.190. st.4. u
vezi čl.185. st.3. u vezi st.1. KZ SRCG, na 60 dana zatvor-uslovno na jednu
godinu, osuda brisana 15.05.1990.g.; presudom ovog suda posl.br. K.. od
14.10.1994.g. zbog krivičnog djela iz čl.131. st.1. KZ RCG na kaznu zatvora u
trajanju od 5 mjeseci-uslovno na dvije godine i izrečena mjera bezbjednosti
oduzimanja predmeta krivičnog djela shodno čl.69 KZ SRJ i čl.131. st.5. KZ
RCG; presudom ovog suda posl.br. K.. od 28.06.2008.godine zbog krivičnog djela
nedozvoljene trgovine iz čl.284. st.3 u vezi st.2. i 1. KZ na tri mjeseca
zatvora-uslovno na 1godinu; presudom ovog suda posl.br. K.. od
08.10.2008.godine zbog krivičnog djela nedozvoljeno držanje oružja i
eksplozivnih materija iz čl.403. st.1. KZ CG, na tri mjeseca zatvora-uslovno
na 1 godinu, izrečena mjera bezbjednosti oduzimanja predmeta. Okrivljeni nije
evidentiran u prekršajnoj evidenciji Ispostave K..  
Cijeneći sve izvedene dokaze pojedinačno, kao i u njihovoj međusobnoj
povezanosti i u odnosu na odbranu optuženog sud je utvrdio da optuženi nije
učinio krivično djelo koje mu je stavljeno na teret.  
U konkretnoj pravnoj stvari iz provedenih dokaza je nesporno utvrđeno da je
optuženi M. 26.10.2010. godine pozvao telefonom svjedoka-oštećenog V. V. kada
ga je obavijestio da je V. ujak oštećeni B. M. prodao svoju kuću u T.
Islamskoj zajednici, zbog čega je narod u T. bio izrevoltiran, pa je optuženi
(znajući za V. stav po tom pitanju) htio istog da obavijesti o tom činu kako
bi on "napao" svjedoka-oštećenog B.. Sporno je da li su se riječi koje je je
optuženi uputio svjedoku-oštećenom V. "da im ne preostaje ništa drugo osim da
na sva četiri ćoška postave eksploziv i da će isti dići u vazduh, zbog čega će
pasti krv", koje su izgovorene nakon riječi "da će se boriti svim pravnim
sredstvima, ali ako od toga ne bude ništa" odnosile konkretno na svjedoka-
oštećenog B. M. i da li ih je optuženi iznio kao prijetnju ili kao mišljenje
potpisnika peticije, odnosno lokalnog stanovništva (koji su se protivili
pravljenju džamije na tom mjestu) te se kao takvo odnosilo na taj objekat i da
li su se zbog tih riječi oštećeni V.i B.mogli osjetili ugroženo.
Za postojanje krivičnog djela ugrožavanja sigurnosti potrebno je da neko
ugrozi sigurnost nekog lica prijetnjom da će napasti na život ili tijelo tog
lica ili njemu bliskog lica. U konkretnom slučaju sud nalazi da se riječi koje
je optuženi uputio preko telefona svjedoku-oštećenom V. kako će se boriti svim
pravnim sredstvima, pa ako od toga ne bude ništa "da im ne preostaje ništa
drugo osim da na sva četiri ćoška postave eksploziv i da će isti dići u vazduh
zbog čega će pasti krv" nisu odnosile na ošt. B. ili njemu bliska lica, s
obzirom da je optuženi izgovarajući navedene riječi iznio mišljenje lokalnog
stanovništva povodom osnivanja Islamske zajednice u njihovoj neposrednoj
blizini, odnosno u objektu koji je bio vlasništvo oštećenog B., ali koji u
njemu tada nije stanovao, kako to nesporno proizilazi i iz samog iskaza
oštećenog B.. Navedeno su potvrdili svjedok K. i svjedok M. Ž., supruga
optuženog, koji su prisustvovali predmetnom razgovoru. Takođe iz iskaza ošt.
V. datim na zapisnik pred istražnim sudijom Osnovnog suda u V. jasno
proizilazi da je optuženi rekao da će džamiju dići u vazduh, pa prema tome,
navedene riječi izgovorene od strane optuženog se ne odnose na život ili
tijelo oštećenih, odnosno oštećenog B., jer on 26.10.2012. godine nije živio u
spornom objektu, a prijetnja se ne može odnositi na posjed, odnosno imovinu, s
obzirom da krivično djelo ugrožavanja sigurnosti podrazumijeva kvalifikovanu
prijetnju, odnosno prijetnju koja je ozbiljna i opasna i koja prema
okolnostima konkretnog slučaja treba da izazove strah, uznemirenost,
uzbuđenost ili slično osjećanje ugroženosti života i tijela. U konkretnom
slučaju taj uslov nije ispunjen, s obzirom da se oštećeni V. zbog navedenih
prijetnji nije osjetio ugroženo, o čemu svjedoči njegov iskaz u kojem je sam
ostavio mogućnost da je izgovaranjem gore navedenih riječi optuženi iznio
mišljenje potpisnika peticije, kao i činjenica da je svog ujaka ošt. B. pozvao
tek nakon 4-5 dana i saopštio mu sadržaj razgovora s optuženim. Da je ošt. V.
optuženog shvatio ozbiljno i njegove riječi opasne po svoj život ili život
svoga ujaka on bi istog odmah pozvao, odnosno neposredno nakon razgovora s
optuženim i upozorio ga o mogućim posledicama. Sam ošt. V. je takođe naveo
kako na ovaj razgovor s optuženim koji je trajao oko 20 minuta "nije obraćao
pažnju", što govori o "opasnosti" izgovorenih riječi optuženog i njihovom
shvatanju od strane ošt. V.. Sud tako nalazi da postoje protivrječnosti u
iskazu ošt. V. u dijelu shvatanja ozbiljnosti prijetnje, jer je pred istražnim
sudijom Osnovnog suda u V. izjavio da je istu shvatio ozbiljno, a potom pred
ovim sudom da na razgovor nije obraćao pažnju, međutim da je bilo tako,
odnosno da je prijetnje shvatio opasnim po život i tijelo, sigurno da ne bi
mogao da "ne obrati pažnju" na razgovor koji je vodio s optuženim i ujaka
obavijesti o istima tek nakon par dana.  
Takođe, po nalaženju suda navedene riječi nisu mogle prouzrokovati osjećanje
ugroženosti po ošt. B. M. jer se iste i nisu odnosile na njega, već na posjed
u kojem on nije ni stanovao, a što ne čini krivično djelo ugrožavanja
sigurnosti. U prilog navedenom stoji i iskaz ošt. B. sa glavnog pretresa kada
upitan da ponovi riječi koje su kod njega izazvale osjećanje ugroženosti,
istih nije mogao da se sjeti, što je kod suda stvorilo utisak da kod ošt. B.
nije postojao strah po tjelesni integritet, jer da je tako, svakako da riječi
zbog kojih je eventualno mogao osjetiti nesigurnost, strah, uznemirenost po
sopstveni integritet ne bi zaboravio.  
Osim navedenog, riječi optuženog "da im ne preostaje ništa drugo osim da na
sva četiri ćoška postave eksploziv i da će isti dići u vazduh zbog čega će
pasti krv" izgovorene su uz uslov, odnosno nakon riječi " da će se boriti svim
pravnim sredstvima, ali ako od toga ne bude ništa da im onda ne preostaje
ništa nego da postave eksploziv" , a što proizilazi iz iskaza ošt. V.,
svjedoka K. i svjedoka M. Ž.. Dakle, navedene riječi su uslovljene nekim
drugim događajem tj. iscrpljenjem svih pravnih sredstava, pa tek onda (dakle u
nekom kasnijem periodu) ako to ne bude dalo rezultate da će se postaviti
eksploziv.  
Sa svega navedenog za sud nije dokazano da je opt. M. učinio krivično djelo
ugrožavanja sigurnosti iz čl.168 st. 1 Krivičnog zakonika prema ošt. B. i V.,
pa ga je shodno čl. 373 tač.2 ZKP-a oslobodio od optužbe.  
Shodno čl. 230 st.1 ZKP-a troškovi padaju na teret budžetskih sredstava suda.  
OSNOVNI SUD U KOTORU
Dana, 23.05.2012. godine
Zapisničar,
SUDIJA
Slavica Matijević s.r.
Danijela Samardžić s.r. 
PRAVNA POUKA: Protiv ove presude ima se pravo žalbe Višem sudu u Podgorici
u roku od 8 dana od dana prijema iste, a preko ovog suda.  