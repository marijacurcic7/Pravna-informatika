OSNOVNI SUD U ROŽAJAMA
K.br. 134/12
U IME CRNE GORE
Sudija Osnovnog suda u Rožajama Milosav Zekić, uz učešće zapisničara Aide
Luboder , rješavajući po Optužnom predlogu Osnovnog državnog tužilaštva iz
Rožaja Kt. br. 162/12 od 27. avgusta 2012. godine podnijete protiv okrivljenog
T. P. iz Švajcarske, zbog krivičnog djela nedozvoljena trgovina iz
čl.284.st.1. Krivičnog zakonika , nakon održanog glavnog i javnog pretresa u
prisustvu Osnovnog državnog tužioca Hajrana Kalača iz Rožaja, okrivljenog i
njegovog branioca advokata A. Š. iz Rožaja postavljenog po službenoj dužnosti
, dana 27. 08. 2012. godine, d o n i o j e i javno objavio
P R E S U D U
Okrivljeni T.P., od oca A. i majke V. rodj.K., rodjen .. godine u
Splitu,Republika Hrvatska, sa prebivalištem u Švajcarskoj,Jost-Greder-Weg
br.7,4503Solothurn, državljanin Švajcarske,razumije crnogorski jezik,a njegov
jezik je hrvatski, pismen, završio SSS -mašinski smjer, po zanimanju trgovački
putnik, razveden, otac 3 djece, srednjeg imovnog stanja.
K R I V J E
Što je:
neutvrdjenog dana 2012.godine u Švajcarskoj,nemajući ovlašćenje za trgovinu
nabavio robu opšte upotrebe i to 2(dva)sata marke"Paul Picot",tip"TITANIUM"C
TYPE 48 mm" PP1410 HELIUM VALVE" i "Paul Picot"tip "STEEL,GENTLEMAN 042MM" u
vrijednosti od 3.970,00eura,u svrhu dalje prodaje na području Crne Gore,
- čime je izvršio krivično djelo nedozvoljena trgovina iz čl. 284. st.1.
Krivičnog zakonika,
- pa mu sud primjenom pomenutog zakonskog propisa i čl. 4, 13, 15, 32, 36,
42,52,53,54, Krivičnog zakonika i čl. 374. Zakonika o krivičnom postupku
izriče,
USLOVNU OSUDU
Kojom mu utvrdjuje kaznu zatvora u trajanju od 60 (šezdeset) dana i
istovremeno odredjuje da se kazna neće izvršiti ukoliko osudjeni u roku od
jedne godine ne izvrši novo krivično djelo.
Da plati ovome sudu na ime troškova krivičnog postupka iznos od 187,50 eura i
na ime paušala iznos od 30,00 eura,u roku od 15 dana po pravosnažnosti ove
presude.
Od okrivljenog se oduzimaju dva sata marke "Paul Picot"tip" Titanium"C Type 48
mm"PP1410 Helium Valve" i "Paul Picot"tip "Steel,Gentelman 042MM",koji su
predmet izvršenja krivičnog djela.
O b r a z l o ž e nj e
Osnovno državno tužilaštvo iz Rožaja podnijelo je ovom sudu Optužni predlog
Kt.br. 162/12 od 27. avgust 2012.godine protiv okrivljenog T. P. iz Švajcarske
zbog krivičnog djela nedozvoljena trgovina iz čl. 284. st.1. Krivičnog
zakonika (KZ).
Na glavnom pretresu Osnovni državni tužilac Hajran Kalač ostao je pri
podnijetom optužnom predlogu, te je predložio da sud istog oglasi krivim za
izvršeno krivično djelo i da mu izrekne uslovnu osudu kojom će mu utvrditi
kaznu zatvora u trajanju od 60 dana,čije se izvršenje odlaže za godinu dana
pod uslovom da okrivljeni ne izvrši novo krivično djelo i da se, na osnovu
čl.284.st.6.KZ, od okrivljenog oduzme predmetna roba ,koja je upotrebljena za
izvršenje krivičnog djela.
Branilac okrivljenog advokat A.Š.u završnoj riječi istakao je da je u toku
postupka nesporno utvrdjeno da je njegov branjenik nabavio dva sata i da za ta
dva sata nije imao dokaz o porijeklu ,jer ih je nabavio kao uzorke od
proizvodjača i bio je u obavezi da iste drži u svojini za period od godinu
dana i da ih u tom periodu nije mogao otudjiti.Istakao je da nema dokaza koji
ukazuju da je njegov branjenik predmetne satove nabavio u svrhu prodaje,koji
predstavljaju osnovni element postojanja krivičnog djela,pa je predložio da ga
sud oslobodi od optužbe ,a ako ga oglasi krivim da ga što blaže kazni.
Okrivljeni T. P. na glavnom pretresu nije priznao izvršenje krivičnog djela ni
krivicu za krivično djelo za koje je okrivljen.
U svojoj odbrani je istakao da radi kao ovlašćeni trgovački putnik privrednog
društva ,,Paul Picot SA" i vrši promociju i distribuciju satova marke ,,Paul
Picot" na tržištima Hrvatske,Srbije,Crne Gore i Slovenije i posjeduje
ovlašćenje za trgovinu tim satovima. Da je dana 26.08.2012.godine, kod sebe
imao 17 satova koje je pokazivao kupcima tj. koristio ih kao uzorke, za koje
je imao dokumentaciju. Pored ovih satova posjedovao je i dva lična sata iste
marke, koja je dobio od firme po nižoj cijeni od stvarne vrijednosti tj. po
cijeni od 2.400,00 eura, stim da je bio u obavezi da i ove satove koristi kao
uzorke za period od godinu dana i da ih u tom periodu nemože otuđiti, dok je
prodajna vrijednost istih iznosila 3.970,00 eura. Za ova dva sata nije imao
dokumentaciju. Da je toga dana oko 14,00 h,naišao na carinski prelaz
"Dračenovac" izmedju Republike Srbije i Crne Gore, kojom prilikom je upoznao
službenike carine da je trgovački putnik navedene firme, pokazao im ovlašćenje
da vrši distribuciju satova, i prijavio satove koji su se nalazili u jednoj
torbi. Prilikom pregleda satova službenici carine su pronašli 17 satova za
koje je imao dokumentaciju, kao i njegova dva lična sata za koje nije imao
dokumentaciju pa su mu isti oduzeti. Na osnovu dokumentacije u kojoj je bila
upisana prodajna vrijednost 17 satova, službenik carine je utvrdio vrijednost
i ova dva sata za koja nije imao dokumentaciju u iznosu od 3.970,00 eura, jer
su svi satovi bili iste marke, nakon čega mu je izdat prekršajni nalog za
plaćanje novčane kazne u iznosu od 500,00 eura koju kaznu je platio. Smatra da
nije izvršio djelo za koje je optužen, te je predložio je da ga sud oslobodi
od optužbe,a ako ga oglasi krivim da ga što blaže kazni.
Po ovoj krivično-pravnoj stvari ,sud je izveo dokaze:pročitao potvrdu o
privremeno oduzetoj robi Uprava carina Ci
"Dračenovac"br.13/13/D-708/2,zapisnik o carinskom prekršaju Cl"Dračenovac"od
26.08.2012.g.,izvršio uvid u prekršajni nalog br.38385/14-2012 od
26.08.2012.g. i kreditni nalog kojim je okrivljeni platio prekršajnu kaznu.
Iz potvrde o privremeno oduzetoj robi Uprava carina Ci "Dračenovac"
br.13/13/D-708/2 se vidi da su dana 26.08.2010.g.na carinskom prelazu
Dračenovac od okrivljenog oduzeta 2(dva) sata marke "Paul Picot"tip"
Titanium"C Type 48 mm"PP1410 Helium Valve" i "Paul Picot"tip "Steel,Gentelman
042MM".
Iz zapisnika o carinskom prekršaju Cl,,Dračenovac" od 26.08.2012.g.se vidi da
je dana 26.08.2012.g.u 14,30 časova na graničnom prelazu "Dračenovac", Opština
Rožaje naišlo vozilo u kojem se nalazio okrivljeni i na pitanje carinskog
službenika imali šta da prijavi ,okrivljeni je odgovorio da nema i da
posjeduje Ata-Karnet, te da su na Ata-Karnetu satovi.Prilikom pregleda vozila
nadjena su dva sata za koje okrivljeni nije prijavio,niti je imao
dokumentaciju za iste ,čija vrijednost iznosi 3.970,00 eura.
Iz prekršajnog naloga br.38385/14-2012 od 26.08.2012.g.se vidi da okrivljeni
na carinskom prelazu Dračenovac nije prijavio dva sata čija je vrijednost
iznosila 3.970,00 eura, za koje nije posjedovao nikakvu dokumentaciju. Da je
okrivljeni izjavio da su satovi njegovi i da je imao namjeru da ih proda
bogatim Rusima u Budvi, te je učinio prekršaj iz čl. 240. st. 1. tač. 1, pa mu
se izriče novčana kazna u iznosu od 500,00 eura ukoliko prihvati plaćanje ove
kazne na ž.r. br. 805-955-02 u roku od 8 dana.
Iz kreditnog naloga proizilazi da je okrivljeni platio novčanu kaznu Upravi
Carina u iznosu od 500,00 eura po prekršajnom nalogu na ž. r. br. 805-955-02.
Cijeneći odbranu okrivljenog i sve izvedene dokaze, kako pojedinačno tako i u
medjusobnoj vezi u smislu čl.370.st.3.Zakonika o Krivičnom postupku(ZKP),sud
je nesumljivo utvrdio činjenično stanje kao u dispozitivu presude.
Naime, okrivljeni nespori da radi kao trgovački putnik privrednog društva Paul
Picot SA i vrši promociju i distribuciju satova marke Paul Picot. Nespori da
je kritičnog dana nosio sa sobom 17 satova kao uzorke koje je pokazivao
kupcima, za koje je posedovao dokumentaciju i da je pored ovih satova imao još
dva sata iste marke, za koje nije posedovao dokumentacij, te su mu isti
oduzeti na carinskom prelazu "Dračenovac", Opština Rožaje. Nespori da je
prodajna cijena ovih satova iznosila 3.970,00 eura, kolika je vrijednost i
ostalih satova koje je posedovao, što su utvrdili i službenici carine.
Iskaz okrivljenog, u ovom dijelu, sud je prihvatio kao objektivan, uvjerljiv i
potvrđen dokazima izvedenim u postupku. Naime, iz potvrde o privremeno
oduzetoj robi Uprava Carina Ci "Dračenovac" br.13/13/D-708/2 od 26.08.2012.g.
utvrđeno je da su toga dana na carinskom prelazu "Dračenovac" od okrivljenog
oduzeta dva sata marke "Paul Picot"tip" Titanium"C Type 48 mm"PP1410 Helium
Valve" i "Paul Picot"tip "Steel,Gentelman 042MM". Ovaj dokaz, sud je prihvatio
kao jasan i određen, jer je isti potvrđen iskazom okrivljenog i ostalim
izvedneim dokazima.
Iz zapisnika o carinskom prekršaju Cl,,Dračenovac" od 26.08.2012.g. utvrđeno
je da toga dana u 14,30 časova na graničnom prelazu "Dračenovac" okrivljeni
nije prijavio dva sata, nakon čega je izvršen pregled vozila u kojem su nađeni
ovi satovi čija je vrijednost iznosila 3.970,00 eura, za koje okrivljeni nije
imao dokumentaciju. Ovaj dokaz, sud je prihvatio kao istinit i jasan jer isti
nalazi oslonca u iskazu okrivljenog i ostalim izvedenim dokazima.
Iz prekršajnog naloga br.38385/14-2012 od 26.08.2012.g. utvrđeno je da
okrivljeni na carinskom prelazu "Dračenovac" nije prijavio dva sata, čija je
vrijednost iznosila 3.970,00 eura, za koje nije posjedovao dokumentaciju, te
da je službenicima carine saopštio da su satovi njegovi i da je imao namjeru
da ih proda bogatim Rusima u Budvi. Utvrđeno je da je okrivljenom izdat
prekršajni nalog, kojim je određeno da plati novčanu kaznu u iznosu od 500,00
eura za prekršaj iz čl. 240. st. 1. tač. 1 KZ, ukoliko prihvati plaćanje ove
kazne u roku od 8 dana. Ovaj dokaz sud je prihvatio kao tačan i istinit, jer
je isti potkrijepljen ostalim izvedenim dokazima, a djelimično nalazi oslonca
i u iskazu okrivljenog.
Iz kreditnog naloga utvrđeno je da je okrivljeni platio novčanu kaznu Upravi
Carina u iznosu od 500,00 eura po navedenom prekršajnom nalogu. Ovaj dokaz sud
je prihvatio kao jasan i istinit, obzirom da je isti potvrđen iskazom
okrivljenog, a nalazi oslonca i ostalim izvedenim dokazima.
Sud je cijenio iskaz okrivljenog u dijelu u kojem ističe da nije nameravao da
prodaje ova dva sata, već ih je koristio kao uzorke i pokazivao kupcima bez
prava da ih otuđi za godinu dana, ali njegov iskaz nije prihvatio obzirom da
je isti neuvjerljiv, neobjektivan i nenalazi oslonca u dokazima izvedenim u
postupku iz kojih nesumljivo proizilazi da je okrivljeni bez ovlašćenja za
trgovinu nabavio ove satove u namjeri da ih proda na teritoriji Crne Gore, pa
je očigledno da je njegova odbrana,u ovom dijelu, usmjerena ka izbegavanju
krivičnopravne odgovornosti. Nema uticaja na drugačiji zaključak to što
okrivljeni navodi da je sporne satove nabavio za iznos od 2.400,00 eura,
obzirom da ni on nespori da je iste nabavio po nižoj cijeni od njihove stvarne
vrijednosti i da je prodajna tj. tržišna vrijednost istih iznosila 3.970,00
eura, što se utvrđuje i iz dokaza izvedenih u postupku.
Dakle ,u postupku je utvrdjeno da je okrivljeni neutvrdjenog dana 2012g.,u
Švajcarskoj,nemajući ovlašćenje za trgovinu nabavio robu opšte upotrebe i to
2(dva)sata marke "Paul Picot"tip "TITANIUM" C TYPE 48 mm"PP1410 HELIUM VALVE"
i Paul Picot" tip" STEEL,GENTLEMAN 042MM"u vrijednosti od 3.970,00 eura,u
svrhu dalje prodaje na području Crne Gore.
Iz ovakvog iznijetog i utvrdjenog činjeničnog stanja nesumljivo proizilazi da
su u radnjama okrivljenog sadržani svi bitni elementi krivičnog djela
nedozvoljena trgovina iz čl.284.st.1.Krivičnog zakonika,za koje djelo je sud
istog oglasio krivim i izrekao mu uslovnu osudu utvrdjujući mu pritom kaznu
zatvora u trajanju od 60 dana i istovremeno odredio da se kazna neće izvršiti
ukoliko isti u roku od jedne godine ne izvrši novo krivično djelo.
Prilikom izricanja ovakve vrste krivične sankcije,sud je imao u vidu stepen
krivice okrivljenog,stepen nastupjele posledice,okolnosti pod kojima je djelo
izvršeno, držanje okrivljenog nakon izvršenog djela i njegove porodične
prilike, pa je sud imajući pritom u vidu svrhu uslovne osude iz čl.42 .KZ u
okviru opšte svrhe krivičnih sankcija iz čl.4.istog zakona našao da je imalo
mjesta izricanju ovakve vrste krivične sankcije ubijedjen da će upozorenje uz
prijetnju kazne u dovoljnoj mjeri uticati na okrivljenog da ubuduće ne vrši
bilo kakva krivična djela i da će vaspitno djelovati na druge da ne čine ista
ili slična djela.
Na osnovu čl.229.u vezi čl.226.st.2.tač.1.ZKP,sud je obavezao okrivljenog da
plati ovome sudu na ime troškova krivičnog postupka iznos od 187,50 eura koji
troškovi se odnose na ime troškova za branioca postavljenog po službenoj
dužnosti.
Na osnovu čl. 229. u vezi čl. 226. st.2. tač.9. i st.3. ZKP-a sud je obavezao
okrivljenog da plati ovome sudu na ime paušala iznos od 30,00 eura.
Na osnovu čl. 284.st.6. KZ,od okrivljenog se oduzimaju dva sata marke" Paul
Picot",tip" Titanium "C Type 48 mm" PP1410 Helijum Valve" i "Paul Picot" tip
"Steel,Gentleman 042MM",koji su predmet izvršenja krivičnog djela.
Sa izloženog odlučeno je kao u dispozitivu ove presude.
OSNOVNI SUD U ROŽAJAMA, dana 27. 08. 2012. godine.
Zapisničar,
Aida Luboder,s.r. S U D I J A,
Milosav Zekić,s.r.
PRAVNA POUKA: Protiv ove presude može se izjaviti žalba u roku od 8 dana od
dana prijema iste i to Višem sudu u Bijelom Polju, a preko ovog suda.