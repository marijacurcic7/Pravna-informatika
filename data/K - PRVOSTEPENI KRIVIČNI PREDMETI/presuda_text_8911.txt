OSNOVNI SUD U ROŽAJAMA
K.br.143/12.
U IME CRNE GORE
OSNOVNI SUD U ROŽAJAMA i to Predsjednik suda Camić Zahit, kao sudija
pojedinac, sa zapisničarem Burdžović Adisom, odlučujući po optužnom predlogu
Osnovnog Državnog Tužilaštva iz Rožaja Kt.br.160/12. od 06. septembra
2012.godine, protiv okrivljenog M. S. iz Rožaja zbog krivičnog djela
nedozvoljene polne radnje iz čl. 208.st.1. u vezi čl. 204.st.1. Krivičnog
Zakonika, nakon održanog glavnog pretresa u prisustvu Zamjenika Osnovnog
Državnog Tužioca Selmanović Armina iz Rožaja, oštećene K. M. i orkivljenog
dana 01.10.2012.g. donio i objavio
P R E S U D U
Okrivljeni M. S. JMB ., od oca Ismeta i majke E., rodj. R., rodjen ..godine, u
Beranama, živi u Rožajama, drž. CG, razumije Crnogorski jezik, koji mu je i
maternji jezik, pismen, završio Pravni fakultet, srednjeg imovnog stanja,
neosudjivan.
Na osnovu čl. 373.tač.2. Zakonika o Krivičnom postupku,
OSLOBADJA SE OD OTPUŽBE
Da je:
Dana 24.8.2012.godine oko 23,00 h, u blizini tunela Lokve, opština Berane, u
svom putničkom motornom vozilu marke „Volkswagen“ tip „Golf V“ reg oznaka RO
AP 964, u cilju zadovoljenja svog polnog nagona, upotrebom sile izvršio
nedozvoljene polne radnje nad M. K., na način što je istu rukom dohvatio za
kosu i držeći je za glavu povlačio prema sebi, a zatim joj stavio svoj polni
organ u usta, usljed čega je M. povratila, a nakon toga je otvorila vrata od
vozila i pobjegla u šumu,
-čime bi izvršio krivično djelo nedozvoljene polne radnje iz čl. 208.st.1. u vezi čl. 204.st.1. Krivičnog Zakonika.
Jer nije dokazano da je okrivljeni učinio djelo za koje je optužen.
Troškova krivičnog postupka nije bilo.
Oštećena K. M. radi ostvarivanja odštetnog zahtjeva upućuje se na gradjansku
parnicu.
O b r a z l o ž e n j e
ODT iz Rožaja podnio je optužni predlog Kt.br.160/12. od 06.9.2012.godine,
protiv okrivljenog M.S. iz Rožaja, zbog krivičnog djela nedozvoljene polne
radnje iz čl. 208.st.1. u vezi čl. 204.st.1. KZ.
Na glavnom pretresu Zamjenik ODT-a iz Rožaja istakao je: da je u postupku
utvrdjeno da je okrivljeni sa oštećenom bio u ljubavnoj vezi i da je ista sa
okrivljenim dobrovoljno pošla, ali da nije prihvatila da sa istim ima
seksualni odnos. Da su u radnjama okrivljenog sadržani svi bitni elementi
krivičnog djela nedozvoljene polne radnje iz čl. 208. st. 1. u vezi čl. 204.
st.1. KZ. Predložio je da sud okrivljenog oglasi krivim za izvršeno krivično
djelo i osudi ga na kaznu zatvora u trajanju od 45 dana.
Oštećena K. M. pridružila se krivičnom gonjenju ODT-a u odnosu na okrivljenog.
Postavila je imovinsko pravni zahtjev, ali isti nije precizirala.
Sud je u smislu čl. 314. ZKP isključio javnost do završetka glavnog pretresa
radi zaštite ličnog i porodičnog života okrivljenog i oštećene.
Okrivljeni M. S. na glavnom pretresu izjavio je da ne priznaje izvršenje
krivičnog djela za krivično djelo koje mu se optužbom stavlja na teret.
U svojoj odbrani ponovio je iskaz dat na zapisniku Kt.br.160/12. od
25.8.2012.godine pred ODT-om u Rožajama, gdje je istakao: da K. M. poznaje od
ranije i sa istom je bio u ljubavnoj vezi od juna mjeseca ove godine. Imao je
namjeru da sa istom stupi u bračnu zajednicu. Od juna mjeseca sa istom je
svakodnevno izlazio u grad i svojim vozilom je vozio do njene kuće. Za njihovu
vezu bila je upoznata majka oštećene, sestre i ostala rodbina, kao i njegova
porodica. Dana 24.8. ove godine sa oštećenom se vidio više puta. Oko 19,30 h,
istu je odvezao vozilom do njene kuće i dogovorili se da u večernjim satima
ponovo podje do njene kuće i uzme je. Kada joj je poslao SMS poruku da se po
prethodnom dogovoru ponovo vide ista mu je kazala da se nalazi kod brata od
tetke i da će mu javiti kasnije da li može da izadje. Nakon 20 minuta istu je
pozvao telefonom da bi se dogovorili da se vide te mu je kazala da može da
dodje vozilom do kuće njene babe gdje se nalazila i da će izaći. Oko 21,30 h,
pošao je vozilom marke „Golf“ da uzme oštećenu. Kada je došao do kuće njene
babe, vidio je da ga M. čeka i tada je ušla u vozilo i pošli su u pravcu
grada. Ranije su se dogovorili da podju u mjesto koje se nalazi prije tunela
Lokve gdje su ranije išli i vodili ljubav. Kada su došli na ovo mjesto vozilo
je zaustavio. Poljubili su se nakon čega je M. sa sjedišta suvozača gdje je
sjedela prešla na njegovo sjedište, koje je prethodno spustio i počeli su
voditi ljubav nekoliko minuta. M. je počela sama da skida garderobu i to
gornji dio trenerke, maicu, dok joj je on skinuo brus halter čemu se nije
protivila. M. je ponovo prešla na sjedište suvozača i svukla donji dio
trenerke, kao i intimni veš. Skinuo je svoju garderobu. M. je prešla ponovo na
sjedište na kojem je sjedio tako da je bila nad njim i počeli su dodirivati
polne organe i druge djelove tijela. Pričali su o seksualnom odnosu. M. je u
jednom momentu njegov polni organ stavila u njen polni organ tako da su imali
seksualni odnos koji je trajao oko 2 minuta i više puta je vadila njegov polni
organ iz svog polnog organa. Ista se nije opirala dok su imali odnos. Sa istom
je i ranije imao seksualne odnose. M. je prešla na sjedište suvozača i zamolio
je da ga oralno zadovoljava, na šta je ona pristala i njegov polni organ
stavila u svoja usta, tako da je to trajalo 5 – 6 minuta. Ponovo je prešla na
njegovo sjedište i imali seksualni odnos koji je trajao 2 – 3 minuta, nakon
čega je prešla na sjedište suvozača i ponovo ga oralno zadovoljavala 2-3
minuta. Ponovo je prešla na njegovo sjedište i imali su seksualni odnos nakon
čega je prešla na mjesto suvozača i tada mu se obratila riječima „je li ti
misliš samnom samo ovako ili misliš da me ženiš“. Kazao je da su kratko u vezi
te da je potrebno da prodje vrijeme da bi o tome razmislio. Kazala mu je da
joj je toplo, otvorila vrata od vozila koja su bila zaključana, uzela donji
dio trenerke i maicu i nestala iz vozila. Nije vidio gdje je otišla jer je
okolo šuma. Više puta je zvao po imenu, ali se ista nije javljala. Upalio je
svetlo na vozilu i istu tražio, ali je nije našao. Telefonom je pozvao brata
od tetke S. H. da dodje i da M. traže. Semir je došao sa njegova dva brata i
J. B. i M. su tražili. Telefonom je pozvao M. sestru od strica da je pita da
li joj se ista javila i ona mu je odgovorila da je ona sa njim. Uplašio se i
tada je pozvao policiju i ovo prijavio. Ponovo je pozvao sestru od strica M.
da je pita da li se ista javila i čuo je glasnu muziku, te je zaključio da je
ista bila kod njene sestre od strica. Vozilom je pošao za Rožaje da bi M.
vratio ostalu garderobu koja je ostala u vozilu. U centru grada je primijetio
M. sa njenim roditeljima i pošao je za njima. Isti su došli do policije gdje i
ušli u stanicu. Izašao je iz vozila i pošao u policiju. M. mu je kazala da je
policija tražila i da je došla da se javi, dok ga je njen otac psovao. U
policiji je dao izjavu u vezi ovog slučaja. Sa M. je i ranije imao seksualne
odnose i radili su iste stvari kao i tu noć. Nije mu poznato zbog čega ga je
ista prijavila, a ne isključuje mogućnost da je to uradila zbog toga jer je
zaključila da istu neće da oženi. Istoj nije primjenom sile stavljao polni
organ u njena usta, već je ista to radila dobrovoljno i bez prinude.
Na glavnom pretresu okrivljeni je dodao: dok se ljubio sa M. nije doživio
orgazam, a od iste nije tražio da njegov polni organ stavlja u usta, već je
ista to radila dobrovoljno. Sa M. od 24.8. 2012.g. nema nikakvog kontakta.
Sjeća se da mu je to veče ista kazala „ako misliš majko da ja svako veče ovako
sa tobom imam probleme, vodi me kući i uživaj“. Da joj je odgovorio da nije
još vrijeme da je vodi kući nakon čega je ista izašla iz vozila, prethodno mu
govoreći „gadi mi se hoću da povratim“. Kada ga je oralno zadovoljavala ne
isključuje mogućnost da je istu u tom zanosu dohvatio za glavu da bi vidio
kako to radi. Sve mu je ovo teško palo, te da je svjestan težine krivičnog
djela koje mu se stavlja na teret, ali da isto nije izvršio.
Na glavnom pretresu sud je izveo dokaze: saslušanjem u svojstvu oštećene –
svjedoka K. M., pročitao izvještaj ljekara HMP Rožaje br.7722 od
25.8.2012.godine, izvještaj ljekara specijaliste ginekološke ambulante JZU
Doma zdravlja Rožaje br. 1845 i 1846. od 25.8.2012.godine, pročitao zapisnik o
pretresanju stana i drugih prostorija br.02-Kri 67/12. od 25.8.2012.godine
Ispostave Rožaje, pročitao izvještaj o uzrokovanju tragova sa lica mjesta
Ispostave Rožaje od 25.8.2012.godine, izvršio uvid u fotodokumentaciju
Ispostave Rožaje br. 156/2012. od 25.8.2012.godine, u svojstvu svjedoka
saslušao dr. D. A. i dr. L. A. specijaliste ginekologije i akušerstva Doma
zdravlja u Rožajama i pročitao izvod iz kaznene evidencije na ime okrivljenog.
Oštećena –svjedok K. M. na glavnom pretresu ponovila je iskaz dat na zapisniku
Kt.br.160/12. od 25.8.2012. godine pred ODT-om u Rožajama, gdje ke istakla: da
se sa okrivljenm poznaje od ranije i često su se vidjali i družili. Da je
prije mjesec dana sa istim počela ljubavnu vezu, tako da su se vidjeli 3-4
puta u Beranama. Za vrijeme trajanja te veze često su se svadjali zbog njegove
ljubomore. Često joj je govorio da ga vara i da ima drugog momka i molila ga
da se više tako ne ponaša. Isti je vjerovao drugim ljudima koji su izmišljali
razne priče za nju. Dana 24.8.2012. godine više puta su se vidjali. Nakon
završenog posla okrivljeni je odvezao vozilom do kuće u s. Sredjani. Prilikom
napuštanja vozila poljuili su se tako da je pošla kući. Okrivljeni joj je u
toku dana više puta predlagao da to veče izadju negdje na večeru. Nije bila
raspoložena da izadje to veče tako da mu nije odgovorila na njegov predlog već
mu je kazala da će o tome da vidi. Dok je bila kod kuće isti joj je poslao
nekoliko SMS poruka da izadju. Oko 21 h, istom je odgovorila da se nalazi kod
strica. Isti je pozvao telefonom i pitao je gdje se nalazi, te mu je
odgovorila da je kod svoje babe. Kazao joj je da će da dodje i provjeri gdje
se nalazi. Isti je oko 21,30 h, vozilom došao ispred kuće njene babe.
Telefonom mu je govorila da neće da izadje, ali je u jednom momentu izašla iz
kuće i pošla do vozila. Okrivljeni je tražio da vidi njenu majku da se uvjeri
da li je ona sa njom. Kazala mu je da majka nije sa njom i da se udalji sa
vozilom. Isti joj je odgovorio „ukoliko ne udje u vozilo da će poć u kuću
njene babe da vidi ko se tu nalazi. Pošto se nije udaljio vozilom već joj je
govorio da mora u vozilo ući, a ukoliko to ne učini da će joj napraviti
problem. Ušla je u vozilo i okrivljeni joj je kazao da će se odmah vratiti
samo da naprave jedan krug. Okrivljeni je vozio za jednim vozilom koje je bilo
u toj blizini, jer je mislio da je to vozilo došlo zbog nje. Kada se uvjerio
da ona nije upoznata u vezi tog vozila vratili su se put Rožaja. Sestra je
pozvala telefonom da se vrati kući i istoj je kazala da će odmah da izadje iz
vozila. Okrivljeni nije zaustavio vozilo, te je otvorila vrata, ali je isti
povećao brzinu kretanja vozila i pošli su u pravcu grada. Kada su došli u s.
Seošnica zbog lošeg puta i usporene brzine vozila, otvorila je vrata i izašla
iz vozila. Pošla je pješice putem, dok je okrivljeni vozilom išao za njom.
Kazao joj je da će ući u njenu kuću i kuću njenog strica i da će svašta
uraditi. Ponovo je dobrovoljno ušla u vozilo i isti je tada udario četiri puta
po glavi otvorenom šakom zbog čega je plakala. Pošli su u pravcu Berana, te
kada ga je pitala zbog čega se tako ponaša on joj je odgovorio „sa tobom
čovjek ne može drugačije već da te bije“. Dolazeći u blizini tunela Lokve
skrenuli su na sporedni put gdje je okrivljeni vozilo zaustavio. Istom je
govorila da mu ne može pružiti ono što on traži tj. seksualni odnos, što je
isti od nje često tražio. Počeli su se ljubiti i to je trajalo oko 2-3 minuta.
Isti joj je kazao da to veče moraju imati seksualni odnos, na šta mu je
odgovorila da ne želi. Dobrovoljno je prešla sa mjesta suvozača gdje je
sjedela na sjedište gdje je sjedio okrivljeni u položaju iznad njega. Zagrlila
ga je i kazala mu da ne želi sa njim da ima odnos i ponovo se vratila na
mjesto suvozača. Okrivljeni joj je kazao da skine pantalone i da neće imati
odnos već samo nježne dodire. Pokušao je da joj nasilno skine pantalone, ali
nije uspio pošto su iste izjedna sa gornjim dijelom. Dobrovoljno je skinula
pantalone – kombinezon dok joj je okrivljeni dok je bila na sjedištu skinuo
gornji dio trenerke, maicu i brushalter, bez upotrebe sile. Dobrovljno je
svukla i intimni veš, tako da je bila gola. Okrivljeni se sam skinuo, s tim
što je ostavio maicu na sebi . Okrivljeni je uz njeno odobrenje uzeo, stavio
nad njim na sjedištu suvozača i počeli su se ljubiti. Bez njene saglasnosti
njegov polni organ je dva puta stavio do pola u njen polni organ i tada je
zavrištala, govoreći mu da je boli i da to ne čini. Kada je izbacivala njegov
polni organ iz polnog organa moleći ga da joj to ne čini, isti je držao za
kukove i odbila je da joj ponovo stavi polni organ. Pokušavala je da se
istrgne iz njegovih ruku, te kada je u tome uspjela isti je prebacio na
sjedište suvozača, dok je on ostao na svom sjedištu. Dohvatio je tada za kosu
i naislno joj stavio polni organ u usta. Počela je da povraća. Okrivljeni je
otvorio vrata od vozila da bi se očistio. Počela je da se oblači plačući svo
vrijeme. Isti joj je tada govorio „ne oblači se ništa, ovo ćeš završiti sada“,
na šta mu je odgovorila „hoću, hoću, samo malo da uzmem vazduha“. Otvorila je
vrata vozila i iz istog se udaljila. Pošla je kroz neko granje i sakrila se u
blizini potoka. Primijeila je da se okrivljeni sa vozilom okreće nakon čega je
došlo i drugo vozilo i čula je neku galamu. Okrivljeni se nakon pola sata
udaljio vozilom. Od tog mjesta je pošla magistralnim putem u pravcu s. Kalače,
do jedne kuće. Obratila se čovjeku koji se preziva A. koji je sa suprugom
odvezao do kuće njene babe. Sa sestrom A. se čula telefonom i ona joj je
kazala da je okrivjeni obavijestio policiju o njenom nestanku. Pored kuće je
primijetila roditelje, kao i brata. Kod kuće je majci ispričala šta joj se
dogodilo i ona je pozvala njenog oca i brata da se vrate i iste je takodje
upoznala šta joj se dogodilo. Pošli su u policiju i ispričala je šta joj se
dogodilo. Bila je u Domu zdravlja gdje je pregledana od strane ginekologa.
Okrivljeni je nije silovao, već je to pokušao da uradi bez njenog odobrenja.
Na glavnom pretresu dodala je: da sa okrivljenim dok je bila u ljubavnoj vezi
nije imala seksualni odnos, kao ni pomenutog dana. Dok su se ljubili u vozilu
okrivljeni joj je predložio da njegov polni organ stavi u njena usta. Na to mu
ništa nije odgovorila, već je sama njegov polni organ uzela i dva do tri puta
isti stavila u usta. Isti na taj način nije doživio orgazam. Ne sjeća se
koliko je to vremenski trajalo. Kda je prestala to da radi, isti je dohvatio
za kosu, povukao joj glavu i prislonio na polni organ i isti stvio u njena
usta. Tada je povratila. Ustala je i istom kazala da joj se povraća i da joj
treba vazduha. Obukla je garderobu i izašla je iz vozila bosa. Iz vozila je
pobjegla zbog toga što je isti bio uporan da imaju seksualni odnos. Pristala
je da istog oralno zadovoljava da nebi imali seksualni odnos. Kada isti nije
doživio orgazam tada je dohvatio za kosu stavljajući joj polni organ u usta,
nakon čega je povratila i izašla iz vozila. Kada je ranije izlazila sa
okrivljenim sjeća se da ga je oralno zadovoljavala bez prisile i da je to
uradila samo jednom. Od 24. 8. ove godine sa okrivljenim je prekinula svaki
vid komunikacije.
Sud je cijeneći iskaz okrivljenog i izvedene dokaze, pojedinačno i u vezi sa
ostalim izvedenim dokazima, te je na osnovu takve ocjene našao da nije
dokazano da je okrivljeni učinio djelo za koje je optužen.
Iz iskaza okrivljenog se vidi da je on sa oštećenom bio u ljubavnoj vezi .
Više puta su se vidjali i vodili ljubav. Da je pomenutog dana po prethodnom
dogovoru sa oštećenom sa istom bio u vozilu kojim su pošli magistralnim putem
u pravcu Berana. Da su u vozilu vodili ljubav uz obostrani pristanak, s tim
što su sa sebe skinuli garderobu. Da je oštećena njegov polni organ stavljala
u usta i tako ga oralno zadovoljavala, te da ne isključuje mogućnost da je
istu u toj intimnosti dohvatio za glavu da, kako je to predstavio, vidi kako
to ona radi. Da je to veče oštećenoj kazao, kada ga je pitala da li ima
namjeru da se sa njom oženi, da će o tome da razmisli obzirom na kratko
vrijeme od njihovog zabavljanja. Da je oštećena nakon što je obukla dio
garderobe napustila njegovo vozilo i sklonila se u blizini tog mjesta. Pošto
je nije našao interesovao se kod njene sestre od strica da li se vratila kući,
a nakon toga je obavijestio i policiju. Njegov iskaz sud je prihvatio kao
tačan i objektivan jer je u bitnom potvrdjen iskazom oštećene i ostalim
izvedenim dokazima.
Iz iskaza oštećene se vidi da je ona bila u ljubavnoj vezi sa okrivljenim
mjesec dana prije ovog dogadjaja. Da su se više puta vidjali i odlazili
vozilom u Berane i druga mjesta. Da su vodili ljubav, mada su se često
raspravljali o njihovom medjusobnom ponašanju. Dana 24.8. ove godine bila je
sa okrivljenim u njegovom vozilu kojim su došli do blizine tunela Lokve, gdje
su u vozilu vodili ljubav. Da su dobrovoljno sa sebe skinuli garderobu. Da je
ona bila u položaju nad okrivljenim koji je insistirao da imaju seksualni
odnos. Istom je govorila da to ne želi i odbijala da joj polni organ stavi u
njen polni organ. Da je istog dobrovoljno oralno zadovoljavala 2-3 puta na
način što je njegov polni organ stavljala u usta. Da je u jednom momentu
osjetila potrebu za povraćanjem, otvorila vrata od vozila. Dok se nalazila na
mjestu suvozača obukla je dio garderobe i napustila vozilo. Sakrila se u
blizini mjesta gdje su se nalazili. Pošto je okrivljeni nije mogao pronaći,
kada je otišao vozilom pošla je magistralnim putem pješke. Jednog čovjeka po
prezimenu A. zamolila je da je preveze do kuće. Kod kuće je roditeljima
ispričala gdje je bila nakon čega su pošli u stanicu policije gdje je dala
izjavu. Bila je na pregled kod ginekologa. Njen iskaz je sud u ovom dijelu
prihvatio kao tačan, objektivan jer je potvrdjen iskazom okrivljenog i ostalim
izvedenim dokazima. Medjutim, iskaz oštećene u dijelu koji se odnosi da je u
jednom momentu dok se nalazila u vozilu i vodila ljubav sa okrivljenim, isti
dohvatio za kosu, povukao joj glavu do njegovog polnog organa koji joj je
stavio u usta sud je ocijenio kao njeno nastojanje da na taj način predstavi
da je to uradila zbog prinude od strane okrivljenog, a isti je u ovom dijelu
suprotan njenom ukupnom iskazu, a posebno u onom dijelu koji je sud prihvatio.
Iz iskaza svjedoka dr. D. A. i dr. L. A., ljekara specijaliste ginekologije i
akušerstva se vidi da su iste oštećenu dva puta pregledale kada je došla u Dom
zdravlja u Rožajama i da tom prilikom nijesu uočili promjenu na njenom himenu
tj. da nije došlo do defloracije istog. Da su ovo utvrdile prilikom drugog
pregleda, istog dana, obzirom da prilikom prvog pregleda oštećena nije
saradjivala prilikom vršenja pregleda te da je isti morao biti ponovljen, što
su konstatovale u medicinskoj dokumentaciji. Njihove iskaze sud je prihvatio
kao objektivne, medjusobno saglasni i kao takvi potvrdjeni izvještajima
ljekara specijaliste 1845 i 1846 od 25.8.2012.godine.
Pravnom ocjenom utvrdjenog činjeničnog stanja, sud je našao da nije dokazano
da je optuženi učinio djelo za koje je optužen. Naime, nedozvoljene polne
radnje predstavljaju radnje koje se vrše u cilju zadovoljenja polnog nagona, a
time se teško vrijeđaju moralna osjećanja ljudi u sveri seksualnih odnosa. U
konkretnom slučaju radnje koje je preduzeo okrivljeni prema oštećenoj ne mogu
se tretirati kao nedozvoljene polne radnje, obzirom da je kod njih u
konkretnom slučaju postojao prethodni odnos intimnosti. Da su sve radnje
preduzete od strane okrivljenog u cilju zadovoljenja polnog nagona, vršene uz
saglasnost i pristanak oštećene, bez primjene sile.
Kako iz izvedenih dokaza i utvrdjenog činjeničnog stanja proizilazi da nije
dokazano da je okrivljeni učinio djelo za koje je optužen, to je sud u smislu
čl. 3. st. 3. ZKP u kojem je propisano „ako i nakon pribavljanja svih
raspoloživih dokaza i njihovog izvodjenja u krivičnom postupku, ostane samo
sumnja u odnosu na postojanje nekog bitno obilježja krivičnog djela, ili u
pogledu činjenica od kojih zavisi primjena neke odredbe Krivičnog ili ovog
Zakonika, sud će donijeti odluku koja je povoljnija za okrivljenog“, načelo in
dubio pro reo, primjenom ove odredbe i čl. 372. tač. 2. ZKP, okrivljenog
oslobodio od optužbe.
Troškova krivičnog postupka nije bilo.
U smislu čl. 239.st.3. ZKP, sud je oštećenu radi ostvarivanja odštetnog
zahtjeva uputio na gradjansku parnicu.
OSNOVNI SUD U ROŽAJAMA, dana 01.10.2012.godine.
ZAPISNIČAR PREDSJEDNIK SUDA
Burdžović Adisa s.r. Camić Zahit s.r.
PRAVNA POUKA: Protiv ove presude može se
podnijeti žalba u roku od 8 dana od dana prijema
iste i to Višem sudu u Bijelom Polju, a preko ovog suda.