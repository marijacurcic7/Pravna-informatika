U IME CRNE GORE !
Posl.br.K 254/10
OSNOVNI SUD U HERCEG NOVOM, po sudiji Leković Branislavu, kao sudiji
pojednicu, uz učestvovanje zapisničara Šušić Lidije, u krivičnom predmetu
protiv okrivljenih B.S. i B.M., zbog krivičnog djela gradjenje objekta bez
gradjevinske dozvole iz čl.326 a KZ CG, povodom optužnice ODT H.Novi
Kt.br.243/10  od 27.12.2010. godine, nakon održanog glavnog i javnog pretresa
dana 22.09.2011. godine, provedenog po pravilima skraćenog postupka shodno
izmjenama ZKP-a, u prisustvu branioca okrivljenih po službenoj dužnosti
advokata V.M. i zamjenika ODT.H.Novi Pavlović Nade,a u odsustvu okrivljenih,
donio je i javno objavio slijedeću  
P R E S U D U
1. Okrivljena: B.S., JMB ...,, od oca M. i majke G., rodjene D., rodjena ...
godine u P.D-BiH, sa prebivalištem u B.-Austrija,ul....,sa povremenim boravkom
u B. ,... , pismena sa završenim pedagoškim fakultetom, po zanimanju
prosvjetni radnik,, udata ,majka dvoje djece, sa mjesečnim primanjem od 1000
eura, neosudjivana  
2. Okrivljeni: B.M., od oca M.1. i majke M.2., rodjene B., rodjen ... godine
u L.-BiH, sa prebivalištem u B.-Austrija,ul....,sa povremenim boravkom u B.
,... ,pismen sa završenim Pedagoškim fakultetom,, po zanimanju prosvjetni
radnik,oženjen,otac jednog djeteta,neosuđivan.  
K r i v i   s u  
Što su :  
U toku septembra 2008 godine u HN, suprotno čl.69.Zakona o uredjenju prostora
i izgradnji objekata(Sl.list CG 51/08), kao investitori započeli sa izvođenjem
građevinskih radova na postojećem prizemnom objektu n akat.parceli ... K.O. P.
,koji se nalazi u naselju T. na podima,na način da su izvršili rekonstrukciju
prizemlja,ozidali sprat i potkrovlje dimenzija 10x10m u grubim građevinskim
radovima, postavili betonsku ploču i izradili dvokratno stepenište dimenzija
2,20x4,60m ada za opisane radove nisu pribavili odobrenje za gradnju,  
-čime su kao saizvršioci izvršili krivično djelo gradjenje objekta bez gradjevinske dozvole iz čl. 326 a Krivičnog zakonika.  
pa im sud, na osnovu čl.326 a KZ, i primjenom čl. 4, 32, 36, 52,  53.
st.1. i 54. st.1. i 4. KZ CG izriče  
U S L O V N E  O S U D E
Kojom im utvrdjuje kazne zatvora u trajanju od  po 6 (šest )mjeseci i
istovremeno odredjuje da se ove kazne neće izvršiti ako za vrijeme od po
1(jedne)  godine ne izvrše novo krivično djelo.  
Na osnovu čl.229 st.1. ZKP-a okrivljeni se obavezuju da solidarno plate
troškove krivičnog postupka u iznosu od 125 eura, kao i paušalni iznos od po
50 eura.  
O b r a z l o ž e nj e:
ODT Herceg Novi podnio je optužnicu Kt. br. 243/10 od 27.12.2010. godine
protiv okrivljenih B.S. i B.M., zbog krivičnog djela građenje objekta bez
građevinke dozvole iz čl. 326 a KZ CG, bliže opisanog u izreci ove presude.
Konačno je na glavnom pretresu ostao pri optužnom aktu i predložio da sud
okrivljene oglasi krivoim i izreče im uslovne osude.  
Rješenjem vijeća ovog suda Kv.119/11 od 01.07.2011 godine, odredjeno je da se
okrivljenim B.S. i B.M. sudi u odsustvu, jer nijesu dostupni sudu i državnim
organima, a postoje naročito važni razlozi da im se sudi iako su odsutni, u
smislu čl.312.st.2.ZKP-a jer je djelo izvršeno u 2008 godini pa postoji
opasnost od nastupanja zastarjelosti krivičnog gonjenja.
           Povodom navedenog optužnog predloga i rješenja vijeća ovog suda KV.119/11 održan je glavni pretres dana 22.09.2011 godine u odsutnosti okrivljenih .  
Sud je postupak sproveo prema pravilima skraćenog postuka,primjenom novog
ZKP-a ,pa je naznačena optužnica tretirana kao optužni predlog.  
Okrivljena B.S. je saslušana u istrazi,te je u svojoj odbrani u bitnom navela
da je dana ...2006 godine kupila od S.S. iz Č. plac u naselju T. na P. sa
izgradjenom porodičnom stambenom zgradom površine 88 m2. O tom privatnom poslu
sačinili su pred sudom kupoprodajni ugovor dana ...2006 godine,a saznala je
kasnije od komšija,da je ta zgrada stara oko tridesetak  godina, i obzirom da
je sagradjena u vrijeme kada nije bilo DUP-a i GUP-a nije imala odgovarajuća
dokumenta. Dalje je navela da su odmah po prevodjenju u svoje vlasništvo
zemljišta i porodične stambene zgrade ,pristupili su prikupljanju
obavještenja na koji način da dodju do gradjevinske dozvole,pa kada bi
dolazili u HN nebrojno puta su išli u opštinu, katastar, gdje su ih službenici
slali od vrata do vrata sa raznim izgovorima. Istakla je da ona i njen suprug
nikada nisu razmišljali da bilo šta rade bez regularnih papira, ali negdje
početkom 2008 godine dok su se nalazili u B., pozvale su ih telefonom komšije
i obavijestili ih da je u HN bilo veliko nevrijeme, te da im je tom prilikom
u kuću  ušla velika količina vode. Nakon nekoliko dana kad je došla u H.N.
,vidjela je pričinjenu štetu, te shvatila da mora hitno nešto da preduzme u
cilju rješavanja nastalog problema. U maju 2008 godine podnijela je zahtjev za
dobijanje rješenja o lokaciji ,kao i dopunu istog dana ...2008 godine,pa je
tada odlučila, a vjerujući da će dobiti dokumente za dogradnju kuće, da
podigne sprat i da stavi krov. Objasnila je da su izgradnjom sprata ona i njen
suprug potrošili novac koji su imali, te su radove prekinuli. Dalje je istakla
da su ona i njen suprug M.,ponovo došli u HN u septembru da bi otklonili
oštećenja koja su nastala prilikom udara groma (struja i instalacija),te su
tada i angažovali radnike za kompletnu zamjenu elektro-instalacija. Naglasila
je da je nakon sedam dana došla inspekcija i zatekla je radnike koji su vršili
radove u unutrašnjosti objekta-štemovali zidove u prizemlju radi postavljanja
kablova za električnu energiju. Dalje je objasnila da obzirom da su  uslovi u
predmetnoj kući bili nepovoljni, odmah po odlasku inspekcije, u narednih par
dana su završili zamjenu elektro instalacija i angažovali su radnu snagu da
improvizuje odvod vode sa gornje ploče. Dodala je da krov nisu postavili jer
nisu imali novčanih sredstava. Dalje je navela da su početkom novembra 2008
godine od opštine H.n. je dobila uvjerenje o namjeni zemljišta i mogućnosti
gradnje na istom. Istakla je da je inspekcija utvrdila da je sprat kuće ugrubo
izgradjen bez odgovarajućih papira,a da je njena namjera je da u narednom
periodu pribavi sva potrebna dokumenta i legalizuje postojeće stanje. Sadašnje
stanje kuće je isto kao i dasna kada je došla inspekcija septembra 2008
godine.  
Okrivljeni B.M. nije saslušan u ovom postupku jer je nedostižan sudu i
državnim organima,obzirom da živi u B..  
U dokaznom postupku izvedeni su dokazi: uz saglasnost stranaka čitanjem iskaza
svjedoka D.D.,čitanjem zapisnika Komunalne policije opštine Herceg Novi
br..../08 od ....2008 godine,čitanjem rješenja Komunalne policije opštine
H.Novi  od ...2008 godine i rješenja istog organa od ...2008 godine,čitnjem
zahtjeva za izdavanje UT uslova i rješenja o lokaciji od ....2008 godine i
uvidom u izvještaj iz kaznene evidencije za okrivljene.  
Ocjenom odbrane prvookrivljene i svih izvedenih dokaza utvrđeno je da su
okrivljeni izvršili djelo za koje se terete.  
Svjedok D.D. je u bitnom navela da se sjeća da je zajedno sa kolegom P.J. u
svojstvu inspektora građevinske inspekcije,vršila inspercijsku kontrolu
predmetnog objekta okrivljenih u naseljeu T.-P.,te da se sjeća da se radilo o
rekonstrukciji objekta ,odnosno nadogradnji nad postojećim prizemljem.Istakla
je da su kontrolom utvrdili i konstatovali da se radovi izvode bez odobrenja
za gradnju i da su donijeli rješenje o zabrani gradnje i rušenju objekta.  
Sud je prihvatio iskaz ovog svjedoka jer je uvjerljiv ,logičan, a u skladu je
sa izvedenim pismenim dokazima – zapisnicima o inspekcijskim pregledima. Osim
toga stranke nisu imale primjedbi na iskaz ovog svjedoka.  
Iz zapisnika o inspekcijskom pregledu Komunalne policije Opštine Herceg Novi
br.... od ....2008. godine proizilazi da su službenici Komunalne policije
Opštine Herceg Novi-inspektori  D.D. i P.J. dana ....2008 godine u naselju
T.,P., opština HN, izvršili inspekcijski pregled objekta investitora B.M., te
je konstatovao da je isti nastavio sa izvođenjem grubih građevinskih radova na
rekonstrukciji postojećeg objekta i pored ranije zabrane radova,donijete
rješenjem od ...2008.godine.  
Iz rješenja Komunalne policije Herceg Novi od ...2008 i ....2008
godine,proizilazi da je investitoru B.M. zabranjeno dalje izvođenje
građevinskih radova na dogradnji ,odnosno rekonstrukcijji objekta u naselu T.
–P.,te da je istom naloženo da poruši sprat.  
Iz zahtjeva za izdavanje UT uslova i rješenja o lokaciji proizilazi da je B.S.
podnijela navedeni zahtjev dana 14.05.2008 godine.  
Iz izvoda ovog suda iz kaznene evidencije za okrivljene, utvrđuje se da
okrivljeni ranije nijesu osuđivana pred ovim sudom.  
Sud je prihvatio navedene pismene dokaze kao vjerodostojene jer su izdati od
strane nadležnih organa u zakonitoj proceduri, a na iste stranke nisu imale
primjedbi. Ovi pismeni dokazi su od značaja u konkretnom slučaju za
dokazivanje okolnosti da su okrivljeni opisane radove izvodili bez prethodno
pribavljene građevinske dozvole.  
Sud je prihvatio odbranu okrivljene B.S. u dijelu gdje je opisala način i
okolnosti pod kojima su ona i njen suprug drugookrivljeni B.M. izveli opisane
građevinske radove,te da u vrijeme izvođenja radova nisu imali odobrenje za
iste, jer je u tom dijelu njena odbrana potvrđena izvedenim dokazima – iskazom
svjedoka D.D., te pismenim dokazima - zapisnikom o inspekcijskom pregledu
Komunalne policije Opštine Herceg Novi br.... od ....2008. godine, te
rješenjem Komunalne policije Herceg Novi od ....2008 i .....2008 godine .
Međutim,sud nije prihvatio odbranu okrivljene u dijelu gdje je navela da su
navedene radove morali preduzeti kako bi spriječili nastanak štete i jer su
bili uvjerenja da će dobiti građevinsku dozvolu za radove.  
U ovom dijelu odbrana prvookrivljene je nelogična i neuvjerljiva,te data u
cilju izbjegavanja krivične odgovornosti. Naime,  okrivljeni su znali da im je
za zvođenje predmetnih radova bila potrebna građevinska dozvola, na što
ukazuje činjenica da su nadležnim organima prije izvođenja radova podnijeli
zahtjev za izdavanje dozvole,ali istu nijesu dobili u vrijeme izvođenja
radova.Osim toga ,tvrdnja prvookrivljene da su radove morali preduzeti radi
otlanjanja štete je nelogična i neosnovana,jer se iz vrste i opisa predmetnih
građevinskih radova očigledno vidi da se isti ne odnose na radove radi
otlanjanja štete,obzirom da je ozidan sprat i potrkovlje,betonska ploča i
stepenište.  
Preduzimajući navedene radnje okrivljeni su ostvarili sve elemente bića
krivičnog djela građenje objekta bez građevinske dozvole iz čl. 326 a KZ CG,
jer su započeli sa izvođenjem građevinskih radova na predmetnom objektu, a da
za to prethodno nijesu imali izdatu građevinsku dozvolu od nadležnog organa,
dakle protivno čl. 69 Zakona o uređenju prostora i izgradnji objekata.
Okrivljeni su djelo izvršili kao saizvršioci jer su preduzimajući radnje u
izvršenju ovog krivičnog djela bili svjesni zajedničkog djelovanja, koje je
bilo usmjereno na ostvarivanje jednog cilja – građenje objekta bez prethodno
pribavljenog odobrenja za gradnju.  
Okrivljeni su postupali sa umišljajem pri izvršenju ovog krivičnog djela jer
su bili svjesni svog djela i htjeli su njegovo izvršenje, a to obzirom da su
započeli predmetne građevinske radove iako nijesu imali građevinsku dozvolu, a
znali su da istu predhodno moraju pribaviti.  
Prilikom odluke o vrsti i visini kazne, sud je cijenio sve okolnosti iz čl.42
KZ CG, pa je od olakšavajućih okolnosti na strani okrivljenih cijenio to što
su porodični ljudi,roditelji dvoje djece,te da ranije nisu osuđivani, a na
drugoj strani sud nije našao otežavajućih okolnosti.  
Kada se ima u vidu ukupnost svih olakšavajućih okolnosti, te odsutvo
otežavajućih okolnosti, sud je mišljenja da se navedeno djelo može smatrati
lakšim, te da nije nužno, s obzirom na ličnosti okrivljenih, prema istima
primjeniti kaznu, jer se osnovano može očekivati da će i samo upozorenje uz
prijetnju kaznom dovoljno uticati na njih da ubuduće ne vrše krivična djela.  
Zbog toga je sud primjenom članova 52, 53. st.1. i 54. st.1 i 4 KZ odredio da
se utvrđene kazne zatvora u trajanju od po 6 (šest) mjeseci neće izvršiti ako
okrivljeni za virijeme od po 1(jedne) godine ne izvrše novo krivično djelo, s
time što je vrijeme provjeravanja odmjereno u skladu sa visinom utvrđene kazne
i ličnostima okrivljenih.  
Na osnovu čl.229. st.1 ZKP-a, okrivljeni su obavezani da solidarno plate
troškove krivičnog postupka u iznosu od 125 eura,koji se odnosi na troškove
postavljenog branioca adv.v.m.,kao i da plate paušal u iznosu od po 50,00 eura
svaki, koji je odmjeren u skladu sa složenosti i dužinom trajanja krivičnog
postupka i imovnim stanjem okrivljenih.  
OSNOVNI SUD U HERCEG NOVOM
Dana, 22.09.2011. godine
Zapisničar:
Sudija
Šušić Lidija
Leković Branislav  
PRAVNA POUKA:
Protiv ove presude dozvoljena je žalba
u roku od 8 dana od dana prijema,
Višem sudu u Podgorici, putem ovog suda.  
DNA:
- ODT H. Novi
- braniocu okrivljenih adv.V.M.
-okrivljenim B.S. i B.M.
- u spise