Posl.br.K.6/12
OSNOVNI SUD U HERCEG NOVOM, po sudiji Leković Branislavu, u krivičnom predmetu
protiv okrivljenih doo“A.Z.I.I.R.HN“ i dr., zbog krivičnog djela iz
čl.416.stav 1. KZ i dr, povodom optužnog prijedloga N.D. od 16.01.2012.
godine,koji je podnio u svojstvu oštećenog kao tužioca, dana 08.02.2012.godine
donio je slijedeće  
R J E Š E NJ E
Na osnovu čl.453. st.1. u vezi čl.294. st.1. tač. 1. ZKP-a  o d b i j a   s e
optužni prijedlog oštećenog kao tužioca N.D. od 16.01.2012. godine,uređen
06.02.2012 godine, protiv okrivljenih doo“A.Z.I.I.R.  „HN,P.S., Š.S. i P.J.,
zbog krivičnog djela falsifikovanje službene isprave iz čl.414.stav 1. KZ i
krivičnog djela zloupotreba službenog položaja iz čl.416.stav 1. KZ, jer djela
koja su predmet optužbe nijesu krivična djela .  
O b r a z l o ž e nj e:
N.D. je podnio u svojstvu oštećenog kao tužioca Osnovnom sudu Herceg Novi dana
16.01.2012. godine podnesak,koji je naslovio kao optužni prijedlog, protiv
okrivljenih  doo“A.Z.I.I.R.  „HN,P.S., Š.S. i P.J.,  zbog krivičnog djela
zloupotreba službenog položaja iz čl.416.stav 1. KZ,pri tom u optužnom
prijedlogu nije naveden činjenični opis djela.
Stoga je sud vratio navedeni optužni prijedlog na ispravak oštećenom kao
tužiocu,a koji je uredio i podnio ovom sudu dana 06.02.2012. godine uređeni
optužni prijedlog.  
Sud je zatim u smislu čl.451.stav 1. ZKP-a prethodno ispitao optužni
prijedlog, pa je ocijenio da postoje uslovi  za odbijanje optužnog prijedloga
iz čl.453. st.1. u vezi čl.294. st.1. tač. 1. ZKP-a, jer djela koja su predmet
optužbe nijesu krivična djela .  
Optužnim prijedlogom oštećenog kao tužioca je predstavljeno da su okrivljeni u
vremenu od 18.09.2009 godine  do 23.12.2010 godine u A.Z.I.I.R. u HN i
Sekretarijatu za urbanizam i građevinarstvo SO Herceg Novi,prilikom izrade
planskog dokumenta DUP-a Topla,šetalište do Njegoševe ulice,u službenoj
ispravi u tekstualnom i grafičkom dijelu Nacrta i Predloga DUP-a Topla,unijeli
neistinite podatke i falsifikovane geodetske isprave ,kopiju plana za
kat.parcelu  ...,...,... i ...,vlasništvo oštećenog N.D. ,koje su iskoristili
za geodetsku podlogu Dup-a,te nisu unijeli važan podatak –planski dokument
U.P.... (Op.propisi  Sl.list CG 25/97).
Iz navedenog činjeničnog opisa djela ne proizilaze bitni elementi krivičnog
djela zloupotreba službenog položaja iz čl.416.stav 1.KZ,jer okrivljenima nije
stavljena na teret određena radnja izvršenja ovog djela,obzirom da se prema
radnji izvršenja ovo djelo može pojaviti u tri oblika. Osim toga, okrivljenima
nije stavljeno na teret da su sebi ili drugome pričinili korist,drugom
nanijeli štetu ili teže povrijedili prava drugoga.
Naime,krivično djelo zloupotrebe službenog položaja čini službeno lice koje
protivpravnim iskorišćavanjem svog službenog položaja ili ovlašćenja,
prekoračenjem granica svog službenog ovlašćenja ili nevršenjem svoje službene
dužnosti, pribavi sebi ili drugom pribavi korist ili drugom nanese štetu ili
teže povrijedi prava drugoga.  
U odnosu na krivično djelo falsifikovanje službene isprave iz čl.414.stav
1.KZ,za ukazati je da isto čini službeno lice koje u službenu ispravu ,knjigu
ili spis unese neistinite podatke ili ne unese važan podatak ,ili svojim
potpisom,odnosno službenim pečatom ovjeri službenu ispravu ,knjigu ili spis sa
neistinitom sadržinom ili koje svojim potpisom ,odnosno službeni pečatom
omogući pravljenje službene isprave ,knjige ili spisa sa neistinitom
sadržinom.  
Međutim,iz priloženih dokaza ,te iz DUP-a Šetalište do Njegoševe (objavljen u
sl.listu CG –Opštinski propisi br....) i spisa ODT Herceg Novi Kt....,KT.... i
Kt....), proizilazi da su okrivljeni u toku izrade novog DUP-a bili u obavezi
izraditi,odnosno koristiti geodetsku podlogu  faktičkog stanja koja se
razlikuje od geodetske podloge Uprave za nekretnine ,a koja ažurirana podloga
je obavezan sastavni dio planskog dokumenta. U toku postupka donošenja DUP-a
oštećeni kao tužilac je učestvovao sa svojim primjedbama i zahtjevima i o
istima  se obrađivač plana izjašnjavao.Najzad,u usvojenom DUP-u ostavljena je
mogućnost svim vlasnicima  objekta da sruše postojeći objekt u kom slučaju će
se za gradnju novog primjenjivati parametri iz tekstualnog dijela plana.
Stoga podnosiocu prijave u postupku izrade i donošenja DUP-a nije pričinjena
šteta,kao ni drugom pribavljena korist ,niti proizilazi da su okrivljeni u
takvoj namjeri postupali jer se ista rješenja odnose na sve vlasnike
nekretnina u zahvatu tog DUP-a, a za cijeli zahvat DUP-a nije kao ulazni
podatak korišćen Urbanistički projekat „Šetalište pet Danica“.
Na strani okrivljenog pravnog lica A.I.I.R. HN  doo,ne postoji osnov krivične
odgovornosti shodno čl.5 Zakona o odgovornosti okrivljenih pravnih
lica.Naime,odgovornost pravnog lica vezana je za radnje odgovornog lica u
pravnom licu i to samo u slučaju kada odgovorno lice postupa u namjeri da tom
pravnom licu pribavi kakvu korist. U konkretnom slučaju iz optužnog prijedloga
proizilazi da okrivljeni Popović Slobodan kao direktor,odnosno Š.S. kao
odgovorni planer u postupku izrade DUP-a,nisu postupali kako bi Agenciji
pribavili neku korist,već kako bi pričinili korist,odnosno štetu trećim
licima.  
Dakle, zbog svega navedenog ovaj sud je mišljenja da djela koja su predmet
optužbe nijesu krivična djela , odnosno da postoje razlozi iz čl.453. st.1. u
vezi čl.294. st.1. tač. 1. ZKP -a za odbijanje ovog optužnog prijedloga, pa je
odlučeno kao u izreci ovog rješenja.  
OSNOVNI SUD U HERCEG NOVOM
Dana, 08.02.2012.godine.
PRAVNA POUKA:
S u d i j a:
Protiv ovog rješenja dozvoljena je
žalba u roku od 3 dana od dana prijema,
Leković Branislav
Višem sudu u Podgorici, putem ovog suda  
DNA:
Oštećenom kao tužiocu
Okrivljenima
U spise  