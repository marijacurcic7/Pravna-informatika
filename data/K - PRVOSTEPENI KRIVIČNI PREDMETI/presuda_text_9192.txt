
K.br.400/10 
U IME CRNE GORE 
OSNOVNI SUD U BARU, kao prvostepeni krivični, sudija Nikola Strugar, kao
sudija pojedinac, sa zapisničarom Zoricom Ivanović, u krivičnom predmetu
optuženog B.T. , zbog  krivičnog djela falsifikovanje isprave iz čl.412
st.2 u vezi st.1 Krivičnog zakonika, po optužnici Osnovnog državnog tužilaštva
iz Bara Kt.br.474/10 od 21.09.2011.godine, nakon održanog glavnog javnog
pretresa dana 24.10.2011.godine u prisustvu zastupnika optužbe Osnovnog
državnog tužioca u Baru Milenka Magdalinića i branioca optuženog G.S.,
advokata iz U., a u odsustvu optuženog, dana 26.10.2011.godine donio je i
javno objavio  
P R E S U D U 
Optuženi, 
B.T. od oca J. i majke S. rodjene Z., rodjen ... godine u T., gdje je i
nastanjen, dražavljanin A., konobar, neoženjen, pismen, završio srednju školu,
lošeg imovnog stanja,  
K r i v      je
Zato što je,  
Dana 05.09.2010. godine u vremenu od 20,00 h do 23,00 h na graničnom prelazu
Gat V Luke B. u B., lažnu javnu ispravu vizu Republike G. ser.br. ...,
upotrijebio kao pravu, na način što je prilikom kontrole putnih isprava i
ukrcaja putnika na putnički brod "S. S. II" koji saobraća na relaciji Bar-
Bari-Bar, ovlašćenim službenim licima - pripadnicima Ekspoziture granične
policije u Baru, pokazao pasoš Republike A., ser.br. ... koji glasi na njegovo
ime u kojem se na strani br. 9 nalazila utisnuta grčka viza navodno izdata od
nadleženih organa Republike G. u kojoj su bili upisani podaci okrivljenog i
postavljena njegova fotografija,  
- čime je izvršio krivično djelo - falsifikovanje isprave iz čl.412 st.2 u
vezi st.1 Krivičnog zakonika,  
Pa ga sud primjenom članova 4, 5, 15, 32, 36 i 42 Krivičnog zakonika  i
članova 226, 229 i 374 Zakonika o krivičnom postupku  
O S U Đ U J E 
Na kaznu zatvora u trajanju od 3 (tri) mjeseca. 
      Obavezuje se optuženi da plati troškove postupka u iznosu od 161,00 eura, a na ime sudskog paušala iznos od 30 eura, a sve u roku od 15 dana od pravosnažnosti presude pod prijetnjom izvršenja.

O b r a z l o ž e nj e 
Optužnicom Osnovnog državnog tužilaštva iz Bara Kt.br.474/10 od 21.09.2011.
godine stavljeno je na teret okrivljenom izvršenje krivičnog djela bliže
opisanog u izreci presude. Zastupnik optužbe je u završnoj riječi predložio da
sud okrivljenog oglasi krivim i osudi po zakonu, te da mu se izreče mjera
bezbjednosti na osnovu čl.75 KZ oduzimanja putne isprave - vize Republike G.
ser.br. ..., kao predmeta upotrijebljenog za izvršenje krivičnog djela.  
      Optuženom je shodno čl.243 st.2 ZKP-a na osnovu rješenja Krivičnog vijeća ovog suda Kv.br.297/11 od 30.09.2011. godine suđeno u odsustvu, obzirom da nije bio dostižan državnim organima, a da postoje naročito važni razlozi da mu se sudi iako je odsutan.

      Optuženi je u svojoj odbrani u prethodnom postupku izjavio da se nekoliko dana prije nego što je uhapšen sreo sa jednim čovjekom koji se zove A. u S. u jednom restoranu. On mu je obećao da mu može pomoći i nabaviti regularnu grčku vizu i tom prilikom mu je rekao da mu je za nabavljanje ove vize potrebno da mu on da 2.000,00 eura. Dao mu je pasoš i on mu je za nekoliko dana vratio pasoš u kome se nalazila grčka viza. Nije znao da je viza falsifikovana jer mu je ovaj čovjek garantovao da je ona regularna. Nije mu poznato kako se pribavljaju vize i da li postoji neki državni organ koji izdaje te vize. Dana 05.09.2010. godine došao je u B. sa namjerom da otputuje za I. i oko 21,30 časova je stupio na Granični prelaz L.B. gdje je ovlašćenim policijskim službenicima pokazao svoj pasoš u kome se nalazila predmetna grčka viza. Policajci su odmah primijetili da nešto nije u redu i saopštili mu da moraju izvršiti provjeru vize.

U dokaznom postupku sud je na saglasan predlog stranaka pročitao iskaz
svjedoka B.S. od 16.09.2010. godine, pročitao potvrdu o privremeno oduzetim
predmetima od 05.09.2010. godine na ime B.T., dopis Ambasade Republike G. u P.
APF1619.1/AS725 od 13.09.2010. godine, nalaz i mišljenje vještaka grafološke
struke Z.J. od 10.09.2010. godine i izvršio uvid u pasoš Republike A. na ime
B.T. br. ...  
Sud je donio rješenje da se u dokaznom postupku neće izvoditi dokaz
pribavljanjem izvoda iz KE za okrivljenog, jer bi pribavljanje navedenog
dokaza vodilo znatnom odugovlačenju krivičnog postupka.  
      Svjedok B.S. je izjavila da je dana 05.09.2010. godine oko 20,00 časova, na Graničnom prelazu L.B. za vrijeme ukrcaja putnika i vozila na putničkom brodu „S.S.“ koji saobraća na liniji Bar-Bari-Bar, na punktu za pasošku kontrolu pristupilo lice koje je tom prilikom prezentovalo putnu ispravu Republike A. a koje glasi na ime B.T.. Uvidom u putnu ispravu na strani broj 9 nalazila se utisnuta grčka viza sa dozvolom boravka u čiju ispravnost je posumnjala.

Iz potvrde o privremeno oduzetim predmetima od 05.09.2010. godine na ime B.T.
utvrđeno je da je od lica B.T. dana 05.09.2010. godine oduzeta putna isprava
Republike A. br. ...  
Iz dopisa Ambasade Republike G. u P. APF1619.1/AS725 od 13.09.2010. godine
utvrdjeno je da od strane Ambasade Republike G. nije izdata viza na ime B.T..  
Iz nalaza i mišljenja vještaka grafološke struke Z.J. od 10.09.2010. godine
utvrdjeno je da obrazac sporne vize Republike G. serijskog broja ...
konstatovan na putnoj ispravi Republike A. serijskog broja ... koja glasi na
ime B.T., na strani broj 9, nije autentičan obrazac za isto, ovo iz razloga
jer proučavanjem obrasca prethodno navedene sporne vize te njegovim
uporedjivanjem sa adekvatnim nespornim obrascem za isto konstatovane su
izrazite razlike koje se ogledaju kako u boji i kvalitetu hartije od koje su
sačinjeni uporedjeni obrasci, tako i u floroscentnim elementima zaštite
materijala, te da se obrasac sporne vize predstavlja skenirano odštampan
dokument.  
Uvidom u pasoš Republike A. na ime B.T. br. ... je utvrdjeno da je na strani
devet utisnuta viza Republike G. br. ... na ime B.T..  
Ocjenom izvedenih dokaza utvrdjeno je da je optuženi učinio krivično djelo
falsifikovanje isprave iz čl.412 st.2 u vezi st.1 Krivičnog zakonika, u
vrijeme, mjesto i na način kako je to bliže precizirano u izreci ove presude.  
Dakle, okrivljeni je dana 05.09.2010. godine u vremenu od 20,00 h do 23,00 h
na graničnom prelazu Gat V L.B. u B., lažnu javnu ispravu vizu Republike G.
ser.br. ..., upotrijebio kao pravu, na način što je prilikom kontrole putnih
isprava i ukrcaja putnika na putnički brod "S.S. II" koji saobraća na relaciji
Bar-Bari-Bar, ovlašćenim službenim licima - pripadnicima Ekspoziture granične
policije u Baru, pokazao pasoš Republike A. ser.br. ... koji glasi na njegovo
ime u kojem se na strani br.9 nalazila utisnuta grčka viza navodno izdata od
nadleženih organa Republike G. u kojoj su bili upisani podaci okrivljenog i
postavljena njegova fotografija.  
Ovakvo utvrdjeno činjenično stanje proizilazi prije svega iz iskaza svjedoka
B.S., ovlašćenog službenika granične policije, čiji iskaz je ovaj sud u
cjelosti prihvatio kao istinit, i iz kojeg proizilazi da je na graničnom
prelazu L.B. dana 05.09.2010. godine oko 20,00 časova za vrijeme ukrcaja
putnika na putničkom brodu S.S. koji saobraća na liniji Bar-Bari-Bar na punktu
za pasošku kontrolu pristupio okrivljeni, koji je tom prilikom prezentovao
putnu ispravu Republike A., na čijoj strani br.9 se nalazila utisnuta grčka
viza. Ova putna isprava br. ... koju je pokazao kritičnom priliom B.T. je
oduzeta od strane ovlašćenog službenika Uprave policije PJ ispostave policije
granične policije u Baru 05.09.2009. godine. Iz nalaza i mišljenja vještaka
grafološke struke Z.J. od 09.10.2010. godine čiji nalaz i mišljenje je sud u
cjelosti prihvatio kao stručan i baziran na pravilima nauke i struke,
proizilazi da je sporna viza Republike G. ser.br. ... konstatovana na putnoj
ispravi Republike A. ser.br. ... koja glasi na ime okrivljenog i koja je
utisnuta na strani 9. navedenog pasoša, nije autentičan obrazac za isto.
Nadalje, iz dopisa Ambasade Republike G. u P. od 13.09.2010. godine proizilazi
da od strane Ambasade Republike G. nije izdata viza na ime okrivljenog B.T..  
Sud je cijenio i odbranu okrivljenog da je nekoliko dana prije nego što je
uhapšen sreo jednog čovjeka koji se zove A. u S., i koji mu je obećao da mu
može pomoći i nabaviti regularnu grčku vizu i tom prilikom mu je rekao da mu
za nabavljanje ove vize isplati iznos od 2.000 eura, da mu je predao pasoš i
za nekoliko dana isti mu vratio pasoš u kojem se nalazila grčka viza, i nije
znao da je viza falsifikovana, jer mu je ovaj čovjek garantovao da je ista
regularna, te je tako dana 05.09.2010. godine došao u Bar i granična policija
mu je oduzela njegov pasoš sa grčkom vizom.  
Ovakva odbrana okrivljenog je neosnovana i usmjerena po nalaženju ovog suda na
izbjegavanje krivično pravne odgovornosti, jer prije svega iz nalaza i
mišljenja vještaka grafologa proizilazi da predmetna viza Republike G.
utisnuta na strani 9 pasoša okrivljenog nije autentičan obrazac za isto, a iz
dopisa Ambasade G. u P. proizilazi da od strane Ambasade Republike G. nije
izdata viza na ime okrivljenog.  
Cijeneći naprijed navedeno, a kod činjenice da je okrivljeni dao svoj pasoš
jednom licu za koje je dao 2.000 eura i koji mu je vratio pasoš sa utisnutom
vizom, sud nije prihvatio njegovu odbranu da nije znao da je predmetna viza
falsifikovana. Ovo tim prije jer svoj pasoš nije predao nadležnom državnom
organu kako bi dobio vizu Republike G..  
Cijeneći psihički odnos okrivljenog prema izvršenom krivičnom djelu, utvrđeno
je da je okrivljeni krivično djelo izvršio sa direktnim umišljajem i da je bio
svjestan svog djela i htio njegovo izvršenje.  
Sud je prilikom odlučivanja o krivičnoj sankciji prema okrivljenom cijenio sve
okolnosti koje mogu biti od uticaja za vrstu i visinu kazne, pa je na strani
okrivljenog cijenio sve olakšavajuće i otežavajuće okolnosti iz čl. 42
Krivičnog zakonika. Od olakšavajućih okolnosti sud je cijenio da je okrivljeni
mladje lice, da je lošeg imovnog stanja, dok otežavajućih okolnosti na strani
okrivljenog nije bilo. Imajući u vidu naprijed navedene olakšavajuće
okolnosti, a u nedostatku otežavajućih okolnosti, ocijenjeno je da će se i sa
kaznom zatvora u trajanju od tri mjeseca postići svrha kažnjavanja, koja kazna
po ocjeni suda odgovara težini učinjenog krivičnog djela i predstavlja mjeru
koja je neophodna da bi se postigla svrha kažnjavanja iz čl.32 Krivičnog
zakonika u okviru opšte svrhe izricanja krivičnih sankcija iz čl.4 st.2
Krivičnog zakonika.  
Sud je našao da nijesu ispunjeni uslovi iz čl.75 Krivičnog zakonika i da u
konkretnom slučaju nema mjesta mjeri primjene mjere bezbjednosti oduzimanja
vize Republike G. set.br. ... koja je utisnuta na strani 9 pasoša Republike A.
ser.br. ..., a ovo iz razloga jer je okrivljeni imao regularan pasoš i samo je
boravišna dozvola koja je utisnuta na strani br.9 ovog pasoša predstvlja lažnu
javnu ispravu, iz kojih razloga se predmetna viza nije mogla odzumati, jer je
sastavnio dio pasoša koji glasi na ime okrivljenog.  
Odluka o troškovima krivičnog postupka zasniva se na odredbi čl. 226 i 229
Zakonika o krivičnom postupku, a ista se odnosi na troškove izrade nalaza i
mišljenja vještaka grafološke struke Z.J. u iznosu od 99,00 eura, troškove
prevođenja tumača za albanski jezik Dž.K. u iznosu od 40,00 eura, troškove
prevođenja tumača za albanski jezik S.K. u iznosu od 22.00 eura, što ukupno
iznosi 161,00 euro, kao i na ime troškova sudskog paušala u iznosu od 30 eura,
a koji su odmereni  prema trajanju, složenosti krivičnog postupka i imovinskim
prilikama optuženog.  
Na osnovu izloženog odlučeno je kao u izreci presude.  
OSNOVNI SUD U BARU
Dana 26.10.2011.godine 
Zapisničar,
S U D I J A,  
Zorica Ivanović
Nikola Strugar 
PRAVNA POUKA : Protiv ove presude može se izjaviti žalba Višem sudu u
Podgorici u roku od 15 dana od dana prijema pismenog otpravka, preko ovog
suda, u dva primjerka.  