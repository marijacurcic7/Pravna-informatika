                                                                                                        **K.br.359/10  **

U IME CRNE GORE 
OSNOVNI SUD U BARU , kao prvostepeni krivični, sudija Nikola Strugar, sa
zapisničarom Zoricom Ivanović, u krivičnom predmetu protiv okrivljene B.M.,
zbog krivičnog djela neosnovano dobijanje i korišćenje kredita i druge
pogodnosti iz čl.245 st.2 Krivičnog zakonika, po optužnom predlogu Osnovnog
državnog tužioca u Baru Kt.br.32/10 od    03.08.2010.godine, nakon glavnog i
javnog pretresa održanog dana 28.11.2011.godine, u prisustvu zastupnika
optužbe saradnika kod ODT iz Bara Azre Cama i okrivljene, donio je dana
28.11.2011.godine i istog dana javno objavio  
P R E S U D U 
           Okrivljena,  
           B. M. od oca V. i majke R. rodjene Š., rodjena … godine u B.,
nastanjena u B., trgovac, udata, majka jednog djeteta, pismena, završila
srednju školu, srednjeg imovnog stanja, neosuđivana,  
      Na osnovu čl.373 tač.2 ZKP-a

OSLOBADJA SE OD OPTUŽBE 
      Da je,

      Tokom decembra 2007.godine u Baru, dobijeni kredit od "A.-V. DOO B." u iznosu do 2.000 eura, čija je namjena prema ugovoru o zajmu od 06.12.2007.godine bila kupovina mašina za kovačnicu, iskoristila za drugu namjenu od one za koju joj je odobren, na način što je od navedenog zajmodavca podigla kredit u pomenutom iznosu, koji uopšte nije otplaćivala,

      \- čime bi izvršila krivično djelo neosnovano dobijanje i korišćenje kredita i druge pogodnosti iz čl.245 st.2 Krivičnog zakonika,

      Na osnovu čl.239 st.3 ZKP-a oštećeni se radi ostvarivanja imovinsko pravnog zahtjeva upućuju na redovno gradjansku parnicu.

      Troškovi krivičnog postupka padaju na teret budžetskih sredstava suda.

O b r a z l o ž e n j e 
Optužnim predlogom ODT u Baru Kt.br.32/10 od 03.08.2010.godine okrivljenoj je
stavljeno na teret izvršenje krivičnog djela neovlašćeno dobijanje i
korišćenje kredita i druge pogodnosti iz čl.245 st.2 Krivičnog zakonika.
Zastupnik optužbe je predložio da sud okrivljenu oglasi krivim i osudi po
zakonu.  
Okrivljena je u svojoj odbrani tokom postupka u bitnom navela da ju je u zimu
2007.godine komšinica i prijateljica M.B. zamolila da na svoje ime a za njene
potrebe podigne novac u iznosu od 2.000,00 € kod A. banke u B., našto je ona
pristala ništa ne sumnjajući. Dana 06.12.2007.godine, kada ju je M.B. pozvala,
pošla je u CKB banku i na šalteru sa svojom ličnom kartom podigla novac u
iznosu od 2.000,00 € umanjen za iznos provizije. Tom prilikom je samo
potpisala priznanicu na šalteru banke o preuzimanju novca, ali prije toga nije
potpisivala ni ugovor o zajmu, niti bilo šta drugo, niti je znala da je
nosilac kredita i nije joj poznato ime lica za koje je završen kredit. Tog
istog dana kad je podigla novac u banci su u redu iza nje stajali M.O. i S.D.,
koji su isto tako trebali da podignu novac za potrebe M.B.. Dalje je navela da
je novac predala B. ispred banke a da ju je ona častila 100,00 € za učinjenu
uslugu. Da je nosilac kredita saznala je u aprilu 2009.godine kada je htjela
da podigne kredit kod O. banke jer se udavala, s tim da ne zna ko i koliko
duguje za taj kredit, niti ko je uplaćivao rate, jer ona nije podnijela
zahtjev za kredit, nije potpisala i zaključila Ugovor o kreditu od
06.12.2007.godine, niti je znala da je u pitanju namjenski kredit i ne zna ko
su tom prilikom bili žiranti.  
Sud je u dokaznom postupku na saglasan predlog stranaka pročitan je iskaz
predstavnika oštećene A. banke od 16.03.2010.godine, na saglasan predlog
stranaka pročitani su iskazi svjedoka M.B. od 17.06.2010.godine i iskaz
svjedoka A.D. od 17.06.2010.godine, pročitani su Ugovor o zajmu LD… broj … od
06.12.2007.godine, zahtjev za kredit LD… podnijet od strane M.A. A. banci,
plan otplate kredita, izjava žiranta A.D. i administartivna zabrana za tog
žiranta, izjava žiranta K.D. i administrativna zabrana za tog žiranta, izjava
žiranta K.N. i administrativna zabrana za tog žiranta, pročitan je nalaz i
mišljenje vještaka grafološke struke V.N. od 31.10.2011.godine i izvod iz KE
za okrivljenu Uprave policije PJ Bar od 21.10.2010.godine i izvršen je uvid u
tri otpremnice od 01.08.2011.godine, 02.09.2011.godine i od 07.09.2011.godine
koje je potpisala okrivljena kao radnik A. diskonta u Baru radi uporedjivanja
tog potpisa i potpisa na zahtjevu za kredit.  
Sud je donio rješenje da se u dokaznom postupku neće saslušati svjedok K.D. iz
P. obzirom da bi njegovo saslušanje vodilo nepotrebnom odugovlačenju krivičnog
postupka.  
Predstavnik oštećene A. banke, R.M. advokat iz B., je u svom iskazu od
16.03.2010.godin datom u prethodnom postupku u bitnom naveo da je okrivljena
podigla kredit kod M. A. V. DOO PJ B. u iznosu od 2.200,00 € i ugovorom se
obavezala da će sredstva od kredita utrošiti u svrhu kupovine mašina za
kovačnicu. Ispravnost namjenskog utroška sredstava dužan je da kontroliše
kreditni službenik, u konkretnom slučaju M.M., koja je dobila otkaz zbog
nesavjesnog rada, iz kojeg razloga nije mogao pouzdano da tvrdi da li je
klijent novac od dobijenog kredita iskoristila namjenski. Naveo je i to da je
klijent dužan da lično potpiše ugovor o zajmu u prisustvu kreditnog
službenika, te da je okrivljena do momenta pokretanja postupka otplatila
ukupno iznos od 880,00 €, a nije otplatila iznos od 1.696,00 €, koji iznos se
odnosi na glavni dug i kamatu obračunatu do dana isteka ugovora. Kao zastupnik
oštećene pridružio se krivičnom gonjenju protiv okrivljene i postavio
imovinsko pravni zahtjev.  
Svjedok M.B. je u svom iskazu od 17.06.2010.godine datom u pretohodnom
postupku u bitnom navela da je kritičnom pirlikom bila angažovana kao saradnik
kod A. banke, da je njen zadatak bio da provjerava ko je zainteresovan za
kredit i prikupi potrebnu dokumentaciju, a da ju je kritičnom prilikom njen
kolega B.R. zamolio da za potrebe nekih njegovih prijatelja koji planiraju da
otvore predstavništvo "C." u Crnoj Gori nađe ljude koji bi mogli biti nosioci
kredita, s tim da bi oni obezbijedili žirante i svu potrebnu dokumentaciju.
Kako joj je saopšteno da će to biti dobro za njen posao i da će dobiti bolje
radno mjesto, ona je pozvala neke svoje prijatelje među kojima i okrivljenu
B.M. i objasnila joj da u vezi kredita neće imati nikakvih obaveza ni
neprijatnosti, koja je na to pristala. Okrivljena je podigla novac u C. banci
i predala joj ga, nakon čega ga je ona predala B.R. ispred "P.C.", a za uslugu
okrivljenoj nije dala nikakvu naknadu niti je imala koristi od toga. Navela je
da joj nijesu poznati žiranti A.D. i K.D. i da ne zna koji je bio iznos
kredita. Nedugo nakon predmetnog dogadjaja prestala je da radi u A. banci.  
Svjedok A.D. je u svom iskazu od 17.06.2010.godine datom u prethodnom postupku
u bitnom naveo da ne poznaje ni okrivljenu, ni svjedoka M.B. ni K.D., da im
nikada nije bio žirant, niti to ima pravo da bude, obzirom da radi po ugovoru
i da nikada nije bio zaposlen u firmi "S. L." u P.. Naveo je da je sa svojom
majkom podigao kredit u Baru u iznosu od 2.000,00 € preko B.R., da je papire
potpisala njegova majka kojoj je ostavio ličnu kartu jer je on bio na poslu.  
Iz Ugovora o zajmu broj LD… broj … od 06.12.2007.godine proizilazi je da je
ugovor zaključen izmedju A. V. DOO B. kao zajmodavca i A.M. kao zajmoprimca,
da je predmet novčani iznos od 2.000 € dat radi kupovine mašina za kovačnicu,
koji je zajmoprimac dužan da vrati u roku od 24 mjeseca uz kamatnu stopu od
1,2% mjesečno. U ugovoru sa kao žiranti navedeni A.D., K.N. i K.D..  
Iz zahtjeva za kredit LD… podnijetog od strane M.A. A. banci proizilazi da je
u istom u rubrici klijenta označena A.M., te da je zahtjev podnijet na iznos
od 2.000 € sa rokom otplate od 24 mjeseca radi kupovine mašina za kovačnicu,
sa uredno popunjenim rubrikama, s tim što na istom nema potpisa podnosioca
zahtjeva.  
Iz plana otplate kredita proizilazi da je po kreditu broj LD… na ime A.M.
iznos od 2.000 € podignut 06.12.2007.godine i da je prikazan plan otplate i
dospjelost rata za naredna 24 mjeseca.  
Iz izjave žiranta A.D. i administrativne zabrane na njegovo ime izdate od
društva sportske rekreacije "S." P.,  te izjave žiranata K.D. i K. N. i
administrativnih zabrana na njihovo ime izdatim od DOO "M.I. c." P. proizilazi
da su isti bili žiranti, ali bez naznake korisnika kredita.  
Iz nalaza i mišljenja vještaka grafološke struke V.N. od 31.10.2011.godine
utvrdjeno je da je ovaj vještak izvršio uvid u zahtjev za kredit od
14.12.2009.godine i u ugovor o zajmu br.LD… od 06.12.2007.godine i da je
izvršio uvid u nesporne potpise okrivljene po diktatu od strane ovog suda na
formatu hartije A4 i da je izvršila uvid u tri otpremnice koje je potpisala
okrivljena nezavisno od ovog spora kao radnik zaposlen u diskontu A. i da je
nakon uvida u svu ovu dokumentaciju dala svoj nalaz i mišljenje da potpis na
ugovoru o zajmu broj LD… od 06.12.2007.godine u rubrici zajmoprimac, kao i
podatke u rubrikama zahtjeva za kredit nije svojeručno ispisala okrivljena.  
Iz izvoda iz KE za okrivljenu Uprave policije PJ Bar od 21.10.2010.godine
utvrdjeno je da ista nije evidentirana u kaznenoj evidenciji PJ Bar.  
Uvidom u tri otpremnice od 01.08.2011.godine, 02.09.2011.godine i od
07.09.2011.godine proizilazi da je okrivljena kao radnik A. diskonta u B.
potpisala iste radi uporedjivanja tog potpisa i potpisa na zahtjevu za kredit.  
Ocjenom izvedenih dokaza nije dokazano da je okrivljena učinila krivično djelo
iz čl.245 st.2 Krivičnog zakonika koje joj je stavljeno na teret predmetnim
optužnim predlogom.  
Prije svega nije bilo sporno da je okrivljena dana 06.12.2007.godine podigla
kod C. banke iznos od 2.000 eura, da je ovaj iznos istog dana nakon
preuzimanja iz banke predala M.B., što proizilazi prije svega iz plana otplate
kredita, zatim iskaza svjedoka M.B., čiji iskaz je sud prihvatio kao i
predstavnika oštećene koju činjenicu ni sama okrivljena nije sporila.  
Sporno je da li je okrivljena podnijela zahtjev za predmetni ugovor o zajmu sa
A. bankom, i da li je time izvršila krivično djelo neosnovano dobijanje i
korišćenje kredita i druge pogodnosti iz čl.245 st.2 Krivičnog zakonika.  
U dokaznom postupku sud je izvršio uvid u ugovor o zajmu br. LD… broj … od
06.12.2007.godine kao i zahtjev za taj kredit LD … iz čije sadržine proizilazi
da je podnijet zahtjev za namjenski kredit - kupovine mašine za kovačnicu, da
je podnosilac tog zahtjeva okrivljena i koji nije potpisan dok iz sadržine
navedenog ugovora o zajmu proizilazi da je predmet ovog ugovora namjenski
kredit kupovina mašina za kovačnicu u iznosu od 2.000eura, dok je otplata ovog
kredita 24 mjeseca, da su žiranti ovog kredita bili D.A., D.K. i N.K. i da je
taj ugovor potpisala okrivljena.  
Sud je u cilju provjeravanja činjenice da li je zahtjev za kredit podnijela
okrivljena i da li je predmetni ugovor o zajmu zaključen dana
06.12.2007.godine zaključila i potpisala okrivljena proveo vještačenje po
vještaku grafološke struke N.V. koja je dala svoj nalaz dana
31.10.2011.godine, a čiji nalaz imišljenje je ovaj  sud prihvatio kao stručan
i baziran na pravilima nauke is truke. Iz ovog nalaza i mišljenja grafološke
struke koji je dato na osnovu uvida u predmetni zahtjev i namjenski kredit i
na osnovu dostavljenog rukopisa okrivljene na formatu A 4 ispisanog pred ovim
sudom i na osnovu tri otpremnice koje su dostavljene od strane okrivljene koje
je potpisala kao zaposlena u diskontu A., a koje otpremnice je tražio vještak
radi boljeg utvrdjivanja tog potpisa na traženim dokumentima, ovaj sud je
utvrdio da potpis u ugovoru o zajmu br. LD … od 06.12.2007.godine u rubrici
zajmoprimac kao i podatke u rubrikama zahtjeva za kredit nije svojeručno
ispisala okrivljena.  
Imajući u vidu naprijed navedeno ovaj sud je nesumnjivo utvrdio da okrivljena
niti je podnosila zahtjev za namjenski kredit, niti je zaključila ugovor o
namjenskom kreditu, pa je ih tog razloga našao da nije dokazano da je
okrivljena izvršila krivično djelo iz čl.245 st.2 Krivičnog zakonika, odnosno
krivično djelo neosnovano dobijanje i korišćenje kredita i druge pogodnosti. U
prilogu ovakvog zaključka govori i iskaz svjedoka M.B., čiji iskaz je sud u
cjelosti prihvatio i koja je prenijela ovom sudu da je tražila od okrivljene
da podigne kredit zbog kojeg neće imati nikakvih obaveza ni neprijatnosti, da
je okrivljena otišla u C. banku podiglna novac u iznosu od 2.000 eura i odmah
ga predala ovom svjedoku – M.B., a takodje u prilog utvrdjenog činjeničnog
stanja govori i to da izjave žiranata i administrativne zabrane na ime A.D.,
K.D. i K.N., su bile bez naznake korisnika kredita, a svjedok A.D. što je ovaj
sud prihvatio je naveo da ne poznaje ni okrivljenog ni svjedoka M.B. i da im
nikada nije bio žirant.  
Shodno svemu navedenom ovaj sud je pored naprijed navedenog cijenio i odbranu
okrivljene koju je u cjelosti prihvatio i koja se u toku cijelog postupka
branila sa tim da je njena prijateljica M.B. tražila da podigne iznos od 2.000
eura, da je samo predala M.B. ličnu kartu i da je dana 06.12.2007.godine
otišla u C. banku i podigla iznos od 2.000eura i taj novac predala M.B., da
nije podnijela zahtjev za kredit kod A. banke i da nije potpisala ugovor o
kreditu sa A. bankom i da nije znala da se radi o namjenskom kreditu.  
Kako iz naprijed navedenog sud zaključuje da je okrivljena samo podigla iznos
od 2.000 €, a da nije znala da je u pitanju namjenski kredit, obzirom da nije
popunila zahtjev za kredit niti potpisala predmetni ugovor o zajmu, to nije
dokazano da je okrivljena učinila krivično djelo koje joj se stavlja ne teret,
zbog čega je donijeta odluka kojom se ista oslobadja od optužbe shodno čl. 373
st. 2 ZKP-a.  
Oštećena A. V. DOO B. je radi ostvarivanja imovinsko pravnog zahtjeva upućena
na parnični postupak, shodno čl.239 st.3 ZKP-a.  
Troškovi postupka padaju na teret budžetskih sredstava suda, obzirom da je
okrivljena oslobodjena od optužbe, a shodno čl.230 st.1 ZKP-a.  
Sa svega izloženog odlučeno je kao u izreci presude . 
OSNOVNI SUD U BARU
Dana, 28.11.2011.godine 
  ZAPISNIČAR,                                                       S U D I
J A,
Zorica Ivanović
Nikola Strugar 
PRAVNA POUKA: Protiv ove presude može se izjaviti žalba Višem sudu u
Podgorici u roku od 8 dana od dana prijema pisanog otpravka, preko ovog suda u
dva primjerka.  
D.n.a.
- ODT iz Bara,
- okrivljenoj,
- oštećenoj,
- u spise.  