                                                                                **K br. 292/12**

U IME CRNE GORE 
           OSNOVNI SUD U BARU, po sudiji Nikoli Strugar, sa zapisničarom
Zoricom Ivanović, u krivičnom predmetu protiv okrivljene S.E., zbog krivičnog
djela laka tjelesna povreda iz čl.152 st.2 u vezi st.1 Krivičnog zakona, po
optužnom predlogu ODT-a u Baru Kt.br.123/12 od 25.06.2012.godine, nakon
glavnog i javnog pretresa održanog dana 23.08.2012.godine u prisustvu
zastupnika optužbe saradnika kod ODt iz Bara Predraga Djikanovića, a u
odsustvu okrivljene, dana 23.08.2012.godine donio je i javno objavio  
P R E S U D U 
           Okrivljena,  
           S. E. od oca S. i majke M., rodjena ... godine u M., A.,
nastanjene u S.,  državljanka Republike S., nezaposlena, završila Osnovnu
školu, udata, lošeg imovnog stanja, neosuđivana  
                                            **K r i v a    j e**

      Zato što je,

      Dana 01.03.2012.godine, oko 17,35 časova ispred svoje kuće u L. ulici u S. - Opština B., lako tjelesno povridila oštećenu K.J., na način, što je okrivljena S.E. unoseći joj se u lice i govoreći joj "jebem ti mater, zašto prolaziš mojom ulicom" gurnula rukama, nakon čega je ispod jakne izvukla staklenu čašu, sredstvo podobno da tijelo teško povrijedi ili zdravlje teško naruši, i istom oštećenu jednom udarila u predjelu glave - lijeve sljepoočice i lijevog uha, nanijevši joj tom prilikom lake tjelesne povrede : sjekotinu kože u predjelu lijeve ušne školjke promjera 7 x 1 cm, dvije sjekotine u lijevom predušnom predjelu promjera po 3 x 1 cm, više oguljotina kože u predjelu lijeve ušne školjke, oguljotinu kože u lijevom podušnom predjelu promjera 1 x 1 cm i krvni podliv kože u lijevom zaušnom predjelu promjera 10 x 10 cm,

      \- čime je izvršila krivično djelo - laka tjelesna povreda iz čl.152 st.2 u vezi st.1 Krivičnog zakonika

Pa joj sud primjenom čl. 4, 5, 15, 36, 42, 52, 53 i 54 Krivičnog zakonika i
čl.226, 229 i 374 Zakonika o krivičnom postupku,  i z r i č e  
USLOVNU OSUDU 
Kojom mu utvrđuje kaznu zatvora u trajanju od 4 (četri) mjeseca i istovremeno
određuje da se ista neće izvršiti ukoliko okrivljeni u roku od 2 (dvije)
godine po pravosnažnosti presude ne izvrši novo krivično djelo.  
Optužena je dužna da plati troškove krivičnog postupka u iznosu od 137,50
eura, a na ime sudskog paušala iznos od 30,00 eura, u roku od 15 dana od dana
pravosnažnosti presude, pod prijetnjom prinudnog izvršenja.  
O b r a z l o ž e n j e 
    Optužnim predlogom ODT iz Bara Kt.br.123/12 od 25.06.2012.godine, stavljeno je na teret okrivljenoj izvršenje krivičnog djela laka tjelesna povreda iz čl.152 st.2 u vezi st.1 Krivičnog zakonika. Zastupnik optužbe je na glavnom pretresu u završnoj riječi precizirao dispozitiv optužnog predloga na način kao u izreci ove presude i predložio je da sud okrivljenu oglasi krivim i osudi po zakonu.

      Glavni pretres je održan u odsustvu okrivljene obzriom da se poziv okrivljenoj nije mogao uručiti jer se ista nalazi u A., a u šta se sud uvjerio iz dopisa UP PJ Bar nakon izdavanja naredbe za prinudno dovodjenje, a prisustvo okrivljene nije bilo nužno, a ista je saslušana u istražnom postupku, shodno čemu je ovaj sud shodno čl.457 ZKP-a održao glavni pretres u odsustvu okrivljene.

      Okrivljena je u svojoj odbrani pred ODT iz Bara je navela da negira izvršenje krivičnog djela i da 01.03.2012.godine nije ni vidjela K.J. i da joj nije upućivala uvredljive riječi, da nije imala nikakav lični kontakt sa njom niti je odgurnula rukama niti je udarila steklanom čašom u predjelu glave, te da istu i ne poznaje.

      Sud je u dokaznom postupku izveo sledeće dokaze: saslušao svjedoka oštećenu K.J., pročitao izvještaj ljekara specijaliste JZU Opšta bolnica Bar br. protokola br.2044 od 01.03.2012.godine na ime K.J., izvještaj ljekara Zavoda za hitnu medicinsku pomoć CG HMP u Baru od 01.03.2012.godine na ime K.J., izvještaj ljekara sec. HMP U Baru od 01.03.2012.godine na ime okrivljene S.E., pročitao nalaz i mišljenje vještaka medicinske struke dr K.N. od 14.05.2012.godine kao i neposredno saslušao vještaka na glavnom pretresu.

      Sud je donio rješenje da se u dokaznom postupku neće pribavljati izvod iz KE za okrivljenu obzirom da je ista rodjena u A., te da bi pribavljanje dokaza vodilo znatnom odugovlačenju krivičnog postupka.

      Svjedok oštećena K.J. je u istražnom postupku pred ODT iz Bara navela da je dana 01.03.2012.godine oko 17,35 časova u L. ulici u S. šetala svoje kuče-psa i prolazeći pored kuće S.E. bez ikakvog razloga joj je S.E. uputila uvredljive riječi: "Zašto prolaziš mojom ulicom, kurvo, narkomanko, nabijem te na kurac", na koje riječi nije obraćala pažnju i nastavila je da šeta kuče, i zatim je kada se vraćala morala ponovo proći pored njene kuće gdje je okrivljena S.E. sačekala unoseći joj se u lice i govoreći joj "jebem ti mater , zašto porolaziš mojom ulicom" nakon čega je gurnula rukama, a nakon toga ispod jakne izvukla staklenu čašu kojom je udarila u predjelu glave tj. lijeve sljepoočnice i lijevog uha i tom prilikom je povrijedila što je potvrdjeno izvještajem ljekara hitne pomoći u Baru. Nije se pridružila krivičnom gonjenju i nije postavila imovinsko pravni zahtjev.

      Na glavnom pretresu je navela da u svemu ostaje kao u svom iskaz u istrazi i dodala da okrivljenu prije toga nije poznavala, da je prvo prošla pored kuće okrivljene u L. ulici u S. kada joj se ista obratila riječima "Zašto prolaziš mojom ulicom, kurvo, narkomanko, nabijem te na kurac", da se odmah za par minuta tuda vratila morala ponovo proći pored njene kuće gdje je okrivljena S.E. sačekala unoseći joj se u lice i govoreći joj "jebem ti mater, zašto porolaziš mojom ulicom" nakon čega je gurnula rukama, a nakon toga ispod jakne izvukla staklenu čašu koju je držala u desnu ruku i kojom je udarila u predjelu glave tj. lijeve sljepoočnice i lijevog uha i tom prilikom je povrijedila. Nakon ovoga  kada se srela sa okrivljenom ista joj ponovo prijetila, da je sigurna da joj je upravo okrivljena nanijela povrede kako je to opisala, da je bio samo jedan udaraca staklenom čašom koju je okrivljena kritične prilike držala u desnoj ruci i koja se razbila kada je udarila u glavu i da je odmah zatražila medicinsku pomoć. Dodala je da nije rekla u istrazi lijevog oka nego uha .Kao oštećena nije se pridružila krivičnom gonjenju i nije postavila  imovinsko pravni zahtjev.

Iz nalaza i mišljenja vještaka medicinske struke dr K.N. od 14.05.2012.godine,
a koji je izvršio uvid u izvještaj ljekara specijaliste JZU Opšta bolnica Bar
br. protokola br.2044 od 01.03.2012.godine na ime K.J., izvještaj ljekara
Zavoda za hitnu medicinsku pomoć CG HMP u Baru od 01.03.2012.godine na ime
K.J., proizilazi da je oštećena kritične prilike zadobila sledeće povrede:
sjekotinu kože u predjelu lijeve ušne školjke promjera 7 x 1 cm, dvije
sjekotine u lijevom predušnom predjelu promjera po 3 x 1 cm, više oguljotina
kože u predjelu lijeve ušne školjke, oguljotinu kože u lijevom podušnom
predjelu promjera 1 x 1 cm i krvni podliv kože u lijevom zaušnom predjelu
promjera 10 x 10 cm i da se radi o  povredama koje u vrijeme nanaošenja
procijenjeno kako pojedinačno tako i u svom ukupnom djelovanju predstavljaju
lake tjelesne povrede.
Na glavnom pretresu je ostao pri svom nalazu i mišljenju i dodao da su sve
povrede koje je opisao u svom nalazu i mišljenju mogle nastati od jednog
udarca staklene čaše koja se razbila koju je okrivljena držala u ruci. Takodje
je dodao da je izvršio izvršio uvid u izvještaj ljekara sec. HMP u Baru od
01.03.2012.godine na ime okrivljene S.E., da je okrivljena na desnom dlanu
zadobila ranu razderinu oko 0,5 cm koja je bila krvava i koja je mogla nastala
od udarca okrivljene držeći staklenu čašu u ruci i udarcem te čaše u glavu
oštećene. Navedene povrede koje su zadobile oštećena i okrivljena obzirom na
vrijeme i karakter povrede potiču iz predmetnog događaja koji se desio dana
01.03.2012.godine oko 17,35 jer su i okrivljena i oštećena odmah pregledane od
strane ljekara nakon predmetnog događaja što proizilazi iz medicinske
dokumentacije na ime okrivljene i oštećene.  
      Na osnovu dokaza provedenih na glavnom pretresu nesumnjivo je utvrđeno da je okrivljena  izvršila krivično djelo laka tjelesna povreda iz čl.152 st.2 u vezi st.1 Krivičnog zakona, u vrijeme, mjesto i na način kako je to bliže navedeno u izreci ove presude.

      Naime, sud je utvrdio da je okrivljeni dana 01.03.2012.godine, oko 17,35 časova ispred svoje kuće u L. ulici u S. - Opština ., lako tjelesno povridila oštećenu K.J., na način, što  je okrivljena S.E. unoseći joj se u lice i govoreći joj "jebem ti mater, zašto porolaziš mojom ulicom" gurnula rukama, nakon čega je ispod jakne izvukla staklenu čašu, sredstvo podobno da tijelo teško povrijedi ili zdravlje teško naruši, i istom oštećenu jednom udarila u predjelu glave - lijeve sljepoočice i lijevog uha, nanijevši joj tom prilikom lake tjelesne povrede: sjekotinu kože u predjelu lijeve ušne školjke promjera 7x1 cm, dvije sjekotine u lijevom predušnom predjelu promjera po 3 x 1 cm, više oguljotina kože u predjelu lijeve ušne školjke, oguljotinu kože u lijevom podušnom predjelu promjera 1 x 1 cm i krvni podliv kože u lijevom zaušnom predjelu promjera 10 x 10 cm.

      Ovakvo utvrđeno činjenično stanje proizilazi iz iskaza svjedoka oštećene K.J. koji iskaz je ovaj sud u cjelosti prihvatio kao uvjerljiv i istinit koja  kako u istrazi tako i na glavnom nije mijenjaju svoj iskaz opisala i prenijela što se desilo kritične prilike iz kojeg iskaza je ovaj sud utvrio da je je dana 01.03.2012.godine oko 17,35 časova u L. ulici u S. šetala svoje kuče i prolazeći pored kuće S.E. bez ikakvog razloga joj je S.E. uputila uvredljive riječi: "Zašto prolaziš mojom ulicom, kurvo, narkomanko, nabijem te na kurac", na koje riječi nije obraćala pažnju i nastavila je da šeta kuče, i zatim je kada se vraćala odmah nakon par minuta morala ponovo proći pored njene kuće gdje je okrivljena S.E. sačekala unoseći joj se u lice i govoreći joj "jebem ti mater , zašto porolaziš mojom ulicom" nakon čega je gurnula rukama, a nakon toga ispod jakne izvukla staklenu čašu kojom je jednom udarila u predjelu glave tj. lijeve sljepoočnice i lijevog uha i tom prilikom je povrijedila .

      Iskaz svjedoka oštećene potvrđen je nalazom i mišljenjem vještaka medicinske stuke dr K.N. koji je nakon uvid u medicinsku dokumentaciju na ime oštećene i okrivljene, u svom nalazu i mišljenju i riječi na glavnom prtresu, koji je ovaj sud prihvatio kao jasan uvjerljiv i baziran na pravilima nauke i struke i iz kojeg proizilazi da oštećena kritične prilike zadobila povrede : sjekotinu kože u predjelu lijeve ušne školjke promjera 7 x 1 cm, dvije sjekotine u lijevom predušnom predjelu promjera po 3 x 1 cm, više oguljotina kože u predjelu lijeve ušne školjke, oguljotinu kože u lijevom podušnom predjelu promjera 1 x 1 cm i krvni podliv kože u lijevom zaušnom predjelu promjera 10 x 10 cm, i da se radi o lakim tjelesnim povredama pojedično i svom ukupnom djelovanju, da su sve ove povrede  mogle nastati od jednog udarca staklene čaše koja se razbila koju je okrivljena držala u ruci i  da je okrivljena na desnom dlanu zadobila ranu razderinu oko 0,5 cm koja je bila krvava i koja je mogla  nastala od udarca okrivljene držeći staklenu čašu u ruci i udarcem te čaše u glavu oštećene te da naveve povrede koju je zadobila oštećena i okrivljena obzirom na vrijeme i karakter povrede potiču iz predmetnog događaja koji se desio dana 01.03.2012.godine oko 17,35 jer su i okrivljena i oštećena odmah pregledane od strane ljekara nakon predmetnog događaja što proiuzilazi iz medicinske dokumentacije na ime okrivljene i oštećene.

      Sud je cijenio i odbranu okrivljen koja se branila time da oštećenu nije udarila kritične prilike staklenom čašom u predjelu glave i našao da je ovakva odbrana okrivljena neosnovana i usmjerena na izbjegavanje krivično pravne odgovornosti i u cjelosti opovrgnuta iskazom svjedoka oštećene koja je do tetalj opisala kako u istrazi tako i na glavnom pretresu kako je kada na koji način okrivljena staklenom čašom nanijela povrede, a koji iskaz oštećene je bio saglasan sa nalazom i mišljenjem vještaka medicinske struke K.N. koji je naosnovu medicinske dokumentacije a što je sud prihvati naveo da je oštećena kritične prilike zadobila sjekotinu kože u predjelu lijeve ušne školjke promjera 7 x 1 cm, dvije sjekotine u lijevom predušnom predjelu promjera po 3 x 1 cm, više oguljotina kože u predjelu lijeve ušne školjke, oguljotinu kože u lijevom podušnom predjelu promjera 1 x 1 cm i krvni podliv kože u lijevom zaušnom predjelu promjera 10 x 10 cm, i da se radi o lakim tjelesnim povredama pojedično i svom ukupnom djelovanju, da su sve ove povrede  mogle nastati od jednog udarca staklene čaše koja se razbila koju je okrivljena držala u ruci i  da je okrivljena na desnom dlanu zadobila ranu razderinu oko 0,5 cm koja je bila krvava i koja je mogla nastala od udarca okrivljene držeći staklenu čašu u ruci i udarcem te čaše u glavu oštećene te da naveve povrede koju je zadobila oštećena i okrivljena obzirom na vrijeme i karakter povrede potiču iz predmetnog događaja koji se desio dana 01.03.2012.godine oko 17,35 jer su i okrivljena i oštećena odmah pregledane od strane ljekara nakon predmetnog događaja što proiuzilazi iz medicinske dokumentacije na ime okrivljene i oštećene.

      Sud je imao u vidu da je staklena čaša podobno sredstvo podobno da tijelo teško povrijedi ili zdravlje teško naruši.

Cijeneći psihički odnos okrivljene prema izvršenom krivičnom djelu, sud je
našao da je ista postupala sa direktnim umišljajem, odnosno da je bila
svjestna svog djela i htjela je njegovo izvršenje.  
      Prilikom odlučivanja o vrsti i visini krivične sankcije sud je imao u vidu sve okolnosti na strani okrivljenog, koje su značajne za njen izbor i visinu u smislu čl.42 Krivičnog zakonika, pa je od olakšavajućih okolnosti na strani okrivljene cijenio da je ista udata, da se okrivljena nije pridružila krivičnom gonjenju da nije osuđivana, dok otežavajućih okolnosti nije bilo, pa je sud okrivljenoj izrekao uslovnu osudu kojom joj je utvrdio kaznu zatvora u trajanju od četri mjeseca i istovremeno odredio rok provjeravanja u periodu od dvije godine, odnosno da se utvrdjena kazna neće izvršiti ako okrivljena za vrijeme od dvije godine po pravosnažnosti presude ne učini novo krivično djelo. Sud je našao da su u konkretnom slučaju, a imajući u vidu naprijed navedene olakšavajuće okolnosti, može očekivati da će se upozorenjem, uz prijetnju kaznom, uticati na okrivljenu da ubuduće ne vrši krivična djela, te da nije nužno da se kazna primijeni radi krivično-pravne zaštite. Sud nalazi da će se u konkretnom slučaju uslovnom osudom kao u izreci ove presude u potpunosti ostvariti svrha izricanja ove krivične sankcije iz čl.52 KZ u okviru opšte svrhe izricanja krivičnih sankcija iz čl.4 st.2 KZ.

      Shodno čl.226 i 229 ZKP-a okrivljeni je obavezan da na ime troškova krivičnog postupka uplati iznos od 137,50 €, koji troškovi se odnose na ime vještačenja po vještaku medicinske struke dr K.N., kao i iznos od 30,00 € na ime sudskog paušala, koji paušal je odredjen shodno složenosti i trajanju postupku uz ocjenu imovinskih prilika okrivljenog.

      Na osnovu izloženog, a primjenom čl.374 ZKP-a, odlučeno je kao u izreci.

OSNOVNI SUD U BARU
Dana 23.08.2012.godine 
ZAPISNIČAR,                                                               S
U D I J A, 
Zorica Ivanović
Nikola Strugar 
PRAVNA POUKA: Protiv ove presude može se izjaviti žalba u roku od 8 dana
od dana prijema pismenog otpravka, Višem sudu u Podgorici, putem ovog suda.
D.n.a.
- Odt iz Bara,
- okrivljenoj,
- u spise.  