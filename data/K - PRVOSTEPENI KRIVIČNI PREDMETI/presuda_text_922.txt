                                                                                                        **K.br.50/11**

U IME NARODA 
        Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog B.  D.      iz P.  zbog krivičnog djela kradje iz čl. 239. st.1. KZ CG, po optužnom predlogu ODT Pljevlja Kt.br.395/10 od 02.02.2011. godine, nakon održanog glavnog i javnog pretresa u prisustvu zamjenika ODT-a i okrivljenog, a u odsutnosti uredno pozvanog zastupnika oštećene, da na 01.03.2011. godine, donio je i javno objavio

P R E S U D U 
        Okrivljeni **B. D.** od oca Đ.   i majke S., rodjena Ć., rodjen ... godine u P.  gdje i živi, radnik, državljanin CG, oženjen, otac jednog djeteta, pismen završio srednju školu, vojsku služio 2006. godine u P. , vodi se u  VE, lošeg imovnog stanja, ranije osudjen presudom Osnovnog suda Žabljak K.br.12/08 od 21.04.2008. godine zbog krivičnog djela iz čl. 208. st.1. KZ CG, osudjen na novčanu kaznu

K r i v     j e 
        Što je:  
        u periodu od 18.08.2010. godine do 18.11.2010. godine u porodičnoj kući poč. D. D. , u kojoj stanuje kao podstanar, u P., u namjeri da sebi pribavi protivpravnu imovinsku korist, oduzimao električnu energiju na način što je u brojilu marke "iskra" br. 2370701 uvukao parče rengen snimka sa kojim je zakočio disk brojila, pa se oduzeta električna energija u ukupnoj količini od 2144 KW nije registrovala na električnom brojilu te je na taj način odštetio Elektrodistrbuciju P.  za iznos od 205,87 eura,  
        čime je izvršio krivično djelo kradja iz čl. 239. st.1. KZ CG,  
        pa ga sud na osnovu već citiranog zakonskog propisa, a primjenom članova 4, 5, 13, 15, 32, 33, 39, 42, 45. i 46. KZ CG te članova 199. i 202. ZKP CG

O S U D J U   J E 
        Na novčanu kaznu u iznosu od 600,00 eura (šestotina eura) koju će okrivljeni platiti ovom sudu u šest jednakih mjesečnih rata.  
        Ako okrivljeni u odredjenom roku ne plati novčanu kaznu sud će istu zamijeniti kaznom zatvora tako što će se za svakih započetih 25,00 eura novačne kazne odrediti po jedan dan kazne zatvora.  
        Okrivljeni se obavezuje da na ime troškova vodjenja krivičnog postupka plati ovom sudu iznos od 82,50 eura, a na ime paušala iznos od 27,50 eura.

-2-  
        Troškove krivičnog postupka i paušal okrivljeni će platiti ovom sudu u roku od 15 dana po pravnosnažnosti presude pod prijetnjom prinudnog izvršenja.

O b r a z l o ž e n j e 
        Osnovno državno tužilaštvo u Pljevljima optužnim predlogom Kt.br.395/10 od 02.02.2011. godine optužilo je okrivljenog B.  D.  iz P.  zbog krivičnog djela kradja iz čl. 239. st.1. KZ CG navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.  
        U završnoj riječi zamjenik ODT-a je u cjelosti ostao pri podnesenom optužnom predlogu i predložio da sud okrivljenog oglasi krivim i osudi po zakonu.  
        Zastupnik oštećene ED P. podneskom od dana 01.03.2011. godine je istakao da se pridružuje krivičnom gonjenju protiv okrivljenog, a da ne ističe imovinsko pravni zahtjev pošto je oštećena ED P. u cjelosti obeštećena uplatom dugovanog iznosa od strane okrivljenog u iznosu od 205,87 eura.  
        Okrivljeni B. D. u svoju odbranu u predmetu istražnih radnji je istakao da sa suprugom živi kao podstanar u kući poč. D. D.  i u toj kući ne živi niko osim njega i njegove supruge i tačno je da su dana 18.11.2010. godine došla dva radnika ED P. , izvršila kontrolu brojila. On toj kontroli nije prisutan, a bila je prisutna njegova supruga i tačno je da su te prilike radnici ED P. pronašli parče rengen snimka u brojilu koji je on postavio jer nekoliko dana nije mogao da se grije na šporet na čvrsto gorivo zbog odžaka, a kako nije zaposlen postavio je taj snimak i grijao se na grijalicu, a znao je da brojilo neće registrovati potrošnju električne energije. Taj snimak je bio najviše 7 dana u brojilu. Ističe da je u cjelosti obeštetio ED P.  plativši iznos od 205,00 eura koliko su mu i tražili na ime neovlašćene potrošnje.  
        U završnoj riječi je istakao da se kaje što je ovo uradio da se osjeća krivim pa je svoju odgovornost ostavio sudu na slobodnu procjenu.  
        U dokazno postupku sud je saslušao svjedoka Č. B., pročitao iskaz svjedoka K. I., kao zastupnika oštećene ED P., pročitao stručni nalaz i mišljenje eletrostruke R. G., pročitao zapisnik ED P. o kontroli mjernog mjesta br. 0000771 od 18.11.2010. godine i pročitao izvještaj iz KE za okrivljenog.     
        Nakon provedenog dokaznog postupka i nakon ocjene svih izvedenih dokaza, a imajući u vidu i odbranu okrivljenog sud je utvrdio da je okrivljeni B.  D. iz P.  izvršio krivično djelo koje mu se stavlja na teret optužnim predlogom, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz dokaza izvedenih na glavnom pretresu kao i na osnovu potpunog priznanja okrivljenog.  
        Naime, svjedoci Č. B. i K. I. su u svom iskazu istakli da su zaposleni u ED P. kao električari te da su dana 18.11.2010. godine izvršili kontrolu mjernog mjesta okrivljenog u P.          Utvrdili su da se brojilo vodi na poč. D. D. ,  pa su prilikom kontrole pronašli suprugu okrivljenog i prilikom kontrole su utvrdili da je brojilo mehanički oštećeno te da je na tom mjestu gdje je oštećeno bio uvučen komad rengen snimka kojim je zakočeno brojilo i isto nije registrovalo utrošak električne energije. Uzeli su to parče rengen snimka odnijeli sa sobom, a električnu energiju nisu isključili kod okrivljenog. Sačinili su zapisnik koji je supruga okrivljenog potpisala.  
        Sud je u cjelosti prihvatio iskaz ova dva svjedoka smatrajući da su svjedoci veoma objektivno svjedočili.  
        Vještak elektrostruke R.  G.  iz B. P.  je u svom stručnom nalazu i mišljenju istakla da je u periodu od 18.08.2010. do 18.11.2010. godine okrivljeni u svom stanu

mogao da potroši količinu od 2144 KW te da je po tom osnovu oštetio ED P.  za
iznos od 205,87 eura.
            Sud je u cjelosti pvihvatio stručni nalaz i mišljenje ovog vještaka smatrajući da je vještak veoma objektivno i stručno vještačio u skladu sa strukom i naukom, a inače radi se o stalnom sudskom vještaku, koji je izvještačio da je okrivljeni u navedenom periodu mogao potrošiti iznos od 2144 KW, a to je utvrdio po osnovu pravila o snadbijevanju električne energije kao i ostalih parametara.
            Zastupnik oštećene ED P.  J.  V. je u podnesku od 01.03.2011. godine istakla da se pridružuje krivičnom gonjenju protiv okrivljenog, a da na ističe imovinsko-pravni zahtjev pošto je okrivljeni uplatio dugovani iznos.
            Iz zapisnika o kontroli mjernog mjesta se utvrdjuje da su svjedoci Č. B.  i K. I. dana 18.11.2010. godine izvršili kontrolu mjernog mjesta okrivljenog, te da su sačinili zapisnik br. 771 na kome su konstatovali nadjeno stanje.
            Iz izvještaja iz KE za okrivljenog sud je utvrdio da je okrivljeni osudjen presudom Osnovnog suda Žabljak K.br.12/078 od 21.04.2008. godine zbog krivičnog djela iz čl. 208. st.1. KZ CG te da mu je izrečena novčana kazna.
            Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu novčane kazne pa je sud u konkretnom slučaju mišljenja da je jedino opravdano prema okrivljenom primijeniti novčanu kaznu, ali je takodje mišljenja da je istom prilikom imalo smisla okrivljenom primijeniti i institut ublažavanja kazne što je sud i učinio i izrekao mu ublaženu novčanu kaznu u iznosu od 600,00 eura smatrajući da će se i sa ublaženom novčanom kaznom prema okrivljenom u cjelosti ostvariti svrha kažnjaanja predvidjena u članu 32. KZ CG. Pri tome sud je cijenio činjenicu da je okrivljeni mlad čovjek, da nije zaposlen, te da je u cjelosti obeštetio oštećenu ED P.  pa je na kraju sud mišljenja da je izrečena krivična snakcija okrivljenom adekvatna i primjerena stepenu društvene opasnosti, konkretno učinjenog djela samog učinioca kao i nastalim posledicama te da ista kazna prema okrivljenom predstavlja upravo onu mjeru koja je neophodna da bi se prema okrivljenom ostvarila svrha kažnjavanja.
            U smislu člana 199. i 202. ZKP CG sud je obaveza okrivljenog da na ime troškova vodjenja krivičnog postupka plati ovom sudu iznos od 82,50 eura, a isti iznos predstavlja naknadu i nagradu vještaku elektrostruke za izvršeno vještačenje, a iznos paušala od 27,50 eura sud je odredio imajući u vidu dužinu trajanja i složenosti krivičnog postupka kao i imovno stanje okrivljenog.
            Sa iznijetih razloga odlučeno je kao u izreci presude.  
OSNOVNI SUD U PLJEVLJIMA
dana 01.03.2011. godine 
Zapisničar,
S u d i j a,
Djondović Milenka
Branko Pejović  
PRAVNA POUKA : protiv ove presude dozvoljena je žalba u roku od 8 dana po
prijemu iste
                                  Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
1x okrivljenom
4x u predmet  