                                                                                                                                **K.br.32/11**

U IME NARODA 
        Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog  Đ. M. iz P. zbog krivičnog djela ugrožavanej sigurnosti iz čl. 168. st.1. KZ CG, po optužnom predlogu ODT Pljevlja Kt.br.36/11 od 01.02.2011. godine, nakon održanog glavnog i javnog pretresa u prisustvu zamjenika ODT Djurović Veljka, okrivljenog, oštećene i njenog punomoćnika advokata N. Z. iz P., dana 23.02.2011. godine donio je i javno objavio

P R E S U D U 
        Okrivljeni **Đ. M.** ,  JMBG, od oca S. i majke J. rodjena Đ., rodjen ... godine u P. gdje i živi, nezaposlen, neoženjen, državljanin CG, pismen, završio III stepen SS, vojsku nije služio, vodi se u  VE, bez djece, srednjeg imovnog stanja, ranije ne osudjivan,

K r i v    j e 
        Što je:  
        dana 03.01.2011. godien oko 00,04 i 08,03 časova u P. ugrozio sigurnost oštećenoj M. I., prijetnjom da će napasti na život i tijelo oštećene, na način što je oko  0,04 časa sa mobilnog telefona korisničkog broja  069-970-766 posla  SMS poruku oštećenoj M. I. na mibilni telefon korisničko gbroja 069-996-060 prijeteće sadržine "vidimo se, krvi ću ti se napiti, brata mi", a u  08,30 časova sa mobilnog telefona korisničkog broja 068-602-503, poslao SMS poruku oštećenoj M. I. na mobilni telefon koričnikog broja  069-996-06, prijeteće sadržine "rajka mi završeno je ovo, nego ne bali više, ubiću te ako premotam. Ubiću i tebe i sebe",  
        čime je izvršio krivično djelo ugrožavanje sigurnosti iz čl. 168. st.1. KZ CG,  
        pa ga sud na osnovu već citiranog zakonskog propisa, a primjenom čl. 4, 5, 13, 15, 32, 33, 39, 42, 45. i 46. KZ CG te čl. 199. i 202. ZKP CG

O S U D J U J E 
        Na novčanu kaznu u iznosu od 400,00 eura (četiristotine eura), koju će okrivljeni platiti ovom sudu u roku od 6 mjeseci po pravnosnažnosti presude u t jednakih mjesečnih rata.  
        Ako okrivljei u odredjenom roku ne plati novčanu kaznu sud će novčanu kaznu zamijeniti kaznom zatvora tako što će se za svakih započetih 25,00 eura novčane kazne odrediti po jedan dan kazne zatvora.  
        Okrivljeni se obavezuje da na ime paušala plati ovom sudu iznos od 27,50 eura, a ovo u roku od 15 dana po pravnosnažnosti presude pod prijetnjom prinudnog izvršenja.

-2-  
O b r a z l o ž e n j e 
        Osnovno državno tužilaštvo u Pljevljima optužnim predlogom Kt.br.36/11 od 01.02.2011. godine optužilo je Dj. M iz P. zbog krivičnog djela ugrožavanje sigurnosti iz čl. 168. st.1. KZ CG, bnavodeći da je okrivljeni krivično djelo izvršio na način mjeto i vrijeme kako je to bliže opisano u izreci ove presude.  
        U završnoj riječi zamjenik ODT je u cjelosti ostao pri podignutom optužnom predlogu i predložio da su okrivljenog oglasi krivim i osudi po  zakonu.  
        U završnoj riječi zastupnik oštećene M. I.advokat N. Z. je istakla da se ne pridružuje krivičnom gonjenju protiv okrivljenog i da ne ističe imovinsko-pravni zahtjev.  
        Okrivljeni Dj. M. u svoju odbranu na glavnom pretresu je istakao da je sve tačno što je navedeno u optužnom predlogu, da je sa svog mobilnog telefona koji ima SIM karticu 069-970-766 na mobilni telefon oštećene M. I. br. 069-996-060 uputio prijeteće poruke sledeće sadržine, a izmedju ostalih sa riječima "vidimo se, krivi ću ti se napiti, brata mi", a zatim sa mobilnog telefona takodje njegovo vlasništvo SIM karitice br. 068-602-503 takodje oštećenoj poslavo poruku na njen telefon ranijeg broja koji je naveden sledeću poruku "Rajka mi, završeno je ovo, nego ne bali više, ubiću te ako premotam. ubiću i tebe i sebe".  
        U završnoj riječi je istakao da se osjeća krivim, da priznaje krivicu, da se kaje što je ovo uradio pa na kraju svoju odgovornost ostavlja sudu na slobodnu procjenu.  
        U dokaznom postupku sud je saslušao svjedoka oštećenu M. I., pročitao službenu zabilješku  UP PJ Pljevlja br. 03-240/10-564/2 od 03.01.2011. godine i pročitao izvjheštaj iz KE za okrivljenog izdat od strane  UP PJ Pljevlja br. 03-245/11-985/2 od 11.02.2011. godine.  
         Nakon provedenog dokaznog postupka i nakon ocjene svih izvedenih dokaza, a imajući u vidu i odbranu okrivljenog sud je utvrdio da je okrivljeni izvršio krivično djelo koje mu je optužnim predlogom ODT stavjeno na teret, a na način, mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz svih izvedenih dokaza kao i na potpunom priznanju okrivljenog.  
        Naime, svjedok - oštećena M. I. je na pretresu istakla da se sa okrivljenim zabavljala od januara mjeseca pa do septembra mjeseca 2010. godine kada su se posvadjali pa je početkom ove godine tačnije 03.01.2011. godine njoj okrivljeni počeo upućivati prijeteće poruke na njen mobilni telefon i upravo joj napisao poruke koje su sadržane u optužnom predlogu,  da će joj se napiti krivi, da će je ubiti, da će ubiti nju pa sebe itd. Ističe da se nije osjetila ugroženom jedino što ju  je okrivljeni psihički izmaltretirao, a smatra da okrivljeni nebi izvršio ubistvo ni prema kome pa ni prema njoj. Istakla je da je slučaj prijavila policiji upravo iz razloga da bi okrivljeni prestao da joj šalje takve poruke, ali nije razmišljala o krivičnom progonu okrivljenog.  
        U završnoj riječi se saglasila sa svojim punomoćnikom i istakla da se ne pridružuje krivičnom gonjenju protv okrivljenog niti ističe imovinsko pravni zahtjev.  
        Sud je u cjelosti prihvatio iskaz oštećene,a  u ostalom njen isakz je u cjelosti potvrdio i sam okrivljeni.  
        Iz službene zabilješke UP PJ Pljevlja od 03.01.2011. godine se zaključuje da je oštećena slučaj prijavila policiji te da su sporne poruke skinute sa njenog mobilnog telefona i zabilježene i doslovno stoje u službenoj zabilješci.  
        Iz izvještaja iz KE za okrivljenog br. 03-245/11-985/2 od 11.02.2011. godine sud je zaključio da okrivljeni ranije nije osudjivan.  
        Kod ovakvog činjeničnog stanja sud je na osnovu svih izvedenih dokaza i na osnovu priznanja okrivljenog utvrdio da je okrivljeni izvršio krivično djelo koje mu se optužnim predlogom ODT stavlja na teret na način, mjesto i vrijeme kako je to opisano u izreci ove presude.

-3-  
        Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu novčane kazne pa je mišljenja da je u konkretnom slučaju jedino opravdano prema okrivljenom izreći novčanu kaznu ali je takodje sud mišljenja da je pri tome opravdano prema okrivljenom primijeniti i institut ublažavanja kazne što je sud i učinio pa mu je izrekao ublaženu novčanu kaznu u iznosu od 400,00 eura smatrajući da će se i sa ublaženom kaznom prema okrivljenom ostvariti svrha kažnjavanja predvidjena u čl. 32. KZ CG.  
        sud je mišljenaj da je izrečena krivična sankcija okrivljenom adekvatna i primjerena stepenu društvene opasnosti, težini djela samog učinioca kao i nastalim posledicama, a kao olakšavajuće okonosti sud je okrivljenom uezo u obzir činjenicu da je okrivljeni veoma mlad čovjek, da ranije nije osudjivan, da se ranije zabavljao sa oštećenom te da se oštećena nije pridružila krivičnom gonjenju, pa je na kraju sud mišljenja da izrečena kazna prema okrivljenom uprvo predstavlja onu mjeru koja je potrebna da bi se prema okrivljenom ostvarila svrha kažanjavanja.  
        U smislu člana 199. i 202. ZKP CG sud je obavezao okrivljenog da na ime paušala plati ovom sudu iznos od 27,50 eura, a isti iznos sud je odredio imajući u vidu dužinu trajanja i složenost krivičnog postupka kao i imovno stanje okrivljenog.  
        Iz iznijetih razloga odlučeno je kao u izreci presude.

OSNOVNI SUD U PLJEVLJIMA
dana, 23.02.2011. godine 
Zapisničar,
S u d i j a,
Djondović Milenka
Branko Pejović  
PRAVNA POUKA: protiv ove presude dozvoljena je žalba u roku od 8 dana po
prijemu iste
                                 višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
1x okrivljenom
4x u predmet  