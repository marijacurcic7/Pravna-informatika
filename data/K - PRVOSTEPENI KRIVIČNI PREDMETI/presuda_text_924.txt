                                                                                                        K.br.31/10

U IME NARODA 
        Osnovni sud u Pljevljima, kao prvostepeni krivični sud po sudiji Pejović Branku uz sudjelovanje zapisničara Djondović Milenke u krivičnom predmetu protiv okrivljenog G. R. iz P., zbog krivičnog djela skidanje i povreda službenog pečata i znaka iz čl.381. st.1. KZ CG po optužnom predlogu ODT Pljevlja Kt.br.365/10 od 31.01.2011. godine, nakon održanog glavnog i javnog pretresa u prisustvu zamjenika ODT-a, okrivljenog i zastupnika oštećenog ED Pljevlja, donio je i javno objavio

P R E S U D U 
        Okrivljeni **G. R.**   od oca U. i majke R. rodjena T., rodjen u selu Ž. dana, državljanin CG, živi u P., penzioner, oženjen otac troje djece, pismen završio srednju školu, vojsku služio 1954/55. godine u K., ne vodi se u  VE, srednjeg imovnog stanja, ranije osudjen presudom Opštinskog suda Kolašin K.br.84/72 od 05.06.1973. godine zbog krivičnog djela iz čl. 271. st.3. KZ RCG, izrečena mu uslovna osuda

K r i v    j e 
        Što je:  
        tokom mjeseca avgusta 2010. godine u svom stambenom objektu u mjestu Š.  \- Ž. opština P. na brojilu električne energije marke "Germani" br. 3609471, povrijedio distributivnu plombu koja predstavlja službeni pečat - znak koji je ovlašćeno službeno lice stavilo rdi osiguranja ispravnosti i tačnosti mjerenja utrošene električne energije na način što je istu raskinuo,  
        čime je izvršio krivično djelo skidanje i povreda službenog pečata i znaka iz čl. 381. st.1. KZ CG,  
        pa mu sud na osnovu već citiranog zakonskog propisa, a primjenom članova 4, 5, 13, 15, 32, 33, 36, 42, 53. i 54. KZ CG te članova 199. i 202. ZKP CG    i z r i č e

USLOVNU OSUDU 
        S tim da mu utvrdjuje kaznu zatvora u trajanju od 3 mjeseca (tri mjeseca i istovremeno odredjuje da se ista neće izvršiti ukoliko okrivljeni u roku od godinu dana ne izvrši novo krivično djelo.  
        Okrivljeni se obavezuje da na ime paušala plati ovom sudu iznos od 27,50 eura, a ovo u roku od 15 dana po pravnosnažnosti presude pod prijetnjom prinudnog izvršenja.

O b r a z l o ž e n j e
            Osnovno državno tužilaštvo u P. optužnim prelogom Kt.br.365/10 od 31.01.2011. godine optužilo je okrivljenog G. R. iz P. zbog krivičnog djela skidanje i povreda službenog pečata i znaka iz čl. 381. st.1. KZ CG navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.
            U završnoj riječi zamjenik ODT-a je u cjelosti ostao pri podnesenom optužnom predlogu i predložiod a sud okrivljenog oglasi krivim i osudi po zakonu.
            Zastupnik oštećene ED P. u završnoj riječi je istakao da se pridružuje krivičnom gonjenju protiv okrivljenog i da ne ističe imovinsko-pravni zahtjev.
            Okrivljeni G. R. u svoju odbranu u predmetu istražnih radnji je istakao da je vlasnik porodične kuće u naselju Š. - Ž., ali da sa porodicom živi u P. i ljeti dolazi u P. gdje boravi u pomenutoj kući. Dana 19.08.2010. godine bio je sa suprugom u toj kući kada su došli radnici ED P. i izvršili kontrolu električnog brojila. Jedan od njih se popeo na stolicu i rekao da je jedna plomba raskinuta, ali on to nije vidio. Ističe da nije raskinuo plombu na brojilu, ali je moguće da je moguće da je njegova supruga raskinula kada su došli iz P. kada je prečišćala kuću i kada je sa metlom čistila paučinu po električnom brojilu. Napominje da se isto nalazi na fasadi ispred ulaznih vrata i kada su došli iz P. na brojilu je bilo dosta listića i paučine, pa je njegova supruga metlom to očistila. Objasnio je da u njegovoj kući struja nikada nije bila isključena. Napomenuo je takodje da brojilo nema orman već je svima slobadan pristup do električnog brojila.
            U završnoj riječi je istakao da se kaje što je ovo uradio pa je svoju odgovornost ostavio sudu na slobodnu procjenu.
            U dokaznom postupku sud je saslušao zastupnika oštećene ED P., pročitao iskaze svjedoka K. M. i L. M., pročitao zapisnik ED P. o kontroli mjernog mjesta od 19.08.2010. godine i zapisnik ED P. o kontroli mjernog mjesta od 10.03.2008. godine i pročitao izvještaj iz KE za okrivljenog.
            Nakon provedenog dokaznog postupka i nakon ocjene svih izvedenih dokaza kako skupa tako i u medjusobnoj povezanosti kao i na osnovu djelimičnog priznanja okrivljenog sud je utvrdio da je okrivljeni G. R. izvršio krivično djelo koje mu je optužnim predlogom ODT-a stavljeno na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz svih dokaza izvedenih na glavnom pretresu.
            Svjedoci K. M. i L. M. su jednoglasno istakli da su dana 19.08.2010. godine kao radnici ED P. bili u kontroli brojila okrivljenog u mjestu Š.  - Ž. pa su prilikom kontrole na električnom brojilu okrivljenog utvrdili da je raskinuta elektrodistributivna plomba. Tu su bili prisutni okrivljeni i njegova supruga pa je okrivljeni potpisao zapisnik bez primedbi. Brojilo okrivljenog se nalazi ispred kuće pored ulaznih vrata.
            Zastupnik oštećene ED P. J. V. je u završnoj riječi istakla da se pridružuje krivičnom gonjenju protiv okrivljenog, a da ne ističe imovinsko-pravni zahtjev.
            Sud je u cjelosti prihvatio iskaze ovih svjedoka kao i zastupnika oštećene smatrajući da su svjedoci objektivno svjedočili i potvrdili da je ED plomba na brojilu okrivljenog bila raskinuta.
            Iz zapisnika o kontroli mjernog mjesta od 10.03.2008. godine se zaključuje da je okrivljeni bio isključen od ranije zbog duga te da je i dalje ostao isključen.
            Iz zapisnika o kontroli mjernog mjesta br. 0000058 od 19.08.2010. godine se zaključuje da je kontrolisano mjerno mjesto okrivljenog te da je nadjena da je raskinuta ED plomba, a da brojilo uredno registruje utrošak električne energije.
            Iz izvoda iz kaznene evidencije za okrivljenog sud je utvrdio da je okrivljeni tokom 1973. godine osudjen presudom K.br.84/72 ovog suda te da mu je izrečena uslovna osuda.
            Kod ovakvog činjeničnog stanja na osnovu svih izvedenih dokaza sud je utvrdio da je okrivljeni izvršio krivično djelo koje mu se stavlja na teret, a na način mjesto i vrijeme kako je to bliže opisano u izreci ove presude. Naime, iz zapisnika o kontroli mjernog mjesta od 10.03.2008. 
godine sud je zaključio da je okrivljeni isključen sa ED mreže te da je
stavljena plomba na brojilu, medjutim, iz zapisnika o kontroli od dana
19.08.2010. godine se zaključuje da je konstatovano da na brojilu nema ED
plombe te da brojilo uredno registruje utrošak električne energije. Dakle,
jasno je da je okrivljeni raskinuo spornu plombu i priključio se na ED mrežu.
            Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu uslovene osude, pa je sud mišljenja da radi krivično - pravne zaštiete protiv okrivljenog nije potrebno izricati drugu vrstu krivične sankcije osim uslovne osude smaqtrajući da će se i sa uslovnom osudom u cjelosti ostvariti svrha kažnjavanja prema okrivljenom. Pri tome sud je cijenio kao olakšavajuće okolnosti činjenicu da je okrivljeni prilikom skoro 40 godina jednom osudjivan, te da je u medjuvremenu nastupila zakonska rehabilitacija, da je porodičan čovjek, da je penzioner, pa je na kraju sud mišljenja da je ova krvična sankcija prema okrivljenom adekvatna i primjerena stepenu društvene opasnosti, samog učinioca, težini djela kao i nastalim posledicama te da ista krivična sankcija predstavlja prema okrivljenom onu mjeru koja je neophodna da bi se prema njemu ostvarila svrha kažnjavanja predvidjena u članu 32. KZ CG.
            Shodno članu 199. i 202. ZKP CG sud je obavezao okrivljenog da na ime paušala plati ovom sudu iznos od 27,50 eura, a isti iznos sud je odedio imajući u vidu dužinu trajanja i složenost krivičnog postupka kao i imovno stanje okrivljenog.
            Sa iznijetih razloga odlučeno je kao u izreci presude.  
OSNOVNI SUD U PLJEVLJIMA
dana 22.02.2011. godine 
Zapisničar,
S u d i j a,
Djondović Milenka
Branko Pejović  
PRAVNA POUKA : protiv ove presude dozvoljena je žalba u roku od 8 dana po
prijemu iste
                                  Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
1x okrivljenom
4x u predmet  