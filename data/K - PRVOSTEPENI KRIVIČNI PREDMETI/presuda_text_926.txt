                                                                                                                    K.br.39/11

U IME NARODA 
        Osnovni sud u Pljevljima, kao prvostepni krivični sud po sudiji Branku Pejoviću uz sudjeovanje zapisničara Djondović Milenke u krivičnom predmetu protiv okrivljenog K. N. iz Pljevalja, zbog krivičnog djela ugrožavanje sigurnosti iz čl. 168. st.2. u vezi sa stavom 1. KZ CG, po optužnom prelogu ODT Pljevlja Kt.br.401/10 od 02.02.2011. godine, nakon održanog glavnog i javnog pretresa u prisustvu zamjenika ODT Pljevlja, okrivljenog i oštećenih, dana 23.02.2011. godine, donio je i javno objavio

P R E S U D U 
        Okrivljeni **K. N. ,** JMBG ...., od oca M.   i majke M. ,  rodjena  Š. , rodjen .... godine u selu K.     opština P. , živi u P. , državljanin CG, električar, ne oženjen, bez djece, pismen završio školu za KV radnike za električara III stepen, vojsku služio 1987/88. godine u Han Pijesku, ne vodi se u VE, lošeg imovnog stanja, ranije ne osudjivan

K r i v    j e 
        Što je:  
        dana 28.11.2010. godine oko 15,30 časova u selu Kozica opština Pljevlja ugrozio sigurnost oštećenim maloljetnom K.R.  i K.  B.  , prijetnjom da će napasti na život i tijelo oštećenih, na način što je oštećenim uputio riječi prijetnje "jebaću vam majku, zapaliću vas, za nedelju dana nećete biti živi, tranžiraću vas, dosta ja vas trpim, ja ću vas uvesti u red", a oštećenom K.  R.   uputio riječi prijetnje "zaklaću te da imaš dvije godine" ,  
        čime je izvršio krivično djelo ugrožavanje sigurnosti iz čl. 168. st.2. u vezi sa stavom 1. KZ CG,  
        pa ga sud na osnvu već citiranog zakonskog propisa, a primjenom članova 4, 5, 13, 15, 32, 33, 39. i  42.  KZ CG te članova 199. i 202. ZKP CG

O S U D J U J E 
        Na novčanu kaznu u iznosu od 600,00 eura  (šestotina eura) koju će okrivljeni platiti ovom sudu u roku od 3 mjeseca u tri jednake mjesečne rate.  
        Ako okrivljeni u odredjenom roku ne plati novčanu kaznu sud će istu novčanu kaznu zamijeniti kaznom zatvora tako što će za svakih započetih 25,00 eura novačne kazne odrediti po jedan dan kazne zatvora.  
        Okrivljeni se obavezuje da na ime paušala plati ovom sudu iznos od 55,00 eura, a ovo u roku od 15 dana po pravnosnžnosti presude pod prijetnjom prinudnog izvršenja.

O b r a z l o ž e n j e 
        Osnovno državno tužilaštvo u Pljevljima optužnim predlogom Kt.br.401/10 od 02.02.2011. godine optužilo je okrivljenog K.  N.  iz P.   zbog krivičnog djela ugrožavanje sigurnosti iz čl. 168. st.2. u vezi sa stavom 1. KZ CG navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.  
        U završnoj riječi zamjenik ODT-a je u cjelosti ostao pri podignutom optužnom prelogu i predložio da sud okrivljenog oglasi krivim i osudi po zakonu.  
        Svjedok - oštećena K. B.  u svoje ime i u ime svog maloljetnog sina oštećenog R. nije se pridružila krivičnom gonjenju protiv okrivljenog niti je istakla imovinsko-pravni zahtjev.  
        Okrivljeni K. N. u svoju odbranu u predmetu istražnih radnji je istakao da živi u P. , a u selu K. ima porodičnu kuću u kojoj mu živi majka. K. M.    i K.  D.  su mu rodjena braća od strica i njihova kuća je na jedno 10-15 m udaljena od kuće njegove majke. M. je oženjen, ima suprugu B.      i petoro djece, a D.  nije oženjen i svi oni žive u jednoj kući. Nije u dobrim odnosima sa njima već duže vremena. Dana 27.11.2010. godine otišao je u selo K.  i dok je radio oko kuće primijetio je da mu je slomljen jedan prozor na kući i znao je da je to slomilo dijete jer nema ko drugi, jer u tom dijelu sela osim njegove i M. kuće nema više kuća niti ima djece osim M.  djece. Dok je radio vidio je maloljetnog oštećenog R. i mladjeg mu brata i pitao ih je komu je slomio prozor, a oni su obojica rekli da oni nisu. Sjutradan je slagao drva ispred kuće i vidio je da su kod M. došli G.      Z.      i N.   koji su rodjaci i njemu i M. i pošto oni imaju auto on je računao da će oštećena B.  njima dati da mu zamijene staklo pa je izmjerio svoj polomljeni prozor. Kada su G.  pošli kući vidio ih je pred M. vratima, a bio je tu i oštećeni R.  pa je zovnuo R.  i rekao mu "dodji uzmi ovu mjeru da mi uzmete staklo što sete mi slomili" i tada je R. B.  uzela za ruku i uvela u kuću govoreći "moja djeca nisu slomila staklo", a on je tada rekao "staklo ima da mi se uzme pod hitno najkasnije za nedelju dana" i ne može da se sjeti šta im je još rekao, ali jeste još nešto rekao ali smatra da nije ni vrijedjao ni prijetio niti su te njegove riječi mogle biti riječi uvrede niti prijetnje. Ovo nije prvi put da mu je polomljeno staklo na kući već drugi ili treći put. Ističe da ne može da se sjeti da je izgovorio riječi uvrede ili prijetnje koje mu se stavljaju na teret. Smatra da su N.  i Z. mogli čuti sve što je rekao, a nezna da li su čuli. Negdje oko 18,00 ili 19,00 časova došla je policija po njega i čuo je da se njegova majka žali na njegovu djecu policiji, pa je priveden i dao je izjavu.  
        U završnoj riječi je istakao da se ne osjeća krivim da ne priznaje krivicu pa predlaže da ga sud oslobodi od krivične odgovornosti.

        U dokaznom postupku sud je saslušao svjedoke - oštećene K. B. kao i maloljetnog oštećenog K. R. , saslušao svjedoke K. D., G. N.  i G. Z.  i pročitao izvještaj iz KE za okrivljenog izdat od strane UP PJ Pljevlja br. 03-245/10-12694/2 od 17.12.2010. godine.  
        Nakon provedenog dokaznog postupka i nakon ocjene svih izvedenih dokaza kako skupa tako i u medjusobnoj povezanosti, a imajući u vidu i odbranu okrivljenog sud je utvrdio da je okrivljeni K. N.  iz P.  izvršio krivično djelo koje mu se optužnim predlogom ODT-a stavlja na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz svih izvedenih dokaza.  
        Naime, svjedok - oštećena K. B.  je u svom iskazu u predmetu istražnih radnji istakla da živi u K.  sa suprugom i petoro djece i da u istoj kući, ali u posebnom domaćinstvu živi i njen djever D. Okrivljeni je rodjeni brat od strica njenom mužu i njihova kuća je na desetak metara udaljena od njihove s tim što im je dvorište zajedničko. Okrivljeni radi u P. i kada radi stanuje u P.         a vikendom dolazi u selu K. kod majke. Prije od prilike 4 godine kod okrivljenog je nastupio nekakav preokret i od tada ne kontakrira sa njima niti su se šta svadjali. On često viče i prijeti njenoj djeci, a naviše oštećenom R. Kritičnog dana kod njih su došli rodjaci G.  N. i Z. sjedeli su kod njih i kada su pošli kući svi su stajali pred vratima. Okrivljeni je bio pred svojom kućom, slagao neka drva, pa je svjedok N. G. otišao da se pozdravi sa okrivljenim, a Z. je završavao

obuvanje i ona je u jednom momentu čula da okrivljeni govori oštećenom R. i
njoj sledeće riječi "jebaću vam majku, zapaliću vas, za ndjelju dana nećete
biti živi, poklaću vas, pa da imate po dvije godine, tranžiraću vas, dosta ja
vas trpim, ja ću vas uvesti u red". Ona je tada rekla oštećenom R.  da joj
doda telefon pa je pozvala reonskog policajca G. I.  i obavijestila ga o ovom,
pa je policajac rekao da je na godišnjem odmoru, pa je ona pozvala dežurnu
službu policije. Nije čula da je okrivljeni prije nego što je uputio ove
prijetnje pominjao polomljeni prozor, vjerovatno da jeste, a pošto je
razgovarala sa Z. to nije čula, pa je prijavila slučaj policiji, pa je pitala
oštećenog R. da li je slomio prozor i on joj je priznao da je nehotice slomio
prozor na kući okrivljenog. Ističe da bi kupila to stkalo da se zamijeni na
tom prozoru, ali nesmije da pridje kući okrivljenog koji je i njoj i djeci
zabranio čak da prodju i kroz zajedničko dvorište. Ističe da se kritične
prilike zabrinula za sebe i svoju djecu pogotovu za maloljetnog R.  kome
najviše prijeti i ona strahuje da joj se što djeci ne desi pošto idu u školu
kroz šumu i strepi od okrivljenog da joj ne udavi djecu. Uplašio se i oštećeni
R. Ističe da smatra da okrivljeni ima nekakav zdrastveni problem i nezna šta
od svih psovki i prijetnji da i su toga dana što čuli N. i Z. jer čim su
počele psovke i prijetnje oni su se brzim koracima udaljili od njihovih kuća.
            Svjedok - oštećeni K. R. je istakao da živi u selu K. i da okrivljeni nije sa njima u dobrim odnosima i kritičnog dana su im dolazili gosti G. N.  i Z.  i kada su pošli kući izašli su ispred kuće da ih isprate i tada ga je okrivljeni zovnu o i rekao mu "dodji da uzmeš mjeru za prozor", a oštećena B.  mu je tada rekla da udje u kuću, a prije nego što je ušao u kuću okrivljeni mu je rekao "zaklaću te da imaš dvije godine". Ušao je u kuću i tada je čuo da okrivljeni govori njegovoj majci B. "jebem li ti majku, poklaću vas, zapaliću vas, tranžiraću vas". Daje ističe da se prepao i bilo ga je strah i sada ga je strah od okrivljenog da ga negdje ne uhvati da ga udavi i ranije mu je prijetio, a jednom ga je tjerao sa cjepanicom i da nije pobjegao u kolibu ubio bi ga. Dan prije ovog dogadjaja okrivljeni ga je pitao da li mu je oštećeni slomio prozor, pa on od straha nije smio da prizna da je slomio taj prozor, ali je priznao majci da jeste, te da ovaj prozor nije namjerno slomio već kada je tjerao voce kroz zajedničko dvorište, gadjao je kamenjem ovce i promašio je i umjesto ovce pogodio je prozor.  
        Sud je u cjelosti prihvatio iskaze oboje oštećenih smatrajući da su oštećeni veoma objektivno svjedočili jer su po mišljenju suda prilikom svjedočenja bili ubjedljivi, a sam okrivljeni u svojoj odbrani ističe da je još nešto govorio, ali da se ne sjeća navodno šta je govori, te da se navodno ne sjeća da li je pčrijetio oštećenim ili im govorio uvredljive riječi.  
        Iskazom oboje oštećenih je u cjelosti obezvrijedjena odbrana okrivljenog pa je njegovu odbranu sud odbacio u cjelosti jer je očigledno okrivljeni svoju odbranu dao tendenciozno u cilju izbjegavanja krivične odgovornosti.

        Svjedok  K.  D.  je istakao da mu je okrivljeni brat od strica, oštećena K.  B.  snaha tj. supruga njegovog brata M.,  a oštećeni R. je M.  sin. Sa okrivljenim nijesu u govoru već 2-3 godine, a toliko vremena i oštećeni imaju problema sa okrivljenim. Dalje ističe da živi u istoj kući sa oštećenim samo što su u posebnom domaćinstvu. Kuća okrivljenog je u neposrednoj blizini njihove kuće. Kritičnog dana je sjedio u kući zajedno sa rodjacima G. N.  i Z., a oni su rodjaci i okrivljenom i kada su pošli kući izašao je u hodnik da ih isprati i oni su izašli iz kuće, a izašla je i oštećena B. i stajala je na vratima kuće, kada je čuo glas okrivljenog i počeo je da galami na oštećenog R.  koji je bio ispred kuće, a okrivljeni je govorio R.  da će mu jebati majku, da će ih pobiti i poklati, da će ih tranžirati, a maloljetni R. je od straha pobjegao u kuću, a onda je okrivljeni psovao i prijetio oštećenoj B. koja je bila na vratima, ali sada ne može da se sjeti koje joj je riječi sve uputio. Dalje ističe da nije izlazio iz hodnika, a takodje ističe da okrivljeni zbog djece stvara probleme oštećenoj B.  i njenom suprugu M. Takodje ističe da od okrivljenog niko ne smije da pridje njegovoj kući niti da vidi jeli mu slomljen prozor, a takodje smatra da su svjedoci N. i Z.      mogli sve ovo čuti jer smatra da nisu bili odmakli daleko od kuće, ali on nije izlazio iz hodnika i nije vidio dokle su bili stigli.

        Sud je u cjelosti prihvatio iskaz ovog svjedoka smatrajući da je svjedok veoma objektivno svjedočio i iz njegovog izlaganja sud je zaključio da je upravo okrivljeni izgovorio dio riječi kojima je prijetio oštećenim.

        Svjedok G.  N.  je istakao da su kritičnog dana sjedeli u kući kod oštećenih i negdje oko 15,30 časova krenuli kući pa je M.  porodica izašla da ih isprati i stajali su na terasi ispred kuće. Njegov brat Z. je uz jedno brdo krenuo ka njihovoj kući, a on je ispred kuće okrivljenog vidio okrivljenog da slaže drva, a pored njega i njegovu majku pa im je prišao da se pozdravi s njima. Okrivljeni je iz džepa izvadio neki papirić i rekao oštećenom R. "ovo da daš ocu oću da mi se kupi staklo" i tada mu je okrivljeni pokazao prozor i vidio je da mu je prozor polomljen, a on nezna čime je polomljen i ko ga je polomio. Odmah je pošao za bratom kada je začuo da okrivljeni ispred kuće galami odnosno glasno govori, ali ističe da nije čuo šta je N. govorio niti da li je prijetio ili virjedjao oštećene ili nekog drugog.

        Svjedok G. Z. je istakao da je kritičnog dana sa svojim bratom N. bio u posjeti kod oštećenih sjedeli, pa su negdje popodne krenuli kući pa je M. a  porodica i oštećeni izašli na terasu da ih isprate, pa je vidio u dvorištu okrivljenog ispred kuće da slaže neka drva, pa je njegov brat N.           otišao kod okrivljenog da se pozdravi, a okrivljeni je u ruci držao neki papirć, dok je on krenuo svojoj kući , a čuo je iza sebe da okrivljeni pominje nekakve dimenzije i polomljeno staklo i čuo je kada je zvao oštećenog R. da mu dadne dimenzije za nekakvo staklo. Nakon toga je čuo galamu izmedju okrivljenog i M. porodice i oštećenih, a najviše je galamio okrivljeni, ali nije razumio njegove riječi da li je psovao ili galamio, a ubzo ga je sustigao brat i otišli su svojoj kući.

        Sud je djelimično prihvatio iskaz oba ova svjedoka smatrajući da su svjedo izbjegli da interpretiraju riječi okrivljenog koje je upućivao oštećenim sa namjerom da se nikome ne zamjere, ali sud ipak cijeni činjenicu da su oba jednoglasno istakli da je okrivljeni galamio i vikao na oštećene, pa je logično da je prilikom galame izgovorio riječi prijetnje koje navode oštećeni ili još slične riječi.

        Dakle, iz svih ovih izvedenih dokaza sud je pouzdano utvrdio da je okrivljeni izvršio krivično djelo koje mu je optužnim predlogom ODT-a stavljeno na teret jer je utvrdjeno da je okrivljeni ugorzio sigurnost oštećenih prijetnjom da će napasti na život i tijelo oštećenih na način što im je uputio riječi prijetnje "jebaću vam majku, zapali ću vas, za nedelju dana nećete biti živi, tranžiraču vas, dosta ja vas trpim,  ja ću vas uvesti u red", a takodje utvrdjeno je da je okrivljeni rekao oštećenom R. "zaklaću te da imaš dvije godine".

        Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu novčane kazne pa je mišljenja da je jedino opravdano prema okrivljenom izreći novčanu kaznu te da je dovoljno da mu se izrekne minimalna novčana kazna predvidjena u zakonu, što je sud i učinio smatrajući da će se i sa novčanom kaznom u minimalno predvidjenom iznosu u cjelosti postići svrha kažajavanja prema okrivljenom koja je predvidjena u članu 32. KZ CG. Sud je mišljenja da je izrečena kazna prema okrivljenom adekvatna i primjerena težini krivičnog djela i društvenoj opasnosti kao i natalim posledicama, pa je sud mišljenja da  izrečena kazna prema okrivljenom predstavlja onu mjeru koja je neophodna da bi se pčrema okrivljenom u cjelosti ostvarila svrha kažnjavanja.

-5-  
        U smislu člana 199. i 202. ZKP CG sud je obavezao okrivljenog da na ime paušala plati ovom sudu minimalan iznos od 55,00 eura, a isti iznos sud je odredio imajući u vidu dužinu trajanja i složenost krivičnog postupka kao i imovno stanje okrivljenog.

        Sa iznijetih razloga odlučeno je kao u izrci presude.

OSNOVNI SUD U PLJEVLJIMA
dana 23.02.2011. godine 
Zapisničar,
S u d i j a,
Djondović Milenka
Branko Pejović  
PRAVNA POUKA : protiv ove presude dozvoljena je žalba u roku od 8 dana po
prijemu iste
                                  Višem sudu u Bijelom Polju, a preko ovog suda.  
DOSTAVLJENO.
1x ODT Pljevlja
1x okrivljenom
4x u predmet  