                                                                                                        K.br.43/11

U IME NARODA 
        Osnovni sud u Pljevljima, kao prvostepeni krivični sud po sudiji Branku Pejoviću uz sudjeloanje zapisničara Djondović Milenke u krivičnom predmetu protiv okrivljene P. E. iz P. zbog krivičnog djela skidanje i povreda službenog pečata i znaka iz čl. 381. st.1. KZ CG, po optužnom predlogu ODT Pljevlja Kt.br.360/10 od 01.02.2011. godine, nakon održanog glavnog i javnog pretresa u prisustvu zamjenika ODT Djurović Veljka i okrivljene, a u odsutnosti uredno pozvane zastupnika oštećene ED P., dana  18.02.2011. godine donio je i javno objavio

P R E S U D U 
        Okrivljena **P. E.** od oca M., rodjena ...   godine, u R.  frizer, živi u P.

K r i v a     j e 
        Što je:  
        tokom ljeta 2010. godine u stambenom objektu u ul. u P. sa brojila električne energije marke "Iskra" br. 1127, povrijedila jednu distributivnu plombu koja predstavlja službeni pečat  \- znak koji je ovlašćeno službeno lice stavilo radi osiguranja ispravnosti i tačnosti mjerenja utrošene električne energije, na način što je istu raskinula,  
        čime je izvršila krivično djelo skidanje i povreda službenog pečata i znaka iz čl. 381. st.1. KZ CG,  
        pa joj sud na osnovu već citiranog zakonskog propisa, a primjenom članova 4, 5, 13, 15, 32, 33, 36, 42, 53. i 54. KZ CG te članova 199. i 202. ZKP CG    i z r i č e

USLOVNU OSUDU 
        S tim da joj utvrdjuje kaznu zatvora u trajanju do 2 mjeseca (dva mjeseca) i istovremeno odredjuje da se ista neće izvršiti ukoliko okrivljene u roku od godinu dana ne izvrši novo krivično djelo.  
        Okrivljena se obavezuje da na ime paušala plati ovom sudu iznos od 27,50 eura, a ovo u roku od 15 dana po pravnosnažnosti presude pod prijetnjom prinudnog izvršenja.

O b r a z l o ž e n j e 
        Osnovno državno tužilaštvo u Pljevljima optužnim predlogom Kt.br.360/10 od 01.02.2011. godine optužilo je okrivljenu P. E. iz P. zbog krivičnog djela skidanje i povreda službenog pečata i znaka iz čl. 381. st.1. KZ CG navodeći da je okrivljena krivično djelo izvršila na način mjesto i vrijeme kako je to bliže opisano u izreci ove presude.

        U završnoj riječi zamjenik ODT-a je u cjelosti ostao pri podnijetom optužnom predlogu i predložio da sud okrivljenu oglasi krivom i osudi po zakonu.  
        Okrivljena P. E.u svoju odbranu iz predmeta istražnih radnji ističe da sa suprugom živi u porodičnoj kući koju je njen muž nasilijedio iza smrti roditelja, a garaža koja je prigradjena uz kuću prilikom fizičke deobe pripala je njegovoj sestri H. N. na čije ime se i vodi, a takodje i brojilo u ovoj garaži. N. je u početku koristila ovu garažu, a istu ne koristi sigurno 13-14 godina već je istu usutpila njoj i njenom mužu na korišćenje. Desetak godina u toj garaži je njen suprug ostavljao alat, a negdje u maju mjesecu 2010. godine ona je došla na ideju da isti prostor renovira i da otvori firzerski salon. O tome je obavijestila N. pa joj je ona odobrila da renovira prostor koji se vodi na njeno ime. Negdje u maju mjesecu 2010. godine započela je renoviranje, pa je obnovila vodovodnu instalaciju kao i elektroinstalaciju i postavljena je i keramika. Struju je razvodio električar koji nije zaposlen u ED P. Priliko renoviranja raskinuta je ED plomba na brojilu jer se struja nije mogla ponovo priključiti ako se plomba ne raskine odnosno nije se moglo ponovo postaviti električnob rojilo radi kopčanja žica. Renoviranje je trajalo nekoliko mjeseci. Ona je električaru koji je očitavao potrošnju električne energije nekoliko puta govorila da neko dodje iz ED P. da plombira brojilo. U septembru mjesecu 2010. godine su dolazili dvojica električara koji su plombirali brojilo i naložili joj da u roku od 3 dana zamijene brojilo jer isto nije više za upotrebu. Još jedanput napominje da je ED plomba na broujilu sve do početka renoviranja bila uredu kada je ista raskinuta. Napominje da je pomenuti firzerski salon još uvijek u pripremi.  
        U završnoj riječi je istakla da se kaje što nije angažovala električara ED P. već iz druge firme pa je svoju odgovornost ostavila sudu na slobodnu procjenu.  
        U dokaznom postupku sud je saslušao svjedoke G. V., H. N. i P. D., pročitao iskaze svjedoka K. M., C. Z. i Č. B., kao i zastupnika oštećene J. V..  
        Nakon provedenog dokaznog postupka  i nakon ocjene svih izvedenih dokaza kako skupa tako i u medjusobnoj povezanosti sud je utvrdio da je okrivljena izvršila krivično djelo koje joj se optužnim predlogom ODT-a stavlja na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz svih dokaza izvedenih na glavnom pretresu kao i na potpunom priznanju okrivljene.  
        Svjedok G. V. je istakao da jena dva mjeseca prije 19.09.2010. godine izvršena kontrola mjernog mjesta kod porodice P. pa mu je te prilike jedna žena rekla da na mjerava da renovira poslovni prostor pa joj je on objasnio da je potrebno da radove prijavi tehničom direktoru preduezća V. Ž. i dali su joj broj telefona. Tada nisu kontrolisali električno brojilo. Dana 19.09.2010. godine zajedno sa kolegom K. M. su po nalogu izvršili kontrolu mjernog mjesta kod okrivljene i utvrdili su da je na brojilo raskinuta ED plomba. Plomba je bila na brojilu, ali je bila raskinuta, a vidjeli su da su radovi na objektu u toku.  
        Svjedok K. M. je istakao da je dana 19.09.2010. godine zajedno sa kolegom G. V.izvršio kontrolu mjernog mjesta i utvrdili da je raskinuta plomba i da je brojilo mehanički oštećeno sa desne srane. Ističe da nezna koje bio prisutan kontroli.  
        Svjedok C. Z. je istakao da je sve do novembra 2009. godine vršio očitavanje brojila okrivljene i brojilo se nalazilo u jednom pomoćnom objektu - garaži i da do tada nije primijetio nikakve nepravilnosti na brojilu.  
        Svjedok Č. B. je istakao da očitava utrošak električne energije kod okrivljene pa je u junu mjesecu 2010. godine prilikom očitavanja brojila vidio da je na brojilu raskinuta plomba. Napisao je primjedbu i predao u ED P. Rekao je okrivljenoj da će neko doči iz ED P. da plombira brojilo. Medjutim, pošto sledeći put kada je očitavao brojilo on je opet napisao primjedbu.  
        Sud je prihvatio iskaze svih saslušanih svjedoka smatrajući da su svjedoci objektivno svjedočili.  
        Svjedok H. N. je istakla da je ona vlasnica spornog objekta ali da je taj objekat ustupila okrivljenoj i njenom mužu, a bratu svjedokinje i istakla je da je prilikom renoviranja u toku ljeta 2010. godine na broujilu raskinuta plomba.  
        Svjedok P. A. je istakao da je sporni objekat vlasništvo njegove sestra H. N., a da je ona taj objekat ustupila njemu te da je on držao alat u tom objektu. Tokom ljeta 2010. godine taj prostor su počeli renovirati s namjerom da njegova supurga otvori frizerski salon. Napominje da je dolazio električar da im izmješta struju pa je tada plomba i raskinuta, pa su električar koji je vršio očitavanje rekli da treba da se brojilo plombira, ali ononije plombirano.  
        Sud je prihvatio iskaz ovih svjedoka smatrajući da su svjedoci objektivno svjedočili.  
        Zastupnik oštećene ED P. J. V. je istakla da se pridružuje krivičnom gonjenju protiv okrivljene, ali da ne ističe imovinsko-pravni zahtjev.  
        Iz zapisnika o kontroli mjernog mjesta br. 0001127 od 19.09.2010. godine se zaključuje da je konstatovano da je nadjena raskinuta ED plomba te da je okrivljena potpisala bez primjedbi zapisnik o kontroli mjernog mjesta.  
        Iz izvještaja UP PJ Rožaje se zaključuje da okrivljena ranije nije osudjivana.  
        Kod ovakvog činjeničnog stanja sud je pouzdano utvrdio da je okrivljena izvršila krivično djelo koje joj se optužnim predlogom ODT-a stavlja na teret, a na način mjesto i vrijeme kako je to bliže opisano u izreci ove presude, pa je iz tog razloga sud i oglasio krivom i osudio po zakonu.  
        Prilikom odredjivanja vrste kazne i prilikom odmjeravanja njene visine sud je okviru opšte svrhe krivičnih sankcija cijenio i svrhu uslovene osude pa je sud mišljenja da nije neophodno radi krivično-pravne zaštite protiv okrivljene izricati drugu vrstu kazne jer se opravdano može očekivati da će samo upozorenje uz prijetnju kaznom dovoljno uticati da okrivljena više ne vrši krivična djela. Sud je prilikom izricanja ove krivične sankcije cijenio i činjenicu da je okrivljena priznala izvršenje krivičnog djela, da je porodična žena, da ranije nije osudjivana pa je sud mišljenja da je izrečena krivična sankcija prema okrivljenoj adekvatna i primjerena stepenu društvene opasnosti, samog učinioca kao i nastalim posledicama, kao i da će se istom krivičnom sankcijom prema okrivljenoj u cjelosti ostvariti svrha kažnjavanja predvidjena u članu 32. KZ CG.  
        U smislu člana 199. i 202. ZKP CG sud je obavezao okrivljenu da na ime paušala plati ovom sudu iznos od 27,50 eura, a isti iznos sud je odredio imajući u vidu dužinu trajanja i složenost krivičnog postupka kao i imovno stanje okrivljene.  
        Sa iznijetih razloga odlučeno je kao u izreci presude.

OSNOVNI SUD U PLJEVLJIMA
dana 18.02.2011. godine 
Zapisničar,
S u d i j a,
Djondović Milenka
Branko Pejović  
PRAVNA POUKA : protiv ove presude dozvoljena je žalba u roku od 8 dana po
prijemu iste
                                  Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
1x okrivljenoj
4x u predmet  