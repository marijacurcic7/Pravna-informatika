
K.br.237/10 
                                                 U IME NARODA 
                    Osnovni sud u Pljevljima, kao prvostepeni krivični sud , po  sudiji Ljiljani Popović  uz sudjelovanje zapisničara,  u krivičnom predmetu protiv optuženog A. N. iz P. ,  koga brani   G. T. advokat iz P.,  zbog krivičnog djela  kradja  iz čl.239 st.1 Krivičnog Zakonika  CG  po optužnom predlogu ODT Pljevlja Kt.br.167/10 od  08.10.2010.godine , nakon održanog glavnog i javnog pretresa  u prisustvu zamjenika  ODT Pljevlja Tomčić Milivoja, oštećenog K. A. i  branioca optuženog advokata  G. T. a  u odsutnosti  optuženog A. N., dana 22.11.2010.godine, donio je i javno objavio


                                **              P R E S U D U **


                    **Optuženi     A. N., ** JMBG ..., od oca  N. i majke Dž. rodjene M., rodjen dana ... u mjestu K., Opština P., sa prebivalištem u P., državljanin CG , oženjen, otac dvoje djece,  radnik R.U. P., pismen,  završio osnovnu školu,  vojsku služio 1975/76 u D., nevodi se u VE, lošeg imovnog stanja, osudjivan  presudom Osnovnog suda u  Pljevljima K.br.226/94 zbog krivičnog djela iz čl.144 st.1 KZ SRCG,  presudom  Osnovnog suda u Pljevljima K.br.108/06 zbog krivičnog djela   iz čl.256 st.2 KZ SRCG,  presudom Osnovnog suda u  Pljevljima K.b r. 211/06  zbog krivičnog djela  iz čl.240 st.1 tačka 1 KZ RCG, presudom Osnovnog suda u  Pljevljima K.br.168/07  zbog krivičnog djela  iz čl.240 st.1  KZ CG.



                                            **K R I V     J E **

                      **Što je :**

                     Dana 15.05.2010.godine  oko 14,00 časova  u  P.  oduzeo tudju pokretnu stvar u namjeri  da njenim  prisvajanjem   pribavi  sebi protipravnu  imovinsku korist na način što je ušao  u nezaključani podrum  porodične kuće  vlasništvo K. A. iz P. i iz istog  oduzeo  jedan akumulator marke "Blak-hors"  crne   boje,  jačine 180 Ah čime je sebi pribavio protipravnu imovinsku korist u iznosu od 154,75 eura  za koji iznos je oštećen K. A. iz P.,

                    **čime je izvršio krivično djelo   kradje  iz čl.239 st.1 Krivičnog Zakonika CG,**

                    pa ga sud  na osnovu već citiranog zakonskog propisa  te primjenom članova  4,13,15,32,36 i 42 Krivičnog Zakonika CG , te čl. 199 i  202   ZKP- **a**

                                                  O S U DJ U J E   
                     Na  kaznu zatvora  u trajanju od 30 (trideset) dana.

                    Optuženi je dužan platiti ovom sudu na ime troškova krivičnog postupka iznos od 55,00 eura kao i  na ime  paušala  iznos od 55,00 eura,

                    a ovo u roku  od 15.dana  po pravnosnažnosti presude , pod prijetnjom prinudnog izvršenja.

                    Imovinsko pravnog zahtjeva nije bilo.

                                              **O b r a z l o ž e nj e**


                    Osnovno državno tužilaštvo u Pljevljima  optužnim predlogom Kt.br.167/10  od 08.10.2010.godine optužilo je A. N. iz P., da je izvršio  krivično djelo kradje  iz čl.239 st.1 Krivičnog Zakonika CG ,  a na način, mjesto i vrijeme  bliže opisano  izrekom ove presude  i u završnoj riječi  zamjenik ODT Pljevlja   predložio je da sud optuženog oglasi krivim  i osudi po zakonu.

                    Oštećeni  K. A.   nije se pridružio krivičnom gonjenju    niti postavio imovinsko pravni zahtjev ističući  da su mu akumulator i punjač vraćeni.

                    Optuženi  A. N.   u odbrani datoj  u prethodnom postupku  navodi  da je u mjesecu maju 2010.godine  prodavao gvoždje  pa je pošao  u B.  da proda  gvoždje  K. D.  i prošao je pored kuće vlasništvo K. A.  koji mu je inače komšija  i obojica žive u P.  Primijetio   je da su vrata od garaže  na porodičnoj kući K. A.  a koja garaža  se nalazi u prizemlju kuće  bila  napola otvorena - oškrinuta  pa je zavirio u garžu i primijetio  da se u garaži na podu  nalaze  3.akumulatora  težine pd po 45 kg.  a  akumulatori su bili skinuti sa kamiona.  Dva  akumulatora su bila  crne boje  a jedan je bio bijele boje  i u garaži nije bilo nikoga  i  on je uzeo iz garaže  jedan stari bijeli akumulator  kao i jedan punjač za akumulator  pa je akumulator prodao M. B. iz K.  za iznos od 16,00 eura.  Drugog ili trećeg dana nakon što  ga je K. prijavio u  Upravu policije  on je A. dao 30,00 eura i vratio mu punjač za akumulator koji je uzeo iz A. garaže  a takodje mu je   dao i novi punjač za akumulator obzirom  da je A. punjač koji je uzeo iz garaže  kod njega pregorio. Akumulator i punjač za akumulator je iz A. garaže oduzeo u toku dana  i to kolko se može sjetiti bilo  je negdje oko 14,00 časova.   Optuženi je dalje naveo da se kaje  što je ovo uradio  i da je svjestan da mu to nije trebalo te da  neće više nikad  jer ne želi da bruka svoje kćerke.  Tvrdio  je da  nije obio garažna vrata na kući oštećenog  već  su vrata od garaže bila otvorena  a inače je primijetio, obzirom  da mu je A. komšija i da pored  A. kuće svakodnevno  prolazi,  da su vrata garaže uvijek otvorena.

                    Glavni pretres  shodno čl.453  st.3  ZKP-a  održan je u  odsutnosti uredno pozvanog  optuženog  A. N.

                    Branilac optuženog  u završnoj riječi   je  istakao: mi se protivimo optužnom predlogu  tužioca iz razloga toga što  predmetno krivično djelo  koje se stavlja na teret optuženom A. N. isti nije počinio   na način kako je to optužnim predlogom kazano sobzirom  da je  i kroz sve   postupke koji su prethodili današnjem pretresu  nesigurne prirode  iz prostog razloga , što sam već ranije  u prethodnom dijelu ovog pretresa kazao da je  optuženi A. N.   i ako je sud stekao utisak da je on  priznao  naznačeno  krivično djelo, to sve uradio   iz straha , pritiska i  nezakonitih i nedozvoljenih radnji  u prethodnom postupku  konkretno policije,  a shodno tome  je  optuženi   iz svog neznanja  i  ograničenog duševnog i psihičkog stanja i pred istražnim sudijom u P. takodje priznao  neke radnje ovog krivičnog djela,  koje je  današnjim svojim  iskazom  oštećeni  u potpunosti  otvorio jedan novi momenat koji će valjda i sud posebno analizirati da on kao oštećeni ne samo da nije prijavio   nego  se čak ne pridružuje krivičnom gonjenju i ne traži nikakvu  imovinsko pravnu nadoknadu za   oduzete mu stvari.  Znači  ako se ima u vidu  i cijeni iskaz  krunskog svjedoka - oštećenog  onda je ovaj  postupak  i ranije  trebao  biti obustavljen  jer  evo  imamo i podatak da je optuženi  vratio oštećenom  punjač posle  dva sata . Sobzirom da  je  optuženi   zaista  u jednom   teškom  duševnom i zdrastvenom stanju da on  ni sam  nezna šta radi  i  tu je  dokaz konplentna njegova porodica i familija   koja    ima velike probleme sa  tom njegovom bolešću a isti je  u stalnom nadzoru i ljekarkoj kontroli od  neuropsihijatra u P. pa do  duševne bolnice u K., ispada  da je optuženi   kod odredjenih državnih organa dežurni  kradljivac i čovjek nezakonitog ponašanja i ako to nije  a to je i današnjim čitanjem   sud iz njegovog  izvoda iz KE  kazao da  je  optuženi  imao   kratak  vremenski period toliko  krivičnih djela   da  to  ukazuje  na to  da  to može  uraditi samo jedna osoba koja je takvog i nekontrolisanog  ponašanja.  Većinu tih  njegovih  navodno  nezakonitih radnji  iz  izvoda iz KE  optuženi  nikada nije  uradio   jer ih je isti priznao  iz naprijed navedenih razloga i da nije  nikad odbijao   da prizna  ta krivična djela, optuženi  priznaje  da je izvršio  djela  koja nije počinio  a  optuženi ne umije da se brani  i nezna da se brani   a nikad nije  imao branioca  do danas a ovo prema mom saznanju.Tražim oslobadjajuću presudu  usled neuračunljivosti optuženog i nedostatka dokaza da je počinio ovo krivično djelo  a radi se  o uzornom   i pažljivom  suprugu i ocu  koji ne stvara nikakve probleme u porodici,  ne lomi stvari i ne izbacuje članove porodice  iz kuće  a prije nepunu godinu dana  je izgubio   sina jedinca  tudjom krivicom i od tada optuženi  nezna  šta radi i kako se ponaša .Tražim  da sud  optuženom naknadi troškove postupka prema AT-u.


                    U dokaznom postupku  sud je   saslušao u svojstvu svjedoka - ošećenog K. A., pročitao  nalaz i mišljenje vještaka Ž. P., pročitao potvrdu UP PJ P. o vraćanju privremeno oduzetih predmeta broj 03-240-5175/6 od 15.05.2010.godine, pročitao potvrdu UP PJ P.  o privremeno  oduzetim predmetima broj 03-240/10-5175/4 od 15.05.2010.godine, izvršio uvid  u fotodokumentaciju  UP PJ P. broj 287/10 od 15.05.2010.godine  i pročitao izvod iz KE za optuženog.

                    Nakon provedenog dokaznog postupka  i ocjene izvedenih dokaza  i to kako svakog pojedinačno  tako i u medjusobnoj povezanosti  a pri tom cijeneći  priznanje optuženog datog u prethodnom postupku  sud je utvrdio činjenično stanje bliže opisano izrekom ove  presude.

                                 Naime,  javna optužba  stavlja na teret  optuženom  A. N.  da je dana 15.05.2010.godine  oko 14,00 časova u P.  a u namjeri da sebi pribavi protipravnu imovinsku korist  oduzeo  tudju pokretnu stvar i to akumulator  marke "Blak-Hors"   iz porodične kuće oštećenog  K. A., tako što je ušao u nezaključani   podrum- garažu  i time  sebi pribavio protipravnu imovinsku korist  u iznosu od 154,75 eura  za koji iznos je oštetio  oštećenog K.  Optuženi A. u odbrani u prethodnom postupku navodi da je u maju mjesecu 2010.godine  prolazio pored kuće svog komšije - oštećenog K.  i prijijetio  da su vrata od garaže  napola otvorena  pa je zavirio u garažu,  vidio na podu  3.akumulatora  od kojih su dva bila crne boje a jedan bijele boje  pa je uzeo  jedan bijeli akumulator  i punjač za akumulator.  Akumulator je prodao M. B.  iz K. za 16,00 eura  a nekolka dana  nakon što ga je oštećeni prijavio u policiju oštećenom je vratio   punjač za akumulator, dao mu 30,00  eura  i  jedan novi punjač za  akumulator   obzirom da je  punjač oštećenog  kod njega pregorio. Pošto  često prolazi pored kuće oštećenog  a i žive u komšiluku  primijetio je da su  vrata  od garaže oštećenog  uvijek otvorena.

                                 Po mišljenju ovog suda  ovo priznanje optuženog  A. N.  dato  u prethodnom postupku  je jasno, potpuno  i  nedvosmisleno  i  optuženi je  u detalje  opisao  kako način oduzimanja  akumulatora  tako i  kome ga je  i za koji iznos prodao a  opisao je  i kada je oštećenom  vratio  punjač  koji je oduzeo  kada i akumulator.

                                Svjedok - oštećeni K. A.  je izjavio  da je   dana 15.05.2010. godine  negdje  u poopodnevnim časovima  primijetio  da u garaži  njegove porodične kuće  nedostaje jedan akumulator marke  "Blek Hors"  crne boje  jačine 180 A, starosti oko dvije godine i vrijednosti oko 200,00 eura. Vrata na garaži  subila zatvorena ali otključana.  Odmah je slučaj prijavio u policiji  a naknadno je primijetio  da mu iz garaže nedostaje  i punjač akumulatora.  Poslije dva sata  ovlašćeni policijski službenici  su mu vratili akumulator  a  A. N. je pitao da mu vrati punjač  što je  A. i uradio  i  A. mu je kupio i novi punjač  obzirom  da je  punjač oštećenog  koji je  optuženi oduzeo, optuženi  doveo  u  neispravno stanje.  Oštećeni je kazao i to  da on nije znao ko mu je oduzeo akumulator i punjač  ali  da mu je policija kada mu je vratila akumulator  kazala  da je akumulator našla kod A. N.  pa je on iz tog razloga i tražio A.  da mu vrati punjač .

                                Sud u  cjelosti prihvata  iskaz svjedoka oštećenog  u pogledu  činjenice  kada  i  odakle su mu nestali   akumulator i punjač za akumulator.  Ovi navodi oštećenog nijesu u suprotnosti  sa  priznanjem  optuženog A.  Iskaz oštećenog K.  potvrdjen je i  potvrdom  o  vraćanju  privremeno oduzetih predmeta UP PJ P. od 15.05.2010.godine   iz koje se utvrdjuje  da je  oštećenom K. A. vraćen akumulator  crne boje marke "Blek -Hors"   jačine  180 Ah, a koji je privremeno oduzet od  optuženog A. N.   Iskaz oštećenog  u pogledu vraćanja  punjača  u cjelosti se poklapa  sa navodima  optuženog.  Iz ovih razloga  sud u cjelosti prihvata  kao istinit i nepristrasan iskaz svjedoka oštećenog  K. A.

                                Iz potvrde UP PJ P.  broj 03-240/10-5175/4 od 15.05.2010.godine  utvrdjuje se   da su  od optuženog  A. N.  oduzeta  tri akumulatora  i to:  jedan akumulator  crne boje  marke "Blak - Horse" jačine  180 Ah,  jedan akumulator  marke "Blak Horse" i jedan  akumulator  marke "Blak - Horse"  bijele  boje jačine  45 Ah.Dakle   iz ove potvrde se utvrdjuje da je  izmedju ostalog   od optženog A. N. oduzet  akumulator marke "Blak - Horse"  crne boje, jačine  180 Ah  koji upravo odgovara  akumulatoru  koji je kritične prilike  oduzet  od oštećenog.

                                 Vještak  finansijske struke  Ž. P.  u svom nalazu i mišljenju datom u prethodnom postupku  je istakao  da  prosječna tržišna vrijednost  akumulatora "Blak - Horse" snage 180 Ah   iznosi  154,75 eura  te da je ovu cijenu utvrdio  na osnovu cijena  firmi  koje se bave  prometom ove robe  na lokalnom tržištu. Sud je u cjelosti prihvatio  kao objektivan i po pravilima struke  kao i na osnovu cijena firmi koje se bave prometom akumulatora  na lokalnom tržištu  dat nalaz i mišljenje vještaka Ž.

                    Dakle , u postupku je, jasnim i nedvosmislenim priznanjem optuženog  A. N.  datim u prethodnom postupku, kao i nepristrasnim  iskazom svjedoka- oštećenog  K. A. te na osnovu objektivnog nalaza i mišljenja vještaka finansijske struke Ž. P.,  kao i ostalim  dokazima izvedenim u postupku na nesumnjiv način utvrdjeno  da je optuženi  A. N.  dana 15.05.2010.godine oko 14,00 časova u P.  iz nezaključanog podruma oštećenog K. A., u namjeri da sebi pribavi protipravnu imovinsku korist  oduzeo  jedan akumulator "Blak -Horse" crne boje  jačine 180 Ah čija je vrijednost 154,75 eura  a za koji iznos je oštetio  oštećenog K., te da je  optuženi  bio svjestan  da oduzima tudju pokretnu stvar,  ali u prkos toj činjenici  uzeo je taj akumulator  i prodao ga M. B. za iznos od 16,00 eura, dakle  postupao je sa direktnim umišljajem i  u ovim  radnjama optuženog A. N. stoje svi bitni elementi  bića krivičnog djela  kradje  iz čl.239 st.1 Krivičnog Zakonika CG, pa je sud  optuženog  kao umišljajnog učinioca oglasio krivim  i osudio  po zakonu.

                    Sud  je  odbio predlog branioca optuženog  da se optuženi upućuje   na psihijatrijsko vještačenje  radi utvrdjivanja njegove uračunljivosti   jer odbrani  ni jednim medecinskim dokazom nije dovela u sumnju zdrastveno  stanje optuženog niti se optuženi  prilikom davanja odbrane u predhodnom postupku  pozvao  na svoje  zdrastveno stanje i po mišljenju suda  predlog brnaioca optuženog   za  psihijatrijsko vještačenje optuženog  je  smišljen  radi odugovlačenja krivičnog postupka

                    Prilikom odlučivanja  o vrsti i visini kazne  sud je  cijenio sve okolnosti  koje utiču  kako na vrstu  tako i na visinu kazne .  Optuženi je  priznao izvršenje krivičnog djela i svoju krivicu.  Izrazio  je svoje kajanje. Radi se  o  porodičnom  čovjeku, ocu dvoje djece.  Imao  je tragediju u porodici obzirom da mu je poginuo sin. Oštećeni koji je obeštećen se nije pridružio krivičnom gonjenju.  Ove okolnosti sud je uzeo  kao olakšavajuće okolnosti  na strani optuženog. Medjutim,  optuženi je  do sada  više puta  osudjivan  od čega  tri puta  za krivično djelo  teške kradje  pa je sud mišljenja   da obzirom  na  dosadašnji život optuženog  a naime  njegovu osudjivanost  jedina adekvatna krivična sankcija  je  kazna zatvora  pa je sud  optuženom A.N.  izrekao kaznu zatvora u trajanju od 30.dana smatrajući  da će se   zatvorom kaznom u ovom vremenskom trajanju  u cjelosti svrha  kažnjavanja zakonom  predvidjena.

                     Shodno čl.199 i 202 ZKP-a  sud je  optuženog obavezao da  na ime   troškova  krivičnog postupka plati ovom sudu iznos od 55,00 eura koje čine  nagrada za obavljeno vještačenje po vještaku  finansijske struke  kao i da na ime paušala  plati iznos od 55,00 eura , koji iznos je odmjeren  obzirom na  složenost  i dužinu trajanja krivičnog postupka  te imovno stanje optuženog.

                    Imovinsko pravnog  zahtjeva nije bilo.

                    **OSNOVNI SUD U PLJEVLJIMA , dana 22.11.2010.godine.**

Zapisničar,
S u d i j a,
Zora Leković
Ljiljana Popović  
PRAVNA POUKA:
                                    Protiv ove presude može se izjaviti žalba u roku od 8.dana
                                    po prijemu iste Višem sudu B.Polje, a preko ovog suda.  
DOSTAVITI:
1 x ODT Pljevlja
1 x Optuženom
1 x Braniocu   optuženog 