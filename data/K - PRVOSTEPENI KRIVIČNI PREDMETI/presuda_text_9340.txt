K.br.337/11 
U IME CRNE GORE 
OSNOVNI SUD U BARU , sudija Nikola Strugar, kao sudija pojedinac, uz
učešće Zorice Ivanović kao zapisničara, u krivičnom predmetu protiv
okrivljenog D.D., zbog krivičnog djela ugoržavanje opasnim orudjem pri tuči i
svadji iz čl.154 Krivičnog zakonika, po optužnom predlogu Osnovnog državnog
tužioca u Baru Kt.br.254/11 od 27.10.2011.godine, nakon glavnog i javnog
pretresa održanog dana 23.03.2011.godine u prisustvu zastupnika optužbe
saradnika kod ODT iz Bara Azre Cama i okrivljenog, dana 26.03.2012.godine
donio je i istog dana javno objavio  
P R E S U D U 
      **Okrivljeni,**

           D. D. od oca J. i majke R., rodjene T., rodjen ... godine u O.,
B.H., stalno nastanjen u B., naselje Š. bb, državljanin C.G., po zanimanju
šumski tehničar, oženjen, otac troje djece, pismen, završio srednju školu,
srednjeg imovnog stanja, osuđen presudom Opštinskog suda u II Sarajevo
K.br.1303/84 od 01.04.1985, godine zbog krivičnog djela iz člana 147 stav 1 KZ
SR BiH kojom mu je izrečena uslovna osuda i utvrđena kazna zatvora u trajanju
od 6 (šest) mjeseci sa rokom provjere od 1 (jedne) godine, presudom Osnovnog u
Sarajevo K.br.864/85 od 10.04.1987.godine zbog krivičnog djela iz člana 129
stav 1 KZ SR BiH kojom mu je izrečena novčana kazna i presudom Opštinskog suda
Ruma K.br.250/01 od 13.07.2001.godine zbog krivičnog djela iz člana 33 stav 1
KZ RS BiH kojom mu je izrečena uslovna osuda i utvrđena kazna zatvora u
trajanju od 7 (sedam) mjeseci sa rokom provjere od 2 (dvije) godine,  
      Na osnovu čl. 373 tač.2 ZKP-a

OSLOBADJA SE OD OPTUŽBE 
      Kojom je predstavljeno da se,

      Dana 31.05.2011.godine oko 20,15 časova na putu kod stare benzinske pumpe u Baru, u svadji sa oštećenim K.S. mašio noža - sredstvo podobno da tijelo teško povrijedi, na način što je prišao oštećenom uputio mu riječi "Šta hoćeš, hoćeš ga se bijemo, ajmo iz dvorane da se pobijemo, jebem li ti majku", a zatim je otišao do svog vozila iz kojeg je uzeo nož i istim krenuo prema oštećenom,

      \- čime bi izvršio krivično djelo - ugrožavanje opasnim orudjem pri tuči i svadji iz čl.154 Krivičnog zakonika

      Na osnovu čl.230 st.1 ZKP-a, troškovi krivičnog postupka padaju na teret budžetskih sredstava suda.

O b r a z l o ž e n j e 
      Optužnim predlogom Osnovnog državnog tužioca u Baru Kt.br.254/11 od 27.10.2011.godine stavljeno je na teret okrivljenom D.D., izvršenje krivičnog djela ugrožavanje opasnim oruđem pri tuči i svađi iz čl.154 Krivičnog zakonika.

Okrivljeni je u svojoj odbrani pred istražnim sudijom u bitnom naveo da se
dana 31.05.2011.godine oko 20,00 časova svojim vozilom kretao iz pravca Šušnja
i kod stare benzinske pumpe imao namjeru da skrene lijevo u pravcu Opštine, da
radnju skretanja nije mogao preduzeti jer su na cesti stajala tri momka sa
biciklom kojima je svirnuo ne bi li se sklonili, ali je na kraju morao da
skrene skroz desno i zaobiđe ih, da mu je jedan od tih momaka dobacio: “Budalo
stara šta sviraš”. Dalje je naveo da je nakon 10-15m zaustavio vozilo na cesti
i tada mu je prišao jedan od njih, za kojeg je kasnije saznao da je K.S.,
otvorio mu vrata od kombija i rekao: “Budalo stara nemoj da te izbijem kao
konja” povukao ga za rukav, na šta mu je rekao da je za to suviše mlad i u tom
trenutku mu je prišao još jedan momak iz tog društva, njemu nepoznat, zaletio
se stisnutim pesnicama put njega i kombija, i sve dok vozilom nije naišao i
zaustavio se vlasnik kladionica F.- A.H. i upitao ih: “Momci šta radite?”.
Kada je izašao iz kombija sa sobom je ponio perorez i rekao samo: “Nemoj da mi
ko priđe”, nikome nije prijetio istim, niti je imao namjeru da koga povrijedi,
perorez je uzeo samo zbog toga što je u tom trenutku pored njega bilo njih
dvoje, a i prethodno ga je K. vukao za rukav da bi ga izvukao iz kombija, a
kada je izašao ispred kombija K. je tada jednom rukom odgurnuo u predijelu
ramena i rekao mu: “Mrš da te ne gledam očima” i cijeli događaj se tu završio
jer je K. otišao.  
      Na glavnom pretresu održanom dana 19.01.2012.godine okrivljeni je negirao krivično djelo koje mu se optužnim predlogom stavlja na teret i prenio ovom sudu isto što je naveo i u istražnom postupku, s tim što je izmijenio svoj iskaz izostavivši činjenice da ga je oštećeni K.S. vukao za rukav kako bi ga izvukao iz kombija, da je nakon što je izašao iz kombija nije odgurnuo istog jednom rukom u predijelu ramena, te da je izvadio perorez iz kombija, držao ga u ruci i kada je izašao iz kombija rekao prisutnima: “Nemoj ko slučajno da mi prilazi” i pri ovoj izjavi ostao. Dodao je da je u pitanju bio perorez i da isti posjeduje u kombiju, a na zahtjev suda da isti dostavi okrivljeni je naveo da ga ne može naći.

      U dokaznom postupku sud je proveo sledeće dokaze: saslušao je svjedoka-oštećenog K.S., svjedoke H.A., J.D., G.M., izvršio uvid u medicinsku dokumentaciju na ime oštećenog K.S. od 31.05.2011.godine, pročitao nalaz i mišljenje vještaka dr K.N. od 12.07.2011.godine i na glavnom pretresu saslušao vještaka medicinske struke K.N. i pročitao izvod iz KE za okrivljenog Policijska stanica Olovo od 27.12.2011.godine.

Iz iskaza svjedoka-oštećenog K.S. u istražnom postupku proizilazi da se
kritičnog dana kretao biciklom iz pravca Centra grada ka staroj benzinskoj
pumpi, da je primijetio dva svoja druga i sa biciklom uz pješačko ostrvo
tačnije na traci koja vodi od benzinske ka Opštini stao da se javi svojim
pozanicima. U jednom momentu u traci u kojoj je stajao skrenuo je kombi vozilo
kojim je upravljao okrivljeni i prolazeći rekao "pomjeri se odatle, majmune
jedan", okrenuo se i pogledom pratio vozilo misleći da je neki njegov drug
koji se šali, a nakon deset metara vozilo se zaustavilo, pa je tako misleći da
je neko od njegovih poznanika krenuo ka istom vozilu, došao do vozila te je u
tom trenutku okrivljeni otvorio vrata, izašao iz vozila. Okrivljeni je odmah
nakon izlaska iz vozila rekao "šta hoćeš, hoćeš da se bijemo, hajedmo kod
dvorane da se tučemo". Rekao je okrivljenom da ne želi da se tuče i da nema
potrebe za tim i nije podizao glas već je bio veoma smiren. Okrivljeni se
psujući vratio naglo u vozilo, uzeo neku torbu, tražio nešto u njoj, za koje
vrijeme je tražio od okrivljenog da mu objasni zašto ga psuje i okrivljeni je
izvadio nož na raskapanje, u vozilu ga rasklopio i krenuo u njegovom pravcu i
zamahnuo nožem, nakon toga se okrivljeni udaljio pa se vratio i iz desne ruke
u kojoj je držao nož isti prebacio u lijevu ruku, i otvorenom šakom lijeve
ruke ga udario u desnu stranu lica, na čemu se sve završilo. Dodao je i to da
ni jednim gestom niti riječi nije isprovocirao ovakvo ponašanje okrivljenog, a
dok se ovaj dogadjaj dešavao bio je okrenut ledjima pozanicima, a kada se
vratio po biciklo istih nije bilo.  
Na glavnom pretresu je u cjelosti ostao kod svog iskaza iz istražnog postupka,
s tim što je dodao da se sa okrivljenim kritične prilike nije svadjao. Kao
oštećeni nije se pridružio krivičnom gonjenju i nije postavio imovinsko pravni
zahtjev.  
Iz iskaza svjedoka H.A. proizilazi da je kritičnog dana išao na benzinsku
pumpu u Baru i primjetio vozilo Kombi, vlasništvo O.B. kojim je upravljao
okrivljeni D.D. i kada je vidio gužvu pored kombija stao je i htio da vidi šta
je bilo, nije izlazio iz vozila, a tu su bila prisutna prisutna par mladića i
kada ih je pitao šta je bilo oni su rekli ništa, ništa, te da u trenutku kada
je prošao nije vidio nikakvu svađu, niti da je neko fizički nasrtao na nekoga,
a šta se dešavalo ranije nije vidio.  
Iz iskaza svjedoka J.D. proizilazi da je dana 31.05.2011.godine radeći na
benzinskoj pumpi primjetio da je okrivljeni koji je upravljao kombijem prošao
pored pumpe, skrenuo lijevo na bulevaru i svirnuo im jer je cijelo ljeto tu
sipao gorivo, da se na tom dijelu nalazi ostrvo gdje su bila neka tri momka na
biciklo, pa je nakon 10 metara okrivljeni stao sa svojim vozilom i prvo je
vozilu prišao jedan od tih momaka, a zatim i drugi, nakon čega je okrivljeni
izašao iz vozila i na tome se sve završilo. Obzirom da je udaljenost od mjesta
gdje je stajao kod benzinske pumpe do mjesta gdje se desio kritični dogadjaj
bila velika i nije čuo kako se obavljao razgovor izmedju okrivljenog i ovih
momaka, a sa tog mjesta nije vidio da je okrivljeni držao nešto u ruci.  
Iz iskaza svjedoka G.M. proizilazi da je radnik na benzinskoj pumpi, da je
kritičnog dana bio na svom radnom mjestu i primjetio okrivljenog koji je
svojim kombijem iz pravca Šušnja skrenuo u ulicu koja ide u pravcu Opštine i
da je prošao pored tri momka od kojih je jedan bio na biciklu, da se
okrivljeni zaustavio na nekih 10 metara od njih, te da je jedan od tih momaka
prišao okrivljenom, da je okrivljeni izašao iz svog vozila, da se sve završilo
za 10 sekundi. Da obzirom da je bio udaljen od mjesta gdje se desio kritični
dogadjaj nije čuo razgovor izmedju okrivljenog i oštećenog i nije vidio da je
okrivljeni u ruci imao bilo kakav predmet.  
Iz nalaza i mišljenja vještaka medicinske struke dr K.N. koji nakon uvida u
medicinsku dokumentaciju na ime oštećenog koja datira od 31.05.2011.godine u
svom nalazu i mišljenju i riječi na glavnom pretresu naveo da je oštećeni dana
31.05.2011.godine nije zadobio tjelesnu povredu, obzirom da se u konkretnom
radilo o crvenilu kože koja sama po sebi ne predstavlja tjelesnu povredu i
dodao da je crvenilo moglo nastati, odnosno da je nastalo udarcem otvorenom
šakom u predijelu lijeve polovine glave.  
Iz izvoda iz Kaznene evidencije za okrivljenog Policijska stanica Olovo od
27.12.2011.godine proizilazi da je okrivljeni osuđivan: presudom Opštinskog
suda u II Sarajevo K.br.1303/84 od 01.04.1985.godine zbog krivičnog djela iz
člana 147 stav 1 KZ SR BiH kojom mu je izrečena uslovna osuda i utvrđena kazna
zatvora u trajanju od 6 (šest) mjeseci sa rokom provjere od 1 (jedne) godine,
presudom Osnovnog u Sarajevo K.br.864/85 od 10.04.1987.godine zbog krivičnog
djela iz člana 129 stav 1 KZ SR BiH kojom mu je izrečena novčana kazna i
presudom Opštinskog suda Ruma K.br.250/01 od 13.07.2001.godine zbog krivičnog
djela iz člana 33 stav 1 KZ RS BiH kojom mu je izrečena uslovna osuda i
utvrđena kazna zatvora u trajanju od 7 (sedam) mjeseci sa rokom provjere od 2
(dvije) godine.  
Cijeneći provedene dokaze na glavnom pretresu ovaj sud je našao da nije bilo
dokaza da je okrivljeni D.D. izvršio krivično djelo ugrožavanje opasnim
orudjem pri svadji i tuči iz čl.154 Krivičnog zakonika.  
Sud je u cjelosti prihvatio iskaz svjedoka oštećenog K.S. koji je po nalaženju
ovog suda vjerodostojno i uvjerljivo ne mijenjajući svoj iskaz kako u
istražnom postupku tako i na glavnom pretresu prenio ovom sudu šta se desilo
kritičnog dana 31.05.2011.godine oko 20,15 časova, iz čijeg iskaza ovaj sud je
utvrdio da je dok se nalazio na raskrsnici ispred benzinske pumpe gdje su bila
prisutna dva njegova poznanika i okrivljeni koji je upravljao kombijem i
obratio mu se riječima " Pomjeri se odatle majmune jedan", da je mislio da se
neko šali sa njim, da se vozilo okrivljenog zaustavilo nakon nekih 10-tak
metara, da je pomislio da je neko od njegovih poznanika, pa je prišao vozilu,
i kada je bio na nekih metar od vrata vozila okrivljeni je izašao iz vozila i
rekao mu "šta hoćeš, hoćeš da se bijemo, hajdemo do dvorane da se tučemo", da
je rekao okrivljenom da nema potrebe za tim, i da nije podizao glas već je
veoma bio smiren, te da se nije svadjao sa okrivljenim, a nakon čega se
okrivljeni vratio u vozilo i iz torbe uzeo nož na rasklapanje psujući ga i
krenuo nožem u njegovom pravcu.  
Imajući u vidu ovakav iskaz svjedoka oštećenog K.S. čiji je iskaz ovaj sud u
cjelosti prihvatio, a cijeneći pri tome da se iz njegovog iskaza jasno da
zaključiti da se kritične prilike sa okrivljenim nije svadjao, te uzimajući u
obzir da svadja saglasno poimanju izraženoj u sudskoj praksi podrazumijeva
aktivno ponašanje dva lica koje se manifestuje u stvaranju konfliktnog stanja,
kao posledice verbalnog sukoba tih osoba kojima se remeti javni red i mir,
ovaj sud nalazi da nije bilo dokaza da je došlo do svadje izmedju okrivljenog
i oštećenog K.S., neposredno prije nego što se okrivljeni mašio noža.  
Dakle, prihvatajući naprijed navedeni iskaz svjedoka oštećenog ovaj sud je
utvrdio da se okrivljeni mašio noža, a što je svjedok oštećeni opisao, a što
je ovaj sud i prihvatio, medjutim iz iskaza svjedoka oštećenog jasno
proizilazi da prije nego što se okrivljeni mašio noža nije bilo svadje medju
njima, tako da nije bilo po nalaženju ovog suda dokaza da je došlo do svadje
kritične prilike izmedju okrivljenog i oštećenog.  
Sud je cijenio i odbranu okrivljenog koji je dogadjaj predstavio na drugačiji
način i koji je naveo da dok je prolazio svojim vozilom kombi pored oštećenog
jedan od prisutnih mu je dobacio "budalo stara, što sviraš", da se zaustavio
na nekih 10-15 metara svojim vozilom, da mu je prišao jedan od njih - oštećeni
K.S., koji mu je otvorio vrata od kombija i rekao mu "Budalo stara nemoj da te
izbijem kao konja" i počeo da ga vuče za rukav, a da mu je zatim prišao momak
koji je bio sa oštećenim stisnutim pesnicama u njegovom pravcu, te kada je
izašao iz vozila uzeo je u ruke jedan perorez kako ga ne bi napali, te je
jednom rukom odgurno oštećenog na čemu se završio cijeli dogadjaj, da bi na
glavnom pretresu izmijenio svoj iskaz izostavivši činjenice da ga je oštećeni
vukao za rukav dok se nalazio u kombiju, da kada je izašao iz kombija nije
oštećenog gurnuo, i da je iz kombija uzeo u ruci perorez, koji na zahtjev suda
nije dostavio obrazlažući to činjenicom da perorez nije mogao naći i dostaviti
ga ovom sudu.  
Ovakva odbrana okrivljenog nije prihvatljiva za ovaj sud ne samo iz razloga
što je okrivljeni mijenjao svoj iskaz iz istražnog postupka u odnosu na iskaz
dat na glavnom pretresu, ne dajući valjane i uvjerljive razloge za to, već i
zbog toga što je odbrana okrivljenog u cjelosti opovrgnuta iskazom svjedoka
oštećenog koji je do detalja vjerodostojno prenio ovom sudu što se kritičnog
dana desilo. Medjutim, to što sud nije prihvatio odbranu okrivljenog nije bilo
od uticaja na drugačije presudjenje obzirom da nije bilo dokaza da je kritične
prilike došlo do svadje izmedju okrivljenog i oštećenog.  
Sud je takodje imao u vidu da je oštećeni naveo da je okrivljeni nakon što je
izvadio nož koji je držao u desnu ruku krenuo prema oštećenom, pa se nakon
toga okrivljeni udaljio i ponovo vratio prebacivši nož iz desne ruke u lijevu
i udario oštećenog rukom u predjelu desne strane lica, i našao da je ono što
se desilo nakon kritičnog dogadjaja koji je predmet optužnog predloga bez
uticaja na drugačije presudjenje.  
Sud je cijenio i iskaza sjedoka J.D. i G.M., koji su naveli da su bili
udaljeni od samog kritičnog dogadjaja tako da nijesu čuli razgovor izmedju
okrivljenog i oštećenog i da nijesu vidjeli da li okrivljeni ima nešto u ruci,
te i iskaz svjedoka H.A. koji je prošao nakon kritičnog dogadjaja, i našao da
su iskazi ovih svjedoka bez uticaja na drugačije presudjenje.  
Imajući u vidu da je članom 154 Krivičnog zakonika propisano da ko se pri tuči
ili svadji maši oružja, opasnog orudja ili drugog sredstva podobnog da tijelo
teško povrijedi ili zdravlje teško naruši, a cijeneći pri tom činjenicu da je
optužnim predlogom okrivljenom stavljeno na teret da se pri svadji mašio noža,
te cijeneći činjenicu da nije bilo dokaza da je došlo kritične prilike do
svadje izmedju okriljenog i oštećenog K.S., ovaj sud je na osnovu čl.373 tač.2
ZKP-a okrivljenog oslobodio od otpužbe.  
Cijenjeni su i ostali provedeni dokazi, ali je sud našao da su bez uticaja na
drugačije presudjenje.  
      Troškovi postupka padaju na teret budžetskih sredstava suda na osnovu čl.230 st.1 ZKP-a, jer je okrivljeni shodno čl.373 tač.2 ZKP-a oslobodjen od optužbe.

Sa izloženog odlučeno je kao u izreci presude.  
OSNOVNI SUD U BARU
Dana 26.03.2012.godine 
ZAPISNIČAR,                                                               S
U D I J A,
Zorica Ivanović
Nikola Strugar  
PRAVNA POUKA: Protiv ove presude može se izjaviti žalba Višem sudu u
Podgorici u roku od 8 dana od dana prijema pismenog otpravka, preko ovog suda
u dva primjerka.  
D.n.a.
-ODT iz Bara,
- okrivljenom,
- u spise.  