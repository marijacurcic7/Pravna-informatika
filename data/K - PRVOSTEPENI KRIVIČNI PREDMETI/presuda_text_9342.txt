K.br.145/12 
U IME CRNE GORE 
OSNOVNI SUD U BARU, sudija Strugar Nikola, kao sudija pojedinac, sa
zapisničarom Zoricom Ivanović, u krivičnom predmetu okrivljenog Ć.E., zbog
krivičnog djela – samovlašće iz čl. 384 st.1 Krivičnog zakonika, po optužnom
predlogu Osnovnog državnog tužioca u Baru Kt.br.471/11-2 od 07.03.2012.
godine, nakon glavnog i javnog pretresa održanog dana 20.07.2012. godine u
prisustvu zastupnika optužbe saradnika kod ODT-a iz Bara Vujović Sanje i
okrivljenog, dana 23.07.2012.godine donio je i javno objavio  
P   R E S U D U 
Okrviljeni, 
Ć. E. od oca Š. i majke I., rođene P., rođen ... godine u B.P., stalno
nastanjen u B., naselje P. bb, oženjen, otac dvoje djece, završio osnovnu
školu, po zanimanj kuvar, neosuđivan,  
K r i v    j e 
Zato što je,  
Dana 07.06.2011.godine u naselju P. bb., Opština Bar, protivno odredbi čl.141
st.1 Zakona o energetici („Sl. list Crne Gore“ br.28/10), samovlasno pribavio
pravo korišćenja električne energije za koje smatra da mu pripada, na način
što je stambeni objekat samovlasno preko brojila marke „I.“ br. ... priključio
na elektromrežu, iako prethodno nije dobio saglasnost E. CG. AD N. – E. u B.,  
- čime je izvršio krivično djelo – samovlašće iz čl.384 st.1 Krivičnog
zakonika.  
Pa mu sud primjenom citiranih zakonskih propisa, te čl. 4, 5, 15, 36, 42, 52,
53 i 54 Krivičnog zakonika, te čl.226, 229 i 374 Zakonika o krivičnom
postupku, i z r i č e  
U S L O V N U    O S U D U 
Kojom mu utvrđuje kaznu zatvora u trajanju od 3 (tri) mjeseca i istovremeno
određuje da se kazna neće izvršiti ukoliko okrivljeni u roku od 1 (jedne)
godine i 6 (šest) mjeseci po pravosnažnosti presude ne izvrši novo krivično
djelo.  
Na osnovu čl.239 st.2 ZKP-a oštećena Elektrodistribucija Bar se radi
ostvarivanja imovinsko pravnog zahtjeva upućuje na parnicu.  
Okrivljeni je dužan da plati troškove krivičnog postupka - na ime sudskog
paušala iznos od 30 €, u roku od 15 dana po pravosnažnosti presude, pod
prijetnjom prinudnog izvršenja.  
O b r a z l o ž e n j e 
Optužnim predlogom Osnovnog državnog tužioca u Baru Kt.br.471/11-2 od
07.03.2012.godine, stavljeno je na teret okrivljenom Ć.E. izvršenje krivičnog
djela – samovlašće iz čl.384 st.1 Krivičnog zakonika, pri optužnom predlogu je
zastupnik optužbe u završnoj riječi na glavnom pretresu u cjelosti ostao,
predlažući da se optuženi oglasi krivim i osudi po zakonu.  
Okrivljeni je u svojoj odbrani datoj na glavnom pretresu u cjelosti priznao
izvršenje krivičnog djela koje mu se optužnim predlogom stavlja na teret i u
bitnom naveo da je dana 07.06.2011. godine u naselju P. u Baru samovlasno
pribavio pravo korišćenja električne energije, koje je smatrao da mu pripada,
na način što je svoj stambeni objekat samovlasno preko brojila I. priključio
na elektro mrežu, iako prethodno nije pribavio saglasnost E. B.  
U dokaznom postupku sud je proveo sledeće dokaze: na saglasan predlog stranaka
pročitao je iskaz svjedoka - predstavnika oštećene E. P.D. sa zapisnika iz
istražnog postupka, pročitao je zapisnik E. u B. br. 240020 o kontroli mjernog
mjesta od 07.06.2011. godine i pročitao izvod iz KE za okrivljenog izdat od UP
PJ Bijelo Polje od 10.05.2012. godine.  
Iz iskaza svjedoka - predstavnika oštećene E. B. - P.D. datog pred Osnovnim
državnim tužiocem dana 24.01.2012. godine proizilazi da su od zaposlenih
radnika E. B. saznali da su prilikom kontrole potrošača u naselju P. u Baru
utvrdili da je stambeni objekat, vlasništvo Ć.E., priključen samovoljno,
neovlašćeno na distributivnu mrežu bez prethodno pribavljene elektroenergetske
saglasnosti za priključenje od E. B., da je provjerom u bazi podataka u E. B.
utvrđeno da se Ć.E. ne nalazi u evidenciji potrošača. Takođe je naglasila da
se potrošač sve dok ne dobije rješenje o izdavanju elektroenergetske
saglasnosti za priključenje ne smije samovoljno priključiti na distributivnu
mrežu. Kao zastupnik oštećene se pridružila krivičnom gonjenju protiv
okrivljenog i navela da će imovinsko pravni zahtjev precizirati u toku
postupka.  
Iz zapisnika E. u B. br.240020 o kontroli mjernog mjesta od 07.06.2011.godine
proizilazi da je u domaćinstvu Ć.E., brojilo „I.“, tip MT 171, br. ...
prilikom kontrole mjernog mjesta od strane ovlašćenih radnika E. B.
konstatovano da se navedeno brojilo ne vodi u evidenciji potrošača E. B., da
je objekat okrivljenog bio priključen preko ovog brojila pa je isto isključeno
na klembertu brojila i plombirano plombom ..., koji zapisnik je potpisan od
strane B.A., zeta Ć.E.  
Iz izvoda iz KE za okrivljenog izdatog od UP PJ Bijelo Polje dana
10.05.2012.godine proizilazi da Ć.E. ne prolazi kaznenu evidenciju kod ove
Područne jedinice.  
Sud je na glavnom pretresu održanom dana 20.08.2012.godine donio rješenje
kojim se odbija predlog zastupnika optužbe da se u dokaznom postupku saslušaju
svjedoci Đ.V. i Š.S. sa razloga što je činjenično stanje u dovoljnoj mjeri
razjašnjeno, pa bi saslušanje imenovanih svjedoka vodilo odugovlačenju
postupka.  
Cijeneći provedene dokaze na glavnom pretresu ovaj sud je na nesumnjiv način
zaključio da je okrivljeni Ć.E. izvršio krivično djelo - samovlašće iz čl. 384
st.1 Krivičnog zakonika, u vrijeme, mjesto i na način opisan u izreci ove
presude. Dakle, okrivljeni je dana 07.06.2011.godine u naselju P. bb., Opština
Bar, samovlasno pribavio pravo korišćenja električne energije za koje smatra
da mu pripada, na način što je stambeni objekat samovlasno preko brojila marke
„I.“ br. ... priključio na elektromrežu, iako prethodno nije dobio saglasnost
E. CG. AD N. – E. u B.  
Ovakvo utvrđeno činjenično stanje proizilazi prije svega iz iskaza okrivljenog
koji je u cjelosti priznao izvršenje krivičnog djela koje mu se optužnim
predlogom stavlja na teret i prenio ovom sudu da je dana 07.06.2011.godine u
naselju P. u Baru samovlasno pribavio pravo korišćenja električne energije,
koje je smatrao da mu pripada, na način što je svoj stambeni objekat
samovlasno preko brojila I. priključio na elektro mrežu, iako prethodno nije
pribavio saglasnost E. B.  
Ovakav iskaz okrivljenog u potpunosti je saglasnan i sa dokazima provedenim na
glavnom pretresu i to sa je iskazom svjedoka - predstavnika oštećene E. - P.D.
i zapisnikom E. u B. br.240020 o kontroli mjernog mjesta od 07.06.2011.godine.  
Naime, priznanje okrivljenog je saglasno sa zapisnikom E. u B. br.240020 o
kontroli mjernog mjesta od 07.06.2011.godine konstatovano da je u domaćinstvu
Ć.E., brojilo „I.“, tip MT 171, br. ... prilikom kontrole mjernog mjesta od
strane ovlašćenih radnika E. B. utvrđeno da se navedeno brojilo ne vodi u
evidenciji potrošača E. B. i da je objekat okrivljenog bio priključen preko
ovog brojila na elektro mrežu, pa je isto isključeno na klembertu brojila i
plombirano plombom ...  
Nadalje, i iz iskaza predstavnika oštećene proizilazi da okrivljeni nije imao
elektroenergetsku saglasnost za priključenje svog objekta na elektro mrežu.  
Članom 141 Zakona o energetici („Sl.list CG“ br.28/10) je propisano da se
priključenje objekta na prenosni ili distributivni sistem električne energije
ili gasa vrši na osnovu saglasnosti za priključenje koju izdaje operator
prenosnog ili distributivnog sistema, da je operator prenosnog ili
distributivnog sistema električne energije ili gasa dužan da izda saglasnost
za priključenje ako ne postoje tehnička ograničenja u prenosnom ili
distributivnom sistemu i ako uređaji i instalacije objekta koji se priključuje
ispunjavaju uslove propisane zakonom, tehničkim i drugim propisima,  te da se
saglasnost za priključenje objekta na prenosni ili distributivni sistem
električne energije ili gasa izdaje na zahtjev privrednog društva, pravnog
lica, preduzetnika ili fizičkog lica, koje odredbe se okrivljeni nije
pridržavao.  
Cijeneći psihički odnos okrivljenog prema izvršenom krivičnom djelu, ovaj sud
je našao da je okrivljeni krivično djelo koje mu se optužnim predlogom stavlja
na teret izvršio sa umišljajem, jer je bio svjestan svoga djela i samim tim
htio njihovo izvršenje.  
Odlučujući o krivičnoj sankciji prema okrivljenom, sud je cijenio sve
olakšavajuće i otežavajuće okolnosti iz čl. 42 Krivičnog zakonika, pa je od
olakšavajućih okolnosti cijenio da se radi o čovjeku koji oženjen i otac dvoje
djece, kao i to da je u cjelosti priznao izvršenje krivičnog djela koje mu se
stavlja na teret, da je isti neosudjivan, dok otežavajućih okolnosti na strani
okrivljenog nije bilo, pa je shodno tome okrivljenom izrekao uslovnu osudu
kojom mu je utvrdio kaznu zatvora u trajanju od tri mjeseca i istovremeno
odredio da se kazna neće izvršiti ukoliko okrivljeni u roku od jedne godine i
šest mjeseci ne izvrši novo krivično djelo, nalazeći da će upozorenje uz
prijetnju kazne u smislu čl. 52 st. 2 Krivičnog zakonika u okviru opšte svrhe
izricanja krivičnih sankcija iz čl. 4 st. 2 Krivičnog zakonika u dovoljnoj
mjeri uticati na okrivljenog da ubuduće ne vrši krivična djela.  
Na osnovu čl.239 st.2 ZKP-a oštećena E. B. se radi ostvarivanja imovinsko
pravnog zahtjeva upućuje na parnicu, jer podaci pribavljeni u toku postupka ne
pružaju dovoljno osnova ni za potpuno ni za djelimično presudjenje.  
Odluka o troškovima krivičnog postupka zasniva se na odredbi čl. 226 i čl. 229
ZKP-a, a koji se troškovi odnose na ime sudskog paušala u iznosu od 30,00€
koji su odmjereni shodno složenosti i trajanju krivičnog postupka, a koje je
dužan okrivljeni da plati u roku od 8 dana po pravosnažnosti presude pod
prijetnjom prinudnog izvršenja.  
      Sa svega izloženog odlučeno je kao u izreci presude.

OSNOVNI SUD U BARU
Dana 23.07.2012.godine 
ZAPISNI ČAR
S U D I J A,
Zorica Ivanovi ć
Nikola Strugar
 
PRAVNA POUKA: Protiv ove presude može se izajviti žalba Višem sudu u
Podgorici u roku od 8 dana od dana prijema pismenog otpavka. Žalba se predaje
ovom sudu u dva primjerka.  
D.n.a.
- ODT iz Bara,
- okrivljenom,
- u spise.  
Nakon pravosnažnosti,
- oštećenoj.  