
K.br.504/10  
U IME CRNE GORE 
           OSNOVNI SUD U BARU, sudija Strugar Nikola, uz učešće
zapisničara Zorice Ivanović, u krivičnom predmetu okrivljene R.V., iz B., koju
brani V.Č., advokat iz B., zbog krivičnog djela prevara iz čl.244 st.3 u vezi
st.1 Krivičnog zakonika, odlučujući po optužnici ODT-a iz Bara Kt.br.432/09 od
09.11.2010.godine, koju je na glavnom pretresu zastupala Mirijana Tankosić-
Vučinić, zamjenik ODT-a iz Baru, nakon glavnog i javnog pretresa održanog dana
15.12.2011.godine, u prisustvu zastupnika optužbe, okrivljene i branioca
okrivljene, dana 15.12.2011.godine donio je istog dana i javno objavio  
                                            **P R E S U D U**

           Prema o krivljenoj, 
      **R. V.** od oca M. i majke K. rodjene V., rodjene ... godine u B., nastanjene u B., ekonomiste, udate, majke dvoje djece, pismene, završila Višu ekonomsku školu, lošeg imovnog stanja, neosudjivane,

      Na osnovu čl. 372 tač.1 ZKP-a,

OPTUŽBA SE ODBIJA 
      Kojom je predstavljeno da je:

      Dana 19.12.2006.godine u Baru, u namjeri da sebi pribavi protivpravnu imovinsku korist, lažnim prikazivanjem činjenica dovela u zabludu i navela ovlašćeno lice - agenta za kredit u Filijali "O." banke u B., da joj na štetu imovine oštećenog V.D., na osnovu falsifikovane dokumentacije odobri i isplati kredit u iznosu od 6.000 eura, kod naprijed stvorene namjere da kredit ne vrati, na način što je, uz zahtjev za odobrenje kredita dostavila i tri administrativne zabrane na primanja žiranta - oštećenog V.D. i Š.-M.V., koje oni nijesu potpisali, nakon čega joj je odobren i isplaćen kredit u iznosu od 6.000 eura, koji je zadaržala za sebe, dok je banka zbog neispunjenja obaveza vraćanja kredita od strane osumnjičene kao njihovog korisnika, iz sredstva oštećenog žiranta V.D. kao solidarnog dužnika realizovala naplatu dospijelih potraživanja,

      \- čime bi izvršila krivično djelo - prevara iz čl.244 st.3 u vezi st.1 Krivičnog zakonika.

      Na osnovu čl.230 st.1 ZKP-a troškovi postupka padaju na teret budžetskih sredstava suda.

O b r a z l o ž e nj e 
      Optužnicom Osnovnog državnog tužioca iz Bara Kt.br.432/09 od 09.11.2010.godine okrivljenoj R.V., stavljeno je na teret da je izvršila krivično djelo prevara iz čl. 244 st.3 u vezi st.1 Krivičnog zakonika.

      Dana 15.12.2010.godine održan je glavni pretres. Zastupnik optužbe je nakon sprovedenog dokaznog postupka u završnoj riječi odustao od optužbe protiv okrivljene R.V., zbog krivičnog djela prevara iz čl.244 st.3 u vezi st. 1 Krivičnog zakonika.

      Kako je zastupnik optužbe u toku glavnog pretresa odustao od  optužbe - krivičnog gonjenja prema okrivljenoj, sud je na osnovu čl.372 tač.1 ZKP-a, donio presudu kojom se prema okrivljenoj R.V. optužba odbija zbog krivičnog djela prevara iz čl.244 st.3 u vezi st.1 Krivičnog zakonika, kako je to bliže navedeno u izreci ove presude.

      Odluku da troškovi krivičnog postupka padaju na teret budžetskih sredstava, sud je donio na osnovu čl.230 st.1  ZKP-a.

      Sud je na osnovu svega izloženog odlučio kao u izreci presude.

OSNOVNI SUD U BARU
Dana, 15.12.2011.godine 
ZAPISNIČAR,
S U D I J A,   
Zorica Ivanović
Nikola Strugar      
PRAVNA POUKA: Protiv ove presude dozvoljena je žalba Višem sudu u
Podgorici u roku od 8 dana, od dana prijema pismenog otpravka presude, a preko
ovog suda.  
D.n.a.
- ODT iz Bara,
- okrivljenoj,
- braniocu,
- u spise.  