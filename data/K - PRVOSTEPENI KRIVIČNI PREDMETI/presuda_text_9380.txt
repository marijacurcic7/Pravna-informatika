OSNOVNI SUD U ROŽAJAMA
K.br. 81/12  
                                                    U IME CRNE GORE


        Sudija Osnovnog suda u Rožajama Milosav Zekić, uz učešće zapisničara Aide Luboder , rješavajući po  optužnici  Osnovnog državnog tužilaštva iz Rožaja Kt.br. 276/10 od 04.08.2011.g. podnijet protiv okrivljenog  H. T.  iz Rožaja, zbog krivičnog djela zloupotreba položaja u privrednom poslovanju iz čl. 272. st. 1. u sticaju sa krivičnim djelom krijumčarenje iz čl. 265. st. 1.   Krivičnog zakonika i okrivljenog N. M. kao saizvršioca zbog  krivičnog djela krijumčarenje iz čl. 265. st. 1. u vezi čl. 23. st. 2. Krivičnog zakonika,   nakon održanog glavnog i javnog pretresa dana 27.09.2012.g. u prisustvu Osnovnog državnog tužioca H. K.,  okrivljenih i njihovog branioca  adv. N. K.,  dana   28.09. 2012. donio je i javno objavio

n                                                       P R E S U D U  
        Okrivljeni H.T.JMB 0110972272043  od oca A.   i majke M.,   rodj. K., rodjen 01.10.1972.g.  u Rožajama, gdje i živi-Tuzeva Luka, drž. CG, razumije crnogorski jezik, njegov jezik je bosanski, pismen, završio SSS, vlasnik privrednog društva "Tuzi-trans",neoženjen, siromašnog imovnog stanja, osudjivan presudom Osnovnog suda Rožaje K.br. 128/93 od 03.09.1993.g., zbog kriv djela iz čl. 143. st. 1. KZ RCG, na novčanu kaznu u iznosu od 50.000,00 dinara, presudom Osnovnog suda Rožaje K.br. 174 i 175/95, zbog kriv djela iz čl. 37. st. 2. KZ RCG , na novčanu kaznu u iznosu od 500,00 dinara, presudom Osnovnog suda Rožaje K.br. 24/99 od 05.04.2000.g., zbog kriv djela iz čl. 37. st. 2. KZ RCG, na tri mjeseca zatvora uslovno za jednu godinu.

        Okrivljeni  N. M.  JMB  1203984783916 od oca M.   i majke Š.,   rodj.P.,  rodjen 12.03.1984.g.  u Novom Pazaru, gdje i živi-"Generala Živkovića", drž. Srbije, razumije crnogorski jezik, njegov jezik je bosanski, pismen, završio SSS, nezaposlen,  neoženjen, siromašnog imovnog stanja, neosudjivan.


                                   OSLOBAĐAJU  SE OD OPTUŽBE

        Da  su:  
        dana 19.10.2010. godine, u mjestu zv. Dračenovac, Opština Rožaje, i to  H.T. kao odgovorno lice i vlasnik privrednog društva «Tuzi-trans» iz Rožaja, zloupotrebom svog položaja pribavio sebi protivpravnu imovinsku korist, a Budžetu Države Crne Gore prouzrokovao šetu i to na ime carine iznos od 277,66 Eura, na ime poreza na dodatu vrijednost iznos od 546,98 Eura i na ime administrativne takse iznos od 6,00 Eura, protivno odredbama čl. 20. i čl. 47. Carinskog zakona (Sl.list RCG br.7/02, 38/02,72/02,21/03,31/03 i 29/05),  čl. 2. čl. 22. čl. 31. i čl. 41. Zakona o porezu na dodatu vrijednost (Sl.list RCG br. 65/01,12/02,38/02,72/02,21/03,76/05 i 16/07) i  čl. 3. Zakona o administrativnim taksama (Sl.list RCG br.55/03,46/04,81/05,02/06 i Sl.list CG br.22/08) na način što je zajednički sa N. M., izbjegavajući mjere carinskog nadzora prenijeli robu preko carinske linije iz Republike Srbije u Crnu Goru, koju nijesu prijavili službenicima carine, već su je sakrili u kombi vozilu marke «Mercedes sprinter» reg. oznaka NP 795-26 u tovarnom dijelu istog i to: 123 komada razne tekstilne robe i to:  muški kaputi-đubretarci 24 komada, muški sakoi 10 komada, muške pantalone 55 komada, muške somot pantalone 9 komada, ženski kaputi 18 komada, suknje 6 komada i ženske pantalone 3 komada, koje nijesu prijavili niti prikazali prilikom uvoza službenicima carine, niti su pak za istu posjedovali potrebnu dokumentaciju dokaz o porijeklu robe fakturu i međunarodni tovarni list (CMR).

        -čime bi  T. H. izvršio krivično djelo zloupotreba položaja u privrednom poslovanju iz čl. 272. st. 1. Krivičnog zakonika,  u sticaju sa krivičnim djelom krijumčarenje iz čl. 265. st. 1. u vezi čl. 23. st. 2.  Krivičnog zakonika koje je izvršio  kao saizvršilac a M. N. bi,  kao saizvršilac, izvršio  krivično djelo krijumčarenje iz čl. 265. st. 1. u vezi čl. 23. st. 2. Krivičnog zakonika,

        \- jer djela za koja su optuženi po zakonu nijesu krivična djela.

        Troškovi krivičnog postupka padaju na teret posebnog razdjela budžeta za rad sudova  i to za vještačenje  u iznosu od 539,00 eur, a o visini ostalih troškova,  sud će  odlučiti posebnim rješenjem.


                                            O b r a z l o ž e nj e


        Osnovno državno tužilaštvo iz Rožaja, podnijelo je ovome sudu optužnicu Kt.br. 276/10 od 04.08.2011.g.  protiv okrivljenog  H.T.  iz Rožaja, zbog krivičnog djela zloupotreba položaja u privrednom poslovanju iz čl. 272. st. 1. u sticaju sa krivičnim djelom krijumčarenje iz čl. 265. st. 1.  Krivičnog zakonika (KZ) i okrivljenog N. M. kao saizvršioca zbog  krivičnog djela krijumčarenje iz čl. 265. st. 1. u vezi čl. 23. st. 2. KZ.

        Na glavnom pretresu održanom dana 20.09.2012.g. Zamjenik   ODT-a A. S. je izmijenio naziv optužnog akta i umjesto optužnice, stavio naziv optužni predlog. Na glavnom pretresu održanom 27.09.2012.g. ODT H. K.   je ostao pri  izmijenjenoj optužbi i predložio da sud okrivljene oglasi krivim  zbog kriv. djela koja su im optužbom stavljena na teret i da okrivljenom H. utvrdi pojedinačne kazne zatvora za oba djela u trajanju od po šest mjeseci i da im izrekne uslovnu osudu  kojom će okrivljenom H.utvrditi jedinstvenu kaznu zatvora u trajanju od 11 mjeseci a okrivljenom N. kaznu zatvora u trajanju od tri mjeseca, kao ublaženu kaznu, i istovremeno odrediti da se kazne neće izvršiti ukoliko isti u roku od jedne godine ne izvrši novo krivično djelo, te da istovremeno okrivljene osudi i na novčanu kaznu  i to okrivljenog H. u iznosu od 400,00 eura a okrivljenog N. u iznosu od 200,00 eura, jer je za krivično djelo krijumčarenje iz čl. 240. st. 1. KZ pored kazne zatvora kumulativno propisana i novčana kazna.

        Branilac okrivljenih   adv. N.K. je u završnoj riječi predložio da sud njegove branjenike oslobodi od optužbe, jer u postupku nije utvrđeno da su počinili  krivična djela koja su im  optužbom stavljena na teret.

        Okrivljeni H. T. u svojoj odbrani je istakao  da je vlasnik i direktor privrednog društva "Tuzi-Trans" iz Rožaja koje je registrovano za uvoz i izvoz raznih vrsta tekstilne robe. Da je u sklopu preduzeća posedovao i maloprodajni objekat-prodavnicu u Rožajama.  Robu je nabavljao, između ostalog, i  iz Republike Srbije i istu je legalno uvozio i plaćao carinu, PDV i administrativnu taksu. Da je dana 19.10.2010.g. iz Srbije uvezao određenu količinu tekstilne robe za koju je platio navedene obaveze i  da je tom prilikom angažovao N. M.  da mu ovu robu preveze iz Novog Pazara  kombi vozilom marke "Mercedes" reg.br. NP 795-26.  Sva roba se nalazila na vidnom mjestu u kombiju i  nije bila skrivena, niti u kombiju ima neko skriveno skrovište. Vozilo je bilo plombirano u Novom Pazaru i ta plomba je skinuta na carinskom prelazu Dračenovac od strane carinika koji su izvršili kontrolu prilikom ulaska u Crnu Goru, a zatim su stavili plombu Crne Gore i vozilo uputili na carinski terminal u mjesto zv. Zeleni, Opština Rožaje, gdje su službenici carine skinuli plombu i izvršili pregled robe.  Pošto  N. vozilo nije htelo da vuče,  nakon izvršenog pregleda, robu su u prisustvu službenika carine pretovarili u  njegovo   vozilo  marke "Mercedes" reg.br. BP AP 407, u namjeri da je preveze  do Podgorice, Bara, Budve  i dr., gdje je imao porudžbine, tako da ništanije moglo biti prokrijumčareno  tim prije što je mjesto gdje je vršena carinska kontrola i gdje je pretovarena roba svo vrijeme bilo pod video nadzorom. Cjelokupnu robu je evidentirao u poslovnim knjigama svog preduzeća i za istu je imao dokumentaciju. Pošto je  tih dana  zatvorio prodavnicu u Ul. "Maršala Tita" u Rožajama, uzeo je iz prodavnice neprodatu robu, koju je prije oko 7 do 15 dana uvezao iz Srbije i evidentirao u poslovnim knjigama svog preduzeća  i utovario je u vozilo i prevozio zajedno sa robom koju je toga dana uvezao , a  za istu  nije napisao otpremnice.  Prilikom prevoza na putu Rožaje-Berane,  u mjestu zv.  Rudeš zaustavila ga je patrola policije koja je izvršila kontrolu robe i dokumentacije i našla da se u vozilu nalazi 40 do 50 komada viška  robe u odnosu na otpremnice, a  radilo se o 15 do 20 komada  robe koju je uzeo iz prodavnice za koju nije napisao otpremnice a za preostalu robu u dokumentaciji nije navedeno da li se radi o muškim ili ženskim pantalonama, već je navedeno samo da se radi o pantalonama, te se iste nijesu mogle identifikovati. Međutim policija mu je  oduzela   123 kom. tekstilne robe i to: 24 kom muških kaputa đubretarci, 10 kom. muških sakao, 55 kom. muških običnih pantalona, 9 kom. muških somot pantalona, 18 kom. ženskih kaputa, 6 kom suknji, 3 kom. ženskih pantalona, jer mu je oduzela i dio robe koju je uvezao toga dana, za koju je posedovao dokumentaciju stim što u otpremnicama nije pisalo da li se radi o muškim i ženskim pantalonama, već samo o pantalanoma, i dio robe koju je predhodno  uvezao i uzeo iz prodavnice za koju nije napisao  otpremnice. Naglasio je da  nije izbegavao mjere carinskog nadzora, jer su svu robu prijavili službenicima carine i za istu je platio sve obaveze. Svu robu je evidentirao u poslovnim knjigama Preduzeća. Predložio je da ga sud oslobodi od optužbe, jer nije izvršio djela za koje je optužen.

        Okrivljeni  N. M. u svojoj odbrani je istakao, da ga je dana  19.10.2010.g. angašovao H. T. da mu preveze kombi vozilom reg.br. NP 795-26  tekstilnu robu iz Novog Pazara do Podgorice, pa je pristao na to.  Robu je   utovario u vozilo u Novom Pazaru, gdje je stavljena plomba na vrata vozila. Sva roba se nalazila unutar tovarnog prostora na vidnom mjestu, a ne na skrovitim mjestima kojih u vozilu nije bilo. Robu je prevozio prema  Rožajama i kada je došao na carinski prelaz Dračenovac službenici carine su skinuli plombu koja je postavljena u Novom Pazaru, izvršili pregled robe i postavili novu plombu na vratima, nakon čega je upućen na carinski terminal, gdje je skinuta plomba i izvršen pregled robe. Na carinski terminal je došao H. koji predhodno nije bio sa njim, jer ga je obavijestio da ne može nastaviti dalje put zbog kvara na vozilu, pa je on došao drugim vozilom marke "Mercedes"  i izvršio pretovar robe u to vozilo. Sva roba je bila evidentirana u računima i carinskim papirima i upakovana u kese i pakete u  prisustvu carinika i špeditera  nakon čega se on vratio za Novi Pazar, a H. je otišao sa robom  svojim vozilom prema Rožajama. Dok je išao prema Novom Pazaru H. ga je pozvao telefonom i rekao mu da ga je zaustavila policija u Beranama i zamolio ga da dođe da potvrdi da je on ovu robu dovezao do Rožaja, pa je pošao u Berane i dao izjavi u Policiji, gdje je saznao da je H.  iz maloprodajnog objekta u Rožajama uzeo određenu količinu robe i utovario je u vozilo, te se zbog toga javila razlika u količini robe koju je prevozio u odnosu na količinu koju je dovezao iz Novog Pazara. Predložio je da ga sud oslobodi od optužbe, jer se nije bavio krijumčarenjem navedene robe  preko carinske linije.

        Po ovoj krivičnopravnoj stvari sud je izveo dokaze: saslušao vještaka ekonomsko fin. struke H. Š. i  pročitao pisani nalaz i mišljenje ovog vještaka od 24.07.2011, dopunski nalaz i mišljenje od 12.01.2012.g., pročitao potvrdu  o privremeno oduzetim predmetima Uprave policije PJ Berane br. 03/2 - Sl. od 19.10.2010.g. , potvrdu o vraćanju privremeno oduzetih predmeta Uprave policije od 21.10.2010.g. i potvrdu o vraćanju privremeno oduzetih predmeta Uprave policije PJ Berane 03-Sl od 21.10.2010.g., prijemnicu 1/3-P, izdata od DOO "Ideal" od 14.10.2010.g., orginal etikete sporne robe i to: etiketu za artikal 2117  đubretarac, etiketa br. artikla 2106 muški sako, etiketa br. artikla 2116 muške pantalone, sve proizvođača Ideal Sirogojno, zemlja porijekla Srbija, etiketa za ženski kaput bez posebne šifre Bar Bosa, etiketa za suknje  DOO "Utip" Novi Pazar  Bar Bosa, jedinstvene carinske isprave br. 38334/3114 od 06.10.2010., i  pet  primeraka JCI br. 38334 ,račun br. 61/10 od 05.10.2010., račun br. 335/10, 336/10, 337/10, 338/10 od 06.10.2010.g. i kalkulacija br. 6/10 od 16.10.2010.g.,JCI br. 38334/3249 od 16.10.2010.g. i četiri primjerka JCI 38334, račun br. 63/10 od 15.10.2010.g., račun br. 359/10, 368/10, 361/10 od 16.10.2010.g. i kalkulacija br. 7/10 od 16.10.2010.g., JCI 38334/3277 od 19.10.2010.g., sa četiri primerka JCI br. 38334, računom br. 64/10 od 19.10.2010.g. faktura br. 363/10, 364/10 od 19.10.2010.g., račun. br. 8/10/2 od 19.10.2010.g., prijave trgovine tržišne inspekcije  od 17.05.2010.g. i izvrši uvid u Izvod iz kaznene evidencije na ime okrivljenih.

        Cijeneći odbrane okrivljenih i sve izvedene dokaze, kako pojedinačno tako i u međusobnoj vezi u smislu čl. 370.st. 3. Zakonika o krivičnom postupku (ZKP) a postupajući  po primjedbama iz ukidnog rješenja  Višeg suda u Bijelom Polju  KŽ.br. 398/12 od 24.05.2012.g., sud je  našao da djela koja se okrivljenim   optužbom stavljaju na teret po zakonu nijesu krivična djela, pa je iste oslobodio od optužbe primjenom čl. 373. st. 1. tač. 1. ZKP **.**

        Naime, u postupku je utvrđeno  da je okrivljeni H. T. vlasnik  i izvršni direktor privrednog društva "Tuzi-Trans" iz  Rožaja, koje se između ostalog bavi trgovinom tekstilne robe. Da je okrivljeni Halit angažovao  N. M.  da mu dana 19.10.2010.g. za potrebe privrednog društva iz Republike Srbije -Novog Pazara preveze  određenu količinu tekstilne robe kombi  vozilom marke "Mercedes Sprinter" reg. br. NP 795-26, što je on i učinio i robu prevezao do Rožaja gdje je na carinskom prelazu Dračenovac izvršen pregled robe, a zatim je roba prevezena istim vozilom do carinskog terminala u mjestu zv. Zeleni gdje je pretovarena u drugo kombi  vozilo marke Mercedes reg.br. BP AP 407 vlasništvo okrivljenog H. u prisustvu službenika carine.  Vozilo kojim je N. prevozio robu nije imalo skrovitih mjesta, već se sva roba nalazila u tovarnom prostoru na vidnom mjestu. Utvrđeno je da je  okrivljeni H. nakon pretovara   robu prevozio prema Beranama sa ovim kombi vozilom i da ga  je policija  zaustavila na putu Rožaje - Berane u mjestu zv. Rudeš i  u vozilu pronašla  123\. kom. razne tekstilne robe i to:  muški kaputi-đubretarci 24 komada, muški sakoi 10 komada, muške pantalone 55 komada, muške somot pantalone 9 komada, ženski kaputi 18 komada, suknje 6 komada i ženske pantalone 3 komada za koju nije posedovao dokumentaciju - dokaz o porijeklu robe. Takođe je utvrđeno da  za navedenu robu nije plaćena carina u iznosu od 227,66 eura, administrativna taksa u iznosu od 6,00 eura i PDV u iznosu od 546,98 eura što ukupno iznosu 830,64 eura.

        Ove činjenice utvrđuju se  iz  dokaza izvedenih u postupku, a djelimično nalaze oslonca i u  iskazima  okrivljenih.

        Naime, iz iskaza okrivljenih proizilazi da je okrivljeni H. T. vlasnik  i izvršni direktor privrednog društva "Tuzi-Trans" iz  Rožaja, koje se između ostalog bavi trgovinom tekstilne robe. Da je H. angažovao  N. M. iz Novog Pazara da mu dana 19.10.2010.g. za potrebe privrednog društva iz Republike Srbije -Novog Pazara preveze  određenu količinu tekstilne robe kombi  vozilom marke "Mercedes Sprinter" reg. br. NP 795-26, što je on i učinio i robu prevezao do Rožaja gdje je na carinskom prelazu Dračenovac izvršen pregled robe,  a zatim je roba prevezena istim vozilom do carinskog terminala u mjestu zv. Zeleni gdje je  takođe izvršen pregled robe, a zatim je roba pretovarena u drugo kombi  vozilo marke Mercedes reg.br. BP AP 407 vlasništvo okrivljenog H. u prisustvu službenika carine. Da vozilo okrivljenog N. u kojem je prevožena roba nije imalo skrovitih mjesta, tako da je sva roba, bila na vidno mjesto u tovarnom prostoru .  Da je  okrivljeni  N. nakon pretovara robe  pošao svojim vozilom prema Novom Pazaru, dok je okrivljeni H.  robu prevozio prema Beranama svojim  kombi vozilom i da ga  je policija  zaustavila na putu Rožaje - Berane u mjestu zv. Rudeš i oduzela mu 123. kom. razne tekstilne robe i to:  muški kaputi-đubretarci 24 komada, muški sakoi 10 komada, muške pantalone 55 komada, muške somot pantalone 9 komada, ženski kaputi 18 komada, suknje 6 komada i ženske pantalone 3 komada. Iskaze okrivljenih u ovom dijelu, sud je prihvatio kao objektivne, jasne i uvjerljive, a dovodeći iste u vezu sa izvedenim dokazima u postupku nema sumnje u drugačije činjenično stanje. Međutim iskaz okrivljenih da je okrivljeni  H.nakon pretovara robe iz maloprodajnog objekta u Rožajama uzeo određenu količinu robe koja nije dotjerana toga dana iz Novog Pazara, kao i iskaz okrivljenog H. da je svu robu evidentirao u poslovnim knjigama i da je dio sporne robe koju je uzeo iz prodavnice, ranije uvezao i platio sve obaveze, sud nije prihvatio, obzirom da su njihovi iskazi u ovom dijelu neobjektivni, neuvjerljivi i nenalaze oslonca u dokazima izvedenim u postupku.

        Iz potvrda o  privremeno oduzetim predmetima Uprave policije PJ Berane od 19.10.2010.godine i potvrda o vraćanju  privremeno oduzetih predmeta Uprave policije  PJ Berane od 21.10.2010.g. utvrđeno je da je od okrivljenog H. T. dana 21.10.2010.g. oduzeto muški kaputi-đubretarci 24 komada, muški sakoi 10 komada, muške pantalone 55 komada, muške somot pantalone 9 komada, ženski kaputi 18 komada, suknje 6 komada i ženske pantalone 3 komada, kao i kombi marke Mercedes reg. br. BP AP 407, saobraćajna dozvola, JCI br.38334/3277 od 19.10.2010.g., fakture  br. 363/10 i 364/10 od 19.10.2010.g. izdati od strane DOO "Tuzi-trans" i račun - prijemnica firme "Ideal" Sirogojno od 14.10.2010.g., te da su  kombi  vozilo marke Mercedes, saobraćajna dozvola, navedeni JCI i fakture vraćeni H. Tuzu 21.10.2010.g. Ove dokaze, sud je prihvatio, kao jasne i određene,  jer su isti izdati od nadležnog organa.

        Iz prijemnice br. 1/3P vidi se da je ista izdata od DOO "Ideal" 14.10.2010.g. za  tekstilnu robu - muški sakoi, pantalone, jaknje i dr.. Ovaj dokaz se  ne odnosi na spornu robu jer je izdat dana 14.10.2010.g., tako da je isti i relevantan za odlučivanje po ovoj pravnoj stvari.

        Iz orginalnih etiketa sporne robe vidi da ista potiče od proizvođača "Idela" Sirogojno", osim etikete za ženski kaput i za suknje koje potiču od proizvođača DOO "Utip" Novi Pazar "Bar Bosa" - zemlja porijekla Srbija. Ove dokaze, sud je prihvatio jer su ove tikete pratile spornu robu i odnose se na istu.

        Iz jedinstvenih carinskih isprava i faktura u koje je sud izvršio uvid, vidi se da su iste izdate za tekstilnu robu koja je uvezena iz Srbije Novi Pazar za preduzeće DOO "Tuzi - Trans" Rožaje i da je ovo preduzeće izdalo račune za ovu robu za kupce na teritoriji Crne Gore-Budva, Nikšić, Podgorica i dr. Ove dokaze je sud prihvatio kao jasne i određene ali se isti ne odnose na spornu robu što se utvrđuje i iz nalaza i mišljenja vještaka ekonomsko fin. struke.

         Iz prijave trgovine od 17.05.2010.g. vidi da  je ovo preduzeće registrovalo djelatnost prodaje, obavljanje trgovine u prodajnom objektu u Ul. "M.Tita" od 12 m2. Ovaj dokaz, sud je prihvatio kao jasan i određen, obzirom da je ta činjenica e utvrđena  i iz nalaza i mišljenja vještaka ekonomsko fin. struke.

        Iz nalaza i  dopunskih  nalaza i mišljenja vještaka ekonomsko finansijske struke H. Š., proizilazi  da su okrivljeni kritičnog dana za DOO "Tuzi-trans" Rožaje, uvezli iz Republike Srbije u Crnu Goru određenu količinu tekstilne robe kombi vozilom marke "Mercedes sprinter"  reg oznake NP 795-26 za koje su posedovali dokumentaciju  i platili  sve obaveze  za istu. Takođe iz nalaza i mišljenja ovog vještaka proizilazi da roba koja je oduzeta od okrivljenog H. i to: muški kaputi-đubretarci 24 komada, muški sakoi 10 komada, muške pantalone 55 komada, muške somot pantalone 9 komada, ženski kaputi 18 komada, suknje 6 komada i ženske pantalone 3 komada, nije evidentirana u poslovnim knjigama preduzeća, jer ni u jednoj kalkulaciji nema zaduženja navedenim artiklima po nazivu, količinu, šifri, marke i sl. Preduzeće je registrovalo djelatnost prodaje obavljanje trgovine u prodajnom objektu poslovne prostorije u Rožajama sa sjedištem "M.Tita"- prodavnici površine 12 m2 a u računovodstvu nema dokaza da su knjiženi dnevni pazari ove prodavnice u toku 2010.g. U prodavnici nije postojala registar kasa, preko koje bi se mogla utvrditi  prodaja artikala, kao i zaduženje istim. Paragon blokovi  o prodatoj robi ne postoje u knjigovodstvu, niti je u knjigovodstvu vođena materijalna evidencija.   Vještaku nije  pružena na uvid trgovačka knjiga, tako da  nema dokaza da je ova roba evidentirana kroz blagajnu i knjigu dnevnih pazara, niti da je uvezena po JCI br. 3114,3249 i 3277. Da je preduzeće bilo dužno da  na navedenu robu  plati  carinu u iznosu od 227,66 eura, administrativnu taksu u iznosu od 6,00 eura i porez na dodatu vrijednost u iznosu od 546,98 eura, što ukupno iznosi 830,64 eura.

        Imajući u vidu nalaz i mišljenje ovog vještaka koji je sud prihvatio kao objektivan, uvjerljiv i stručan, a dovodeći isti u vezu sa ostalim izvedenim dokazima i iskazima okrivljenih u dijelu u kojem nespore odlučne činjenice nesumljivo se zaključuje da je okrivljeni H. T. uvozio navedenu tekstilnu  robu iz Novog Pazara za potrebe svoje firme DOO "Tuzi-trans" iz Rožaja čije vlasnik i izvršni direktor  i da je za prevoz ove robe angažovao N. M. Time što je okrivljeni H.ovu robu uvezao za potrebe svoje firme, on je postao  i vlasnik iste i raspolagao je sa njom kao svojom imovinom a ne kao tuđom imovinom. Stoga djelo koje se okrivljenom H. stavlja na teret po zakonu nije krivično djelo. Ovo  zbog toga  što se radnja krivičnog djela zloupotreba položaja u privrednom poslovanju iz čl. 272. st. 1. KZ satoji u zloupotrebi položaja ili povjerenja u pogledu raspolaganja tuđom imovinom, prekoračenja granica svog ovlašćenja ili nevršenja svoje dužnosti. Cilj propisivanja ovog krivičnog djela je da se inkriminišu one radnje koje predstavljaju zloupotrebu položaja odgovornog lica koje za posledicu imaju štetu na tuđoj imovini u pogledu koje ima određena ovlašćenja u okviru svog poslovanja, te pošto je u postupku utvrđeno da je okrivljeni H.  u konkretnom slučaju uvezao tekstilnu robu za potrebe svoje firme i postao vlasnik iste, to je on u ovom slučaju   raspolagao svojom imovinom, a ne tuđom imovinom na način kako je  to predstavljeno činjeničnim opisom djela iz optužbe, to djelo iz čl. 272. st. 1. KZ, kako je činjenično opisano u optužbi  nije krivično djelo, jer ne sadrži zakonsku  radnju izvršenja ovog djela iz st. 1. To što je navedenim poslovanjem kao odgovorno lice u svom privrednom društvu neplaćanjem carinskih, poreskih i drugih dažbina pribavio korist za pravno lice, jer nije platio carinu, administrativnu taksu i PDV u iznosu od 830,64 eura, nema uticaja na drugačiji zaključak, obzirom da u tom dijelu nije izmijenjena optužba, već je zastupnik javne optužbe na glavnom pretresu ostao pri činjeničnom opisu i pravnoj kvalifikaciji djela iz optužbe a sud nije ovlašćen da u bitnom mijenja činjenični opis djela iz kojeg bi proizašla druga pravna kvalifikacija krivičnog djela, jer bi time  povrijedio identitet optužbe i presude. Sa navedenih razloga sud je okrivljenog H. oslobodio od optužbe za krivično djelo zloupotreba položaja u krivičnom poslovanju  iz čl.  272\. KZ, jer djelo koje mu je stavljeno na teret nije krivično djelo.

        Takođe iz iskaza okrivljenih i dokaza izvedenih u postupku proizilazi da je  okrivljeni N.kritičnog dana  prevozio  tekstilnu robu  u njegovom kombi vozilu, unutar tovarnog prostora na vidnom mjestu, da vozilo nije imalo skrovita mjesta niti je roba skrivana u skrovitim mjestima, tako da su  službenici carine mogli izvršiti pregled celokupne robe koja je bila dostupna za pregled jer se nalazila na vidnom mjestu u tovarnom prostoru. Imajući to u vidu, bez značaja je činjenica to što predmetna roba nije prijvaljena službenicima carine, jer se  neprijavljivanje robe carinskim službenicima ne smatra izbjegavanje mjera carinskog nadzora u krivičnopravnom smislu, već to predstavlja  prekršaj u smislu odredaba carinskog zakona (čl. 240 u vezi čl. 47. st. 1.).  Kod ovakvog stanja stvari nesumljivo je da djelo koje se okrivljenim H. i N. stavlja na teret - krijumčarenje iz čl. 265. st. 1.KZ, prema činjeničnom opisu iz optužnog akta nesadrži zakonsku  radnju izvršenja ovog krivičnog djela ,  nije krivično djelo, pa je sud iste oslobodio od optužbe  za ovo djelo, sa već navedenih razloga.

        Troškovi krivičnog postupka padaju na teret posebnog razdjela budžeta za rad sudova  i to za vještačenje  u iznosu od 539,00 eur, a o visini ostalih troškova,  sud će  odlučiti posebnim rješenjem u smislu čl. 230. st. 1, 5 i 6 ZKP.

        Sa izloženog, a na osnovu pomenutih zakonskih propisa, odlučeno je kao u dispozitivu ove presude.


        OSNOVNI SUD U ROŽAJAMA, dana 28.09.2012.g.

Zapisničar,
S U D I J A,
Aida Luboder  s.r.
Milosav Zekić  s.r.  
PRAVNA POUKA: Protiv ove presude može se izjaviti žalba u roku od 15 dana od
dana prijema iste i to Višem sudu u Bijelom Polju, a preko ovog suda.  