
K.br.19/11 
                                                 U IME NARODA 
                    Osnovni sud u Pljevljima, kao prvostepeni krivični sud , po  sudiji Ljiljani Popović , uz sudjelovanje zapisničara Leković  Zore,  u krivičnom predmetu protiv optuženog M. R. iz P., zbog krivičnog djela  kradja  iz čl.239 st.1 Krivičnog Zakonika CG  po optužnom predlogu ODT Pljevlja Kt.br.381/10 od  19.01.2011.godine , nakon održanog glavnog i javnog pretresa  u prisustvu zamjenika  ODT Pljevlja Tomčić Milivoja  i  optuženog M. R. , dana 07.02.2011.godine, donio je i javno objavio


                                **              P R E S U D U **

                    Optuženi  **   M.  R., ** od oca M. i majke D. rodjene  M., rodjen u P. dana ...,  sa prebivalištem  u G.-S. G., Opština P., državljanin CG,  udovac, otac 3.djece,  pismen,  završio 4.razreda osnovne škole,  vojsku služio 1970/71  u Sloveniji, nevodi se u VE, lošeg imovnog stanja, osudjivan.


                                            **K R I V      J E **

                    **  Što je :**

                      U periodu od   24.07.2010.godine  do 24.10.2010.godine  u selu S. G., Opština P.,  u namjeri da sebi pribavi protipravnu imovinsku korist  oduzimao električnu energiju  na način što je sa trećeg stuba  od svoje kuće  sa  monofazne mreže  zakačio  provodnik presjeka  1,5 mm  sa kojim je doveo električnu energiju u štalu  pa se utrošena električna energija  u ukupnom iznosu od 1.520.4 KWh  nije registrovala na električnom brojilu na koji način je oštetio Elektrodistribucija P. za iznos od 145,34 eura u kom iznosu je sebi pribavio protipravnu imovinsku korist,

                    **čime je izvršio krivično djelo   kradje  iz čl.239 st.1 Krivičnog Zakonika  CG,**

                    pa ga sud  na osnovu već citiranog zakonskog propisa  te primjenom članova  4,13,15,32,39, 42,45 i 46 Krivičnog Zakonika  CG , te čl. 199, 202, 212 i 364  Zakona  o krivičnom postupku CG

                                                        O S U DJ U J E  
                         Na novčanu kaznu u iznosu od 600,00 (šestotina)
eura  koja će se u slučaju  nenaplativosti  zamijeniti  kaznom zatvora  tako
što će se za svakih započetih  25,00 eura novčane  kazne   odrediti jedan dan
zatvora.  
                          Izrečenu novčanu kaznu  optuženi je  platiti u
roku od 3 mjeseca  po pravosnažnosti presude. 
                    Optuženi je dužan platiti ovom sudu  na ime  troškova krivičnog postupka  iznos od  82,50 eura  kao i na ime paušala  iznos od 27,50 eura,

                    a ovo u roku  od 15.dana  po pravnosnažnosti presude , pod prijetnjom prinudnog izvršenja.

                     Optuženi je dužan oštećenog  Elektrodistribuciji P.  platiti iznos od 145,34 eura  na ime imovinsko pravnog zahtjeva .

                    Oštećena Elektrodistribucija  P. radi ostvarivanja viška imovinsko pravnog zahtjeva u iznosu od  9,86  eura  upućuje se  na parnicu.

                                              **O b r a z l o ž e nj e**

                    Osnovno državno tužilaštvo u Pljevljima  optužnim predlogom Kt.br.381/10 od 19.01.2011.godine optužilo je M. R.  iz P., da je izvršio  krivično djelo kradje  iz čl.239 st.1 Krivičnog Zakonika CG ,  a na način, mjesto i vrijeme  bliže opisano  izrekom ove presude  i u završnoj riječi  ODT Pljevlja  predložio je da sud optuženog  oglasi krivim  i osudi po zakonu.

                     Oštećena Elektrodistribucija P. i ako je uredno pozvana nije pristupila na glavni pretres a u riječi svog punomoćnika  u prethodnom postupku  se pridružila krivičnom gonjenju a podneskom od 07.02.2011.godine  postavila je  imovinsko pravni zahtjev  u iznosu od 155,20 eura.

                    Optuženi M. R.  u odbrani datoj  u prethodnom postupku  navodi  da je vlasnik porodične kuće u selu S. G.  i da  linija od električne energije prolazi pored njegove štale  i na 5 m od štale nalazi se jedan stub  pa je prije više godina  iz svoje kuće sproveo kablo u štalu koje stoji i sada  i  to kablo  odnosno žice  od kabla  po potrebi  uključivao u utičnicu i isto odveo  preko stubova u štalu  odnosno  vratio to kablo preko stubova kuda i dolazi struja  u svoju kuću . Na tom kablu u štali su bile  jedna sijalica i jedna utičnica,  napon je veoma slab  pa na tu utičnicu muzilica nije mogla ni da radi  a on nema uvedenu struju u štalu  već je samo sproveo struju preko ovog kabla  iz kuće  i  kablo zakačio u utičnicu  u kući  i istim odveo  struju u štalu  na način što je kablo zakačio na prvi i na drugi stub od kuće  a sa trećeg stuba  kablo je bilo skinuto i bilo je na zemlji  i ovo kablo nigdje nije ni vodilo  a u štali se nalazilo  kablo sa sijalicom i utičnicom na kojima nije bilo struje obzirom da je kablo bilo raskačeno iz utičnice  u njegovoj kući  prije od prilike 5 do 6 dana nego što su  došli električari iz Elektrodistribucije.  Električari su pronašli kablo koje se nalazilo na zemlji u blizini štale i kablo nije  bilo prikačeno ni na stub  ni bilo gdje.  Kablo koje je bio uključio u utičnicu u kući  vratio je prema štali  prvim i drugim stubom do njegove kuće  a od trećeg stuba nije postojalo stablo obzirom da je parče kabla bilo raskačeno  pa je od štale do trećeg stuba  nalazio se komad  kabla  koji je bio na zemlji i koji su pronašli električari.  Tvrdio je  da nije sa monofazne mreže zakačio kablo niti neovlašćeno oduzimao oelektričnu energiju  a na glavnom pretresu  ne priznajući izvršenje krivičnog djela  ni krivicu  ostao pri odbrani datoj u istražnom postupku. U podnesku  koji je dostavio  sudu dana 07.02.2010.godine  neposredno prije glavnog pretresa  naveo je  da je optužni predlog neosnovan  a činjenično stanje  navedeno  na bazi prizvoljne ocjene  predstavnika  ED P.  koji njega kradu i pljačkaju već pune 34.godine  a nalaz i mišljenje vještaka nestručan i bez neposrednog  utvrdjivanja  jedino vjerodostojnih činjenica na licu mjesta  a stvarni napon struje na njegovoj mreži 220 V pa je nalaz i mišljenje vještaka   proizvoljan i nestručan  a nije  zanemarljivo kako će se utvrditi  vrijednost stvarnog  utroška   električne energije  jer od tog obračuna zavisi stvarna vrijednost  a odluka suda treba da da odgovor  šta je struja,  imali ona svoj standard i jeli taj standar napon od 100 ili 110 do 120 V ili mora biti 220 V  a on  struju  nije ni na koji način neovlašćeno prisvajao i da zato nije imao ni potrebe. Dalje  je na glavnom pretresu tvrdio da je potrošnja sijalice u štali  registrovana preko brojila  jer iz kuće ide to kablo do štale, kablo ide stubovima  i  utičnica u štali je prikopčana na to kablo  a inače   štala je od kuće udaljena  80 do 90 m. Nije bio prisutan  kad su radnici ED P. toga dana ulazili u štalu i kuću u kojoj živi, bio je u drugoj kući  koju je maltao.  U završnoj riječi  istakao je da je udovac već 10.godina i  da se brine o 3.sina, da kuva, pere, muze krave  i stara se o  domaćinstvu  i predložio je da ga sud oslobodi od optužbe jer nije počinio krivično djelo koje mu se stavlja na teret.

                    U dokaznom postupku  sud je saslušao svjedoke B. H i B. V., pročitao  iskaz svjedoka V. N.,  pročitao zapisnik o kontroli mjernog mjesta  ED P. br.0000793 od  24.10.2010.godine,  pročitao nalaz i mišljenje vještaka R. G.  i pročitao izvod iz KE za optuženog.

                    Nakon provedenog dokaznog postupka  i ocjene izvedenih dokaza  i to kako svakog pojedinačno  tako i u medjusobnoj povezanosti  a pri tom cijeneći  odbranu optuženog  sud je utvrdio činjenično stanje bliže opisano izrekom ove  presude.

                    Naime,   javna  optužba stavlja na teret optuženom M. R.  da je izvršio krivično djelo kradje  iz čl.239 st.1 Krivičnog Zakonika CG, tako što je u periodu od 24.07.2010.godine  do 14.10.2010.godine  u S. G., u namjeri da sebi pribavi protipravnu imovinsku korist  oduzimao električnu energiju  na način što je sa trećeg stuba od svoje kuće  sa monofazne  mreže zakačio provodnik presjeka 1,5 mm  sa kojim je odveo struju u štalu  pa se utrošena električna energija  u ukupnom iznosu od 1.520. 4 KWh   nije registrovala na brojilu  pa je na taj način oštetio Elektrodistribuciju P. za iznos od 145,34 eura. Optuženi  M. R.  ne priznaje izvršenje krivičnog djela  ni krivicu  navodeći da nije  sa monofazne mreže zakačio kablo niti  neovlašćeno oduzimao električnu energiju  kao i da je kablo  sa trećeg stuba bilo skinuto  i bilo na zemlji  i nigdje nije vodilo  a u štali se nalazilo kablo sa sijalicom i utičnicom na koje nije bilo struje,  kablo je bilo  raskačeno  iz utičnice u njegovoj kući prije od prilike 5 -6 dana prije dolaska kontrole.

                    Radi  utvrdjivanja osnovanosti javne optužbe  kao i radi provjere odbrane optuženog M.  sud je izveo  predložene dokaze  pa su tako svjedoci  B. V., V. N. i B. H., radnici ED  P.  izjavili  da su dana 24.10.2010.godine  bili u kontroli mjernog mjesta  potrošača - optuženog M. u selu S. G.  i prilikom te kontrole pronašli da je sa trećeg stuba od kuće  optuženog  sa monofazne mreže zakačen provodnik  presjeka 1,5 mm2  kojim je odvedena električna energija u štalu  i  električna energija  nije registrovana preko  brojila,  svjedok B. je kazao  da je tim provodnikom napojena   štala u kojoj se nalazila  utičnica i sijalica  a pored utičnice se nalazila muzilica. Provodnik su otkačili sa distributivne mreže.  Svjedok B. je tvrdio da je to kablo  bilo direktno prikopčano na elektromrežu  i vodilo ka štali  i obzirom da je direktno prikopčano na mrežu  nemože  da ide preko mjernog mjesta  a i svjedok B. je potvrdio da je kablo bilo prikopčano direktno na mrežu i samim tim  potrošnja nije mogla  ni da ide  ni da se registruje preko brojila . Svjedoci B. i B. su kazali da nemaju nikakvog razloga  da govore  da su našli prikopčano kablo direktno na elektromrežu  da ga stvarno nisu  i našli  a svjedok B je kazao  da im je optuženi na licu mjesta priznao da je to  kablo skopčao u štalu zbog muzilice.                                                                                                                                                             
                    Sud u cjelosti prihvata  kao istinite  i  krajnje nepristrasne  iskaze svjedoka B., B. i V.  smatrajući  da su svjedoci  izjavili  samo ono što su lično vidjeli  prilikom kontrole  optuženog  kao potrošača  električne energije.  Da su navodi ovih svjedoka tačni  utvrdjuje se i iz  zapisnika  o kontroli mjernog mjesta br.0000793  od 24.10.2010.godine . Prihvatajući navode  ovih svjedoka  i poklanjajući im punu vjeru sud nije  mogao prihvatiti navode  odbrane optuženog  da on nije izvršio ovo krivično djelo i da je kablo  bilo  po zemlji i da se  utičnica i sijalica u štali  nijesu napajali električnom energijom. Ovi navodi odbrane optuženog M. sud smatra dobro smišljenim kako bi optuženi izbjegao krivično pravnu odgovornost.

                     Iz nalaza i mišljenja  vještaka R. G.  koji nalaz je sud prihvatio kao objektivan i dat po pravilima struke utvrdjeno je  da je  način  neovlašćene potrošnje  električne energije prikazan zapisnikom ED P. broj 0000793 od 14.10.2010.godine tehnički moguć te da  je period  neovlašćene potrošnje električne energije  od 24.07.2010.godine do 24.10.2010.godine  (shodno Pravilima  za snabdijevanje električnom energijom Sl.list CG 13/05)  i da iznos neovlašćene potrošnje  električne energije za ovaj  period iznosi  145,34 eura.

                    Dakle , u postupku je iskazima svjedoka B.,V. i B. te zapisnikom o kontroli mjernog mjesta od 24.10.2010.godine   kao i nalazom vještaka R.  na nesumnjiv način   utvrdjeno  da je optuženi  M. R.  u periodu  od 24.07.2010.godine  do 24.10.2010.godine  a u namjeri da sebi pribavi  protipravnu imovinsku korist  oduzimao električnu energiju  tako što je  sa trećeg  stuba  od svoje kuće  sa monofazne mreže  zakačio  provodnik presjeka 1,5 mm sa kojim provodnikom je  doveo električnu energiju u štalu  pa se  utrošena električna energija  u ukupnom iznosu od  1520.4 KWh  nije registrovala na električnom brojilu   čime je  oštetio ED P.  za iznos od 145,34 eura  a samim tim  u tom iznosu pribavio sebi  protipravnu imovinsku korist. Optuženi  je znao  da  na ovaj način  neovlašćeno troši električnu energiju  samim tim što potrošnja ne ide preko brojila ali je u prkos tom svom znanju  prikopčao provodnik direktno na mrežu  i odveo električnu  energiju u štalu, dakle postupao je  sa  direktnim umišljajem  i u ovim radnjama optuženog stoje svi bitni elementi  bića krivičnog djela kradje  iz čl.239 st.1 Krivičnog Zakonika CG , pa ga je sud  kao umišljajnog učinioca  oglasio krivim i osudio po zakonu. Period  neovlašćene potrošnje  od  24.07.2010.godine do 24.10.2010.godine  je utvrdjen na osnovu  Pravila  za snabdijevanje električnom energijom (Sl.list  CG br.54 /09) i to na osnovu čl.58 st.1 tačka 3  u vezi   čl.59  st. 3  pomenutih  Pravila.

                       Prilikom odlučivanja o vrsti i visini kazne  sud je cijenio sve okolnosti koje  utiču  kako na vrstu  tako i na visinu kazne.  Optuženi je  udovac,  otac troje djece  o kojima se stara. Radi sve  poslove u domaćinstvu, kuva, pere i muze krave.  Spornu  utičnicu  je koristio  radi muzilice.  Radi se o čovjeku starom 59 godina. Ove činjenice  sud je uzeo  kao osobito olakšavajuće okolnosti na strani optuženog. Obzirom na porodične i materijalne prilike optuženog sud je mišljenja  da, bez obzira  što je optuženi  osudjivan i to  zadnji  put prije 12 godina što mu je uzeta kao otežavajuća okolnost,  u konkretnom slučaju  nije nužno  radi krivično pravne zaštite  prema ovom optuženom  izricati  kaznu zatvora  već da se opravdano može očekivati  da će se i  novčanom kaznom postići  svrha kažnjavanja i dovoljno uticati na ovog optuženog  da više  ne vrši krivična djela, pa mu je sud ublažio novčanu  kaznu  i izrekao novčanu  kaznu u iznosu od 600,00 eura  smatrajući ovaj iznos  novčane kazne  adekvatnom krivičnom sankcijom. U smislu čl.39  Krivičnog  zakonika CG  sud je odlučio da optuženi  izrečenu novčanu kaznu  plati  u roku od 3.mjeseca po pravosnažnosti  presude.

                     Shodno čl.199 i 202 ZKP-a  sud je  optuženog obavezao da na ime  troškova krivičnog postupka plati iznos od 82,50 eura koji čini naknada  za obavljeno

vještačenje  kao i da  na ime paušala  plati iznos od 27,50 eura , koji iznos
je odmjeren  obzirom na  složenost  i dužinu trajanja krivičnog postupka  te
imovno stanje optuženog.  
                    Oštećena Elektrodistribucija P.  je  postavila imovinsko pravni zahtjev  u iznosu od 155,20 eura. U postupku je putem vještaka  elektrostruke utvrdjeno  da je  optuženi  ED P. oštetio za  1520.4 KWh  električne energije  što ukupno iznosi 145,34  eura  pa je sud obavezao  optuženog  da oštećenoj na ime imovinsko pravnog zahtjeva  isplati iznos od 145,34 eura  kako je to i našao vještak elektro  struke a za višak imovinsko pravnog  zahtjeva u iznosu od 9,86 eura  sud je oštećenu uputio na parnicu  a sve ovo shodno čl.212   Zakona o krivičnom   postupku CG.

                    **OSNOVNI SUD U PLJEVLJIMA , dana 07.02.2011.godine.**

Zapisničar,
S u d i j a,
Leković Zora
Ljiljana Popović  
PRAVNA POUKA:
                                    Protiv ove presude može se izjaviti žalba u roku od 8.dana
                                    po prijemu iste Višem sudu B.Polje, a preko ovog suda.  
DOSTAVITI:
1 x ODT Pljevlja
1 x Optuženom 