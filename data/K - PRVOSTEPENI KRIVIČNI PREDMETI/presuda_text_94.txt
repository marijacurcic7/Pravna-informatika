
K.br.65/11
U IME NARODA
        **OSNOVNI SUD U ULCINJU** ,u vijeću sastavljenom od sudije Mirović Sanje kao predjednika vijeća,sudija porotnika Kalavrezović Dulja i Kolari Šućurije kao članova vijeća,uz učešće zapisničara Mavrić Jasmine u krivičnom predmetu protiv optuženog T.B. iz Ulcinja,kojeg brani adv.G.S. iz U.,zbog krivičnog djela nasilničko ponašanje iz čl. 195.st.2 u vezi st.1 KZ RCG,odlučujući po optužnici Osnovnog državnog tužilaštva Ulcinj Kt.br.210/02 od 12.05.2004. godine činjenično izmjenjenoj na glavnom pretresu 21.06.2010.god.,koju je na glavnom pretresu zastupao zamjenik Osnovnog državnog tužioca u Ulcinju Savović Vladimir,nakon glavnog i javnog pretresa održanog dana 08.07.2011.god. u prisustvu zastupnika optužbe,optuženog i njegovog branioca,a u odsustvu oštećene,nakon tajnog vijećanja i glasanja,donio je i dana 11.07.2011.god. javno objavio

P R E S U D U
        Optuženi **T.B.** ,od oca J...... i majke Mi....... rođene B......., rođen ........... godine u K., sa prebivalištem u U.ul. "Đ. Đ." bb, penzioner, razveden, otac dvoje djece, srednjeg imovnog stanja,trenutno na izdržavanju kazne zatvora u ZIKS-u Podgorica,osuđivan: presudom Osnovnog suda u ulcinju K.br.71/83 od 17.11.1983. godine zbog krivičnog djela iz čl. 46.st2 KZCG četiri mjeseca zatvora uslovno na jednu godinu; presudom Opštinskog suda Prijepolje K.br.366/89 od 01.03.1990. godine zbog krivičnog djela iz čl. 195.st.3 u vezi st.1 KZSRS na novčanu kaznu u iznosu od 300 dinara; presudom Osnovnog suda u Ulcinju K.br. 4/2000 od 06.06.2008. godine zbog krivičnog djela iz čl. 45.st.1 KZRCG 30 dana zatvora uslovno na jednu godinu; presudom Višeg suda u Podgorici K.br.184/2001 od 09.12.2001. godine zbog krivičnog djela iz čl 86.st2 u vezi st1 KZRCG izrečena mjera bezbjednsoszi četiri godine i tri mjeseca: presudom Osnovnog suda u Baru K.br.225/00 od 26.03.2003 godine zbog krivičnog djela iz čl. 36.st.1 KZRCG izrečena kazna zatvora u trajanju od 6 mjeseci; presudom Osnovnog suda u Ulcinju K.br.123/2000 od 18.05.2001 godine zbog krivičnog djela iz čl. 172.st2 KZSRJ tri mjeseca zatvora uslovno na jednu godinu; presudom Osnovnog suda u Ulcinju K.br.355/01 od 03.03.2006. godine zbog krivičnog djela iz čl. 195.st2 u vezi st.1 KZRCG izrečena kazna zatvora u trajanju od tri mjeseca; presudom Osnovnog suda u Kotoru K.br.355/01 od 03.08.2006. godine zbog krivičnog djela iz čl. 195.st2 u vezi st1 KZRCG na kaznu zatvora u trajanju od 3 mjeseca;presudom Višeg suda u Podgorici kv.br 54/05 od 01.04.2005. godine zbog krivičnog djela iz čl. 86.st.2 u vezi st.1 u sticaju sa krivičnim djelom iz čl. 91.st2 u vezi st1 KZRCG i krivičnog djela iz čl. 36.st1 KZRCG izrečena kazna četiri godine i osam mjeseci zatvora;; presudom Osnovnog suda u Ulcinju K.br 13/04 zbog krivičnog djela iz čl. 45.st1 KZCG šest mjeseci zatovra uslovno na dvije godine, i presudom Osnovnog suda u Kotoru K.br.355/01 od 03.082006. godine zbog krivičnog djela iz čl. 195.st.2 u vezi st.1 KZRCG na kaznu zatvora u trajanju od tri mjeseca

K r i v   j e
        Zato što je dana  01.12.2002.godine, oko 02,00 časa, u restoranu "Stari Ulcinj" u U. vršenjem nasilja i grubim i bezobzirnim ponašanjem remetio javni red i mir i ugrozio spokojstvo prisutnih gradjna D.D., D.N., P.Ž., i drugih gostiju tako što je bez razloga fizički nasrnuo na oštećenu P.D., pjevačicu u pomenutom lokalu, pa je zatim više puta udario istu otvorenom šakom u predjelu lica i time joj nanio nagnječenje lijevih mekih djelova lica povredu koja se kvalirfikuje kao laka tjelesna

        -čime je izvršio krivično djelo **-nasilničko ponašanje iz čl.195.st.2 u vezi st.1 KZ RCG**

        Pa ga sud primjenom citiranog propisa te čl.5,11,13,33,38,41 Krivičnog Zakona SRJ i čl.364 Zakonika o krivičnom postupku

O S U Đ U J E
Na kaznu zatvora u trajanju od   6  (šest) mjeseci. 
        Na osnovu čl.199 i 202 Zakonika o krivičnom postupku dužan je optuženi na ime troškova postupka platiti iznos od 44,00 eura,kao i na ime paušala iznos od 30,00 eura u roku od 15 dana po pravosnažnosti presude.

        Na osnovu čl.212 Zakonika o krivičnom postupku oštećena P.D.upućuje se da imovinsko pravni zahtjev ostvari u parničnom postupku.

O b r a z l o ž e n j e
        Optužnicom Osnovnog državnog tužilaštva Ulcinj Kt.br.210/02 od 12.05.2004. godine optuženom T.B. iz Ulcinja stavljeno je na teret izvšenje krivičnog djela nasilničko ponašanje iz čl. 195.st.2 u vezi st.1 KZ RCG. Zastupnik optužbe je na glavnom pretresu 21.06.2010.god. izmjenio činjenični opis dispozitiva optužnog akta, kao u izreci presude. U konačnom predložio je sudu da optuženog oglasi krivim i osudi po zakonu.

        U svojoj odbrani optuženi T.B. negirao je da je  kritične večeri  imao bilo kakav konflikt sa P. D..Navedenog dana sa drugom S.S. oko 22,00 h otišao je u restoran "Stari Ulcinj", gdje je sjedio i pio piće. U restoranu je bila i živa muzika,a nakon završene svirke pjevačica D. je sjela za njegov sto sa klvijaturistom D.. Za stolom je bilo ukupno šestoro ljudi, a pjevačica je sjedjela sa lijeve strane i sa istom je pričao,odnosno ista mu je pričala o svom životu, djeci i kako teško živi. U jednom trenutku stolu za kojim je sjedjeo pritrčao je jedan momak i dva puta ga je udario pištoljem u predjelu glave,nakon čega je optuženi pobjegao iz restorana. Pojasnio je da nije tačno da se u navedenom restoranu svađao niti da je bilo koga udarao i bilo kome prijetio. Odmah nakon što je zadobio udarac pištoljem u predjelu glave izašao je iz restorana i automobilom se uputio u predjelu U.. U završnoj riječi optuženi je ponovio da sa krivičnim djelom koje mu se stavlja na teret nema nikakve veze i predložio sudu da donese oslobađajuću presudu.

        Njegov branilac je takođe tražio da se optuženi T. oslobodi optužbe obzirom da dokazima koji su izvedeni na glavnom pretresu,a posebno iskazima braće D. koji su dati na pretresu nije dokazano da je optuženi bilo koga udarao. Posebno je istakao da ne treba cijeniti iskaz D.D. dat u istrazi pred Osnovnim sudom u B. obzirom da se svjedok na sjeća da je u zgradi suda u B. davao iskaz a zna gdje se ta zgrada nalazi te ga je vjerovatno i dao pod dejstvom alkohola jer je kritične noći popio 2 piva,a već od jednog piva se nalazi u alkoholisanom stanju.

        Sud je u dokaznom postupku proveo sledeće dokaze:saslušao svjedoke D. D. i D.N. ,na saglasan predlog stranaka pročitao iskaz svjedoka V. Z. Ki.br.121/02 od 27.07.2003.god. i K.br.71/04 od 28.09.2009.god., pročitao iskaz svjedoka S.S. sa zapisnika u prethodnom postupku Ki.br.121/02 od 01.03.2004. godine,pročitao iskaz svjedoka P.Ž.sa zapisnika o glavnom pretresu od 19.10.2009. godine i iskaz dat pred istražnim sudijom Osnovnog suda u B. 28.08.2003.god.,pročitao je nalaz i mišljenje stalnog sudskog vještaka medicinske struke H.S. od 31.03.2004. godine i na glavnom pretresu K.br.71/04 od 28.09.2009.god.  i pročitao je izvod iz kaznene evidencije za optuženog izdat od Uprave policije PJ Podgorica Ispostave Kolašin br. 245/08-1163/2 od 12.08.2008. godine.

        Sud u dokaznom postupku nije mogao saslušati oštećenu P.D. i svjedoka K. V., čije prisustvo nije mogao obezbjediti ni tokom prethodnog postupka. Ovi svjedoci nalaze se na nepoznatim adresama,pa pri činejnici da je optuženom stavljeno na teret da je izvršio predmetno krivično djelo 01.12.2002. godine, jasno je da bi dalje insistiranje na salušanju ovih lica neminovno vodilo zastarjelosti krivičnog gonjenja,a osim toga sud je dužan odlučiti po predmetu optužbe u razumnom roku.

        Svjedok **D.D.** je u svom iskazu od 28.08.2003.god. pred istražnim sudijom Osnovnog suda u B. je izjavio da je kritične večeri radio u restoranu "Stari Ulcinj" kao muzičar. Čitavo veče bio je na bini i o detaljima se nije mogao izjasniti. Oni su čitavo veče bili zajedno. T. je bio malo popio. On se zbog nečega svađao sa pjevačicom ali on nije čuo zbog čega i koje joj je riječi upućivao. Ne zna da li je udarao.Na glavnom pretresu od 08.07.2011. godine ovaj svjedok u bitnom je naveo da je kritične večeri u lokalu bila strahovita gužva,da se sjeća da je Š. M. udario T.. Vidio je P.D. koja je plakala i govorila "Ubi me,ubi me". Ko je i kako udarao nije se mogao izjasniti.Kada je došlo do tuče među prvima je napustio lokal jer nije želio da bude povrijeđen. Inače kritične večeri T. je plaćao bendu kako bi svirali za njega. P.D. je u toku noći promijenila više stolova,pa je između ostalog sjedjela i za T. stolom. Nije primjetio da su njegov brat i P.Ž.sjedjeli za stolom T.

        Svjedok **D.N.** je u svom iskazu pred istražnim sudijom Osnovnog suda u B. od 28.08.2003.god. naveo da je kritične večeri bio u navedenom restoranu zajedno sa P.Ž. jer je u tom lokalu svirao njegov brat D. pa su željeli da mu nakon svirke pomognu da prebaci instrumente.Pjevala je pjevačica D. U istom lokalu bio je i T.B. koji je dosta popio koji je maltretirao pjevačicu uzimao joj mikrofon i jednom je udario,pjevao je i teško se kontrolisao.Nedugo zatim u restoran je došao i gazda Š. koji je upozorio T. na ponašanje,pa su se njih dvojica gurali-vukli a zatim su iz restorana izašli napolje. Svedok i P.Ž. su na brzinu pomogli D. da spakuje instrumente i iz bojazni da se T. ne vrati odvezli su pjevačicu kući u B..  P. i pjevačicu su ostavili u naselje "Polje"  a D. su otišli svojoj kući. Na glavnom pretresu 08.07.2011.god. izjavio je da se ne može sjetiti detalja ali da se sjeća da je primjetio pjevačicu P.D. kako plače. Ne zna zašto je plakala. Sjeća se i da je došao vlasnik lokala i da je nastala opšta tuča,pa su on i P. odlučili da što brže napuste lokal. On je predmetne večeri popio 2 piva a inače i kada popije 1 pivo on je pijan. NIje te večeri vozio P.D. i P.Ž. za B. Upitan da pojasni razlike u kazivanju i razloge zbog kojih je izmijenio iskaz na glavnom pretresu izjavio je da se uopšte ne sjeća da je davao izjavu pred Osnovnim sudom u B. u vezi ovog slučaja jer je sve izjave davao u U., ali da je potpis na izjavi njegov.

        Svjedok **P.Ž.** u svom iskazu datom u istrazi Ki.br.284/03 od 08.08.2003.god. pred istražnim sudijom Osnovnog suda u B. izjavio je da je predmetne večeri negdje oko 23 h sa svojim drugom D.N. otišao u restoran "Stari Ulcinj" na piće,jer je u tom restoranu svirao N. brat D. Kada   su stigli lokal je već bio prilično popunjen,pa ih je D. ponudio da sjednu za njegov sto. Primjetio je T.B. koji je bio veoma raspoložen,pjevao je i igrao i penjao se na stolove. Bio je obučen u trenerci,dukserici a oko struka je vezao džemper. Tada nikoga nije maltretirao. Međutim nešto kasnije primjetio je da T. prilazi pjevačici,da povremeno igra sa njom i stalno je nešto zapitkuje. Po njenim reakcijama zaključio je da joj je bilo jako neprijatno, činilo mu se da je uplašena jer je pjevala sa izvjesnom dozom naboja. Za tim stolom sjedjeli su nekih sat-sat i po vremena,a onda ih je T. pozvao da sjednu za njegov sto. Pošto je nekoliko puta insistirao odlučili su da mu učine volju i pređu za njegov sto. Tu su sjedjeli nekih dva sata dok se nije desila neprijatne scena sa pjevačicom. Naime, pjevačica je sjedjela za stolom T. u pauzama dok nije pjevala i to tačno pored T.      T se inače nije loše ponašao ni prema kome drugom osim prema toj pjevačici. Negdje oko 02,00 h poslje ponoći primjetio je da je pjevačici zazvonio telefon pa se ona javila i sa nekim kratko razgovarala,da bi joj T. uzeo telefon i nakon što je pogledao listu poziva prebacio joj "jao kakva si izlaziš sa nekim lacmanima". Ona je samo ćutala,bila je uplašena a T. je nakon toga,sjedeći ošamario otvorenom šakom više puta,po njegov procjeni 3 ili 4 puta,a ona ga je molila da to ne radi. Nakon što je prestao da je udara ona je nastavila da sjedi za njegovim stolom sva uplašena i uplakana nakon čega se odnekud pojavio vlasnik lokala Š.M. koji je u ruci držao pištolj. Tošić je ustao sa stola i pokušao da Š. nešto objasni međutim ovaj nije htio da sluša nikakvo objašnjenje već ga je odmah udario po glavi. Tada mu je rekao da ne može da udara i maltretira njegovo osoblje. Kasnije je otišao do toaleta i čuo je samo još 2 ili 3 pucnja iz pištolja. Nakon toga on i njegov kolega su pjevačicu odvezli kući do B. Na glavnom pretresu dana 19.10.2009. u bitnom je naveo da se događaj odvijao onako kako je kazao u prethodnom postupku, osim što se ne sjeća da je T.B. ošamario pjevačicu.

        Svjedok **V.Z.** je u restoranu "Stari Ulcinj" kritične večeri radio za šankom. U restoranu je te večeri bila živa muzika. U lokalu su pjevale dvije pjevačice B. i D.   U jedniom trenutku primjetio je da je u restoran ušao optuženi T.,po hodu mu se učinilo da je bio u pripitom stanju,a došao je sa još jednim licem.Sa svima se rukovao,sjeo i naručio "Stok". U više navrata je naručivao piće za goste restorana. Neki od gostiju su nakon što je Tošić došao lokal napustili,a od konobara je čuo da T. provocira goste. Provocirao je i pjevačicu B. tražeći od nje da sjedne za sto što je ona odbila i napustila lokal. Nakon što je objavljen fajront svi muzučari kao i D. su sjeli za sto optuženog T. jer ih je isti na to primorao. U jednom trenutku D. je tražila od njega telefon kako bi pozvala svog vjerenika da dođe po nju,pa kako se veza prekinula vratila se za sto T. Nakon što je D. zazvonio telefon ustala je i otišla u kupatilo kako bi razgovarala. Nakon što se vratila čuo je da se T. ponovo raspravlja sa njom tražeći da joj kaže sa kim je razgovarala. T. je vrijeđao D. govoreći istoj "kurvo jedna" i nakon tih riječi,Vuković je otišao na sprat restorana da probudi gazdu M.Š. Gazda je došao do T. i sa istim razgovarao kada je T. izašao iz restorana psujući Š. Dok je T. ulazio u kola, Š. je dva puta pucao iz pištolja u vazduh.

        Svjedok **S.S.** izjavio je da je kritične večeri bio u društvu sa T.B.m i da su oko 22 sata došli u restoran "Stari Ulcinj". Tu su popili piće i slušali muziku.T. je naručivao pjesme koje je plaćao. Jedna od pjevačica iz orkestra sjedala je više puta za njihov sto i u jednom trenutku je vidio da je došlo do rasprave između T. i iste, ali nije čuo o čemu su raspravljali ali je po pokretima ruku i njihovom ponašanju zaključio da se oko nečega prepiru. Nije vidio da je T. kritičnom prilikom udario pjevačicu u predjelu glave ili tijela. U jednom trenutku za njihov sto je došao jedan krupan čovjek plave kose koji je pištoljem u predjelu glave udario T.B. koji je pao.Kada je došlo do gužve T. je uspio da izađe van restorana, a zatim su se zajedno uputili kolima u pravcu U. kada je na njih pucano iz vatrenog oružja.

        Iz nalaza i mišljenja vještaka medicinske struke Dr H.S. utvrđuje se da je u predmetnom događaju oštećena P.D. zadobila povredu nagnječenja mekih djelova lica,koja povreda je nastala dejstvom zamahnute tupe sile (pesnice). Navedene povreda se kalifikuje kao laka tjelesna povreda. I na glavnom pretresu vještak je u potpunosti ostao pri svom nalazu i na isti nije bilo primjedbi.

        Iz izvoda iz kaznene evidencije Uprave policije Ispostave Kolašin za optuženog T.B. utvrđuje se da je optuženi ranije osuđivan i to: presudom Osnovnog suda u Ulcinju K.br.71/83 od 17.11.1983. godine zbog krivičnog djela iz čl. 46.st2 KZCG četiri mjeseca zatvora uslovno na jednu godinu; presudom Opštinskog suda Prijepolje K.br.366/89 od 01.03.1990. godine zbog krivičnog djela iz čl. 195.st.3 u vezi st.1 KZ SRS na novčanu kaznu u iznosu od 300 dinara; presudom Osnovnog suda u Ulcinju K.br. 4/2000 od 06.06.2008. godine zbog krivičnog djela iz čl. 45.st.1 KZRCG 30 dana zatvora uslovno na jednu godinu; presudom Višeg suda u Podgorici K.br.184/2001 od 09.12.2001. godine zbog krivičnog djela iz čl 86.st2 u vezi st1 KZRCG izrečena mjera bezbjednsoszi četiri godine i tri mjeseca: presudom Osnovnog suda u Baru K.br.225/00 od 26.03.2003 godine zbog krivičnog djela iz čl. 36.st.1 KZ RCG izrečena kazna zatvora u trajanju od 6 mjeseci; presudom Osnovnog suda u Ulcinju K.br.123/2000 od 18.05.2001 godine zbog krivičnog djela iz čl. 172.st.2 KZ SRJ tri mjeseca zatvora uslovno na jednu godinu; presudom Osnovnog suda u Ulcinju K.br.355/01 od 03.03.2006. godine zbog krivičnog djela iz čl. 195.st.2 u vezi st.1 KZ RCG izrečena kazna zatvora u trajanju od tri mjeseca; presudom Osnovnog suda u Kotoru K.br.355/01 od 03.08.2006. godine zbog krivičnog djela iz čl. 195.st.2 u vezi st.1 KZ RCG na kaznu zatvora u trajanju od 3 mjeseca;presudom Višeg suda u Podgorici Kv.br 54/05 od 01.04.2005. godine zbog krivičnog djela iz čl. 86.st.2 u vezi st.1 u sticaju sa krivičnim djelom iz čl. 91.st.2 u vezi st1 KZ RCG i krivičnog djela iz čl. 36.st1 KZ RCG izrečena kazna četiri godine i osam mjeseci zatvora; presudom Osnovnog suda u Ulcinju K.br 13/04 zbog krivičnog djela iz čl. 45.st1 KZCG šest mjeseci zatovra uslovno na dvije godine, i presudom Osnovnog suda u Kotoru K.br.355/01 od 03.082006. godine zbog krivičnog djela iz čl. 195.st.2 u vezi st.1 KZ RCG na kaznu zatvora u trajanju od tri mjeseca.

        Ocjenjujući navode optužbe,odbranu optuženog i izvedene dokaze na glavnom pretresu, svaki pojedinačno i sve njih u međusobnoj vezi, te dovodeći rezultate izvedenih dokaza u vezu sa odbranom optuženog, sud je našao da je optuženi počinio krivično dijelo koje mu se stavlja na teret u vrijeme i na način kako je to opisano u izreci presude.

Činjenično stanje sud je utvrdio na osnovu iskaza svjedoka P.Ž. i V.Z., te D.
N. koji su dati u istražnom postupku. Sud je izveo zaključke u pogledu
odlučnih činjenica obzirom da su ovi svjedoci u istražnom postupku
vjerodostojno opisali cijeli događaj,nemajući,po uvjerenju suda, razloga da ga
predstave drugačije od onog kako se zaista i zbio,a nalazili su se na
prostornoj udaljenosti sa koje su mogli vidjeti optuženog i pratiti njegovo
ponašanje. Pevashodno je sud punu vjeru poklonio detajnom i iskrenom iskazu
svjedoka P.Ž. koji je dat u istražnom postupku.Naime,podsjetimo se da je P.Ž.
u svom iskazu detaljno opisao optuženog i način njegovog ponašanja od kada je
ušao u lokal ističući da je primjetio da T. prilazi pjevačici,da povremeno
igra sa njom i stalno je nešto zapitkuje. Po njenim reakcijama zaključio je da
joj je bilo jako neprijatno, činilo mu se da je uplašena jer je pjevala sa
izvjesnom dozom naboja,a kada je pjevačici zazvonio telefon pa se ona javila i
sa nekim kratko razgovarala,uzeo joj je telefon i nakon toga je,sjedeći
ošamario otvorenom šakom 3-4 puta,a ona ga je molila da to ne radi. Stim u
vezi svjedok D.N. je u vezi istog  događaja u istrazi izjavio: "U istom lokalu
bio je i T.B. koji je dosta popio,koji je maltretirao pjevačicu,uzimao joj
mikrofon i jednom je udario,pjevao je i teško se kontrolisao",dok je i svjedok
V.Z. potvrdio da je čuo je da se T. ponovo raspravlja sa P.D. tražeći da joj
kaže sa kim je razgovarala telefonom,T. je vrijeđao pjevačicu govoreći istoj
"kurvo jedna" i nakon tih riječi,Vuković je otišao na sprat restorana da
probudi gazdu lokala M.Š. Dakle,sud zaključuje da V. nebi otišao da probudi
gazdu lokala da se nije i sam uvjerio da je ponašanjem Tošića ugroženo
spokojstvo gostiju restorana i bezbjednost pjevačice P.D..   I svjedok D.D.
izjavio je na glavnom pretresu da je kritične večeri vidio Petrović Danijelu
koja je plakala i govorila "Ubi me,ubi me".  I svjedok S.Saša koji je zajedno
sa T. došao u lokal vidio je da je došlo do rasprave između T. i pjevačice ali
nije čuo o čemu su raspravljali ali je po pokretima ruku i njihovom ponašanju
zaključio da se oko nečega prepiru,pa kada se ovakvi iskazi svih ovih svjedoka
dovedu u vezu sa nalazom i mišljenjem vještaka medicinske struke koji je
potvrdio da je oštećena P.D. zadobila povredu nagnječenja mekih djelova
lica,koja povreda je nastala dejstvom zamahnute tupe sile (pesnice),proizilazi
zaključak da su u radnjama optuženog T.B. sadržani svi bitni elementi
krivičnog djela nasilničko ponašanje iz čl. 195.st.2 u vezi st.1 KZ
RCG.Naime,optuženi se predmetne večeri ničim motivisan prema oštećenoj P.D.
ponašao na način kako je to bliže opisano izrekom ove presude,a pritom nije
bio izazvan ponašanjem oštećene,svjestan da takvim drskim i bezobzirnim
ponašanjem prema oštećenoj, remeti javni red i mir i ugrožava spokojstvo
gradjana (gostiju lokala) obzirom na mjesto i vrijeme gdje je fizički nasrnuo
na oštećenu.Radnje koje je preduzeo optuženi prema ostećenoj P.D. u svakom
slučaju odstupaju od uobičajenog i normalnog ponašanja i dovele su do
ugrožavanja spokojstva gradjana i remećenja javnog reda i mira. Da su iz tog
nasilničkog ponašanja oštećenoj nanijete i lake tjelesne povrede,bliže opisane
u izreci ove presude u pogledu čije vrste i težine sud je u cjelosti prihvatio
nalaz i mišljenje vještaka Dr.H. S. kao stručan, objektivan i kao takav ničim
ne doveden u sumnju. Naime, iz nalaza i mišljenja ovog vještaka se vidi o
kakvim se povredama radilo kod oštećene, te i čime su iste mogle biti
nanešene.  
Cjeneći subjektivni odnos optuženog prema izvršenom krivičnom djelu,sud je
utvrdio da je optuženi bio svjestan krivičnog djela tj.bio svjestan da takvim
ponašanjem prema oštećenoj P.D. ugrožava spokojstvo prisutnih gostiju među
kojima su bili D. D. i . i P.Ž.,i htio izvršenje istog,pa se njegov
subjektivni odnos prema izvršenom krivičnom djelu definiše kao direktan
umišljaj,koju činjenicu je utvrdio iz dokaza provedenih na glavnom pretresu
kojima je poklonio vjeru.  
        Iako je svjedok P.Ž. na glavnom pretresu dana 19.10.2009.god. naveo da se ne sjeća da je optuženi T.B. ošamario pjevačicu,sud je prihvatio njegov iskaz dat pred istražnim sudijom Osnovnog suda u Baru,tim prije što je i na glavnom pretresu potvrdio da se događaj odvijao onako kako je kazao u prethodnom postupku,pa je sud činjenicu da se ne sjeća da je T. udario pjevačicu pripisao proteku toka vremena od izvršenja krivičnog djela (koje se zbilo 2002.god.) pa je svjedok zasigurno,kako je to životno i logično vjerodostojnije opisao događaj 2003.god. nego na glavnom pretresu. Ni svjedok D.D. nije svoj iskaz značajnije izmijenio ali isti se ni u jednom trenutku nije izjasnio o fizičkom kontaktu između optuženog i oštećene. Za razliku od njih svjedok D.N. u bitnom je izmjenio svoj iskaz na glavnom pretresu navodeći da se samo sjeća da je optuženi bio udaren od strane sada pok.Š.M. i da je P.D. plakala ali ne zna zbog čega.Takođe je tvrdio da P.D. nijesu vozili kući za B. što su njegov brat i P.Ž. opovrgli. Sud je,kako je gore navedeno kao vjerodostojan prihvatio njegov iskaz dat u istražnom postupku jer je on saglasan ostalim izvedenim dokazima i iskazima njegovog brata i prijatelja sa kojima je bio u lokalu,a koje je sud prihvatio,a osim toga kada je upitan da objasni zašto je na glavnom pretresu govorio drugačije od onoga kako je to predstavio u istrazi nije sudu iznio ubjedljive i logične razloge za takvo postupanje,navodeći da nikada nije davao izjavu pred Osnovnim sudom u Baru iako je potpis na izjavi njegov. Razloge ovakvog njegovog postupanja sud vidi u činjenici da je najvjerovatnije svojim iskazom na glavnom pretresu želio da pomogne optuženom koji je bio prisutan na glavnom pretresu za razliku od oštećene koja je sudu ostala nedostupna.

        U izreci presude sud je izmijenio datum i vrijeme izvršenja krivičnog djela na načn što je kao isto označio 02.12.2002.god. u 02,00 h umjesto 01.12.2002.god. 23 h kako je to stavljeno na teret optužnicom obzirom da je na osnovu izvedenih dokaza a prije svega detaljnog iskaza svjedoka P.Ž. utvrdio da se predmetni događaj odigrao upravo u 02,00 h poslije ponoći,dakle sledećeg dana-02.12.2002.god.Ocijenjeno je da se ovakvim preciziranje ostaje u okviru istog životnog događaja i da se istim ne narušava identitet presude i optužbe.

      Sud nije prihvatio odbranu optuženog T.B. i istu je cijenio kao sračunatu na izbjegavanje krivično pravne odgovornosti,jer je njegova odbrana obnesnažena izvedenim dokazima.  
        Predmet ocjene suda bila je i teza advokata G.S.,kao branioca optuženog,pa istu sud nije mogao prihvatiti jer je suprotna utvrdjenom činjeničnom stanju i kao takva nije potvrdjena ni jednim izvedenim dokazom.

        Prilikom izbora vrste i visine krivične sankcije sud je cijenio sve okolnosti iz čl. 41 KZ SRJ,koje utiču da kazna bude manja ili veća, pa je sud kao otežavajuću okolnost na strani optuženog T.B. cijenio njegovu raniju višestruku osuđivanost,koju činjenicu je utvrdio na osnovu izvoda iz kaznene evidencije,dok je kao olakšavajuću okolnost cijenio u okviru porodičnih prilika činjenicu da se radi o ocu dvoje djece.

      Sud je imao u vidu i stepen krivične odgovornosti,kao i težinu učinjenog krivičnog  djela i protek vremena od izvršenja istog pa je,imajući u vidu da je za ovo krivično djelo propisana kazna zatvora u trajanju od 6 mjeseci do 5 godina optuženog T.B. osudio na kaznu zatvora u trajanju od 6 mjeseci,cijeneći da je ona srazmjerna težini izvršenog krivičnog djela i neophodna da bi se ostvarila,u okviru opšte svrhe krivičnih sankcija iz čl.5 KZ SRJ i svrha kažnjavanja iz čl. 33 KZ SRJ, kako u domenu  zadovoljenja  ciljeva specijalne , tako i onih  koji se tiču generalne prevencije.

        Kako oštećena nije mogla biti saslušana u ovom postupku to je sud shodno čl.212 Zakonika o krivičnom postupku uputio P.D. da imovinsko pravni zahtjev ostvari u parničnom postupku.

Na osnovu čl. 202. u vezi čl. l99.st.2 ZKP sud je obavezao optuženog da plati
na ime troškova krivičnog postupka iznos od  44,00 Eura, a koji troškovi se
odnose na ime troškova vještačenja od strane vještaka medicinske struke, a na
osnovu čl. l99. st.3. Zakonika o krivičnom postupku, da plati na ime paušala
iznos od  30,00 eura, imajući u vidu trajanje i složenost krivičnog postupka,
kao i imovno stanje optuženog.  
OSNOVNI SUD U ULCINJU
Dana 08.07.2011. godine 

PREDSJEDNIK VIJEĆA - SUDIJA,

Mirović Sanja 
PRAVNA POUKA: Protiv ove presude može se izjaviti žalba u roku od  15 dana
Višem sudu u Podgorici, a preko ovog sud od dana prijema  prepisa iste.  