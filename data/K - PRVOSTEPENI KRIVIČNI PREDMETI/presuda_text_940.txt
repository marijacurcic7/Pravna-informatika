
K.br.305/10 
                                            **  U IME NARODA**

                    Osnovni sud u Pljevljima, kao prvostepeni krivični sud,  po sudiji Ljiljani Popović, uz sudjelovanje zapisničara Zore Leković, u krivičnom  predmetu protiv optuženog  Š. A. iz P., zbog krivičnog djela  lažno prijavljivanje iz čl.388 st.1  Krivičnog Zakonika CG , a po optužnom predlogu ODT Pljevlja Kt.br.318/10  od 16.12.2010. godine,  nakon održanog glavnog i javnog pretresa u prisustvu  zamjenika ODT Pljevlja Gačević Božidarke, oštećene A. Lj. i njenog punomoćnika advokata N. Z. i optuženog Š. A.,  dana 23.03.2011.godine, donio je i javno objavio

                                            **     P R E S U D U **

                    **Optuženi   Š. A., JMBG ........., **od oca A. i majke H. rodjene D., rodjen u P. dana ..., sa prebivalištem u P., državljanin CG, neoženjen, radio i TV mehaničar, pismen,  završio  III stepen stručne spreme, vojsku služio 1967/68 u Osijeku,  nevodi se u VE, lošeg imovnog stanja , osudjivan  presudom Okružnog suda u Bijelom Polju K.br.19/74 zbog krivičnog djela  iz čl.322 st.2  KZ.

                         Na osnovu čl. 363 st.1 tačka 3 ZKP-a  
                                                 OSLOBADJA SE OD OPTUŽBE 
        **               Da  je:**  
                       Maja  mjeseca 2010.godine  prijavio - podnio  krivičnu prijavu  UP PJ Pljevlja  protiv  oštećene A. Lj. iz P.  da je učinila krivična djela za  koja se goni  po službenoj dužnosti  i to  krivično djelo prevare  iz čl.244  KZ CG,  krivično djelo nesavjestan rad u službi iz čl.417 st.1 KZ CG i  krivično djelo  zloupotreba   službenog položaja  iz čl.416 KZ CG  a znao je  da  oštećena nije učinila  navedena krivična djela  iako ga je Osnovni  državni tužilac u Pljevljima  rješenjem od 25.12.2009.godine obavijestio  da je odbacio njegovu krivičnu prijavu  koju je  Osnovnom državnom tužiocu u Pljevljima aktom dostavio  Vrhovni državni tužilac  iz Podgorice  od  26.10.2009.godine  protiv  prijavljene  A. Lj.  za ista krivična djela,  sa istovjetnim  činjeničnim opisom  te da ima pravom  da u roku od 8.dana  preuzme  krivično gonjenje  a što  okrivljeni nije učinio,

                    **čime bi izvršio krivično djelo lažno prijvljivanje   iz čl.388  st.1  Krivičnog Zakonika CG  ,**

                    jer u postupku  nije dokazano  da je optuženi  izvršio krivično djelo  koje mu se stavlja na teret .

                    Troškovi krivičnog postupka  padaju na teret budžetskih sredstava ovog suda.

                    Oštećena  A. Lj. radi ostvarivanja imovinsko pravnog zahtjeva  upućuje se na parnicu.

                                              **O b r a z l o ž e nj e**

                     Osnovno državno tužilaštvo u Pljevljima,  optužnim predlogom  Kt.br.318/10  od 16.12.2010.godine, koji je preciziran na glavnom pretresu dana 22.02.2011.godine  optužilo je Š. A.  iz P., da je izvršio krivično djelo lažno prijavljivanje  iz čl.388 st.1  Krivičnog Zakonika CG, a na način, mjesto i  vrijeme  bliže opisano izrekom ove presude a u završnoj riječi zamjenik ODT Pljevlja  ostajući  pri optužnom predlogu  protiv optuženog Š. A.  zbog navedenog krivičnog djela predložio da ga sud oglasi krivim i osudi po zakonu jer je izvedenim dokazima na nesumnjiv način utvrdjeno da je počlinio krivično djelo koje mu je  optužbom stavljeno na teret.

                     Oštećena  A. Lj.  se pridružila krivičnom gonjenju protiv optuženog  i postavila imovinsko pravni zahtjev  ističući  da se o visini istog nemože  izjasniti  već će imovinsko pravni zahtjev  ostvarivatni u parnici.

                    Optuženi Š. A.  u svojoj  odbrani datoj u prethodnom postupku navodi  da   je tačna činjenica da  je on u oktobru mjesecu 2009. godine protiv oštećene A. Lj. podnio i to ne jednu nego dvije krivične prijave i to jednu prijavu Vrhovnom državnom tužiocu, a drugu krivičnu prijavu Uprave policije Područna jednica Pljevlja, a upravo zbog izvršenih krivičnih djela prevara iz čl. 244. Krivičnog Zakonika CG, krivičnog djela nesavjestan rad u službi iz čl. 417. st.1. Krivičnog Zakonika CG i krivičnog djela zloupotreba službenog položaja iz čl. 416. Krivičnog Zakonika CG. Dalje je kazao da je on  smatrao tada da je prijavljena A. Lj. počinila predmetna krivična djela pa   je i prijavio iz tog razloga a Krivični zakon dovoljno ne poznaje.  Istakao je da je dobio rješenje od Osnovnog državnog tužioca iz Pljevalja da je njegova krivična prijava odbačena. Dalje krivično gonjenje protiv prijavljene A. Lj. nije nastavljao. Ne smatra da je izvršio bilo kakvo krivično djelo koje se goni po službenoj dužnosti ovom radnjom. Vlasnik je  STKR "K." iz P. postojeća u P.   Preko NVO "A." iz P. u okviru svog poslovnog prostora, a u saradnji sa Zavodom za zapošljavanje Crne Gore osnovao je obuku odnosno dvije obuke krojača - šivača za tržište rada i te obuke su uspješno završene. Usluge održavanja ove dvije obuke je trebao da plati Zavod za zapošljavanje Crne Gore i to je njemu u cjelosti i plaćeno.       Nakon toga   se dogovara sa oštećenom A. Lj., a ona kontaktira sa Republičkim Zavodom za zapošljavanje da se oformi i treća obuka za krojače - šivače za poznatog poslodavca. Tada njemu oštećena A. Lj. predlaže da umjesto novih mašina on kupi polovne mašine u T. pa mu ona pomaže u tome i on kupuje polovne mašine u T. i iste dovozi za P. i postavlja u svom poslovnom prostoru. Prije toga na nagovor oštećene Lj. je rasprodao sve svoje kompjutere koje je imao u poslovnom prostoru pošto je ranije držao internet klub.   Uložio je dosta sredstava u to u opremanje i to preko 45.000,00 eura, a od toga je imao gotovog novca 15.000,00 eura, a ostalo krediti jedan od Zavoda za zapošljavanje, a jedan od Fonda za razvoj, s tim što  je kredit od Zavoda za zapošljavanje i od Fonda za razvoj odnosno te kredite je uzela njegova snaha S. Š. jer je i ona bila ne zaposleno lice i ona se   pojavljuje kao vodja te grupe žena koje je trebala raditi poslove šivača. Zavod za zapošljavanje u Pljevljima raspisuje konkurs za prijem kandidata i kod njega dolaze kandidati da vide uslove za obuku, a zatim se isti prijavljuju na konkrus i sjeća se da se prijavilo oko 30 kandidata izmedju kojih je trebalo da bude izabrano deset kandidata. Medjutim, niti je on vodio evidenciju niti Zavod za zapošljavanje ko su prijavljeni kandidati tako da neznaju koga treba izabrati pa se konkrus ponavlja i na ponovljeni konkurs se zvanično prijavi 8 kandidata. Tada kreće sa obukom   7 kandidata jer je u medjuvremenu jedan kandidat zbog bolesti napustio obuku. Nakon toga Zavod za zapošljavanje dovodi televiziju da snimi kako je započela obuka u njegovom poslovnom prostoru i nakon ovog snimanja i nakon nekoliko dana, zaposleni u Birou rada u P. počinju da neumjesno komentarišu obuku i sam način obuke u njegovom poslovnom prostoru tako da usled toga 3 kandidata napuštaju obuku i obuka se nastavlja sa 4 kandidata.  Navodi da su ova 3 kandidata koja su napustila obuku već ranije završili obuku prije nekoliko mjeseci sasvim na drugom mjestu i to kod poslodavca S. Dž. iz P. .  Istakao je da je taj poslodavac S. Dž. po ugovoru koji je zaključio sa Zavodom za zapošljavanje naplatio 5.200,00 eura s tim što je imao obavezu da primi u radni odnos nekoliko kandidata prema svojim potrebama jer je naplatio taj novac u cjelokupnom iznosu. Medjutim, S. ne prima nijednog kandidata, a isti kandidati se pojavljuju kod  njega na obuci. To nije jedni ugovor gdje je oštećena A. Lj. izvršila uplatu tim poslodavcima koji nisu primili nijednog kandidata, a po ugovoru su bili u obavezi. Jedan dio tih ugovora - u kopijama je priložio policiji i tužilaštvu. Upravo iz tog razloga je i podnio krivične prijave na oštećenu A. Lj..  Istakao je da je on ne samo u mašine nego i u repromaterijal uložio dosta sredstava, a te račune  je dao upravo A. Lj. za repromaterijal gdje se vidi da je uložio preko 5.000,00 eura.  Zbog takvog ponašanja Zavoda za zapošljavanje  on je pretrpio veliku štetu jer se upravo zbog njihvog ponašanja jedni kandidati napuštali obuku, drugi dolazili i to je sve trajalo do kraja aprila 2008. godine. Praksa Zavoda za zapošljavanje je bila da se prvo donese odluka o sprovodjenju obuke koja se dostavlja vlasniku poslovnog prostora i vlasniku obuke. Ovog puta njemu nije dostavljena nikakva odluka, a  trebalo je  da se dostavi pored odluke i ugovor na potpis pa tek onda da se sprovede obuka, medjutim, on je obuku završio, a na kraju oštećena A. Lj. i on se dogovaraju da se njemu plati samo utrošeni materijal i da se plati odmah što oštećena prihvata. Sačinjava se ugovor izmedju njega i Zavoda za zapošljavanje dana 30.06.2008. godine pod brojem 2205-321 gdje stoji u istom da se po tom ugovoru njemu isplati kompletan iznos. Medjutim, svi primjerci tih ugovora koje  je on potpisao i predao kod Biroa za zapošljavanje u P. i  koji su zavedeni pod prednjim brojem, medjutim, svi primerci tog ugovora su u medjuvremenu izgubljeni i nisu stigli do direktora na potpis što tvrde zaposleni u Birou za zapšljavanje. Radna grupa koja je ispitivala nestanak ovog ugovora tvrdi da je sačinjen novi ugovor potpuno identičan prethodnom, medjutim, on po tom ugovoru za treću obuku nije naplatio nijedan jedini eur tako da   tvrdi da je izgubio preko 10.000,00 eura dobiti.   U maju mjescu 2008. godine napisao je jedno pismo nakon razgovora sa direktorom Zavoda za zapošljavanje Z. J., a oštećena je bila dužna da mu odgovori na navode toga pisma, medjutim, nikada nije dobio odgovor na te navode. Takodje, nikada nije dobio ni kopiju ugovora koji je potpisan 30.06.2008. godine. Nakon što je on završio i četvrtu obuku oštećena A. Lj. je bila dužna da isplati cjelokupan iznos za obuku, medjutim, isplatila mu je posle 6 mjeseci samo  80% od te cijene, a bila je dužna odmah to da isplati. Nakon toga kada je došlo vrijeme da se otplaćuje kredit on je  predložio da prebiju te dugove pošto mu isti taj Zavod za zapošljavanje duguje odredjeni iznos, a on njima kredit da se ta dugovanja prebiju, medjutim, oni to ne prihvataju već raskidaju ugovor o kreditu sa njegovom  snajkom i donose odluku da se iznos kredita u cjelosti vrati odjedanput, a i dalje mu ostaju dužni dosta sredstava.Sve je to njega navelo da zbog takvog ponašanja oštećene  oštećenoj i napiše krivičnu prijavu.  Na glavnom  pretresu  ne priznajući  izvršenje krivičnog djela  ni svoju krivicu i ostajući pri odbrani koju je   dao istražnom sudiji dodao je da će nastaviti  postupak   protiv oštećene  i to kad dobije informaciju od Vrhovnog  tužilaštva   na njegov zahtjev koji sam podnio prije  10.dana  i nakon što izvrši uvid  u  spise  Osnovnog  državnog tužilaštava u Pljevljima i informaciju   od Zavoda  za zapošljavanje   Crne Gore  iz P..   Kazao  je da nezna kako da se brani,  da je on sam  oštećeni,  Tužilaštvu u Pljevljima   je podnio ugovore na provjeru,  Tužilaštvo te ugovore nije provjerilo, predao  im je i  jedan CD o obuci  a Tužilaštvo je svoje odluke baziralo  samo na tri izjave  odnosno izjave  oštećene A., V. O. i S. Dž.. On nema pristup informacijama i čim bude imao pristup  informacijama  nastaviće  gonjenje protiv oštećene   da li krivičnom prijavom  ili  tužbom  vidjeće.  Dobio je obaveštenje ODT Pljevlja da je odbacilo krivičnu prijavu,  ima i dokaz kad je primio to obaveštenje s tim što nije   taj podatak   donio  i  posle primanja tog obaveštenje  januara  mjeseca 2010.godine  smatrajući da je policija  nezavistan organ u odnosu na tužilaštvo  podnosi policiji prijavu protiv A. Lj.  zbog nepravilnosti u njenom radu. Kod   suda nije nastavio postupak  nakon što sam primio obaveštenje ODT Pljevlja  iz dva razloga  i to  prvo   svoje finansijske  situacije  i drugo  što mu tužilaštvo nije dalo ni jednu informaciju,  više puta je  tražio informaciju  od  tužilaštva  a  te  informacije su mu bile poterbne da bi nastavio    gonjenje protiv A. Lj..  Pošto policija  nije ništa uradila  on je više puta odlazio u policiju da se interesuje  za svoju prijavu iz januara 2010.godine, četiri   mjeseca  je svaki dan  išao u policiju da vidi šta su  uradili  po toj njegovoj prijavi  i  na kraju  su ga u policiji saslušali, dao je izjavu  u maju mjesecu 2010.godine, on nezna    jeli to prijava ili njegova izjava, on je samo dao izjavu i nije ništa podnosio.  U spise predmeta prilaže  zahtjeve koje je podnosio Upravi policije  u Pljevljima isto tako da bi  dobio informacije da bi nastavio postupak  protiv A. Lj..  Ovaj postupak  koji je  odnosno nakon što je tužilaštvo odbacilo njegovu prijavu  pa da bi nastavio postupak bile su mu  potrebne ove informacije  jer drugog postupka i nema. U maju mjesecu 2010.godine  on policiji nije podnio prijavu protiv A. Lj.  već samo dao   izjavu  u prostorijama UP PJ Pljevlja  po njegovoj prijavi  predatoj policiji  januara mjeseca 2010.godine koju je takodje  predao sudu na uvid.  Kad je ovu izjavu  davao saslušavao ga je  inspektor A..  Zbog  traženja  svojih prava  išao je  i kod  Obdusmana,  u Ministarstvo rada.    U maju mjesecu  u policiji je  dao izjavu , kako je policija to formulisala  on nezna, možda je kao krivičnu priajvu.  Ni jedno   prijavljivanje nije bilo lažno  i  on će postupak nastaviti nakon što  prikupi informacije koje su mu uskraćene.  Dobio  je  rješenje  o odbačaju krivične prijave  ali nije dobio obaveštenje da može nastaviti  krivično gonjenje  a ovo se odnosilo  na izjavu koju je dao  u  policiji maja mjeseca 2010.godine.  Ugovor od 10.07.2008.godine je zaključen  sa  Zavodom  za  zapošljavanje Crne Gore  posredstvom Biroa  rada P., u ime Zavoda za zapošljavanje ovaj  ugovor je potpisao Z. J.  direktor Zavoda  i ovaj ugovor je sastavni dio njegove  krivične prijave .   Nije  pokretao parnicu pred  Osnovnim sudom u Podgorici. Ima pritužbu na rad tužilaštva Pljevlja  jer nijesu ništa uradili  po pitanju njegove  prijave protiv oštećene,  tužilaštvo nije dostavilo sudu ugovore koje je on  priložio uz krivičnu  prijavu iz kojih   se vidi da je oštećena davala novac svojim prijateljima,  niti je dostavilo CD  niti izvršilo uvid u račune tih osoba  već samo uzelo  tri izjave za  koje on nezna da li su dostavljene sudu  te da je tačno  da je primio  i rješenje i obavještenje  od 27.05.2010.godine  te da u tom obavještenju nema pravne  pouke   i tvrdi  da tužilaštvo ništa nije  uradilo povodom njegovih prijava  protiv A. Lj.  koja je toliko moćna  da je naredila tužilaštvu  šta će da radi  te da tužilaštvo po pitanju ugovora  zaključenih izmedju  Zavoda za zapošljavanje i odredjenih lica  nije  ama  baš ništa uradilo. Pokušavao je  da  od policije i tužilaštva dobije   tražena obavještenja  kako bi mogao  nastaviti postupak protiv oštećene  a obaveštenja  nije dobio  a samim tim nije  mogao ni nastaviti postupak  ali je pisao  Ministarstvu rada tražeći da vidi šta će da uradi  povodom svojih problema.  U maju mjesecu 2009.godine se obraćao direktoru Zavoda za zapošljavanje CG J.. Kazao je  da  ako  tužilaštvo nedaje informacije  ako policija nedaje  informacije  i ako  Z. J. upućuje  pismo na odgovor oštećenoj kako onda  bez tih informacija  da on nastavi postupak  protiv A..  U završnoj riječi  tražio je da ga sud oslobodi od optužbe jer nije izvršio krivično djelo koje mu se stavlja na teret  a ODT Pljevlja je ovaj postupak  protiv njega pokrenulo po prijavi oštećene  kao i da je oštećena   počlinila   krivično djelo lažno prerdstavljanje  o čemu posjeduje dokaz - odgovor  NVO A.  od 28.02.2011.godine  o čemu obavještava i zamjenika ODT.

                    U dokaznom postupku sud je saslušao svjedoka–oštećenu A. Lj.,  izvršio  uvid  u  obavještenje i rješenje  o odbačaju krivične prijave  ODT Pljevlja Kt.br.283/09 od 25.12.2009.godine,  izvršio uvid u obavještenje i rješenje  o odbačaju krivične prijave  ODT Pljevlja Kt.br.171/10 od 27.05.2010.godine, izvršio uvid u spise  predmeta ODT Pljevlja  Kt.br.283/09 i Kt.br.171/10, pročitao rješenje  ODT Pljevlja Kt.br.283/09 od 18.02.2010.godine,  pročitao prijavu  na nepravilnost u radu  direktorice Biroa rada u  Pljevljima za nepoštovanje odredbi  Ugovora za dokvalifikaciju i prekvalifikaciju nezaposlenih lica  podnijetu  UP PJ Pljevlja od strane  STR "K."   od 22.01.2010.godine, pročitao žalbu  zbog ćutanja administracije NVO A. od 15.03.2010.godine,  pročitao  fotokopiju zahtjeva za slobodan pristup informacijama  UP PJ Pljevlja o 22.01.2010.godine, pročitao zahtjev  za slobodan pristup  informacijama  podnijet UP PJ Pljevlja od strane NVO  A. 09.02.2010.godine, pročitao  obavještenja Uprave policije broj  051/10-2355/1 od 29.01.2010.godine i broj 051/10-5027/1  od 22.02.2010.godine   i pročitao  izvod  iz KE za optuženog.

                    Nakon provedenog dokaznog postupka i ocjene izvedenih dokaza kako svakog pojedinačno tako i u medjusobnoj povezanosti  a pri tom cijeneći odbranu  optuženog  ovaj sud je  nije mogao  na pouzdan način utvrditi da je optuženi  Š. A.  izvršio krivično djelo  lažno prijavljivanje  iz čl.388 st.1  Krivičnog Zakonika CG kako mu se  to javnom optužbom stavlja na teret  pa ga je sud usled nedostatka dokaza a primjenom čl.363 st.1 tačka 3 Zakona o krivičnom postupku  i oslobodio od optužbe.

                    Naime,  javna optužba  stavlja na teret  optuženom Š.  A.   da je izvršio  krivično djelo lažno prijavljivanje iz čl.388 st.1 Krivičnog Zakonika CG tako što je maja mjeseca 2010.godine  podnio krivičnu prijavu u UP PJ Pljevlja protiv oštećene A. Lj. da je počinila krivična djela koja se gone po službenoj dužnosti  i to  krivično djelo prevare iz čl.244 KZ CG, krivično djelo nesavjestan rad u službi iz čl.417 st.1 KZ CG  i krivično djelo zloupotreba službenog položaja iz čl.416 KZ CG a znao je da oštećena  nije učinila navedena krivična djela  a ODT Pljevlja ga je rješenjem  od 25.12.2009.godine  obavijestio  da je odbracio njegovu krivičnu prijavu od 26.10.2009.godine protiv  oštećene A. za ista krivična djela te da je imao pravo  da u roku od 8.dana  preuzme krivično gonjenje  a to nije učinio.  Optuženi   Š. A.  ne priznaje izvršenje krivičnog djela ni svoju krivicu navodeći da je tačno  da je u oktobru mjesecu 2009.godine  protiv oštećene  A. podnio dvije krivične prijave  i to jednu  Vrhovnom državnom tužiocu a drugu UP PJ Pljevlja  zbog izvršenih krivičnih djela  prevare  iz čl.244 KZ CG, krivičnog djela nesavjestan rad u službi iz čl.417 st.1 KZ CG  i krivičnog djela  zloupotreba službenog položaja iz čl.416 KZ CG jer je smatrao  da je  A.Lj.  počinila ova krivična djela  pa je iz tih razloga i prijavio a Krivični Zakon  ne poznaje dovoljno.

                     Radi provjere  osnovanosti javne optužbe  kao i radi provjere odbrane optuženog Š. A.  sud je  izveo  predložene dokaze.

                    Oštećena A. Lj.  je izjavila  da je  zaposlena  na Birou rada P.  na mjestu direktora te da je  Zavod za zapošljavanje Crne Gore  zaključivao  Ugovor sa SZR "K."  čiji je vlasnik A. Š. za obuku krojača  te da je taj odnos bio  profesionalan i korektan  i  u potpunosti ispoštovan  što se tiče  Zavoda za zapošljavanje. Dalje je kazala  da je oktobra mjeseca 2009.godine  Š. A.  podnio krivičnu prijavu protiv nje zbog  krivičnog djela  prevare , nesavjestan rad u službi i krivično  djelo zloupotreba službenog položaja  a  ODT  u Pljevljima odbacio podnijetu krivičnu prijavu.  Po njenom mišljenju Š. A. je znao da je Zavod za zapošljavanje  ispoštovao  Ugovor u potpunosti i znao je da ona nije učinila  navedena krivična djela  jer nije ni imala razloga  da čini krivična  djela.  Svi njihovi poslovi su Ugovorom precizirani  i Zavod za zapošljavanje  je ispunio sve Ugovore u potpunosti  što je utvrdila i radna grupa  formirana  od strane  prerdstavnika  Zavoda za zapošljavanje  i Ministarstva rada i socijalnog staranja.  Kazala je da je Š.  A. uhodi, fotografiše, snima njene telefonske razgovore i ugrožava njeno  osnovno pravo  slobode kretanja  a poznato joj je  da  plasira  neistine i laži  o njoj  po pojedinim institucijama u P.. Maja ili juna mjeseca 2010.godine  na jednoj radnoj grupi koju je organizovalo Ministarstvo rada   i Zavod za zapošljavanje  konstatovano je da Š.  A. nije oštećen  a  ako smatra da jeste  to svoje pravo može ostvarivati tužbom sudu.  Nezna da li  su neki Ugovori zagubljeni  u putu od P. do P. niti zna da li su   ti Ugovori  i postojali.

                     Iz  spisa predmeta ODT Pljevlja  Kt.br.283/09 od 25.12.2009.godine  utvrdjuje se  da je  optuženi Š. A.  u ime  STZR "K."   Vrhovnom državnom tužiocu CG  podnio krivičnu prijavu na rad i ponašanje  A. Lj.  direktora Biroa  rada  navodeći  u toj krivičnoj prijavi da je A. Lj.  izvršila krivična djela  nesavjestan rad u službi  iz čl.417 st.1 KZ CG , krivično djelo prevare iz čl. 244 KZ CG  i krivično djelo zloupotreba službenog položaja iz čl.416 st.1 KZ CG, kao i da je Vrhovno državno   tužilaštvo CG svojim aktom Ktr.br.813/09  od  26.10.2009.godine  Osnovnom  državnom tužilaštvu u Pljevljima dostavilo ovu krivičnu prijavu.  Nakon  prikupljenih obavještenja  ODT Pljevlja  je  dana 25.12.2009.godine  donijelo Rješenje  kojim je odbacilo krivičnu prijavu  STZR "K."  dostavljenu Vrhovnom državnom tužiocu protiv A. Lj.  zbog krivičnih djela  nesavjestan rad u službi  iz čl.417 st.1 KZ CG,  krivičnog djela  prevare   iz  čl.244 KZ CG  i krivičnog djela zloupotreba službenog položaja iz čl.416 KZ CG, zbog nepostojanja osnovane sumnje da je prijavljena  A. Lj. izvršila  ova krivična djela  kao i druga krivična djela koja se gone po službenoj dužnosti  a  obavještenjem ODT Pljevlja  od 25.12.2009.godine  STZR "K."  je  obaviješten  da ima pravo  da  preduzme   gonjenje protiv prijavljene  u roku od  8.dana od prijema obavještenja.  STZR "K."  je  ovo rješenje  kao i obavještenje  primilo  dana 05.01.2010.godine  što se utvrdjuje  iz dostavnice  u spisima  predmeta ODT Pljevlja Kt.br.283/09.  Ovu činjenicu  ne spori  ni optuženi Š. A..  Optuženi Š.  nije preduzeo krivično gonjenje  protiv A. Lj.  za navedena krivična djela  što  takodje nije  sporno.  Iz spisa predmeta ODT Pljevlja Kt.br.171/10 utvrdjuje se  da je Š. A.  u UP PJ Pljevlja  dana 12.05.2010.godine  na zapisnik predao  krivičnu prijavu  protiv A. Lj.  zbog krivičnih  djela  prevara  iz čl.244 KZ CG,  zloupotreba službenog položaja iz čl.416 KZ CG  i krivičnog djela nesavjestan rad u službi iz čl.417 KZ CG.  Osnovno državno  tužilaštvo u Pljevljima  je  ovu krivičnu prijavu  odbacilo rješenjem  Kt.br.171/10  od 27.05.2010.godine  a  aktom Kt.br.171/10  od 27.05.2010.godine  obavijestilo Š. A.  da je  odbacilo  njegovu krivičnu prijavu podnijetu   preko UP PJ Pljevlja dana 12.05.2010.godine. Iz dostavnice  koja se nalazi u spisima ODT Pljevlja  Kt.br.171/10   utvrdjuje se da je  optuženi Š.  rješenje o odbačaju krivične prijave  i obavještenje  Kt.br.171/10  oboje od  27.05.2010.godine  primio dana 02.06.2010.godine. Ove činjenice  nisu sporne ni medju strankama.

                    Optuženi  Š.  ne spori  činjenicu da je primio  rješenje  o odbačaju krivične prijave  i obavještenje ODT Pljevlja od 25.12.2009.godine  i navodi  da poslije primanja tog obavještenja   nije nastavio  postupak protiv A. Lj.  iz razloga svoje finansijske situacije i razloga  što mu  tužilaštvo  nije dalo  ni jednu informaciju  koju je više puta tražio  a koje informacije su mu bile potrebne da  bi nastvio gonjenje protiv  A. Lj..  Više puta   je išao u policiju  da vidi šta su  uradili po njegovoj prijavi  i na kraju su ga u policiji saslušali, dao je izjavu u maju mjesecu 2010.godine, nezna da li je to prijava ili izjava  a policiji je podnosio zahtjeve  da bi dobio informacije  da nastavi  postupak protiv A. Lj.  i to postupak  nakon što je tužilaštvo odbacilo njegovu prijavu. Tvrdio je da ni jedno prijavljivanje nije bilo lažno i da će postupak nastaviti  nakon što prikupi informacije koje su mu uskraćene.

                      Iz prijave  na nepravilnost u radu od 22.01.2010.godine  utvrdjuje se  da se  optuženi  u ime STR "K."  obratio UP PJ Pljevlja  odnosno   podnio prijavu  na nepravilnost u radu direktorice Biroa  rada P.  a  istog dana   i zahtjevom za slobodan pristup  informacijama  kojim zahtjevom je tražio  da mu se dostave  zahtjev  Tužilaštva za prikupljanje  obavještenja od gradjanina  te informacije prikupljene od O. V., Lj. A. i S. Dž..  Iz zahtjeva za slobodan pristup informacijama  optuženog  od 09.02.2010.godine  podnijetog UP PJ Pljevlja   utvrdjuje se  da je  optuženi ponovo tražio  informacije  odnosno  slobodan pristup  informacijama kao i  zahtjevom  od 22.01.2010.godine. Optuženi je dana 15.03.2010.godine  podnio  MUP-u CG  žalbu zbog ćutanja administracije  iz razloga  što  mu UP PJ Pljevlja  nije dostavila  tražene informacije po zahtjevu od 26.01.2010.godine  kojim je tražio  iste informacije  a iz rješenja ODT Pljevlja  Kt.br. 283/09  od  18.02.2010.godine  utvrdjuje se da je ODT Pljevlja odbilo zahtjev  za pristup informacijama  NVO A. iz P.  koje je ova NVO podnijela  preko svog predsjednika - optuženog Š.  a kojim je optuženi tražio  da mu se dostavi  zahtjev tužilaštva za prikupljanje  obavještenja od gradjanina, odgovor policije tužilaštvu i prikupljene informacije  koje su dali  O. V., A. Lj. i S. Dž. .

                    Dakle, u postupku je  kao  nesporna utvrdjena činjenica  da je optuženi Š.  A.  oktobra mjeseca 2009.godine Vrhovnom državnom tužiocu  podnio krivičnu prijavu protiv  A. Lj. iz P. zbog krivičnog djela  prevara  iz čl.244 KZ CG,  krivičnog djelo nesavjestan rad u službi   iz čl.417  st.1 KZ CG  i krivičnog  djela  zloupotreba službenog položaja iz čl.416 KZ CG. Dalje je kao nesporna  utvrdjena i činjenica  da je  optuženi Š.  dobio  rješenje  i obavještenje ODT Pljevlja  od 25.12.2009.godine  da je ODT Pljevlja  odbacilo krivičnu prijavu  protiv  A. Lj.   zbog navedenih krivičnih djela.  Nesporna je i činjenica da   optuženi  nakon  prijema ovog  rješenja i obavještenja  a isto je primio  05.01.2010.godine   nije kod suda  nastavio krivično gonjenje  protiv  A.  Lj. .  Medjutim,  iz zahtjeva   za slobodan pristup  informacijama  dostavljenim  ODT Pljevlja  26.01.2010.godine  te UP PJ Pljevlja  22.01.2010.godine  i 09.02.2010.godine  utvrdjeno je  da je  optuženi Š. A.  tražio  od  ODT Pljevlja  i UP PJ Pljevlja  dokumentaciju  koja je bila  predmet  njegove krivične prijave  podnesene Vrhovnom državnom tužiocu protiv A. Lj. zbog krivičnog djela prevare  iz čl.244 KZ CG,  krivičnog djela nesavjestan rad u službi  iz čl.417 st.1 KZ CG i krivičnog djela  zloupotreba službenog položaja  iz čl.416 KZ CG a koju krivičnu prijavu  je  ODT Pljevlja  rješenjem Kt.br.283/09   od 25.12.2009.godine  odbacilo a ovo  rješenje  kao i obavještenje ODT Pljevlja da može preduzeti krivično gonjenje  optuženi  Š. je primio dana 05.01.2010.godine. Dakle,  nakon što  je  primio  rješenje o odbačaju krivične prijave  ODT Pljevlja Kt.br.283/09 od 25.12.2009.godine  i nakon što je primio obavještenje ODT Pljevlja Kt.br.283/09  takodje od 25.12.2009.godine  optuženi Š. A. podnosi zahtjeve  za dostavljanje informacija  odnosno  dokumetnacije  koja je bila predmet  krivične prijave  podnijete  Vrhovnom državnom tužilaštvu  a koju prijavu je ODT Pljevlja  odbacilo dana 25.12.2009.godine. Informacije traži  i od UP PJ Pljevlja i dana 12.05.2010.godine  na zapisnik kod UP PJ Pljevlja  podnosi  novu krivičnu prijavu protiv A. Lj. zbog istih krivičnih djela kao i u prijavi od oktobra 2009.godine. Optuženi Š. tvrdi da ni jedno prijavljivanje nije bilo lažno i da će postupak nastaviti  nakon što prikupi informacije  koje su mu  uskraćene.

                    Krivična djela  prevare iz čl.244  KZ CG,  nesavjestan rad  u službi iz čl.417 st.1 KZ CG i zloupotreba službenog položaja iz čl.416 KZ CG  a za koja   djela  je optuženi Š.  prijavio  A. Lj.  se gone  po  službenoj dužnosti.  Optuženi  nakon  prijema rješenja ODT Pljevlja o odbačaju krivične prijave od 26.10.2009.godine od  25.12.2009.godine   za ova krivična djela    ne nastavlja  kod  suda  krivično gonjenje protiv  A. Lj.  već traži  od ODT Pljevlja i UP PJ Pljevlja  informacije - izjave A. Lj., O. V. i  Dž. S., lica koja su dala potrebna obavještenja  povodom krivične prijave optuženog protiv Lj. A. a koju je on podnio  oktobra 2009.godine  i nakon što  iste informacije ne dobija  podnosi  novu krivičnu prijavu za ista krivična djela protiv A. Lj.  i tu prijavu podnosi   na zapisnik UP PJ Pljevlja  dana 12.05.2010.godine.  Tvrdi  da  ni jedno prijavljivanje nije lažno i da će postupak nastaviti  nakon što prikupi dokumentaciju  te da bez te dokumentacije  nemože nastaviti postupak. Za  postojanje  krivičnog  djela  lažno priajvljivanje  iz čl.388 st.1 Krivičnog zakonika CG potreban je umišljaj na strani  izvršioca krivičnog djela koji obuhvata svijest  da se protiv  odredjenog lica  podnosi lažna prijava  o izvršenju  krivičnog djela odnosno krivičnih djela. Iz  izvedenih dokaza  i odbrane optuženog Š. A.  sud nije mogao  na pouzdan način utvrditi  da je  optuženi Š.  bio svjestan  da oštećena A. Lj.  nije počinila  krivična djela  za koja je  prijavio  a naime,  krivično djelo prevare iz čl.244  KZ CG , krivično djelo  zloupotreba službenog položaja iz čl.416 KZ CG i krivično djelo nesavjestan rad u službi iz čl.417 st.1 KZ CG i da je uprkos  tome  podnio krivične prijave  protiv nje.  To što je  ODT Pljevlja  odbacilo krivičnu prijavu Š. A.  protiv A. Lj. zbog navedenih krivičnih djala  rješenjem  od  26.10.2009.godine    a optuženi Š.  i ako je  primio obavještenje ODT Pljevlja da može preduzeti  krivično gonjenje  nije nastavio krivično gonjenje već u maju mjesecu 2010.godine  podnio novu krivičnu prijavu  protiv A. Lj. za ista krivična djela  nije dovoljan dokaz  da bi se utvrdilo  da  je optuženi Š. A.   počinio krivično djelo  lažno prijavljivanje iz čl.388 st.1 Krivičnog zakonika CG pogotovo kad se ima u vidu   da je optuženi Š.  tražio  informacije  prikupljene  po prvoj  krivičnoj prijavi proti A. Lj. i to izjave  A. Lj., O. V. i Dž. S. na čijim izjavama  je ODT Pljevlja baziralo svoju odluku odnosno donijelo rješenje  o odbačaju krivične prijave  dana 25.12.2009.godine i njegovoj  namjeri  da nakon  prikupljenih  informacija  nastavi   krivični postupak .

                    Dakle, kako sud  na pouzdan  način  nije mogao utvrditi  da je optuženi Š. A. počinio  krivično djelo lažno prijavljivanje iz čl.388 st.1 Krivičnog zakonika CG    to je sud  optuženog  Š. A.  u nedostatku dokaza  da je izvršio krivično djelo   lažno prijavljivanje  iz čl.388 st.1  Krivičnog Zakonika CG  i oslobodio od optužbe  a na osnovu čl.363 st.1 tačka 3 ZKP-a.

                    Shodno čl.203  st.2  ZKP-a  odlučeno je da troškovi krivičnog postupka  padaju na teret budžetskih sredstava  ovog suda.

                    Oštećena  A. Lj.  je postavila  imovinsko pravni zahtjev prema optuženom navodeći  da se o visini istog ne može  izjasniti te da će imovinsko pravni zahtjev ostvarivati u parnici pa je sud oštećenu  u smislu čl.212  ZKP-a  radi ostvarivanja imovinsko pravnog zahtjeva  i uputio na parnicu.


                    **OSNOVNI SUD U PLJEVLJIMA , dana 23.03.2011.godine.**

Zapisničar,
S u d i j a, 
Zora Leković
Ljiljana Popović  
PRAVNA POUKA :
                            Protiv ove presude  dozvoljena je žalba u roku od 8.dana po
                            prijemu iste Višem sudu B. Polje, a preko ovog suda.  
DOSTAVITI:
1 x ODT Pljevlja
1 x Oštećenoj
1 x Punomoćniku   oštećene 
1 x Optuženom 