K.br.27/03  
U IME NARODA  
OSNOVNI SUD U BARU, kao prvostepeni krivični, u vijeću sastavljenom od sudije
Aleksandre Leković, kao predsjednika vijeća i sudija porotnika Vidosave
Nikolić i Josipa Filipovića, kao članova vijeća, sa zapisničarom Anom Ćirović
u krivičnom predmetu okrivljenih M. A. i M.v., zbog krivičnog djela napad na
službeno lice u vršenju službene dužnosti  iz čl. 376 st.3  u vezi sa st. 1 i
st.2 KZ CG,u vezi čl.23 KZCG i krivičnog djela teška tjelesna povreda iz
čl.151 st.1 KZCG, po optužnici Osnovnog državnog tužioca u Baru, Kt.br. 565/02
od 31.12.2002.godine, nakon održanog glavnog, javnog pretresa u prisustvu
zastupnika optužbe za­mjenika ZODT Nusrete Arapović i okrivljenih i njihovog
branioca V. M., advokata iz B.,  dA. 18.05.2009. godine donio je, a dA.
20.05.2009.godine javno objavio  
P R E S U D U  
1.Okrivljeni M.A. zvani A., od oca R. i majke J. rođene R., rođen ....godine u
B., sa prebivalištem u B., I. .., Crnogorac, po zanimanju automehaničar,
oženjen, otac jednog djeteta, pismen, završio automehaničarski zA.t, vojsku
služio 1991/1992 godine u P., vodi se VE VO B., srednjeg imovnog stanja,
osuđivan presudom Višeg suda u Podgorici K.br.219/97 od 06.12.2000.godine  
2.Okrivljeni M.V. od oca R. i majke J. rođene R., rođen ....godine u Baru, sa
prebivalištem u B., I. br ..., Crnogorac, po zanimanju poljoprivredno mašinski
tehničar, oženjen, otac troje djece, završio srednju poljoprivrednu školu,
vojsku služio 1990/91.godine u V., lošeg imovnog stanja, osuđivan presudom
Osnovnog suda u Baru K.br 84/97 od 05.05.1997. godine  
KRIVI SU  
Zato što su:  
DA. 21.11.2002.godine, oko 18,45 časova u B. u ul. V.R. na platou ispred
kafiterije „A.“ ozbiljno prijetili i napali službena lica u vršenju poslova
javne bezbjednosti, a okrivljeni M.V. i teško tjelesno povrijedio oštećenog
policajca M. G.., na način što je najprije okrivljeni M.V., ugledavši
policajce koji su stajali u blizini obratio se istima za pomoć riječima:
„policijo, maknite mi ovoga čitav dan me maltretira“, pa su policajci mislići
da se radi o svadji izmedju okrivljenih prišli istima radi obavljanja
službenog razgovora kada im se okrivljeni M.A. obratio riječima „šta ćete Vi
jebem vas usta“, a zatim nasrnuo na policajca oštećenog K.R. i udario ga više
puta stisnutom pesnicom u predjelu glave i tijela, a zatim je na oštećenog K.
nasrnuo i okrivljeni M.V. gurajući ga, a nakon što je oštećeni M. pokušao da
zaštiti K., tom prilikom ga je okrivljeni M.V. udario stisnutom pesnicom u
predjelu glave – lijevog  oka nastavljajući da ga čupa i gura, pa je policajac
M.G.bio primoran da upotrijebi službenu palicu kojom je udario okrivljenog
M.A., za koje vrijeme je okrivljeni M.A. oborio oštećenog K. na pločnik i
nastavio i dalje da ga tuče, zatim je policajac K.R. radio stanicom pozvao
dežurnu službu CB B., nakon čega mu je okrivljeni M.A. oteo radio stanicu i
bacio na betonski pločnik, u kojem trenutku su oštećenima K.R. i M. G.
pritekli u pomoć interventna partola CB B. u sastavu Ć. M. i B. V., pa su uz
njihovu pomoć uspjeli da saV.ju okrivljene M.A. i M.v. da bi nakon toga
okrivljeni M.A. u službenim prostorijama CB B., nakon privodjenja upućivao
riječi prijetnje oštećenom M. G. „ubiću te“, a oštećenog K. je udario rukama
na kojima su se nalazile lisice u predjelu grudi, kojom prilikom su oštećenom
K.R. okrivljeni M.A. i V. nanijeli lake tjelesne povrede u vidu: krvnog
podliva kože u predjelu lijeve ušne školjke, i u predjelu ispod lijevog uva,
više prugastih krvnih podliva kože u predjelu zadnje strane vrata i u
medjulopatičnom predjelu, više nagnječina( krvnih podliva i oguljotina) kože u
predjelu zadnjeg zida desne polovine grudnog koša, u donjoj trećini u desnoj
polovini slabinskog predjela, i krvni podliv u desnoj polovini potiljačnog
predjela, dok je okrivljeni M.V. oštećenom M. G. nanio povrede koje skupno
procijeno predstavljaju tešku tjelesnu povredu u vidu preloma lijevog
poprečnog nastavka četvrtog slabinskog pršljena, krvni podliv kože u predjelu
lijeve bočne strane grudnog koša i trbuha, u nivou zadnje pazdušne linije,
krvni podliv kože u predjelu zadnjeg zida lijeve polovine grudnog koša, u
zadnjoj trećini, krvni podliv kože u predjelu desne bočne strane grudnog koša
i trbuha, krvni podliv kože u predjelu prednje strane vrata, krvni podliv kože
u predjelu lica sa lijeve strane, krvni podliv kože u predjelu kapka lijevog
oka, krvni podliv kože u predjelu lijeve ušne školjke, i krvni podliv kože u
predjelu unutrašnje strane lijeve polovine donje usne.  

čime su kao saizvršioci izvršili krivično djelo – napad na službeno lice u vršenju službene dužnosti iz čl. 376 st. 3 u vezi sa st. 1 i st. 2 u vezi sa čl. 23 KZ CG, a okrivljeni M.V. i krivično djelo – teška tjelesna povreda iz čl. 151 st. 1 KZ CG

Pa sud okrivljenog M. A. primjenom čl. 4, 32, 36 , 42 KZ CG i članova 350,
360 i 364 ZKP-a.  
OSUĐUJE  
Na kaznu zatvora u trajanju od 6 /šest / mjeseci, u koju kaznu mu se uračunava
vrijeme provedeno u pritvoru od 21.11.2002.godine do 21.12.2002.godine.  
Okrivljenom M. V. primjenom citiranih članova te čl. 45, 46, i 48 KZ CG
utvrdjuje  
-  za krivično djelo – napad na službeno lice u vršenju poslova bezbjednosti
iz čl. 376 st. 3 u vezi sa st. 2 i 1 u vezi sa čl. 23 KZ CG – kaznu zatvora u
trajanju od 2 /dva/ mjeseca.  
- za krivično djelo – teška tjelesna povreda iz čl. 151  st. 1 KZ CG - kaznu
zatvora u trajanju od 2 /dva/ mjeseca.  
i primjenom citiranih članova  
OSUDJUJE  
Na jedinstvenu kaznu zatvora u trajanju od 3 /tri / mjeseca, u koju kaznu mu
se uračunava vrijeme provedeno u pritvoru od 21.11.2002.godine do
21.12.2002.godine.  
Okrivljeni su dužni da plate troškove krivičnog postupka u iznosu od po 100
eura  u roku od 15 dA. od pravosnažnosti presude pod prijetnjom izvršenja  
O b r a z l o ž e nj e  
Optužnicom Osnovnog državnog tužioca u Baru, Kt.br. 565/02 od
31.12.2002.godine, koja je precizirana. na glavnom pretresu dana.
18.05.2009.godine, okrivljenima je stavljeno na teret da su kao saizvršioci
izvršili krivično djelo – napad na službeno lice u vršenju poslova bezbjenosti
iz čl. 190 st. 2 u vezi sa st.1  KZ RCG, u vezi sa čl. 22 KZ SRJ,a okrivljenom
M. V. da je izvršio i krivično djelo – teška tjelesna povreda iz čl. 36 st. 1
KZ RCG.  
Okrivljeni M.A. je u svojoj odbrani u bitnom naveo da je zajedno sa svojim
bratom bio na slavi kod kumova. Po običaju malo su mezili i pili. Konkretno on
je popio četiri piva i bio je u pripitom stanju. Nakon dvoiposatne posjete,
odlučio je da zajedno sa svojim bratom ode u posjetu njihovim ujacima R. P. i
D. koji žive u M. naselju. Krećući se iz pravca ulice M. T. prema centru
grada, negdje kod kafiterije "A.", okrivljeni M.A. se obratio svom bratu
riječima "jedi govna, jebem te usta", izazvan njihovom medjusobnom raspravom.
Nije primjetio policajce sa druge strane ulice koji su išli njima u susret.
Nakon nekoliko sekundi pošto je ono rekao svom bratu, osjetio je jak udarac u
potiljak glave, vjerovatno stisnutom pesnicom. Zateturao se malo naprijed,
načinio dva, tri koraka, a zatim se okrenuo i primjetio uniformisanog
policajca srednje visine, srednje razvijenog, crnog, koji je nastavio da ga
udara, pri čemu je pao na pločnik. Dalje je naveo da se u tom trenutku
mahinalno branio i rukama i nogama, bio je u čudu šta se dešava. Dok sve ovo
traje, njegov brat okrivljeni M.V. pokušava da smiri situaciju. Sve je ovo
trajalo nekih tri do četiri minuta. Nakon toga, neko je zvao pojačanje koje ih
je razdvojilo, a potom i privelo u CB B.. Pojasnio je da se mahinalno branio
dok je ležao leđima okrenut pločniku, i ne zna da li je nekom od policajaca
nanio povredu, kao i dok se nalazio u marici jedan policajac koji se nalazio
tačno iza njega, udario ga je još dva, tri puta u predjelu glave. Konačno, žao
mu je što se sve ovo desilo, osjeća se krivim i napominje da nije imao namjeru
bilo koga da izaziva, a pogotovo ne radnike CB B..  
Okrivljeni M.V. je u svojoj odbrani u bitnom naveo da se kritičnog dana., a
bio je Aranđelovdan, sa svojim bratom A. dogovorio da obiđu kumove i dva ujaka
koji slave ovu slavu. Kako to obično biva na slavama, malo su zamezili i
popili. Priznaje da je da je kao i njegov brat A. bio u pripitom stanju, ali
je bio sposoban da rasuđuje stvari i ponašanja. Nakon posjete kumovima, negdje
između 18 i 19 uputili su se prema M. naselju u posjetu svojim ujacima. Kako
su bili u pripitom stanju prepirali su se oko nekih ličnih stvari, tačnije
okrivljeni M.V. je osuđivao brata zbog nekog njegovog ponašanja. Bili su
prilično glasni, glasniji nego obično. Okrivljeni M.V. je dalje naveo da mu se
negdje ispred kafiterije A., odnosno preko puta kafiterije "A." gdje je zgrada
SDK, okrivljeni M.A. obratio riječima "jedi govna, jebem te usta". Njima sa
suprotne strane su u susret nailazila dva uniformisana. policajca, i
okrivljeni M.V. pretpostavlja da su policajci u samom mimohodu obratili pažnju
na njih dvojicu, čuvši one riječi. Nakon mimoilaženja, i nakon nekoliko
sekundi, A. je pao na pod. Pretpostavlja da je A. pao od udarca palice jednog
od policajaca sa kojim su se mimoišli. Ne sjeća se da su pomenuti policajci
njima nešto rekli prije ovog fizičkog napada. Na ovakvo ponašanje policajca
koji je udario njegovog brata, okrivljeni M.V. je rekao nemojte molim vas, i
tom prilikom pokušao da razdvaja, odnosno da spriječi drugog policajca da se
nasilnički ponaša prema njegovom bratu. Moguće je da je u odbrani svog brata
nekom naneo povredu, ali se toga ne sjeća, sjeća se da je razdvajao i uporno
vikao "nemojte, molim Vas nemojte". U policijskoj stanici je saznao da je neko
od policajaca zadobio povrede. Sve je ovo trajalo nekih pet minuta, ne zna
odakle se stvorilo pojačanje koje ih je razdvojilo i sprovelo kolima u
policiju. Konačno je naveo da mu je žao zbog svega ovoga što se desilo.  
U dokaznom postupku sud je proveo sledeće dokaze: pročitan je  iskaz svjedoka
O. A.  sa zapisnika od 04.12.2002.godine, iskaz oštećenog K.R.  iz prethodnog
postupka sa zapisnika od 06.12.2002.godine i sa glavnog pretresa od
27.04.2004.godine, iskaz svjedoka Š. H..  iz prethodnog postupka sa zapisnika
od 06.12.2002.godine, iskaz oštećenog M. G..  iz prethodnog postupka sa
zapisnika od 06.12.2002.godine, iskaz svjedoka Đ. J.  iz prethodnog postupka
sa zapisnika od 10.12.2002.godine, iskaz svjedoka B. V.  iz prethodnog
postupka sa zapisnika od 10.12.2002.godine  i sa glavnog pretresa  od
27.04.2004.godine, iskaz svjedoka Ć.M. iz prethodnog postupka sa zapisnika od
20.12.2002.godine  i sa glavnog pretresa  od 27.04.2004.godine, nalaz i
mišljenje vještaka medicinske  struke dr K. N. od 23.12.2002.godine, izvod iz
KE za okrivljene M.v. i M. A. MUP CB B. od 04.05.2004.godine i nalaz i
mišljenje vještaka medicinske struke dr. K. N. od 27.03.2009.godine.  
Svjedok O. A. je u svom iskazu u predhodnom postupku u bitnom naveo da se
kritičnog danA. šetao po gradu sa svojom suprugom. Negdje kod kafiterije A.,
sreo je poznanika sa kojim se zna od ranije. U razgovoru sa njim, negdje oko
pola šest ili 15 do šest, primjetio je dvojicu policajaca koji su stajali na
suprotnom djelu ulice, tačnije na novoj popločanoj ulici koja se nalazi kod
zgrade ZIB-a nešto naspram poslovnice E.. Predmetni događaj pamti od momenta
kada je primjetio momka koji prelazi ulicu sa njegove strane, preskače ogradu
sa suprotne strane ulice i prilazi policajcima. Taj momak je bio u crvenoj
majci, srednje građe, pošto je padao mrak nije mogao sa sigurnošću da ga
pozna, samo se sjeća te crvene majce. Prelazak ulice i preskakanje ograde od
strane ovoga momka je bilo tako žustro da mu je skrenulo pažnju. Dalje je
naveo da je ovaj momak u crvenoj majci prišao jednom od policajaca i udario
ga, ali ne zna da li ga je udario otvorenom šakom ili pesnicom. Ono što može
da kaže sa sigurnošću je to, da je ovaj momak prvi udario policajca .
Odmah nakon toga prilazi i ovaj drugi momak koji je bio malo krupniji i koji
je imao džemper sivkaste boje. Policajac kojeg je udario momak u crvenoj majci
malo je posrnuo, a odmah nakon toga se pridigao, i krenuo ka ovim momcima, dok
je drugi policajac izvadio službenu palicu. Svjedok je dalje naveo da ne zna
da li je došlo do razmjene udaraca, jer kako je nastala opšta gužva nije mogao
vidjeti.  Policajcu koji je izvadio službenu palicu prišao je onaj momak u
crvenoj majci, a nastavak guranja teče tako što su se podjelili dvoje na
dvoje. Kako je primjetio da se radi o službenim licima odlučio je da im priđe
svima . Prišao je istog momenta, a sa njim je prišao i njegov kolega Š..
Njih dvojica su uhvatili ovog krupnijeg u sivoj majci i ruku su mu držali u
položaju poluge. U momentu dok su prilazili toj gužvi, zatekli su momka koji
je bio u crvenoj majci i koji je bio najagresivniji da leži na zemlji i
policajce koji su pokušali da ga saV.ju, i koliko je mogao da primjeti između
njih tada nije bilo razmjene udaraca. Međutim, kako je   svjedok naveo
primjetio je da ovaj momak u crvenoj majci, koji je bio na zemlji, uputio
udarac mlađem kolegi od ove dvojice, i taj udarac mu je zadao u predjelu glave
i to na lijevoj strani. Ovaj drugi momak u sivoj majci je stajao po strani i
nije davao nikakav otpor, tako da su ga svjedok i njegov kolega Š. uhvatili za
ruke i bez problema je stavljen u kombi. U tom momentu dolazi interventna
jedinica koja je odmah prišla ovom momku u crvenoj majci, koji je i dalje
pružao otpor. Digli su ga sa zemlje, stavili mu lisice i ubacili ga u kombi.
Dok je sve ovo trajalo on je njima pružao otpor ali ne u smislu udaraca već je
tu bilo izvjesnog čupanja, rvanja, psovki.  
Svjedok oštećeni K.R. je u svom iskazu u predhodnom postupku u bitnom naveo da
je toga dana. bio raspoređen na poslovima kontrole i regulisanja saobraćaja u
užem dijelu grada, u periodu od 14,00 do 22,00 časa u sastavu pješačke
kontrole. Negdje oko 18,40 časova on i njegov kolega M.G.prolazili su pored
kafiterije A., i u tom trenutku sa suprotne strane ulice ispred "S.k." na
trotoaru primjetili su dva lica kako se međusobno guraju i prepiru. U jednom
momentu jedan od ove dvojice koji je bio krupniji, obraća im se riječima
"policijo, maknite mi ovog, čitav dan me provocira". Kada je ovaj krupniji
izgovorio te riječi, svjedok i njegov kolega krenuli su prema njima, prešli su
ulicu, i u tom momentu ovaj drugi momak koji je bio slabije građe i koji je
bio u crvenoj majci doviknuo im je "šta ćete vi, usta vas jebem". Prišli su
ovim momcima, svjedok oštećeni K.R. je pokušao da na neki način normalno
popriča sa tim mladim čovjekom, ali ga je tada ovaj mladić udario stisnutom
pesnicom u predjelu slijepočnice lijevog oka. Od udarca mu je ispala službena
sveska, kapa sa glave. Ovo lice je nastavilo seriju udaraca prema njemu
stisnutom pesnicom, što po glavi što po tijelu. Ovo drugo krupnije lice je
nasrtalo prema njemu, međutim, ne u smislu udaraca nego više guranja. Njegov
kolega je pokušao da odvrati ovo krupnije lice, a on je dozivao u pomoć, čak
je u jednom trenutku dohvatio radio stanicu i uspio da traži pomoć od
policije. Tada ga ovo lice u crvenoj majci uhvatilo za ruku i istrglo mu radio
stanicu koju je bacio na pločnik. Dalje je naveo, da u tom trenutku pada
zajedno sa ovim momkom u crvenoj majci na pločnik, i dok su se rvali,  još
jednom je pokušao da dozove policiju preko radio stanice i u tome uspio.
Napomenuo je da je ovaj momak bio toliko jak, da nije uspio da mu stavi ruku u
polugu, i da ga na taj način obuzda. Dok su se njih dvoje rvali, njegov kolega
je pokušao da saV. ovog krupnijeg, ali se nije moga sjetiti što se između njih
dešavalo, ali se sjeća da su u jednom momentu priskočila dva policajca u
civilu, koja su ovom krupnijem momku stavili polugu, i na taj način ga saV.li,
a dok se on rvao sa ovim momkom u crvenoj majci, pristigla je interventna
jedinica koja ga je na neki način odvojila od njega. Ovo lice u crvenoj majci
je i dalje pružalo otpor, pretilo mu je, upućivalo psovke. Uspjeli su jedva da
ga ubace u kombi, jer je i dalje pružao otpor i rukama i nogama. Vezali su mu
jednu ruku lisicama za sic, međutim u svoj toj njegovoj žestini uspio je da
iščupa sic i udari kolegu M. G... Što se tiče ovog drugog momka, ono nije
pružalo nikakav otpor i normalno je ušlo u kombi. Konačno je naveo da ga je
momak u crvenoj majci dok su bili u CB B. udario u grudi. Nije se pridružio
krivičnom gonjenju niti postavio imovinskopravni zahtjev.  
Svjedok Š. H. je u svom iskazu u predhodnom postupku u bitnom naveo da radi na
poslovima rukovodioca bezbjednosnog sektora. Te večeri kretao se putničkim
vozilom iz pravca Š. prema gradu i prošao je pored robne kuće, kada je u
jednom momentu uočio gužvu.U prvi mah je pomislio da su u pitanju neka djeca,
ali je odmah zatim uočio bijele narukave što mu je ukazivalo da se radi o
policajcima. Pozicija aktera ove tuče je bila takva da su bili podvojeni po
dvojica, a razmak između te dvije grupe je bila nekih 5 do 10 metara. Dalje je
naveo da su sva četvorica bila u ležećem položaju. Zaustavio je vozilo, upalio
sva četiri žmigavca na vozilu, izletio iz vozila i uputio se u pravcu
zbivanja. Prvo je prišao kolegi M. koji je bio u težoj situaciji. Uhvatio je
ovo lice koje je bilo u civilu za ruku, napravio mu polugu i odvojio ga od
kolege M.. Okrenuo se na desnu stranu gdje se nalazio kolega K. i primjetio je
da su se njih dvojica pridigli. Uhvatio je A. za lijevu ruku i uputio mu
riječi nemoj slučajno da pokušaš bilo šta. A. je bio u alkoholisanom stanju.
Istog časa pojavila se interventna jedinica. Konačno je naveo, da što se tiče
same situacije u momentu prilaska ovim ljudima koji su bili u konfliktu, ne
može reći da je primjetio razmjenu bilo kakvih udaraca, već je to bilo samo
neko rvanje i čupanje i ništa više od toga. Dok je interventna ubacivala V. i
A. u kombi, V. je bez problema ušao, dok je A. nastavio da se bori u namjeri
da se otrgne i da ode sa lica mjesta.  
Svjedok oštećeni M.G.je u svom iskazu u predhodnom postupku u bitnom naveo da
je toga dana. radio u drugoj smjeni sa kolegom K. na poslovima regulisanja
saobraćaja u okviru policijske patrole. Negdje oko 19 časova nalazili su se na
prostoru kod R. K. i to ispred kafiterije "A." i kretali se u pravcu CB B..
Ova dvojica sa kojima su imali kontakt i konflikt kretali su se sa druge
strane ulice i bili su u blizini butika „B.“. U momentu dok su se ta dva lica
gurkala između sebe i nešto raspravljala, jedan od njih dvojice koji je bio
krupniji, obratio im se u pomoć, rekavši nešto u smislu "policijo, pomozite
mi, čitav dan me maltretira i provocira". Krenuli su prema ovim momcima,
prešli su ulicu i kada su stigli do njih, njegov kolega je upitao ovo manje
lice za koje su kasnije saznali da se zove A., šta je, u čemu je problem. Tada
im ovo niže lice upućuje riječi "šta ćete vi, jebem vas usta", a odmah nakon
toga udara kolegu K. zatvorenom pesnicom u predjelu glave. Njima prilazi i ovo
krupnije lice, a svjedok oštećeni M. kako nije znao sa kakvom namjerom im
prilazi, uhvatio ga je za ruku, ali ga je ovo lice za koje je kasnije saznao
da se zove V., udarilo desnom rukom stisnutom pesnicom u predjelu glave ispod
lijevog oka. Tu nastaje čupanje, guranje između njih dvojice, a što se tiče
njegovog kolege i ovog drugog nižeg lica ne zna ništa, jer su mu bila iza
leđa, ali je ipak vidio da su pali. Svjedok oštećeni je dalje naveo da je u
jednom momentu izvadio službenu palicu i upotrebio je prema licu koje ga je
fizički napalo. To lice se smirilo i povuklo, ali je na neki način i dalje
pravilo trzaje u smislu da priskoči ovom drugom licu. U tom momentu prišla su
dva lica u civilu koji su njihove kolege, O. A. i Š. H. koji su uhvatili ovo
drugo krupnije lice za ruku i saV.li ga. Njegov kolega se i dalje borio sa
ovim sitnijim licem. Nakon ovoga,  primjetio je interventnu jedinicu i kolegu
u civilu Đ. J., a onda su svi  zajedno pokušali da odmaknu ovo niže lice od
njihovog kolege. Zatim su to isto lice pokušali da ubace u kombi pri čemu je
to lice i dalje pružalo jak otpor. Kada su ga ubacili u kombi, vezali su mu
lisicama ruke za sic, međutim to lice je uspjelo da odvali sic i tada ponovo
pokušava da svjedoka oštećenog M. udari po glavi i tijelu. Ovo krupnije lice
nije pružalo nikakav otpor. Kada su stigli u stanicu policije, ono lice koje
je pružalo najžešći otpor udarilo je njegovog kolegu K. svezanim rukama,
upućivao mu pogrdne riječi i psovke, prijeti je da će ga ubiti. Konačno je
naveo da ne postavlja imovinskopravni zahtjev, ali se pridružuje krivičnom
gonjenju.  
Svjedok Đ.J. je u svom iskazu u predhodnom postupku u bitnom naveo da je toga
dana. bio u civilu i da se nalazio u centru grada ispred R. K.. Negdje oko 19
časova, iznenada je primjetio da se preko puta kafiterije A., kod zgrade ZDK
stvara neka gužva. Primjetio je kolege policajce i odmah pritrčao da vidi šta
se dešava. Dok je prilazio mjestu događaja, uočio je da mlađi M. udara
njegovog kolegu K.R. u predjelu lica, od kojeg udarca K. pada na pločnik. Kako
je vidio da se mlađi M. ne zaustavlja, priskočio je, i sprečio mlađeg M. u
pokušaju da nanese još koji udarac njegovom kolegi K.. Tu se pojavio i kolega
O. koji je njemu- Đ. pomogao oko sprečavanja nasrtaja M.. Primjetio je, da je
stariji M. udario kolegu M. pesnicom u predjelu desne jabučice, nakon čega ga
M. savlađuje, tako što je starijem M. napravio polugu u predjelu lakta.
Svjedok je dalje naveo da je sve ovo trajalo oko 2 minuta, nakon čega je došla
interventna jedinica. Stariji M. je odmah ušao u kombi, dok se mlađi M. i
dalje opirao, psovao je i upućivao prijetnje službenicima, i na putu ka CB B.
u kombiju   udario kolegu M. u predjelu lica. U CB B. prilikom davanja izjave,
mlađi M. se zaletio prema kolegi M. i onako svezanih ruku pokušavao da ga
udari. Stariji M. je bio mirniji od mlađeg M., postupao je po naređenjima, dok
je mlađi bio agresivan, odbijao je naređenja službenih lica, čudno se ponašao.  
Svjedok B. V. je u svom iskazu u predhodnom postupku u bitnom naveo da je te
noći preuzeo smjenu, i negdje oko 7 naveče dobio je poziv za pomoć od jedne od
saobraćajnih patrola. On i kolega Ć. M. su službenim kombijem i upaljenim
rotacionim svijetlima stigli na lice mjesta. Izašao je iz kobija, i na
prostoru gdje se sve to odigravalo- kod butika B., zatekao je opšte komešanje.
Učesnici su bili braća M. i dvojica policajaca K. i M. . Dok je to gledao,
nije bilo nikakvog razmjenjivanja udaraca ni sa koje strane. Prišao je ovom
starijem od braće M., uhvatio ga je za ruku, stavio mu polugu i bez otpora ga
priveo blizu kombija, a kada se okrenuo vidio je kolegu Ć. sa jednim
policajcem koji je učestvovao u tuči, kako savlađuju drugog M. i privode ga
kombiju. Za razliku od V. koji nije pružao nikakav otpor, ovaj drugi A. je
pružao jak otpor pri savlađivanju. U kombi su prvo ubacili A., bilo je jako
teško, stavili su mu lisice na jednu ruku i vezali ga za sjedište. V. je ušao
u kombi bez ikakvih problema. Primjetio je, da je u kombiju A. uspio da se
oslobodi lisica i da je napao M.. Tada se kolega Ć. povukao nazad i ponovo mu
stavio lisice. Kada su stigli u CB B. A. je i dalje psovao i vrijeđao, i u
jednom trenutku je ponovo napao kolegu M. da ga udari, ali kako svjedok
navodi, nije siguran da li je A. uspio u tome.  
Svjedok Ć. M. je u svom iskazu u predhodnom postupku u bitnom naveo da je
policajac koji radi pri interventnoj jedinici CB B.. Te večeri je, negdje oko
19 časova preuzeo smjenu zajedno sa kolegom B.. Odmah po preuzimanju smjene
javljeno im je da  jedna od saobraćajnih policiskih patrola traži pomoć. Kada
su stigli na lice mjesta, zatekli su situaciju u kojoj su učestvovali dva
policajca i dva civila od kojih je jedan bio A., a za drugog su tek kasnije
saznali da se zove V., i da je A. rođeni brat. Ono što se moglo vidjeti je to,
da je došlo do obračuna između braće M. sa jedne strane i kolega policajaca M.
i K. sa druge strane. Svedok je naveo da nije vidio nikakvu razmjenu udaraca,
više je ličilo na komešanje i guranje. Prišao je A., napravio mu polugu, a
kolega B. je prišao V.. Napominje da je imao velike probleme sa A. da ga
obuzda, ali je ipak uspio da ga privuče kombiju u čemu mu je pomogao i jedan
od policajaca, K. ili M.. Pri samom ubacivanju A. u kombi, pošto je pravio
veliki otpor, pripomogao mu je i kolega B.. Za sve ovo vrijeme V. nije pravio
nikakve probleme. Kada su ih ubacili u kombi, V. nisu vezali, dok je A. bio
vezan lisicama za sjedište od kombija. Kada su svi ušli u kombi, svjedok je
naveo da je A. nekako uspio da se oslobodi lisica, i uspio da udari kolegu M.
koji se nalazio iza njega. Kada su došli u CB Bar i kada su svi zajedno bili u
kancelariji dežurne službe, A. je još jedanput onako vezanih ruku uspio da se
digne sa klupe i udari kolegu K. u grudi  
Iz nalaza i mišljenja vještaka medicinske struke dr. K. N. od
23.12.2002.godine utvrđeno je da su dana. 22.11.2002.godine K.R. i
M.G.povrijeđeni u Baru u ulici V. R., na platou ispred kafiterije A., oko
18,45 časova. K.R. je zadobio sledeće povrede: krvni podliv kože u predjelu
lijeve ušne školjke i u predjelu ispod lijevog uva, više prugastih krvnih
podliva kože u predjelu zadnje strane vrata i u međulopatičnom predjelu,
nagnječenje (krvni podlivi + oguljotine) kože u predjelu zadnjeg zida desne
polovine grudnog koša, u donjoj trećini i u desnoj polovini slabinskog
predjela, krvni podliv kože u desnoj polovini potiljačnog predjela. Navedene
povrede koje je zadobio K.R. predstavljaju u vrijeme nanošenja, procjenjene
kako pojedinačno, tako i u svom ukupnom djelovanju, laku tjelesnu povredu i
nanešene su dejstvom tupine zamahnutog mehaničkog oruđa, u šta bi spadalo:
stisnuta pesnica, šaka, noga i sl. M.G.je zadobio sledeće povrede:- prelom
lijevog poprečnog nastavka četvrtog slabinskog pršljena, krvni podliv kože u
predjelu lijeve bočne strane grudnog koša i trbuha, u nivou zadnje pazušne
linije, krvni podliv kože u predjelu zadnjeg zida lijeve polovine grudnog
koša, u donjoj trećini, krvni podliv kože u predjelu desne bočne strane
grudnog koša i trbuha, krvni podliv kože u predjelu prednje strane vrata,
krvni podliv kože u predjelu lica sa lijeve strane, krvni podliv kože u
predjelu kapaka lijevog oka, krvni podliv kože u predjelu lijeve ušne školjke,
krvni podliv kože u predjelu unutrašnje strane lijeve polovine donje usne.
Navedene povrede koje je zadobio M.G. predstavljaju u vrijeme nanošenja,
skupno procijenjeno, tešku tjelesnu povredu i nanešene su dejstvom tupine
zamahnutog mehaničkog oruđa, u šta bi spadalo: stisnuta pesnica, šaka, noga i
sl.  
U nalazu i mišljenju vještaka medicinske struke dr. K. N. od
27.03.2009.godine, koji je dat nakon primjedbi branioca okrivljenih na osnovni
nalaz,  navedeno je da sve povrede koje je konkretnom prilikom zadobio M.G.,
bliže navedene u osnovnom nalazu, same za sebe predstavljaju laku tjelesnu
povredu. Međutim, navedene povrede skupno procijenjeno predstavljaju tešku
tjelesnu povredu s obzirom da su prouzrokovale otežani hod kod M.G.zbog
redukovane snage mišića podizača desnog stopala, a što je učinilo da
Lazarevićev znak desno bude pozitivan na 70°. Hod je jedna od osnovnih-važnih
životnih funkcija, a čak i prolazni funkcionalni poremećaji važnih životnih
funkcija kao što je hod, predstavlja krucijalni kvalifikatorni element i
uslovljava da je povreda koja je uslovila takvo stanje -teška tjelesna
povreda. Na osnovu raspoložive medicinske dokumentacije može se utvrditi da je
otežani hod sa redukovanom snagom mišića podizača stopala i pozitivnim
Lazarevićevim znakom na 70°, posledica predmetnog povređivanja M.G., te da
nije posledica nekog eventualnog oboljenjaili ranijeg povrijeđivanja
imenovanog.  
Iz izvoda iz kaznene evidencije za okrivljene M.v. i M. A. MUP CB B, od
22.11.2002.godine utvrđeno je da je M.V. osuđivan presudom Osnovnog suda u
Baru K.br 84/97 od 05.05.1997. godine zbog krivičnog djela iz čl. 172/3/1
KZRCG(ugrožavanje javnog saobraćaja)na zatvor 30 dana. uslovno na 1 godinu,
dok je M.A. osuđivan presudom Višeg suda u Podgorici K.br.219/97 od
06.12.2000.godine zbog krivičnog djela iz čl. 30/2/3 KZRCG u vezi sa čl. 19
KZSRJ(ubistvo u pokušaju) na kaznu zatvora u trajanju od 3 godine.  
Ocjenom izvedenih dokaza nesporno je utvrđeno da su okrivljeni izvršili
krivična djela na način bliže opisan u izreci presude.Okrivljeni su u bitnom
negirali izvršenja krivičnih djela koje im je stavljeno na teret, navodeći da
su zapravo oni, nakon međusobne rasprave, bili napadnuti od strane jednog
policajca, koji je M. A., bez ikakvog povoda, udario u predjelu glave. Dalje
su u bitnom naveli da su se branili od udaraca policajaca, te da je moguće da
su u tome i zadali po neki udarac oštećenima. Međutim, sud ne prihvata odbrane
okrivljenih smatrajući da su date sa ciljem izbjegavanja krivičnopravne
odgovornosti, a njihove odbrane su u cjelosti demantovane iskazima oštećenih
kao i iskazima ostalih saslušanih svjedoka tokom postupka. Naime, sud u
cjelosti prihvata iskaze svjedoka oštećenih K. i M., a koji iskazu su u bitnim
detaljima u cjelosti saglasni, pa ih kao takve sud cijeni kao istinite i
objektivne. Iz njihovih iskaza se nesporno utvrđuje da ih je konkretnom
prilikom M.V. pozvao i od njih zatražio pomoć riječima da ga okrivljeni A.
cijeli dan maltretira. Nakon što su prišli okrivljenima, M.A. je oštećenog K.
udario stisnutom pesnicom u predjelu slijepočnice lijevog oka, a zatim
nastavio seriju udaraca prema njemu stisnutom pesnicom, što po glavi što po
tijelu. Kako navodi oštećeni K., M.V. je tada nasrtao na njega i gurao ga. Iz
iskaza oštećenog K. se dalje utvrđuje da je potom, zajedno sa okrivljenim M.
A. pao na pločnik i nastavio sa njim da se rva. Iz iskaza oštećnog M. G..
utvrđuje se da je, nakon što im je uputio riječi "šta ćete vi, jebem vas
usta", M.A. oštećenog K. zatvorenom pesnicom udario u predjelu glave, da bi
potom M.V. oštećenog M. udario desnom rukom stisnutom pesnicom u predjelu
glave ispod lijevog oka. Tada nastaje čupanje i guranje između njih dvojice, a
za to vrijeme su okrivljeni A. i oštećeni K. bili na pločniku i borili se.  
Iz iskaza ovih svjedoka oštećenih se ne može zaključiti da je okrivljeni M.V.
pesnicom udario oštećenog K. u predjelu glave, niti da ga je zajedno sa A.
oborio na pločnik i nastavio i dalje da ga tuče, kako mu je to preciziranom
optužnicom stavljeno na teret, već se iz iskaza oštećenog K. može nesporno
zaključiti da je M.V. nasrtao na njega, ali ne u smislu udaraca nego guranja,
te da je pao na pločnik samo sa A. i da je nastavio dalje da se bori samo sa
njim. Nigdje ovaj oštećeni ne navodi da ga je M.V. oborio na pločnik, niti da
ga je, nakon što je oštećeni pao na pločnik, udarao. To se ne može zaključiti
ni iz iskaza oštećenog M. Iz tog razloga je u tom dijelu je sud i precizirao
izreku presude, smatrajući da je navedenim preciziranjem tačnije predstavljeno
utvrđeno činjenično stanje. Takođe iz iskaza oštećenog M., te ostalih
saslušanih svjedoka se nesporno utvrđuje da je, nakon privođenja u CB B., M.A.
nastavio i dalje da vrijeđa i prijeti, govoreći M. da će ga ubiti, nakon čega
je i oštećenog K. udario rukama, na kojima su se nalazile lisice, u predjelu
grudi. Prema tome, za sud je nesporno da su se okrivljeni konkretnom prilikom
ponašali upravo onako kako je to opisano u izreci presude. Iz jasnog, stručnog
i objektivnog naza i mišljenja vještaka medicinske struke, i to kako osnovnog
tako i dopunskog, nesporno se utvrđuje da je oštećeni K.R. konkretnom prilikom
zadobio laku tjelesnu povredu,  a oštećeni M.G.tešku tjelesnu povredu, koje
povrede su bliže opisane u izreci presude. Oba nalaza sud u cjelosti prihvata
kao jasne, stručne i objektivne. Nesporno je utvrđeno da su  povrede koje je
zadobio oštećeni M. nanijete od strane M. V., jer je konkretnom prilikom
kontakt sa M. imao samo okrivljeni V., i to tako što ga je prvo udario
pesnicom po licu, a zatim nastavio da se čupa i gura sa njim.  
Prema tome, nesporno je utvrđeno da se predmetni događaj desio upravo na način
kako je to predstavljeno u izreci presude, a da su oštećeni, kritičnom
prilikom postupali kao službena lica, pokušavajući da obave službeni razgovor
sa okrivljenima. Konkretnom prilikom su oštećeni bili u policijskim
uniformama, pa je tako nesporno da su okrivljeni znali da se radi o službenom
licu. u smislu ovog krivičnog djela. Pod napadom na  službeno lice
podrazumijevaju se svi oblici upotrebe sile u odnosu na tjelesni integritet
službenog lica koji, kad ima posledicu laku tjelesnu povredu, predstavlja teži
oblik ovog krivičnog djela, dok je prijetnja napadom stavljanje u izgled
službenom licu da će se napasti na njegov tjelesni integritet.  
Konkretnom prilikom okrivljeni su postupali sa umišljajem jer su znali da
napadaju službeno lice u vršenju službene dužnosti, odnosno bili su svjesni
svog djela i htjeli njegovo izvršenje. Takođe okrivljeni su postupali kao
saizvršioci jer su obojica učestvovala u radnji izvršenja krivičnog djela koje
im je stavljeno na teret, jer su preduzeli radnje koje su dio procesa
izvršenja ovog krivičnog djela, pri čemu su samo izvršenje djela htjeli kao
svoje i kao zajedničko.  
Prema tome, nesporno je utvrđeno da su se u radnjama okrivljenih stekli svi
bitni elementi bića krivičnog djela  napad na službeno lice u vršenju službene
dužnosti,  a u radnjama okrivljenog M.v. i krivičnog djela teška tjelesna
povreda.  
Sud je promijenio pravnu kvalifikaciju oglasivši okrivljene krivim za krivično
djelo napad na službeno lice u vršenju službene dužnosti iz čl. 376 st.3 u
vezi sa st.1 i st. 2 jer je Krivični zakonik povoljniji za okrivljene. Naime,
Krivičnim zakonom, koji je važio u vrijeme izvršenja krivičnog djela, za
krivično djelo napad na službeno lice u vršenju poslova bezbjednosti iz čl.190
st.2 u vezi sa st.1 KZRCG, bila je propisana. kazna zatvora u trajanju od 1 do
8 godina, dok je Krivičnim Zakonikom zaprijećenja kazna zatvor a u trajanju od
od 6 mjeseca do 5 godina.  
Odlučujući se za krivičnu sankciju na strani okrivljenih cijenjene su sve
olakšavajuće i otežavajuće okolnosti iz čl. 42 KZCG. Od olakšava­jućih
okolnosti na strani okrivljenih sud je cijenio njihove lične prilike i
porodične prilike, jer su u pitanju relativno mladi ljudi, oženjeni, da je
M.A. otac jednog djeteta, dok je M.V. otac troje djece, zatim protek vremena
od izvršenja krivičnog djela. Otežavajućih okolnosti na strani okrivljenog
M.v. nije bilo, dok je sud kao otežavajuću okolnost na strani M. A. cijenio
činjenicu da je do sada osuđivan. Imajući sve gore u vidu sud je okrivljenom
M. A. izrekao kaznu zatvora u trajanju od 6 mjeseci, u koju mu se uračunava
vrijeme, provedeno u pritvoru od 21.11.2002. godine do 21.11. 2002. godine,
dok je M. V. na osnovu čl.48 KZ najprije utvrdio za krivično djelo napad na
službeno lice u vršenju službene dužnosti kaznu zatvora u trajanju od 2
mjeseca, a za krivično djelo teška tjelesna povreda takođe kaznu zatvora u
trajanju od 2 mjeseca, nakon čega ga je osudio na jedinstvenu kznu zatvora u
trajnju od 3 mjeseca u koju mu se uračunava vrijeme, provedeno u pritvoru od
21.12.2002. godine do 21.12. 2002. godine. Naime, pri činjenici da na strani
okrivljenog M. V. nije bilo otežavajućih okolnosti, te imajući u vidu
okolnosti pod kojima je djelo učinjeno i nespornu činjenicu koju su istakli
svi saslušani svjedoci-policajci da se u principu M.V. ponašao korektno i
slušao njihova dalja naređenja, te da je čitav sukob inicirao M.A., koje
okolnosti, su po ocjeni suda naročito olakšavajuće u svom zbiru, a u
nedostatku otežavajućih okolnosti, ocijenjeno je da će se i sa kaznom zatvora
ispod zakonskog minimuma postići svrha kažnjavanja, zbog čega je okrivljenom
primjenom čl. 45 i 46 Krivičnog zakonika CG ublažena kazna. Izrečena kazna
zatvora po ocjeni suda odgovara težini izvršenog krivičnog djela i krivičnoj
odgovornosti okrivljenog i predstavlja mjeru koja je neophodna da bi se
postigla svrha kažnjavanja.  
Odluka o troškovima krivičnog postupka zasniva se na odredbi čl. 202.ZKP-a.
Okrivljeni su dužni da plate troškove krivičnog postupka u iznosu od po 100
Eura u roku od 15 dana. od dana pravosnažnosti, pod prijetnjom izvršenja, koji
troškovi se odnose na troškove vještačenja po vještaku medicinske struke u
iznosu od 147 €, kao i troškove za rad suda koji su određeni prema trajanju
,složenosti krivičnog postupka i imovinskim prilikama okrivljenog.  
Sa izloženog odlučeno je kao u izreci presude  
OSNOVNI SUD U BARU
DA. 20.05.2008.godine  
Zapisničar                                              PREDSJEDNIK VIJEĆA
SUDIJA
 A. Ćirović
Aleksandra Leković  
PRAVNA POUKA:Protiv ove presude može se izajviti žalba Višem sudu u Podgorici
u roku od 15 dA. od dA. prijema pismenog otpavka. Žalba se predaje ovom sudu u
dva primjerka.  
DNA: - u spise
         - 1 x ODT
    - 1 x okrivljenima
    - 1 x branilac, adv. Vladimir Marunović  