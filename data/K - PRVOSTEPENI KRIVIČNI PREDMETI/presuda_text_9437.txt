K.br. 484/05  
U IME NARODA  
OSNOVNI SUD U BARU, kao prvostepeni krivični, sudija Aleksandra Leković, kao
sudija pojedinac,  uz učeščće zapisničara Ane Ćirović, u krivičnom predmetu
protiv okrivljenih M.M. i R.S. zbog krivičnog djela prikrivanje iz čl. 256 st.
1 u vezi sa čl. 23  KZ CG, po optužnom predlogu ODT iz Bara Kt.br. 88/03 od
15.09.2005.godine, nakon održanog usmenog i javnog glavnog pretresa u
prisustvu zastupnika optužbe Zorana Vučinića i okrivljenog R.S. i u odsustvu
okrivljenog M.M. , donio je dana 28.02.2007.godine, a dana 30.11.2007. godine
javno objavio  
PRESUDU  
Okrivljeni  

M.M., od oca S. i majke S. rodjene L., rodjen ... godine u B., stalno nastanjen u B. , ul. J. T. br. .. , državljanin SCG, završio srednju školu, neoženjen, pismen, služio vojsku, srednjeg imovnog stanja, osudjivan i to presudom Osnovnog suda u Kotoru K br. 319/99  od 15.09.1999.godine i presudom Osnovnog suda u Baru K br. 41/01 od 27.06.2001.godine.

.  

R.S., zvanog B., od oca N. i majke S., rodjene R., rodjen ... godine u B., stalno nastanjen u B., naselje Š. – I. br. ..., student, državljanin SCG, oženjen, otac dvoje djece, pismen, nije služio vojsku, srednjeg imovnog stanja, osudjivan i to presudom Osnovnog suda u Baru K br. 159/00 od 01.06.2000.godine, presudom Osnovnog suda u Baru K br. 278/00 od 07.03.2001.godine.

Na osnovu čl. 363.st.1 tač.3 ZKP-a  
OSLOBADJAJU SE OD OPTUŽBE  
Da su:  
Dana 27. septembra 2002. godine, u naselju Š., u B., u cilju proturanja
primili mobilni telefon marke „Nokia 7650“, u vrijednosti 400 eura – stvar za
koju su znali da je pribavljena krivičnim djelom, na način što su prihvatili
ponudu maloljetnih U.D.i J.M. da uzmu i prodaju predmetni telefon, a koji su
ovi maloljetnici prethodno, istoga dana oduzeli – ukrali iz prodavnice mobilni
telefon „E.“ u B., da bi ga potom prodali nepoznatom licu, a okrivljeni M.M.
je dao maloljetnom U.D. iznos od 100 eura, kao nadoknadu za telefon,  
      \- čime bi kao saizvršioci izvršili krivično djelo- prikrivanje iz čl.256. st.1 u vezi sa čl. 23 Krivičnog zakonika


jer nije dokazano da su učinili djelo za koje su optuženi

Troškovi krivičnog postupka padaju na teret budžetskih sredstava suda.  
O b r a z l o ž e n j e  
Optužnim predlogom ODT Kt br. 88/03 od 15.09.2005.godine, okrivljenima je
stavljeno na teret izvršenje krivičnog djela bliže opisanog u izreci presude.  
Okrivljeni M.M. je u svom iskazu datom u prethodnom postupku u bitnom naveo da
apsolutno ništa ne zna u vezi sa telefonom marke „Nokia 7650“. Ne poznaje
J.M., dok U.D.poznaje, jer je to lice koje je stanovalo kod R.S., koji mu je
inače drug. U svom iskazu je dalje pojasnio da ne zna zašto je U.D.u CB B. dao
izjavu da mu je dao telefon kako bi ga prodao, te da je on – okrivljeni M.,
uzeo telefon a da U. nije dao pare. Kasnije je U. promijenio izjavu rekavši da
mu je okrivljeni dao pare. Na kraju je naveo da odgovorno tvrdi da nikada nije
bio zajedno sa  R.em  kada je U. dao telefon i da  nema nikakve veze sa tim
telefonom.  
Okrivljeni R.S. je u svojoj odbrani datoj u prethodnom postupku u bitnom naveo
da poznaje prvookrivljenog, kao i U.D.koji je jedno vrijeme živio u njegovoj
kući. Tačno je da mu je jednog dana U. pokazao jedan telefon marke „Nokia“, za
koji mu je rekao da ga je negdje nabavio, ali mu nije rekao na koji način ga
je pribavio. Naveo je da nema govora o tome da mu je U. dao telefon da bi ga
prodao, niti je on počinio krivično djelo koje mu je stavljeno na teret, jer o
ovom telefonu ne zna baš ništa. Na glavnom pretresu je pojasnio da J.M. ne
poznaje, niti ga je u životu ikada vidio. Što se tiče predmetnog telefona o
njemu mu ništa nije poznato, niti je bilo kakav telefon uzimao da bi ga
prodao, tako da mu nije jasno zašto se ovaj postupak vodi protiv njega. Moguće
je da je  J.M.nekada dolazio kod U. D., koji je živio kod ovdje okrivljenog
R.S., ali okrivljeni R. navodi da sa J.M. nikada nije imao nikakav kontakt.
Dalje je naveo da je U. znao da mu pokaže neke mobilne telefone, ali nikada
nije rekao da je ukrao telefon , niti mu je ikad nudio telefon na prodaju,
niti da on dalje prodaje telefone.
U dokaznom postupku sud je proveo sledeće dokaze: saslušani su svjedoci U. D.,
i J. M., pročitan je  nalaz i mišljenje vještaka  finansijske struke K. L. od
03.11.2003.godine, izvod iz KE pribavljen od CB B. za okrivljenog R. S. i
izvod iz KE pribavljen od CB B. za okrivljenog M.M..  
Svjedok U.D.je u svom iskazu u bitnom naveo da je kao podstanar živio u B. kod
R.S., te da je u septembru mjesecu 2002.godine J.M.bio kod njega dva dana u
gostima. Jednog dana J. je otišao u grad i rekao mu da ide da se vidi sa nekim
drugom. Posle dva tri sata vratio se i donio telefon Nokia, pokazao mu ga i
pitao ga da li bi taj telefon mogao nekako da se proda. J. mu je tada rekao da
pitaju S. da li bi on kupio telefon, pojašnjavajući da mu je taj telefon donio
brat ili drug iz P., tako da svjedok U. nije ni znao da je ovaj telefon
ukraden u B.. Svjedok je dalje naveo da on nije ni pokušavao R.a da pita da li
bi kupio ovaj telefon, niti ga je pitao da li bi ga on prodao nekom drugom.
Tog dana je ispratio M. na stanicu i M. mu je rekao ako nešto bude od prodaje
telefona da mu javi. Medjutim U. se u medjuvremenu ispisao iz škole tako da
više nije imao kontakte sa M.. Poslije 3-4 mjeseca došla je policija po njega,
pitala ga šta zna o telefonu i počeli su da mu prijete da će mu se svašta
desiti ako ne prizna da su on i M. ukrali taj telefon. Tako je u CB priznao
„sve što jeste i što nije“, samo da ga ne bi dalje maltetirali. Medjutim,
tvrdi da R. nema nikakve veze sa ovim telefonom, te da mu on nikada nije nudio
telefon na prodaju. Dalje je naveo da M.M. poznaje samo iz vidjenja, ali da sa
njim nikada ništa nije pričao, a pogotovo mu nije nudio na prodaju bilo kakav
telefon, niti mu je ovaj dao iznos od 100 €, kao nadoknadu za telefon. Dalje
je pojasnio da je moguće da je u CB Bar rekao da je M.u prodao telefon i da mu
je M. dao 100 € za telefon, a to je bilo zato što su mu policajci rekli da
kaže da je njemu prodao, te je tako  njega pomenu da bi izbjegao dalje
maltretiranje u policiji.  
Svjedok  J.M. je  u svom iskazu na glavnom pretresu  u bitnom naveo  da je
U.D.nekada bio njegov drug, da su zajedno učili u P. u I razredu srednje
škole. U septembru mjesecu 2002 godine su zajedno došli u B., pošli do jedne
prodavnice koja se nalazi u centru B. i odatle ukrali jedan mobilni telefon
marke „Nokia“. Tog istog dana, odmah nakon što su ukrali ovaj telefon, pošli
su kod R.S., kojeg je tada prvi put vidio, a za kojeg je čuo ranije iz nekih
priča. Pošli su kod njega kući koja se nalazi u Š. . Darko je S. dao ovaj
telefon, S. je uzeo telefon i rekao da će im pare za njega dati naknadno.
Svjedok je dalje naveo da koliko mu je poznato S. i D. su već unaprijed imali
dogovor oko ovog telefona, a sve je to nekako proizilazilo iz S. ponašanja
koji im je samo rekao da će im dati pare kasnije. Nakon toga D. više nije
vidjao po P., s obzirom da je D. bio izbačen iz škole. Nije mu poznato da li
mu je S. dao pare za ovaj telefon ili nije. Dalje je naveo da mu ime M.M.
ništa ne znači, te da na pretresu prvi put čuje za njega. Tog dana, kada su on
i D. išli kod S., niko više nije bio prisutan samo S., D. i on – svjedok J.
M..  
Iz nalaza i mišljenja vještaka  finansijske struke K. L. od 03.11.2003.godine
utvrdjuje se da vrijednost protivpravno oduzetih stvari sa stanjem na dan
05.02.2003.godine iznosi i to: mobilni telefon marke „Nokia“ 7650 – 400 €.  
Iz izvoda iz KE pribavljen od CB B. za okrivljenog R.S. utvrđuje se da je
imenovani do sada osuđivan i to presudom Osnovnog suda u Baru K.br. 159/00 od
01.06.2000.godine zbog krivičnog djela iz čl. 37/2  KZRCG(laka tjelesn
apovreda) – novčana kazna i presudom Osnovnog suda u Baru  K.br. 278/00 od
07.03.2001.godine zbog krivičnog djela iz čl 164/1 KZRCG ( izazivanje opšte
opasnosti) – zatvor 4 mjeseca uslovno na dvije godine.  
Iz izvoda iz KE pribavljen od CB B. za okrivljenog M.M. utvrđuje se da je
imenovani do sada osuđivan i to presudom Osnovnog suda u Kotoru K.br. 319/99
od 15.10.1999.godine zbog krivičnog djela iz čl. 172/3 KZRCG( ugrožavanje
javnog saobraćaja)  na novčanu kaznu i presudom Osnovnog suda u Baru  K.br.
41/01 od 27.06.2001.godine zbog krivičnog djela iz čl. 37/1 KZRCG (laka
tjelesn apovreda) – novčana kazna.  
Ocjenom izvedenih dokaza sud smatra da nije dokazano da su okrivljeni izvršili
krivično djelo koje i je stavljeno na teret.  
Naime, optužnicom je okrivljenima je stavljeno na teret da su dana
27.09.2002.godine, u B., u cilju proturanja primili mobilni telefon marke
„Nokia“, za koji telefon su znali da je pribavljen krivičnim djelom i to tako
što su prihvatili ponudu U.D.i J.M. da uzmu i prodaju predmetni telefon i da
bi ga potom prodali nepoznatom licu, pa je nakon toga optuženi M.M.
maloljetnom U.D. dao 100 eura kao nadoknadu za telefon. Optuženi u cjelosti
negiraju krivično djelo koje im je stavljeno na teret, pa je tako optuženi M.
naveo da o predmetnom telefonu apsolutno ništa ne zna, niti je ikada bio u
prisustvu R.a kada je U. dao telefon. Optuženi R. takodje negira izvršenje
krivičnog djela, pojašnjavajući da je tačno da mu je U. jednom prilikom
pokazao jedan telefon Nokia, ali da nema govora da ga je U. dao njemu da bi ga
on prodao. O predmetnom telefonu apsolutno nikakvih saznanja nema. Pojasnio je
da je U. znao ponekad da mu pokaže poneki telefon, jer je U. stalno imao kod
sebe neke telefone, ali mu nikada U. nije rekao da krade telefone, niti mu je
nudio telefone , niti da on dalje prodaje te telefone.
Tokom postupka sud je saslušao svjedoke U.D.i J.M..  Svjedok U. je bio decidan
u tome da M.M. poznaje samo iz viđenja, te da sa njim nikada nije ni pričao,
pogotovo mu nikada nije nudio na prodaju bilo kakav telefon, niti mu je M.
bilo kada dao iznos od 100 eura kao nadoknadu za telefon. Vezano za
drugooptuženog svjedok je naveo da je živio kod R.. Jednom prilikom u goste mu
je došao J., koji je , kada se vratio iz grada, donio sa sobom jedan mobilni
telefon, pojašnjavajući da je to telefon njegovog brata ili druga iz P. i da
hoće da ga proda. J. je predložio da pitaju R.a da li bi kupio telefon.
Međutim, preka iskazu U., njih dvojica nisu ni pokušavali da pitaju R. da li
će da kupi predmetni telefon, niti su mu ga dali. S druge strane, svjedok J.
je u svom iskazu naveo da su on i U.D.u septembru mjesecu iz jedne prodavnice
u B. ukrali telefon marke „Nokia“ i  tog istog dana, odmah nakon toga, su
pošli kod R. kući, kojeg je, kako je naveo, tog dana prvi put vidio. U. je R.
dao telefon, a on, J., je popio sok i ubrzo otišao za P. Prema njegovim
riječima R. je rekao da će naknadno dati pare za ovaj telefon. Medjutim, on te
pare nikada nije uzeo. Koliko je njemu poznato R. i U. su već unaprijed imali
dogovor oko ovog telefona, a sve je to nekako proizilazilo iz S. ponašanja,
koji je samo rekao da će pare dati kasnije. Prema njegovim riječima S. je znao
da je telefon ukraden, ali ih ništa nije pitao odakle potiče ovaj telefon.
Nakon ovog dogadjaja on nikad nije sretao U.D.i ne zna da li mu je S. dao pare
za ovaj telefon ili ne. Vezano za I optuženog M.M. svjedok J. je rekao da mu
to ime ništa ne znači i da je tek na glavnom pretresu prvi put čuo za ovo
lice. Tog dana kod R.a nije bilo prisutno nijedno treće lice, već su bili
prisutni samo S., U.D.i on lično. Prema tome, vezano za M.M. za sud je
nesporno da nije dokazano da je  počinio krivično djelo koje mu se stavlja na
teret. Naime, ovo proizilazi kako iz odbrane samog M., tako i iz iskaza
saslušanih svjedoka U.D.i J.M., koji su decidni u tome da sa prvooptuženim
nikada nisu komunicirali niti mu bilo šta nudili na prodaju a pogotovo ne ovaj
sporni telefon. Prema tome, apsolutno nije dokazano da je M.M. prihvatio
ponudu ovdje svjedoka da prodaju predmetni telefon, te da je nakon prodaje tog
telefona dao U.D. iznos od 100 €. Ovo ne proizilazi ni iz jednog dokaza koji
je proveden na glavnom pretresu.  
Sud je bio donio rješenje da se na glavnom pretresu izvrši suočenje optuženog
R.S. i svjedoka J.M., s obzriom da se njihove izjave nisu slagale u pogledu
bitnih činjenica. Naime, drugooptuženi je u cjelosti prigovorio iskazu
svjedoka i tražio suočenje sa njim. Naime, drugooptuženi je tvrdio da sa J.
nije imao nikakav kontakt, te da je moguće da je J. nekada dolazio kod
U.D.koji je živio kod drugooptuženog, ali da on od njih nikada nije uzimao
nikakav telefon. S druge strane svjedok J. je naveo da je predmetni telefon
uzeo R.S.. Radi suočenja sud je slao pozive svjedoku J.M., medjutim pozivi su
se vraćali sa napomenom da se odselio sa date adrese, pa je shodno tome sud
slao naredbe za prinudno dovodjenje UP PJ P., koji su, postupajući po
naredbama u dva navrata obavijestili sud da J.M.ne živi na datoj adresi, već
sasvim druga porodica. Iz tog razloga, a kako suočenje nije bilo moguće
objektivno sprovesti, sud je donio rješenje da se neće vršiti njihovo
suočenje. Prema tome, pri ovakvom stanju u spisima predmeta, odnosno pri
odbrani koju daje drugooptuženi R., koji u cjelosti negira izvršenje krivičnog
djela, te pri iskazu svjedoka U., koji takodje negira da je R. dao predmetni
telefon, tvrdeći da uopšte nije ni pitao S., niti pokušavao da ga pita da li
bi S. kupio ovaj telefon, ili da li bi ga nekom drugom prodao, po mišljenju
suda, ne može se nesporno utvrditi da je drogooptuženi izvršio ovo krivično
djelo. Po mišljenju suda, postoji samo odredjeni stepen sumnje da je optuženi
R. izvršio krivično djelo koje mu je stavljeno na teret. Naime, sud iz iskaza
svjedoka J. ne može pouzdano utvrditi da je predmetni telefon predat upravo
drugooptuženom, niti da je telefon predat sa namjerom da se opet kasnije
proda. Naime, i sam J. kaže da su tog dana pošli kod drugooptuženog, kojeg je
kako navodi „tog dana prvi put vidio“. Prema njegovim riječima S. je uzeo
telefon i rekao da će pare dati naknadno za njega, napominjući da je on vrlo
brzo otišao odatle, te da mu nije poznato dalja sudbina vezano za predmetni
telefon. Iz ovakvog iskaza svjedoka J. za sud ostaje samo odredjeni stepen
sumnje da je drugooptuženi izvršio krivično djelo koje mu se stavlja na teret.
Medjutim, ni iz ovog iskaza svjedoka J., se po mišljenju suda, ne može se
nesumnjivo zaključiti da je drugooptuženi počinilac djela koje mu je stavljeno
na teret, jer je svjedok J. lice kome je telefon predat vidio samo jednom u
životu, pa je sud cijenjeći dokaznu snagu ovog iskaza, te cijenjeći odbranu
drugooptuženog, te iskaz svjedoka U., koji je živio kod drugooptuženog a koji
je tvrdio da drugooptuženom nisu dali telefon, sud je došao do zaključka da
nije nesporno dokazano da je drugooptuženi izvršio djelo koje mu je stavljeno
na teret. S toga je sud, u skladu sa čl. 3 stav 3 ZKP-a sumnju o postojanju
činjenice koje čine obilježje krivičnog djela riješio na način koji je
povoljniji za okrivljenog, odnosno primjenom čl. 363 st. 1 tač. 3 ZKP-a ,
oslobodio ih od optužbe.  
Na osnovu čl. 203 st. 1 ZKP-a, sud je odlučio da troškovi postupka padaju na
teret budžetskih sredstava suda..  
Sa svega izloženog odlučeno je kao u izreci presude.  
OSNOVNI SUD U BARU
Dana, 28.11.2007.godine  
ZAPISNIČAR,                                                                  S U D I J A  
 Ana Ćirović                                                               Aleksandra Leković

PRAVNA POUKA: Protiv ove presude može se izjaviti žalba Višem sudu u P. u roku
od 8 dana od dana  prijema pismenog otpravka, a putem ovog suda.  
DNA
1 x spisi
1 x ODT-u
1 x okrivljenima  