K. 315/06  
OSNOVNI SUD U BARU, sudija Aleksandra Leković, kao sudija pojedinac, sa
zapisničarom Anom Ćirović, u krivičnom predmetu okrivljenog R.M zbog krivičnog
djela –  samovlašće iz čl. 384 st. 1 Krivičnog zakonika, po optužnom predlogu
Osnovnog državnog tužioca u Baru KT br. 959/05 od 24.05.2006. godine, nakon
održanog glavnog javnog pretresa u prisustvu zastupnika optužbe Piperović
Snežane i predstavnika oštećenog preduzeća D.P. i odsustvu  okrivljenog, dana
17.10.2007. godine donio je i javno objavio  
R J E Š E N J E  
Prema okrivljenom R. M. od oca V. i majke M. rodjene B., rodjen ....godine u
B. P., sa prebivališem u B., Č. ..., radnik, oženjen, otac dvoje djece, pismen
završio srednju školu, služio vojsku.  
Iziče se:  
SUDSKA OPOMENA  
Zato što  je:  
Neutvrdjenog dana u toku septembra mjeseca 2005.godine, u naselju P. u B.,
samovlasno pribavio pravo za koje smatra da mu pripada, na način što je svoj
stambeni objekat priključio na nisko naponsku elektro mrežu sa stuba pored
ulice, preko podzemnog kabla PPOO 4x16mm2, iako prethodno nije pribavio
elektro-energetsku saglasnost od oštećene E. C. G. AD N. – E.D.u B.,  

čime je  izvršio krivično djelo – samovlašće iz čl. 384 st. 1 Krivičnog zakonika.

Okrivljeni  je   dužan  da naknadi troškove krivičnog postupka u iznosu od 20
eura, u roku od 15 dana od dana pravosnažnosti rješenja.  
O b r a z l o ž e nj e  
Optužnim predlogom ODT u Baru Kt br. 959/05 od 24.05.2006. godine, okrivljenom
je stavljeno na teret da je izvršio krivično djelo bliže opisano u izreci
rješenja.  
Okrivljeni je u svom iskazu u prethodnom postupku u bitnom naveo da je prije
nekih 6-7 godina od J. Dj. kupio jedan plac na kojem je bio jedan stari
objekat, koji je imao uvedenu struju. Nakon što je dobio odobrenje da na
temeljima stare kuće nadogradi stambeni objekat, počeo je sa radovima i gradio
sve do prošle godine.  Naveo je da je tačno da je ovaj objekat bez elektro
energetske saglasnosti priključio  na električnu mrežu. Interesovao se  i
dobio uvjerenje da neće imati nikakvih problema kod legalizovanja, obzirom da
je stari objekat imao struju. Medjutim, problemi su iskrsli kasnije kada
kompjuterskom obradom podataka nije mogao da bude evidentiran stari sat,
odnosno nisu mogli da ga pronadju. Na kraju je istakao da je imao namjeru da
prikupi malo para i isplati obaveze za priključak prema E., kao i da je
utrošenu struju koja je evidentirana platio. Inače svoju kuću je priključio na
elektro mrežu sa stuba podzemnim kablom i to samo dvije faze, a ne zna koji je
promjer kabla u pitanju.  
U dokaznom postupku sud je proveo sledeće dokaze: saslušana je predstavnik
oštećenog preduzeća D. P., zapisnik oštećene E. u B. br. ... od
23.09.2005.godine o kontroli mjernog mjesta, nalaz i mišljenje sudskog
vještaka elektro struke dipl. ing R. L. iz B.od 21.05.2006.godine. izvještaj
Centra Bezbjednosti u B. P.  br. ... sa podacima iz kaznene evidencije za
okrivljenog R. M. od 27.10.2005.godine.  
Ovlašćeni predstavnik ED B. D. P. je navela da se pridružuje se krivičnom
gonjenju, ali da ne postavlja imovinskopravni zahtjev.  
Iz zapisnika E. u B. br. ... od 23.09.2005.gdine o kontroli mjernog mjesta, je
utvrdjeno da je okrivljeni nelegalno priključen na NN mrežu, te da je brojilo
isključeno i plombirano kliještima broj 10.  
Iz nalaza i mišljenja sudskog vještaka elektro struke dipl. ing R. L.iz B. od
21.05.2006.godine je utvrdjeno da je elektroinstalacija povezana podzemnim
kablom, PPO 4x16m na stub NN mreže pored ulice, te da je priključeno na
brojilo električne energije br. ....  
Iz izvještaja Centra Bezbjednosti u B. P.  br. ... sa podacima iz kaznene
evidencije za okrivljenog R. M. od 27.10.2005.godine se utvrdjuje da je
okrivljeni R. M. osudjivan presudom K br. 140/80 od 11.07.1980.godine,
Opštinski sud Bijelo Polje na 2 mjeseca zatvora, zbog krivičnog djela iz čl.
45 st. 1 KZ SRCG(teška tjelesna povreda)  
Ocjenom izvedenih dokaza utvrđeno je da je okrivljeni izvršio  krivično djelo
koje mu je stavljeno na teret, na način predstavljen u izreci rješenja.  
Okrivljeni u svojoj odbrani u potpunosti priznao izvršenje krivičnog djela, a
njegovo priznanje potvrdjeno je i ostalim provedenim dokazima, a posebno
nalazom i mišljenjem vještaka  elektro struke R. L., kao i zapisnikom o
kontroli mjernog mjesta koju je okrivljeni potpisao bez primjedbi.
Utvrdjeno je da je okrivljeni izvaršio krivično djelo na način što je
neutvrdjenog dana u toku septembra mjeseca 2005.g u naselju P. u B.,
samovlasno priključio svoj stambeni objekat na NN mrežu sa stuba pored ulice
preko podzemnog kabla promjera PP004x16mm, bez prethodno pribavljene elektro
energetske saglasnosti od oštećene E. C. G. AD N., ED u B.. Utvrdjeno je da je
okrivljeni krivično djelo izvršio sa umišljajem, odnosno bio je svjestan svog
djela i htio je njegovo izvršenje.  Stoga su se u  radnjama okrivljenog stekli
su se svi elementi bića krivičnog djela samovlašće iz čl. 384 st 1 KZ CG  
Sud je imajući u vidu da je okrivljeni  priznao izvršenje krivičnog djela , te
da je djelo učinjeno pod takvim olakšavajućim okolnostima, odlučio da
okrivljenom izrekne sudsku opomenu smatrajući da su u cjelosti ispunjeni
uslovi propisani čl. 65 KZ. Iako je utvrdjeno da je okrivljeni izvršio djelo
koje mu je stavljeno na teret, sud mu ne izriče kaznu , jer smatra da to nije
nužno radi krivičnopravne zaštite, te očekuje  da će sudska  opomena na
okrivljenog dovoljno uticati da više ne vrši krivična djela. Činjenica da je
okrivljeni do sada osudjivan i to presudom iz 1980.godine, medjutim ovu osudu
sud nije posebno cijenio, s obzirom da je od te osude prošlo skoro 30 godina.  
Odluka o troškovima zasniva se na osnovu čl. 202 ZKP-a, okrivljeni je dužan da
naknadi troškove krivičnog postpuka u iznosu od 20 eura,  a koji troškovi su
odredjen prema složenosti i trajanju krivičnog postupka i imovnom stanju
okrivljenog.  
       Na osnovu izloženog odlučeno je kao u izreci rješenja.

OSNOVNI SUD U BARU
Dana  17.10..2007. godine  
  ZAPISNIČAR,                                                               S U D I J A         
    Ana Ćirović                                                                  Aleksandra Leković

PRAVNA POUKA:Protiv ovog rješenja  može se izajviti žalba Višem sudu u P. u
roku od 8 dana od dana prijema pismenog otpravka. Žalba se predaje ovom sudu u
dva primjerka.  