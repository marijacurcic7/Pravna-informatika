                         K br. 419/08

U IME NARODA  
OSNOVNI SUD U BARU, sudija Aleksandra Leković, kao sudija pojedinac, sa
zapisničarom Anom Stanišić, u krivičnom predmetu okrivljenog V. B., zbog
krivičnog djela nedavanje izdržavanja iz čl.221 st.l Krivičnog zakonika, po
optužnom predlogu Osnovnog državnog tužioca u Baru Kt.br. 520/04 od
12.04.2006.godine, nakon održanog glavnog javnog pretresa u prisustvu
zastupnika optužbe Danijele Božović, okrivljenog i njegovog branioca S.M.,
advokata iz B., dana 09.11.2009.godine donio je a dana 10.11.2009.godine javno
objavio  
P R E S U D U  
Okrivljeni,  
V.B. od oca R. i majke M., rodjene B., rodjen ....godine u Č., opština C., sa
prebivalištem u B.-naselje S. A., državljanin SCG, oženjen, otac troje djece,
srednjeg imovnog stanja, osudjivan presudom ovog suda K.br.389/97 od
02.02.1998.godine za krivično djelo izbjegavanje izdržavanja iz čl.102 st.l KZ
RCG novačom kaznom u iznosu od 1.000,00 dinara  
KRIV JE  
Što je ,  
U vremenu od 2. februara 1998.godine, do 1. marta 2006.godine, nije davao
izdržavanje za svoju maloljetnu kćerku - oštećenu V. A., koju je po zakonu
dužan da izdržava, a koja obaveza je utvrdjena na osnovu izvršnih sudskih
odluka: -presude Osnovnog suda u Baru P br. 98/96 od 07.11.1996.godine i
Rješenja o izvršenju istog Suda I br. 676/97 od 08.09.1997.godine u iznosu od
35 % mjesečne zarade koju ostvaruje po osnovu rada kod DP «P. p.» B.,  
-čime je učinio krivično djelo - nedavanje izdržavanja iz čl.221 st.l Krivičnog zakonika.  
Pa mu sud primjenom čl. 4, 32, 36, 42, 52, 53 i 54 Krivičnog zakonika CG i čl.
359, 360 i 364 ZKP-a izriče  
USLOVNU OSUDU  
Kojom  mu utvrđuje kaznu zatvora u trajanju od 60 (šestdeset) dana i
istovremeno određuje da se kazna neće izvršiti ukoliko okrivljeni u roku od 1
(jedne) godine i 6 (šest) mjeseci ne izvrši novo krivično djelo.  
Obavezuje se okrivljeni V. B. da izmiri sve dospjele obaveze i da uredno daje
izdržavanje.  
Okrivljeni je dužan da plati troškove krivičnog postupka u iznosu od 50,00
eura u roku od 15 dana od dana pravosnažnosti presude, pod prijetnjom
izvršenja.  
O b r a z l o ž e nj e  
Optužnim predlogom Osnovnog državnog tužioca u Baru Kt.br.520/04 od
12.04.2006.godine stavljeno je na teret okrivljenom izvšenje krivičnog djela
bliže opisanog u izreci presude.  
Okrivljeni je u svojoj odbrani izjavio da su navodi iz optužnog predloga
netačni. P. J. je njegova bivša supruga. Djevojčicu koju je rodila J. nikad
nije smatrao svojom i nikad je nije priznao kao kćerku. On je kod ovog suda
pokrenuo postupak za utvrdjivanje očinstva i pravi rezultat nikad nije saznao.
Zbog posla kojim se bavi nije imao vremena da taj postupak obnovi. Prihvatio
je J. igru i sa njom zaključio brak da dijete koje je nosila ne bi bilo
kopile. U braku su bili 40 dana, brak je razveden kod ovog suda, i tačno je da
je on presudom iz 1996.godine obavezan da plaća doprinos za izdržavanje J.
kćerki. To je prihvatio kako bi normalno mogao posle toga da živi i da zasnuje
porodicu kakvu hoće. J. dobro zna razlog zbog čega ne postupa po toj presudi.
On je od 1997.godine bez stalnog zaposlenja jer mu je tada prestao radni odnos
u P. p.. Od tada je samo par puta ukrcan na brod na odredjeno vrijeme, a
poslednjih godina nema stalnog zaposlenja i nema sredstava potrebnih za samog
sebe, a ne za davanje izdržavanja. Električar je po struci, povremeno odradi
nešto privatno i tako se finansira. Drugih izvora prihoda nema, izuzev majčine
penzije koja je 80 ili 90 eura. Živi u petočlanoj porodici, ima dvoje djece i
suprugu, a sa njima živi i majka. Njegova supruga takodje nije u radnom odnosu
ostala je bez posla ima već 6 ili 7 godina tako da nema nikvog primanja.
Poslednji put je bio na plovidbi kao pomorac u jednom kratkom periodu
2004.godine kada je iskrcan zbog zdravstvenih problema i tada je ostao u
bolnici u B.zbog infrakta pluća.  
U dokaznom postupku je pročitan iskaz zakonskog zastupnika malodobne V. A., V.
J., pročitana je pravosnažna presuda Osnovnog suda u Baru P.br.98/96 od
07.11.1996.godine, rješenje o izvršenju istog suda I.br.676/97 od
08.09.1997.godine, izvještaj MUP OB C.br.... od 17.11.2006.godine sa podacima
iz KE za okrivljenog, izvršen je uvid u spise predmeta P br.246/07 i
K.br.389/97.  
Zakonski zastupnik malodobne V. A., V. J. je izjavila da je Odlukom osnovnog
suda u Baru P.br.98/96 od 07.11.1996.godine, razveden brak između nje i V.B..
Njihovo malodobno dijete V. A. povjerena je njoj uz obavezu oca V. B. da
doprinosi izdrzavanju njihovog zajedničkog djeteta. Ođredjen je procenat od
ličnog dohotka okrivljenog koji je tada radio u P. p.. Na osnovu navedene
presude Osnovni sud u Baru donio je rješanje o izvršenju jer V. B. nije plaćao
obaveze prema maloljetnom dijetetu I.br.676/97 od 08.09.1997.godine.
Okrivljeni je plaćao izdržavanje samo dva mjeseca dok je radio u P. p., a kada
mu je prestao radni odnos htio je da izbjegne obavezu da plaća izdržavanje. U
medjuvremenu, kada je prekinuo radni odnos u P. p.,  zaključio je ugovor sa
stranom kompanijom da plovi. Takođe je navela da njena ćerka malodobna V. A.
ima zdrastvenih problema. Pridružila se krivičnom gonjenju i postavila je
imovinsko pravni zahtjev.  
Iz pravosnažne presuda Osnovnog suda u Baru P.br.98/96 od 07.11.1996.godine,
utvrđeno je da je brak između V. J. i V. B.razveden i da se mal. djete V.
A.povjerava na čuvanje, izdržavanja i vaspitanje tužilji V. J., a tuženi V. B.
se obavezuje da plaća doprinos na ime izdržavanja maloljetnog djeteta u iznosu
od 35% mjesečno od ličnog dohotka koji tuženi ostvaruje kod JP P.p. B. od dana
presuđenja pa ubuduće.  
Iz rješenja o izvršenju Osnovnog suda u Baru I.br.676/97 od 08.09.1997.godine,
utvrđeno je da se na osnovu pravosnažne presuda P.br.98/96 od
07.11.1996.godine dužniku V. B. odredjuje izvršenje zabranom i prenosom
potraživanja u iznosu od 35% od mjesečnog potraživanja, počev od
25.04.1997.godine pa sve dok traje potraživanje dužnika i prenosom ovog
potraživanja zakonskom zastupniku povjerioca V. rođ. P.J., iz B.  
Iz izvještaja MUP OB C.br.... od 17.11.2006.godine sa podacima iz KE za
okrivljenog, utvrđeno je da V. B. nije osuđivan.  
Uvidom u spise predmeta K br.389/97 utvrdjeno je da je V. B. osudjivan
presudom ovog suda K.br.389/97 od 02.02.1998.godine za krivično djelo
izbjegavanje izdržavanja iz čl.102 st.l KZ RCG novačom kaznom u iznosu od
1.000,00 dinara i da je presuda postala pravosnažna 12.06.1998.godine.  
Ocjenom izvedenih dokaza utvrđeno je da je okrivljeni izvršio krivično djelo
koje mu je stavljeno na teret, na način predstavljen u izreci presude.
Okrivljeni nije sporio da nije plaćao izdržavanje za svoju mldb ćerku,
navodeći da ne radi više u P. p., te da se u periodu kada mu je prestao radni
odnos izdržavao povremenim radom, plovidbom na brodu, ili privatnim rado m jer
je po struci električar.
U postupku je na nesumnjiv način dokazano da okrivljeni u vremenu od 2.
februara 1998.godine, do 1. marta 2006.godine, nije davao izdržavanje za svoju
maloljetnu kćerku - oštećenu V. A., koju je po zakonu dužan da izdržava, a
koja obaveza je utvrdjena na osnovu pravosnažne presude Osnovnog suda u Baru P
br. 98/96 od 07.11.1996.godine u iznosu od 35 % mjesečne zarade koju ostvaruje
po osnovu rada kod DP «P. p.» B.. Ovakvo činjenično stanje utvrđeno je i iz
iskaza samog okrivljenog koji ne spori da nije davao izdržavanje, pravdajući
se da nema mogućnosti za to, kao i iz iskaza zakonskog zastupnika malodobne
oštećene V. A., V. J., i svih provedenih pismenih dokaza,  koje dokaze je sud
cjenio kao jasne i objektivne pa im je poklonio punu vjeru. Naime, zakonski
zastupnik mal.V. A. V. J. je izjavila da je njihovo malodobno dijete V.
A.povjerena njoj uz obavezu oca V. B. da doprinosi izdržavanju njihovog
zajedničkog djeteta, te da je ođredjen procenat od ličnog dohotka okrivljenog
koji je tada radio u P. p., ali da on nije davao izdržavanje od kada je
prestao da radi u P. p. Takođe je navela da od kada je prestao njegov radni
odnos u P. p., okrivljeni  radi na jednoj stranoj kompaniji kao pomorac. Sud
je iskaz svjedoka-oštećenog cjenio kao jasan i objektivan, zbog čega mu je
poklonio punu vjeru. Okrivljeni je pravosnažnom presudom Osnovnog suda u Baru
P.br.98/96 od 07.11.1996.godine, bio obavezan da plaća doprinos na ime
izdržavanja maloljetnog djeteta u iznosu od 35% mjesečno od ličnog dohotka
koji ostvaruje kod JP P. p. B. od dana presuđenja pa ubuduće. Nesporno je da
okrivljeni nije postupao na navedenoj pravosnažnoj i izvršnoj presudi.
Činjenica da je okrivljenom prestao radni odnos kod P. p., odnosno da je isti
bez stalnog zaposlenja, svakako ne isključuje mogućnost da isti ostvaruje
novčana sredstva, jer se radi o osobi koja i dalje zarađuje novac radeći kao
pomorac, obzirom da je sud telefonskim putem obavješten od UPPJ B. da je
okrivljeni duže vrijeme bio na brodu, a što je zapisnički konstatovano na
zapisniku od 15.10.2009.godine. Nadalje i sam okrivljeni priznaje da povremeno
odradi nešto privatno, te da na taj način zarađuje i izdržava svoji porodicu.
Sa navedenih razloga, okrivljeni je dužan da redovno ispunjava obavezu iz
odluke suda koja se odnosi na izdržavanje maloletne ćerke i to je dužan da
shvati kao obavezu koja se može izmijeniti ili ukinuti samo u zakonom
predviđenom postupku, a dok se to ne dogodi postojeću odluku mora bezuslovno
poštovati. Postupajući na način predstavljen u izreci presude okrivljeni je
ostvario sva objektivna obilježja bića krivičnog djela-nedavanje izdržavanja
iz čl.221 st.1 Krivičnog zakonika.  
Okrivljeni je krivično djelo izvršio sa umišljajem. Okrivljeni je bio svjestan
da je dužan da daje doprinos za izdržavanje maloljetne ćerke V. A. , pa ipak
to nije činio.  Postupajući na način opisan u izreci presude, okrivljeni je
ostvario  sva objektivna i subjektivna obilježja bića krivičnog djela
nedavanje izdržavanja iz čl. 201 st. 1 KZ.  
Odlučujući se za krivičnu sankciju prema okrivljenom sud je cijenio sve
olakšavajuće i otežavajuće okolnosti iz čl.42 KZ CG. Od olakšavajućih
okolnosti cijenjene su  porodične prilike jer je otac troje djece. Od
otežavajućih okolnosti sud je cjenio njegovu raniju osuđivanost. Sud je
okrivljenom izrekao uslovnu osudu kojom mu je utvrdio kaznu zatvora u trajanju
od šestdeset dana i istovremeno odredio da se kazna neće izvršiti ukoliko
okrivljeni u roku  od jedne godine i šest mjeseci ne izvrši novo krivično
djelo. Izrečena uslovna osuda po ocjeni suda odgovara težini krivičnog djela i
krivici okrivljenog i predstavlja mjeru kojom će se svrha kažnjavanja u
potpunosti postići.  
Sud je okrivljenog na osnovu čl. 221 st. 4 KZ CG obavezao da izmiri sve
dospjele obaveze i da ubuduće uredno daje izdržavanje. Nepostupanje po ovim
obavezama je osnov za opozivanje uslovne osude.  
Odluka o troškovima krivičnog postupka donijeta je na osnovu čl.202 ZKP-a u
iznosu od 50,00 eura i isti se odnose na troškove rada suda, koji su određeni
prema trajanju, složenosti krivičnog postupka i imovinskim prilikama
okrivljenog.  
Sa izloženog odlučeno je kao u izreci presude.  
OSNOVNI SUD U BARU
Dana 10.11.2009.godine  
ZAPISNIČAR
S U D I J A,
Ana Stanišić
Aleksandra Leković  
PRAVNA POUKA: Protiv ove presude može se izjaviti žalba Višem sudu u P.u roku
od 8 dana od dana prijema pismenog otpravka, preko ovog suda u dva primjerka.  
DNA
1 x spisi
1 x ODT
1 x okrivljenom
1 x braniocu Sonji Mažibradi
1 x zakon zastupniku mldb. oštećene Vujović Pavlović Jeleni, nakon
pravosnažnosti  