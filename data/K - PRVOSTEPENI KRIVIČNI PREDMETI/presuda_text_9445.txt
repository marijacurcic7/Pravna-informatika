K br. 243/10  
U IME NARODA  
OSNOVNI SUD U BARU, kao prvostepeni krivični, sudija Ljiljana Joković, kao
sudija pojedinac, sa zapisničarom Amirom Nikičić, u krivičnom predmetu
okrivljenog B.M., zbog krivičnog djela - krađa iz čl. 239 st.1 Krivičnog
zakonika, po optužnom predlogu Osnovnog državnog tužilaštva u Baru Kt br.
512/08 od 07.06.2010. godine, nakon održanog glavnog javnog pretresa u
prisustvu zastupnika optužbe zamjenika kod Osnovnog državnog tužioca u Baru
Mirjane Tankosić Vučinić i okrivljenog, dana 16.02.2011. godine donio je, a
dana 18.02.2011. godine javno objavio,  
P R E S U D U  
Okrivljeni B.M., JMBG ..., od  majke R., rodjene B., rodjen ... godine u V.,
stalno nastanjen u B...vojni penzioner, neoženjen, pismen, završio vojnu
školu, lošeg imovnog stanja, neosudjivan,  
K r i v    j e  
Što je,  
U vremenu izmedju 05.03.2008. godine i 05.06.2008 godine, u svojoj porodičnoj
kući u naselju ..., oduzimao pokretnu stvar  - električnu energiju vlasništvo
oštećene E. AD N. – E.B., u ukupnoj vrijednosti od 832,48 eura, na način što
je preko brojila marke „Iskra“ fab. broja 7199246 na kojem je bio postavljen
negativ filma koji je kočio disk brojila, neovlašćeno preduzimao električnu
energiju čija stvarna potrošnja nije mjerena, u namjeri da njenim prisvajanjem
i trošenjem pribavi sebi protivpravnu imovinsku korist.  

čime je učinio krivično djelo - krađa iz čl. 239 st. 1 Krivičnog zakonika.  

pa mu sud primjenom čl. 4, 32, 36, 42, 52, 53 i 54 Krivičnog zakonika i čl.
359, 360 i 364  ZKP-a,  i z r i č e  
USLOVNU OSUDU  
Kojom mu utvrđuje kaznu zatvora u trajanju od  2 (dva) mjeseca i istovremeno
određuje da se kazna neće izvršiti ukoliko okrivljeni u roku od 2 (dvije)
godine po pravosnažnosti presude, ne izvrši novo krivično djelo.  
Okrivljeni je dužan da na ime imovinsko pravnog zahtjeva oštećenoj »E. AD N.-
E.B. isplati iznos od 832,48 eura, u roku od 15 dana od dana pravosnažnosti
presude, pod prijetnjom izvršenja.  
Okrivljeni je dužan da plati troškove krivičnog postupka u iznosu od 230,00
eura  u roku od 15 dana od dana pravosnažnosti, pod prijetnjom izvršenja.  
O b r a z l o ž e n j e  
Optužnim predlogom Osnovnog državnog tužilaštva u Baru Kt.br. 512/08 od
07.06.2010. godine koji je zastupnik optužbe precizirao na glavnom pretresu
dana 16.02.2011. godine ,stavljeno je na teret okrivljenom izvršenje krivičnog
djela bliže opisanog u izreci presude.  
Okrivljeni B. M. je u svojoj odbrani u prethodnom postupku u bitnom naveo da
je istina da je koristio struju od komšije. Plomba koja mu je stavljena, a
koja je  konstatovana zapisnikom o kontroli mjernog mjesta od 01.08.2007.
godine  nije dirana. Nije neovlašćeno uzimao struju, struju je koristio od
komšije i ona je uredno plaćena. Prilikom kontrole radnici E. su isključili
struju koju je uzimao od komšije i ponovo su obnovili plombu. Tom prilikom
isključili su struju i njegovom komšiji, iako je on struju redovno plaćao i
obračunavao, a on mu uredno davao pare za utrošenu struju. Što se tiče
zapisnika od 05. 06.2008. godine, naveo je da je film koji je nadjen prilikom
kontrole, ne zna ko je stavio i da li je imao ikakvog efekta. Službenici E. su
taj film pronašli kada su isključili struju koju je uzimao od komšije, i kada
su ponovo vršili kontrolu brojila. U predmetnoj kući sem njega ne živi niko.
Na glavni pretres je naveo da u  kući koja se nalazi u naselju ... i koja je
njegovo vlasništvo živi samo on. Taj objekat je bio vlasništvo njegove pok.
majke B. R.. Tačno je da su radnici E. u dva navrata dolazili u kontrolu
električnog brojila koji se nalazi u njegovoj kući i to 01.08.2007. godine
kada su konstatovali da su skinuta dva naponska mosta sa električnog brojila i
kada je njegovo električno brojilo isključeno i plombirano, medjutim, on nije
skidao naponske mostove i nije mu poznato ko je to mogao da uradi. Navedeni
zapisnik  je  potpisao. Radnici E. su nakon skoro godinu dana ponovo vršili
kontrolu i to dana 05.06.2008.godine kojom prilikom su konstatovali da je
koristio električnu energiju od komšije, što i jeste tako. Dakle, priznaje da
je tada koristio električnu energiju na način što je  koristio struju od
komšije , koju je u cjelosti isplatio komšiji. Tom prilikom je ponovo
isključen i radici E. su pronašli i film koji je stajao na električnom
brojilu, tačnije iza sata. Navedeni zapisnik od 05.06.2008.godine je takodje
potpisao.  
U dokaznom postupku sud je izveo sledeće dokaze: saslušani su ovlašćeni
predstavnik E.B. D.P., svjedoci B.I., M.M. i vještak R.L., na saglasan predlog
stranaka pročitan je iskaz svjedoka L.Ž.,  pročitani su zapisnik E.B. 02481 o
kontroli mjernog mjesta od 05.06.2008.godine,  nalaz i mišljenje sudskog
vještaka elektrostruke ing. R.L. od 19.05.2010. godine, dopis E. od 14.04.2010
godine br. 4101-1492/1-1, izvod iz kaznene evidencije za okrivljenog B.M. br.
235-2/1507 od 05.07.2010. godine, zapisnik o kontroli mjernog mjesta E. u B.
br. 02 od 01.08.2007. godine,  dopunski nalaz i mišljenje vještaka elektro
struke R.L. od 20.09.2010. godine.  
Ovlašćeni predstavnik E.B. D.P. je izjavila da je na  osnovu zapisnika sa
terena ovlašćenih radnika E. utvrdjena neovlašćena potrašnja električne
energije na stambenom objektu B.M., koji se nekada vodio na ime njegove pok.
majke B.R.. Podneli su krivičnu prijavu za krivično djelo kradja iz čl. 239.
KZ. Pridružila se krivičnom gonjenju i postavila je imovinsko pravni zahtjev u
vrijednosti koj je vještak naveo, a to je 832,48 eura.  
Svjedok B.I. je u prethodnom postupku izjavio da se ne može sjetiti tačnog
datuma, zna da su prošle godine bili redovno u obilazak, odnosno kontroli
mjernih mjesta u ... i da su vršili kontrolu potrošača. Sve ono što stoji u
zapisnik o kontroli mjernog mjesta je istina. Kontrolom su ustanovili da  je
potrošač B. M. bio prethodno isključen od E. C. i kada su bili u kontroli on
je prethodno bio priključen kod komšije. Nakon tog su skinuli naponske mostove
i plombirali poklopac da se više ne može upotrijebiti brojilo, kodiranom
plombom. Na glavnom pretresu je izjavio da  je dana 05.06.2008. godine bio u
kontrolu električnog brojila koji se nalazi u kući vlasništvo B.R., a koju
kući koristi potrošač B.M.. Naveo je da sve što je zapisnički konstatovano i
koji zapisnik je on potpisao,  je stanje koje je tom prilikom i zatečeno.
Kontrolom su tada ustanovili da je potrošač B.M. i ako se kuća vodi na njegovu
pok. majku B.R. bio prethodno isključen od strane radnika ED C. i B..
Medjutim, tada su ustanovili da B.M. i dalje koristi struju ali od komšije,
zbog čega su ga ponovo isključili i plombirali. Tom prilikom su pozadi
strujomera pronašli i film koji su uzeli kao dokaz.  Film koji su pronašli
prilikom kontrole na brojilu u kući B.M. može svakako da utiče na
registrovanje stvarno utrošene električne energije.  Tačnije taj film utiče
100 % jer blokira brojčanik. Upoznat je i sa činjenicom da su i ranije
radnnici ED dolazili u kontroli istog brojila . Prilikom kontrole koja je
vršena 01.08.2007. godine nije bio prisutan zbog čega i nije potpisao i
zapisnik o kontroli. Takodje je naveo da prilikom kontrole predmetnog
električnog brojila u čiju kontrolu je išao,  nisu skinuli nikakve naponske
mostove već su samo plombirali brojilo koje je prethodno već bio isključeno i
na koji su pronašli film koji je uticao na registovanje električne energije i
isti su uzeli kao dokaz.  
Svjedok M.M. je u prethodnom postupku izjavio da se zbog proteka vremena ne
može sjetiti tačno kada je to bilo jer svaki dan idu na teren. Jedino čega se
sjeća je da su prošle godine skoro svakodnevno išli na reon ... i vršili
kontrolu potrošača. Zapisnik od 05.06.2008. godine, je on  potpisao i  bio je
šef L.Ž. i B.I.. Stoji iza tog zapisnika , i sve što je unijeto u njemu je
upravo bilo ono što su zatekli na licu mjesta, odnosno da su  kontrolom
ustanovili da je  potrošač B.M. bio isključen od strane EPC C. a da kad su
bili u kontroli on je bio priključen kod komšije .Tom prilikom je zapisnik  o
kontroli potpisao i potrošač. Na glavnom pretresu je izjavio da nije bio u
kontroli mjernog mjesta dana 01.08.2007.godine kada je konstatovano da su  sa
električnog brojila marke „Iskra 7199246“  skinuta dva naponska mosta, tako da
se u odnosu na te okolnosti ne može izjasniti. Bio je prisutan prilikom
kontrole mjernog mjesta potrošača B.M. kada je konstatovano da isti potrošač
koristi struju od komšije, ali to je bilo 05.06.2008.godine, kojom prilikom su
na licu mjesta ustanovili da je potrošač bio isključen od strane E.C., a kada
su bili u kontrolu on je bio priključen, odnosno struju je od komšije
koristio. Ponovo je isključen i plombiran plombom a pozadi strujomera je
pronađen film koji je blokirao brojčanik. O zatečenom stanju su sačinili
zapisnik, stoji iza tog zapisnika.  
Svjedok L.Ž. je izjavio da   se zbog toga što svaki dan ide na teren ne može
sjetiti konkretnog dogadjaja, ali zna da je prošle godine zajedno sa kolegama
skoro svakodnevno išao na reon i svakodnevno su vršili kontrolu potrošača.
Dana  05.06.2008.g  je vršena kontrola kod potrošača B. R..On je naveo da
apsolutno stoji iza  zapisnika, i sve  što je unijeto u njega je upravo bilo
ono što su  zatekli na licu mjesta, odnosno da su kontrolom ustanovili da je
ovaj potrošač prethodno bio isključen od strane ED C., a da je kada su bili u
kontrolu on koristio struju i to tako što se priključio kod komšija. Zajedno
sa svojim kolegama sačinio je  zapisnik o kontroli o zatečenom stanju, a
zapisnik je potpisan i  od strane potrošača.  
Iz zapisnika E. B. 02481 o kontroli mjernog mjesta od 05.06.2008.godine
proizilazi da je vršena kontrola električnog  brojila marke „Iskra“ fab. broja
7199246 kojom prilikom je  ustanovljeno da   potrošač koji je  predhodno bio
isključen od strane E.C. koristi struju od komšije. Potrošač je ponovo
isključen, brojilo je plombiran kordiranom plombom, a pozadi strujomera nadjen
film koji su ponjeli kao dokaz.  
Iz  nalaza i mišljenja sudskog vještaka elektrostruke ing. R.L. od 19.05.2010.
godine utvrdjeno je da u  kući , koja se vodi na ime B.R. neovlašćeno je
preuzimana električna energija i to na sledeće načine: Preko brojila
električne energije broj 7199246, preuziman je dio neregistrovane električne
energije na način što su sa brojila skinuta dva naponska mosta, kako je to
konstatovano u Zapisniku o kontroli mjernog mjesta broj 02 od 01.08.2007.
godine. Takođe je prilikom kontrole  05.06.2008.godine kod istog potrošača
neovlašćeno je preuzimana električna energija i to na neovlašćeno kablom
PPY5x4 mm2 sa električne instalacije komšije na način kako je to konstatovano
u Zapisniku o kontroli mjernog mjesta broj 02481 od 05.06.2008. godine.
Neovlašćeno preuzimanje električne energije od strane potrošača, operater
distribucije  sankcioniše u skladu sa odredbama Pravilnika o snadbijevanju i
to: Za slučaj 1.1: isključenjem potrošača sa mreže, jer je prema tački 4.
Člana 25 Pravila „izveo ili omogućio izvođenje intervencija na mjernim
uređajima". U konkretnom slučaju potrošač je skinuo plombu ED B. i pomjerio
dva naponska mosta. Osim isključenja sa mreže, a u skladu sa članom 26.
Pravila od tarifnog kupca treba naplatiti neovlaščenu energiju. Prema
mišljenju ovog vještaka vrijednost neovlašćeno preuzete električne energije:
Obračunate po Pravilima iz Sl. list CG 13/05, koja su važila na dan
utvrđivanja neovlašćene potrošnje prema kojima se za obračunski period uzima
jedna godina dana iznosi 2.686,41 eura,a obračunate po Pravilima iz Sl. list
CG 54/09, koja važe na dan obačuna neovlašćene potrošnje, odnosno izrade
nalaza i mišljenja, prema kojima se za obračunski period uzimaju tri mjeseca
iznosi 361,49 eura.  
Iz dopisa E. od 14.04.2010 godine br. 4101-1492/1-1 proizilazi da  su dana
05.06.2008.g. prilikom kontrole mjernog mjesta na stambenom objektu B.M. (
br.brojila 7199246 ) ovlašćeni radnici ED-B. M.M., L.Ž. i B.l. pronašli film
koji su uzeli  da bi ga sačuvali kao dokaz.  
Iz zapisnika o kontroli mjernog mjesta ED u B. br. 02 od 01.08.2007. godine
proizilazi da je izvršena kontrola mjernog mjesta pri čemu je ustanovljeno da
su na električnom brojilu skinuta dva naponska mosta. Tako da potrošnja
električne energije nije išla preko električnog brojila, pri čemu je potrošač
isključen sa električne mreže a brojilo plombirano kordiranom plombom br.1999.  
Iz dopunskog nalaza i mišljenja vještaka elektro struke R.L. od 20.09.2010.
godine utvrdjeno je da u stambenom objektu B.R., u kojem stanuje B.M., a koji
se nalazi u naselju..., neovlašćeno je preuzimana neregistrovana električna
energija, na način što je svoj objekat priključio na el. mrežu kablom od
komšije. Takođe pozadi strujomjera je postavljen negativ filma koji je kočio
disk brojila da stvarno utrošena električna energija nije registrovala. Ovakvo
mišljenje je formirao na osnovu podataka i činjenica navedenih u Zapisniku o
kontroli mjernog mjesta broj 02481 od 05.06.2008. godine, kojeg su sačinili i
u ime ED – B. potpisali radnici M.M., L.Ž. i B. I..Način obračuna neovlašćene
neregistrovane potrošnje električne energije je ragulisan Članom 59. i Članom
62. Pravila o snabdijevanju električnom energijom, objavljenom u Sl. list CG
54/09, važećim Tarifnim pravilnikom i cijenama električne energije. Prema
mišljenju vještaka, vrijednost neregistrovane neovlašćene potrošnje,
obračunate u skladu sa normativnim aktima iznosi  832,48 eura.  
Vještak elektro struke R.L. je na glavnom pretresu naveo da je u nalazu od
19.05.2010. godine, obračunao i vrijednost neovlašćene potrošnje električne
energije u iznosu od 361,49 eura za obračunski period od tri mjeseca po
pravilima iz službenog lista br. 69, a kako mu je i naloženo naredbom suda.
Pojasnio je da je u svom nalazu naveo i način na koji je vrešena neovlašćena
potrošnja električne energije, a to je da su skinuta dva naponska mosta kako
je konstatovano i zapisnikom o kontroli mjernog mjesta od 01.08.2007.godine.
Ukupna vrijednost neovlašćene potrošnje za period od tri mjeseca iznosi 361,49
eura. Međutim, električno brojilo potrošača B.M. je u dva navrata kontrolisano
od strane radnika E.. Naime, jednom prilikom a kako je konstatovano zapisnikom
od 01.08.2007.godine prilikom kontrole potrošača ustanovljeno je da su sa
električnog brojila skinuta dva naponska mosta, a drugom prilikom kada je
vršena kontrola 05.06.2008. godine, što se može vidjeti i iz zapisnika o
kontroli mjernog mjesta,  kod istog potrošača ustanovljeno je  da je bio
isključen od strane EDC, medjutim, da je tom prilikom svoj objekat priključio
na elektro mrežu kablom od komšija, a pozadi strujomera je bio postavljen
negativ filma koji je kočio disk brojila, tako da stvarno utrošena električna
energija se nije registrovala i o udnosu na navedene nepravilnosti je
obračunao u svom dopunskom nalazu od 20.09.2010. godine ,da vrijednost
neovlašćene potrošnje električne energije za period od tri mjeseca iznosi
832,48 eura.  
Iz izvoda iz kaznene evidencije za okrivljenog B.M. br. 235-2/1507 od
05.07.2010. godine utvrdjeno je da okrivljeni B.M. nije osudjivan.  
Ocjenom izvedenih dokaza utvrđeno je da je okrivljeni učinio krivično djelo
koje mu je stavljeno na teret. Okrivljeni u svojoj odbrani ne priznaje da je
učinio krivično djelo. Navedenu odbranu okrivljenog sud je cijenio kao
neosnovanu i kao pokušaj izbjegavanja krivice. Iz odbrane okrivljenog utvrđeno
je da on u porodičnoj kući u naselju ... živi sam, te da su radnici iz E. u
dva navrata dolazili u kontrolu.Dana  01.08.2007. godine kada su konstatovali
da su skinuta dva naponska mosta sa električnog brojila i kada je njegovo
električno brojilo isključeno i plombirano, kao i godinu dana  kasnije kada su
ponovo vršili kontrolu i to dana 05.06.2008.godine kojom prilikom su
konstatovali da je  koristio električnu energiju od komšije ,i tada je
pronađen film koji je stajao na električnom brojilu, tačnije iza sata i tom
prilikom je ponovo isključen.Zapisnik od 05.06.2008.godine je takodje potpisao
,pravdajući se da ne zna ko je postavio film koji su radnici pronašli. Iz
iskaza svjedoka B.I., M.M. i L.Ž., koje  iskaze je sud cijenio kao jasne,
objektivne i saglasne, te zapisnika o kontroli mjernog mjesta od
05.06.2008.godine, kao i iz dva  nalaza i mišljenja vještaka elektro struke
R.L. i pojašnjenja istog vještaka na glavnom pretresu ,zatim i iz dopisa E. od
14.04.2010 godine br. 4101-1492/1-1 ,nesporno se utvrđuje da je kontrola u
kući okrivljenog izvršena od strane imenovanih svjedoka, i da je kontrolom
električnog brojila  marke „Iskra“ fab. broja 7199246 utvrđeno da je bio
postavljen negativ filma koji je kočio disk brojila, te na taj način  stvarna
potrošnja nije mjerena. Prethodno su svjedoci utvrdili da je potrošač bio
isključen od strane radnika E. C..Naime,dana 01.08.2007. godine okrivljeni je
kao potrošač bio isključen jer su radnici E. prilikom kontrole  mjernog mjesta
ustanovili  da su na električnom brojilu skinuta dva naponska mosta,nakon čega
su potrošača isključili sa električne mreže a brojilo plombirano kordiranom
plombom, a što se utvrđuje iz zapisnika o kontroli mjernog mjesta ED u B. br.
02 od 01.08.2007. godine, kao i iz nalaza i mišljenja sudskog vještaka
elektrostruke ing. R.L. od 19.05.2010. godine. Navedeni svjedoci, a što u
svojoj odbrani nije sporio ni okrivljeni, su navedene nepravilnosti saopštili
i pokazali B.M. koji je bio prisutan prilikom   kontrole od strane radnika, i
isti je  potpisao zapisnik o kontroli . Navedena činjenica ukazuje da je
okrivljeni bio upoznat sa nepravilnostima izvršenim na brojilu, jer su i
ranije konstatovane nepravilnosti na tom istom brojilu, a  okrivljeni  je i
tom prilikom potpisao zapisnik. Kako je okrivljeni jedino koristio predmetni
stambeni objekat, on je jedini i imao interes preduzimajući radnje iz izreke
presude.  
Kontrola u kući okrivljenog izvršena je dana 05.06.2008. godine, a kao vrijeme
izvršenja krivičnog djela sud je naveo period između 05.03.2008. godine i
05.06.2008. godine, jer je članom 59. st.3 Pravila o snabdijevanju električnom
energijom, propisano  da ako se ne može tačno utvrditi početak neovlašćene
potrošnje uzeće se da ona traje od dana poslednjeg pregleda instalacije i da
ista ne može biti obračunata za period duži od 3 mjeseca, pa je kao period u
kome je učinjeno krivično djelo određeno vrijeme od 3 mjeseca, zbog čega je
vještak elektrostruke po naredbi suda izvršio obračun neovlašćeno preuzimane
neregistrovane električne energije za period od tri mjeseca, nakon čega je
utvrđeno da vrijednost koju je okrivljeni pribavio u tom periodu iznosi
832,48 eura, što je navedeno u optužnom predlogu, kao i vrijeme izvršenja
krivičnog djela.  
Okrivljeni je krivično djelo izvršio sa direktnim umišljajem, jer je bio
svjestan da oduzima tuđu pokretnu stvar, a utvrđena je i njegova namjera da
prisvajanjem tuđe pokretne stvari pribavi sebi protivpravnu imovinsku korist.  
Odlučujući se za krivičnu sankciju prema okrivljenom sud je cijenio sve
olakšavajuće i otežavajuće okolnosti iz čl. 42 Krivičnog zakonika. Od
olakšavajućih okolnosti sud je cijenio lične prilike jer je okrivljeni čovjek
u ozbiljnim godinama rođen 1950 godine, kao i njegov raniji život jer nije
osuđivan. Otežavajućih okolnosti nije bilo. Cijeneći navedene olakšavajuće
okolnosti, u nedostatku otežavajućih okolnosti, ocijenjeno je da prema
okrivljenom nije potrebno izricanje efektivne kazne zatvora, da će se
izricanjem uslovne osude prema okrivljenom u potpunosti postići svrha
izricanja uslovne osude i na taj način dovoljno uticati da u buduće ne vrši
krivična djela.  
Odluka o imovinsko pravnom zahtjevu zasniva se na odredbi čl. 212 st.2 ZKP-a.
Ovlašćeni predstavnik oštećene E.B. je postavila imovinsko pravni zahtjev u
iznosu od 832,48 eura. Sud je iz dopunskog nalaza i mišljenja vještaka elektro
struke R.L. na nesumnjiv način utvrdio da je okrivljeni izvršenjem krivičnog
djela na štetu oštećenog preduzeća pribavio protivpravnu imovinsku korist u
iznosu od 832,48 eura, pa je  okrivljeni  obavezan da oštećenom preduzeću
plati navedeni iznos u roku od 15 dana  po pravosnažnosti presude.  
Odluka o troškovima krivičnog postupka zasniva se na odredbi čl. 202 st.1
ZKP-a. Dosudjeni iznos se odnosi na troškova vještaka elektro struke u ukupnom
iznosu od 181,50 eura ( 99,00 eura i 82,50 eura), kao i troškove za rad suda
koji su određeni prema trajanju, složenosti krivičnog postupka i imovinskim
prilikama okrivljenog.  
Na osnovu izloženog odlučeno je kao u izreci presude.  
OSNOVNI SUD U BARU
Dana 18.02.2011. godine  
ZAPISNIČAR,
S U D I J A
Amira Nikičić
Ljiljana Joković  
PRAVNA POUKA:Protiv ove presude može se
izjaviti žalba Višem sudu u Podgorici u roku od
8 (osam) dana od dana prijema pismenog otpravka.
Žalba se predaje ovom sudu u dva primjerka.  
DNA:- 1 x ODT
          - 1 x okrivljenom
          - 1 x E. u B. nakon pravosnažnosti 
          - u spise  