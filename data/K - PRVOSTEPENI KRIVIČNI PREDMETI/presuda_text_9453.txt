K br. 454/10  
U IME NARODA  
OSNOVNI SUD U BARU, kao prvostepeni krivični, sudija Ljiljana Joković, sa
zapisničara Amirom Nikičić, u krivičnom predmetu okrivljenog G.M.zbog
krivičnog djela - nedozvoljeno držanje oružja i eksplozivnih materija iz
čl.403. st.1 Krivičnog zakonika, po optužnom predlogu Osnovnog državnog
tužilaštva u Baru, Kt. br. 63/10 od 08.10.2010. godine, nakon održanog glavnog
javnog pretresa u prisustvu zastupnika optužbe  savjetnika kod ODT Bar Cama
Azre i  okrivljenog, dana 17.02.2011.godine donio je, a dana 18.02.2011.
godine javno objavio  
PRESUDU  
Okrivljeni G.M., od oca Z. i majke Ž., rodjene M., rodjen ...godine u P.,
stalno nastanjen u B., ..., srednjeg imovnog stanja ,osudjivan: presudom
Osnovnog suda Bar K br. 323/09 od 21.10.2010. godine, zbog krivičnog djela iz
čl. 399. u vezi čl. 23. KZ, na kaznu zatvora 6 mjeseci uslovno  na 2 godine,
presudom Osnovnog suda u Baru K br. 171/09 od 29.01.2010. godine, zbog
krivičnog djela iz čl. 399. u vezi čl. 23. KZ, na kaznu zatvora u trajanju od
tri mjeseca.  
K r i v   j  e  
Što je:  
Dana 21. 01. 2010. godine oko 02,55 časova, u naselju Zaljevo, Opština Bar, u
putničkom motornom vozilu "Peugeot 607" reg. ozn. BR..., naovlašćeno držao i
nosio protivno odredbama čl. 11, čl. 15 i čl. 27 Zakona o oružju ("Sl. list
RCG" 49/04), vatreno oružje - pištolj marke "Crvena zastava" model M70 cal.
7,65, serijski broj izbrisan, znajući da je nošenje oružja na javnom mjestu
zabranjeno i da nema odobrenje za nabavku niti oružani list za držanje i
nošenje oružja,  
-čime je učinio   krivično djelo- nedozvoljeno držanje oružja i eksplozivnih materija iz čl. 403 st. l.Krivičnog zakonika.  
Pa ga sud primjenom čl.  4, 32, 36 i 42, Krivičnog zakonika  i čl. 359, 360 i
364  ZKP-a  
OSUĐUJE  
Na kaznu zatvora u trajanju od 3 (tri) mjeseca.  
Na osnovu čl. 75. st.1. Krivičnog zakonika, izriče se,  
MJERA BEZBJEDNOSTI  
Kojom se od okrivljenog oduzima pištolj marke "Crvena zastava" model M 70 cal.
7,65, serijski broj izbrisan.  
Okrivljeni je dužan da plati troškove krivičnog postupka u iznosu od 70,00
eura, u roku od 15 dana od dana pravosnažnosti, pod prijetnjom izvršenja.  
O b r a z l o ž e n j e  
Optužnim predlogom Osnovnog državnog tužilaštva u Baru Kt.br. 63/10 od
08.10.2010. godine, okrivljenom je stavljeno na teret da je izvršio krivično
djelo bliže opisano u izreci presude.  
Okrivljeni G.M.je u svojoj odbrani u bitnom naveo da se desetak dana prije
predmetnog dogadjaja sasvim slučajno  našao pored kontejnera koji se nalazi u
naselju  Bjeliše nedaleko od „Franića“ pored autobuskog stajališta i nedaleko
od pružnog prelaza. U trenutku mu se učinilo da je u pitanju pištolj lažljivac
iz znatiželje je podigao predmetni pištolj i tada je vidio da je težak i
shvatio je  da je pravi pištolj. Pištolj je bio bez okvira i bez metaka. Uzeo
je pištolj i stavio ga u vozilo. Nije mogao da objasni zbog čega je uzeo
pištolj ali je svakako imao namjeru da ga poslije dan dva baci. Pištolj je
stavio ispod sica suvozača na desnu stranu. Prvo mu je palo na pamet da tu
pištolj ostavi.  Ušao je u bratovljevo vozilo i odvezao se do kuće. Sjutradan
je pošao do Podgorice gdje je inače i studira i zaboravio je da je predmetni
pištolj stavio u vozilo, a do Podgorice je  pošao svojim vozilom. Dana
21.01.2010. godine u večernjim časovima ne može se sjetiti tačno u koje
vrijeme ali svakako je bilo kasno sa bratom N.G. i drugom S.K. se vozio po
gradu, a vozilom je upavljao njegov brat.  Oni su se vozili PMV marke „Pežo
607“.U jednom trenutku jedan drug je javio putem telefona njegovom bratu da se
posvadjao sa nekim društvom u naselju Čeluga. Odvezli su se do naselja Čeluga,
zaustavili su se u dvorištu ispred kuće Vučetića. U dvorištu je došlo do vike,
tačnije sve se to dešavalo ispred dvorišta uz ulicu na jednom proširenju i
pretpostavlja da je neko pozvao policiju zbog galame . Nakon nekog vremena
naišla je policija i prilikom pretresa vozila pronašli su pištolj koji se
nalazio ispod sica na mjestu suvozača . Prizano je policiji da je pištolj
njegov.  
U dokaznom postupku sud je proveo sledeće dokaze: saslušan je svjedok Pajović
Predrag, na saglasan predlog stranka pročitan je iskaz svjedoka Aničić Slavka,
pročitani su  službena zabilješka UP PJ Bar bez broja od 21.01.2010. godine,
potvrda o privremenom oduzimanju predmeta bez broja izdata od UP PJ Bar od
21.01.2010. godine na ime G.M., izvršen je uvid u fotodokumentaciju U PJ Bar
br. 29/10 od 21.01.2010. godine, pročitan je izvod iz kaznene evidencije za
okrivljenog G.M.UP PJ Podgorica br. 11-245/10-26973/2-3944 od 26.10.2010.
godine.  
Svjedok Pajović Predrag je u prethodnom postupku izjavio da radi u UP PJ Bar u
svojstvu službenog lica na regulisanju saobraćaja. Sjeća se da je dana
21.01.2010. godine bio na redovnim zadacima regulisanja saobraćaja na putnom
pravcu Bar - Ulcinj u večernjim časovima počev od 22,00 časa, sa kolegom
Slavkom Aničićem. Poslije ponoći, negdje oko 02.55 časova, su se nalazili u
ul. JNA kada su dobili obavještenje od strane građana da se u naselju Zaljevo
nalazi veća grupa mladića i da imaju oružje. Pozvali su interventnu jedinicu i
pošli na lice mjesta, gdje su sačekali dolazak interventne jedinice. Po
njihovom dolasku zajedno su pošli do same grupe. Grupa mladića se nalazila na
magistralnom putu, nasprem kuće Vučetić Nikole. Bilo ih je 9 momaka. Tu su se
nalazila i dva vozila, parkirana pored puta, u blizini ovih momaka. Kada su
stigli atmosfera je bila potpuno normalna odnosno nije bilo vike, svađe,
psovki i slično. Kolege iz interventne su se obratili tim Ijudima i pitali da
li ima bilo kakvih problema. U tom momentu  nije vidio oružje u rukama tih
momaka. To su momci iz grada koje poznaje iz viđenja i isti nisu djelovali
opasno, pijano niti se moglo pretpostaviti po njihovom ponašanju da imaju kod
sebe oružje. Obzirom na prijavu da je viđeno oružje izvršili su pregled tih
lica kod kojih nisu našli ništa, nakon čega su on i kolega Aničić izvršili
pregled vozila marke Peugeot 607 reg. ozn. BR ...sa kojim je upravljao G.N..
Ispod sjedišta suvozača pronašli su pištolj CZ M - 70 kalibra 7,65 mm bez
okvira, za koji se kasnije utvrdilo da su istome izbrušeni serijski brojevi. U
razgovoru sa vozačem i drugim prisutnim licima G.M. se izjasnio da njegov
pištolj, te da je isti našao slučajno pored kontejnera u Makedonskom naselju i
da ga uzeo i da ne zna kome pripada. Koliko mu je poznato pregledom drugog
vozila nije pronađeno ništa sumnjivo, pa ni oružje. Po proceduri je pozvana
dežurna služba nakon čega je došao krim. tehničar radi fotografisanja i
oduzimanja oružja, a ova lica su privedena radi uzimanja izjava i dalje
obrade.Na glavnom pretresu je izjavio da su  predmetne večeri on i kolega
Aničić Slavko  bili dežurni i negdje u večernjim časovima od strane učesnika u
saobraćaju su obavješteni da se u naselju Zaljevo nalazi grupa mladića i da je
primećeno oružje. Obavjestili su  dežurnu službu o tome . U medjuvremenu on i
njegov  kolega Aničić Slavko su krenuli polako a dežurna služba je poslala
intervetnu grupu i svi zajedno su stigli u naselju Zaljevo, tu su primjetili
grupu mladića nedaleko od autoservisa „Vučetić“. Tom prilikom su izvršili
pregled dva vozila kao i pregled lica. Intervetna jedinica je izvršila pregled
jednog vozila , a on i kolega Aničić su izvršili pregled drugog vozila,
odnosno  pregled vozila marke „Pežo“ . Kolega Aničić je pištolj pronašao na
mjestu suvozača u predjelu nogu , a preko pištolja je bio tapacir. U razgovoru
sa prisutnima saznali su da je predmetnim vozilom upravljao G.N., brat G.M.,
medjutim, prisutni G.M.se izjasnio da je pištolj koji su  pronašli njegov
pištolj.Tada im je G.M. saopštio da je taj pištolj on pronašao negdje kod
kontejnera.  
Svjedok Aničić Slavko je izjavio da je dana 21.01.2010. godine bio na redovnim
zadacima regulisanja saobraćaja na putnom pravcu Bar - Ulcinj u večernjim
časovima počev od 22,00 časa, sa kolegom Pajović Predragom. Negdje oko 02.55
časova se nalazio u ul. JNA kada su dobili obavještenje od strane građana da
se u naselju Zaljevo nalazi veća grupa mladića i da neki od njih imaju oružje
kojim mašu i usmjeravaju ga jedan prema drugome. Nakon toga su pozvali
interventnu jedinicu i pošli na lice mjesta. Nakon što su se sastali sa
interventnom jedinicom zajedno su pošli do same grupe. Na magistralnom putu
naspram kuće Vučetić Nikole su zatekli grupu Ijudi od oko 9 članova sa dva
vozila parkirana pored puta, koji su stajali pored puta. Kada su stigli
atmosfera je bila potpuno normalna odnosno nije bilo vike, svađe, psovki i
slično. Kolege iz interventne su se obratili tim Ijudima i pitali da li ima
bilo kakvih problema. U tom momentu nije vidio bilo kakvo oružje u rukama tih
Ijudi. To su momci iz grada koje poznaje iz viđenja nisu djelovali opasno niti
se moglo pretpostaviti da imaju kod sebe oružje. Po službenoj dužnosti obzirom
na prijavu izvršili su pregled tih lica kod kojih nisu našli ništa, nakon čega
su izvršili pregled vozila i to BMW reg. ozn. CT ...kojim je upravljao P.D. i
vozilo marke Peugeot 607 reg. ozn. BR ...sa kojim je upravljao G.N.. On i
kolega Pajović su pregledali vozilo marke „Peugeot“ kojom prilikom su ispod
vozila suvozača pronašli pištolj CZ M - 70 kalibra 7,65 mm bez okvira, za koji
se kasnije utvrdilo da su istome izbrušeni serijski brojevi, nakon čega se
G.M.izjasnio da je njegov pištolj, te da je isti našao slučajno pored
kontejnera u Makedonskom naselju i da ga uzeo i da ne zna kome pripada. Koliko
mu je poznato pregledom drugog vozila nije pronađeno ništa sumnjivo, pa ni
oružje. Po proceduri je pozvana dežurna služba nakon čega je došao krim.
tehničar radi fotografisanja i oduzimanja oružja, a ova lica su privedena radi
uzimanja izjava i dalje obrade.  
Iz službene zabilješka UP PJ Bar bez broja od 21.01.2010. godine proizilazi da
je sačinjena dana 21.01.2010 godine, od strane Interventne grupe na okolnosti
pronalaska vatrenog oružja - pištolja. Da su dana 21.01.2010 godine oko 02.55
časova pozvani putem telefona od strane saobraćajne patrole OPS Aničić Slavka
da je dobio prijavu od gradjana da se u naselju Zaljevo kod kuće Vučetić
Nikole okupilo više Ijudi i da se vadi oružje tj. (pišolj i puška). Odmah su
se uputili na lice mjesta zajedno sa patrolom Aničić-Pajović gdje su prilikom
dolaska zatekli više lica i to :V.Z.,  V.M., K. S., P.Đ., R.M., B.B., D.R.,
G.N.  i G. M.. Na lice mjesta su se nalazila i dva putnička motorna vozila, i
to: BMW reg. oznaka CT ...vl. P.M. sa kojim je upravljao P.Đ., i Peugeot 607
reg. oznaka BR  ...vl. B.A.sa kojim je upravljao G.N., nad kojim su izvršili
detaljan pregled i to OPS Culafić Bratislav nad pmv BMW reg. oznaka CT... i
tom prilikom ne pronalazi ništa interesantno, a OPS Aničić Slavko vrši pregled
pmv Peugeot 607 reg. oznaka BR... kojom prilikom ispod sjedišta od suvozača
pronalazi vatreno oružje - pištolj marke „Crvena Zastava“ M-70 kalibra 7,65 mm
bez okvira i brušenih serijskih brojeva, za koji se G.M.izjasnio da je njegov.
Sva nevedena lica su priveli u PJ Bar i predali u Dežurnu službu, a lice
mjesta su OPS Aničić-Pajović obezbjedjivali do dolaska Krim. tehničara Raković
Miodraga koji je fotografisao pronađeno oružje i isto izuzeo.Pronađeno vatreno
oružje kao i vozilo u kojem je pronađeno oružje je oduzeto uz uredno izdatu
potvrdu o oduzimanju.  
Iz potvrda o privremenom oduzimanju predmeta bez broja izdata od UP PJ Bar od
21.01.2010. godine na ime G.M. proizilazi da je od G.M. oduzet pištolj marke
CZ, kalibra 7,65 mm, brušenog serijskog broja i bez okvira.  
Uvidom u  fotodokumentaciju U PJ Bar br. 29/10 od 21.01.2010. godine se
utvrdjuje  bliži izgled lica mjesta gdje je pištolj pronađen.  
Iz izvoda iz kaznene za okrivljenog G.M. UP PJ Podgorica br.
11-245/10-26973/2-3944 od 26.10.2010. godine utvrdjeno je da je okrivljeni
G.M.osudjivan presudom Osnovnog suda Bar K br. 323/09 od 21.10.2010. godine,
zbog krivičnog djela iz čl. 399. u vezi čl. 23. KZ, na kaznu zatvora 6 mjeseci
uslovno  na 2 godine, presudom Osnovnog suda u Baru K br. 171/09 od
29.01.2010. godine, zbog krivičnog djela iz čl. 399. u vezi čl. 23. KZ, na
kaznu zatvora u trajanju od tri mjeseca.  
Ocjenom izvedenih  dokaza utvrđeno je da je okrivljeni učinio krivično djelo
koje mu je stavljeno na teret.Okrivljeni je u svojoj odbrani  ne priznaje da
je učinio krivično djelo u bitnom navodeći da  je  predmetni pištolj marke
„Crvena zastava“, kalibra 7,65 mm, brušenog serijskog broja, kritične večeri
policija  pronašla  prilikom pretresa u vozilu  njegovog brata Peugeot 607"
reg. ozn. BR...,  gdje je on predhodno sakrio pištolj ispod sica na mjestu
suvozača,kojom prilikom je policiji priznao da je pištolj njegov, pravdajući
se da je predmetni pištolj on pronašo desetak dana prije kod kontinjera za
smeće, te da je isti htio da baci, ali je zaboravio da to učini. Sud je
odbranu okrivljenog,cjenio kao neosnovanu i kao  pokušaj izbjegavanja krivice.  
U postupku je nesporno utvrđeno da je okrivljeni dana  21. 01. 2010. godine
oko 02,55 časova, u naselju..., Opština B., u putničkom motornom vozilu
"Peugeot 607" reg. ozn. BR..., naovlašćeno držao i nosio vatreno oružje -
pištolj marke "Crvena zastava" model M70 cal. 7,65, serijski broj
izbrisan.Ovakvo činjenično stanje utvrđeno je iz  odbrane okrivljenog koji
nije sporio da je predmetno oružje  desetak dana prije,  on lično sakrio ispod
sica na mjestu suvozača u vozilu marke „Pežo 607“, te svjedoka Pajović
Predraga i Aničić Slavka, koji svjedoci su potvrdili da su u vozilu „Pežo 607“
reg. oznake BR ...pronašli predmetni pištolj, te da im je lično okrivljeni
G.M. priznao da je pištolj njegov i da ga je pronašao kod kontejnera. Sud je
iskaze svjedoka Pajović Predraga i Aničić Slavka cijenio kao jasne, objektivne
i u bitnom saglasne a koji iskazi su potvrdjeni službenom zabilješkom UP PJ
Bar bez broja od 21.01.2010. godine,  potvrdom o privremenom oduzimanju
predmeta od UP PJ Bar od 21.01.2010. godine, kao i uvidom  u fotodokumentaciju
U PJ Bar br. 29/10 od 21.01.2010. godine, koje dokaze je sud takodje cjenio
kao jasne,objektivne  i u bitnom saglasne, pa im je poklonio punu vjeru.
Postupajući na navedeni način okrivljeni je ostvario sva objektivna obilježija
bića krivičnog djela iz čl. 403. st.1. Krivičnog zakonika.  
Okrivljeni je postupao suprotno odredbi čl.11 Zakona o oružju kojim je
propisano je zabranjeno nošenje oružja na javnom mjestu. Okrivljeni je pištolj
nosio na javnom mjestu u vozilu. Okrivljeni je postupao i suprotno odredbi
čl.15 Zakona o oružju kojom je propisno  da vatreno oružje se može nabavljati
isključivo na osnovu odobrenja,te čl.27. istog zakona  kojim je propisano da
se oružni list izdaje za držanje oružja ili za držanje i nošenje oružja.
Okrivljeni je u vozilu marke"Peugeot 607" reg. ozn. BR..., naovlašćeno držao i
nosio vatreno oružje - pištolj marke "Crvena zastava" model M70 cal. 7,65,
serijski broj izbrisan, znajući da je nošenje oružja na javnom mjestu
zabranjeno i da nema odobrenje za nabavku niti oružani list za držanje i
nošenje oružja.  
Okrivljeni je krivično djelo učinio sa direktnim umišljajem, svjestan da
oružje - pištolj marke "Crvena zastava" model M70 cal. 7,65, izbrisanog
serijskog broja, može držati samo na osnovu izdatog oružnog lista.  
Sud je precizirao optužni predlog na način  što je iz izreke presude izostavio
dio „svom“ “, jer navedeni dio optužnog predloga nije dokazan, budući da su
okrivljeni ,kao i saslušani svjedoci potvrdili da je predmetni pištolj
pronađen u vozilu brata okrivljenog G,N. .Ocijenjeno je da precizirana izreka
presude preciznije predstavlja utvrđeno  činjenično stanje, da se navedenim
preciziranjem ostaje u okviru istog životnog događaja i da se ne narušava
identitet optužnog predloga  i presude.  
Odlučujući se za krivičnu sankciju sud je na strani okrivljenog cijenio sve
olakšavajuće i otežavajuće okolnosti iz čl. 42 krivičnog zakonika. Od
olakšavajućih okolnosti sud je cijenio mladost okrivljenog. Od otežavajućih
okolnosti sud je cjenio raniji život okrivljenog jer je osuđivan.  Imajući u
vidu olakšavajuće i otežavajuće okolnosti, ocijenjeno je da prema okrivljenom
nema uslova za izricanje uslovne osude, jer je okrivljeni u poslednje dvije
godine dva puta pravosnažno osuđivan za izvršenje krivičnih djela učinjenih sa
umišljajem, zbog čega je okrivljenom izrečena kazna zatvora koja odgovara
težini učinjenog krivičnog djela i krivici okrivljenog i predstavlja mjeru
koja je neophodna da bi se postigla svrha kažnjavanja.  
Na osnovu čl. 75 st.1 Krivičnog zakonika okrivljenom je izrečena mjera
bezbjednosti oduzimanja pištolja marke "Crvena zastava" model M70 cal. 7,65,
serijski broj izbrisan, kao predmeta koji je upotrijebljen  za izvršenje
krivičnog djela.  
Odluka o troškovima krivičnog postupka zasniva se na odredbi čl. 202 st.1 ZKP.
Okrivljeni je dužan da plati troškove krivičnog postupka u iznosu od 70,00
eura , na ime troškova za rad suda koji su određeni prema trajanju, složenosti
krivičnog postupka i imovinskim prilikama okrivljenog.  
Na osnovu izloženog odlučeno je kao u izreci presude.  
OSNOVNI SUD U BARU
Dana 18.02.2011.godine  
Zapisničar
S U D I J A
Amira Nikičić
Ljiljana Joković  
PRAVNA POUKA: protiv ove presude  može
 se izjaviti žalba Višem sudu u Podgorici, a
putem ovog suda u roku od 8 dana od dana
 prijema pismenog otpravka.  
DNA:
1 x spisi
1 x ODT-u
1 x okrivljenom  