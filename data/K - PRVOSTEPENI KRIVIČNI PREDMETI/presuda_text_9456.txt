K br. 158/12  
U IME CRNE GORE  
OSNOVNI SUD U BARU, sudija Ljiljana Joković, kao sudija pojedinac, sa
zapisničarom Amirom Nikičić, u krivičnom predmetu okrivljenog J.D., zbog
krivičnog djela – teško djelo protiv bezbijednosti javnog saobraćaja iz
čl.348. st.3. u vezi čl. 339 st. 3 u vezi st. 1. Krivičnog zakonika, po
optužnom predlogu Osnovnog državnog tužilaštva iz Bara Kt br. 398/11 od
20.03.2012.godine, nakon održanog glavnog javnog pretresa u prisustvu
zastupnika optužbe savjetnika kod  Osnovnog državnog tužilaštva u Baru Sanje
Vujović I okrivljenog J.D., dana  12.06.2012. godine donio je i istog dana
javno objavio  
PRESUDU  
Okrivljeni  
J.D., od oca R. i majke Z., rodjene Đ., rodjen 26.09.1985.godine, u P., stalno
nastanjen u B., ul…., državljanin Crne Gore, pismen, završio SSS, taksista,
neoženjen, srednjeg imovnog stanja;  
K r i v  j e  
Što je:  
Dana 11.08.2011. godine oko 22,48 časova, u ul. Jovana Tomaševića, kod Stare
benzinske pumpe, Opština Bar, upravljajući u saobraćaju putničkim motornim
vozilom marke »Mercedes« reg. ozn. BR…, ne pridržavajući se saobraćajnih
propisa ugrozio saobraćaj i doveo u opasnost život oštećene - pješaka N.D.,
olako držeći da do posledice neće doći, na način što je protivno odredbi
čl.13. st.l. i st. 2. Zakona o bezbjednosti saobraćaja na putevima (»Sl. list
RCG« br.72/05), upravljajući vozilom iz pravca centra grada prema naselju
Šušanj, prilazeći obilježenom pješačkom prelazu nije upravljao vozilom na
način kojim ne ugrožava druge učesnike u saobraćaju i nije vozio takvom
brzinom, da u slučaju potrebe može da zaustavi vozilo ispred pješačkog
prelaza, te nije obratio pažnju na pješaka -oštećenu N.D., koja je prelazila
kolovoz od lijeve prema desnoj ivici kolovoza smjera kretanja vozila, usljed
čega je vozilom zahvatio prostor pješačkog prelaza na kojem se nalazila
oštećena i ostvario fizički kontakt prednjim krajem svog vozila sa tijelom
pješaka, nakon čega je došlo do destabilizacije i pada pješaka na površinu
kolovoza koja je tom prilikom zadobila tešku tjelesnu povredu i to: prelom
tijela desne lišnjače, oguljotinu kože u predjelu lijeve podkoljenice sa
otokom u predjelu lijevog koljena i krvni podliv kože u predjelu lijevog
obraza sa otokom u predjelu lica;  
-čime je učinio krivično djelo - teško djelo protiv bezbijednosti javnog saobraćaja iz čl.348. st.3. u vezi čl. 339 st. 3 u vezi st. 1. Krivičnog zakonika.  
pa mu sud primjenom člana 4, 32, 36, 42, 52, 53,  i 54 Krivičnog zakonika i
člana 369, 370 i 374 ZKP-a  izriče  
USLOVNU OSUDU  
Kojom mu utvrdjuje kaznu zatvora u trajanju od 3 (tri) mjeseca  i istovremeno
odredjuje da se kazna neće izvršiti ukoliko okrivljeni u roku od 1(jedne)
godine, po pravosnažnosti presude ne izvrši novo krivično djelo.  
Svjedok oštećena N.D. se radi ostvarivanja imovinsko pravnog zahtjeva upućuje
na parnični postupak.  
Okrivljeni je dužan da plati troškove krivičnog postupka u iznosu od  350,00
eura, u roku od 15 dana od pravosnažnosti presude, pod prijetnjom izvršenja.  
O b r a z l o ž e n j e  
Optužnim predlogom Osnovnog državnog tužilaštva u Baru Kt br. 398/11 od
20.03.2012.godine, kojeg je zastupnik optužbe precizirao na glavnom pretresu
dana 12.06.2012.godine, stavljeno je na teret okrivljenom izvršenje krivičnog
djela bliže opisanog u izreci presude.  
Okrivljeni J.D. je u prethodnom postupku u bitnom naveo da se predmetnog dana
kretao  vozilom marke “Mercedes” vlasništvo DOO H.. Inače, taksista je i
konkretnom prilikom je bio sam u vozilu. Kretao se ulicom Jovana Tomaševića iz
pravca centra grada ka Šušnju. Vozio je brzinom možda nekih 30 -ak kilometara.
Došao je do stare benziske pumpe koja se nalazi ispred hotela “Princes” i u
jednom trenutku sa njegove lijeve strane, na pješačkom prelazu, primjetio je
pješaka, tačnije primjetio ga na pola pješačkog prelaza, kako pokušava da
pređe ulicu. Odmah je počeo da koči, međutim, nije uspio da pješaka u
potpunosti izbjegne, već ga sa prednjom lijevom stranom zakačio. Sve je ovo
odigralo u djelić sekunde. Vidio je kako je pješak pao od ovog udarca, odmah
je zaustavio vozilo, pritrčao pješaku i uz pomoć njegovih rođaka ubacio ga u
njegovo vozilo. Odmah je pješaka prebacio do Bolnice gdje mu je ukazana prva
pomoć. Konkretnom prilikom svo vrijeme je bio uz povrijeđenog pješaka, kao i
da se nakon ovoga događaja interesovao za zdravlje pješaka. Jako mu je žao što
je do ovoga došlo, ovo je prvi put da mu se ovako nešto dešava. Na glavnom
pretresu dana 17.05.2012.godine je naveo da se kaje zbog učinjenog krivičnog
djela. Dalje je izjavio da je dana 11.08.2011.godine oko 22,40 časova
upravljao vozilom marke „Mercedes“ reg. oznake BR…, kretao se brzinom  po
njegovoj procjeni negdje 40 – 50 km/h, ali se ne može tačno izjasniti,i  nakon
što je došao do stare benzinske pumpe koja se nalazi kod hotela „Princes“
upravljajući vozilom iz centra grada prema naselju Šušanj i prilazeći
obilježenom pješačkom prelazu nije primjetio pješaka, odnosno oštećenu, koja
je prelazila kolovoz od lijeve prema desnoj ivici kolovoza smjera kretanja
vozila, usled čega je vozilom zahvatio prostor pješačkog prelaza na kome se
već nalazila oštećena, kojom prilikom je ostvario kontakt prednjom stranom
svog vozila sa tijelom pješaka, nakon čega je došlo do destabilizacije pješaka
i pada pješaka, koja je kritičnom prilikom zadobila povredu. Odmah nakon
udarca je zaustavio vozilo, pritrčao pješaku i uz pomoć njene rodbine ubacio u
svoje vozilo i prebacio do Bolnice gdje joj je ukazana pomoć. Još jednom
ističe da se  kaje zbog učinjenog krivičnog djela, i još jednom priznaje da je
izvršio krivično djelo koje mu se  stavlja na teret.  
U dokaznom postupku provedeni su sledeći dokazi: saslušan je svjedok oštećena
N.D., vještak medicinske struke dr K.N.,  pročitani su zapisnik   UP   PJ
Bar   o   uvidjaju   saobraćajne   nezgode,   br.   330/2011    od
11.08.2011.godine, izvještaj ljekara specijaliste JZU Opšta bolnica u Baru,
br. protokola 8478 od 11.08.2011. godine, na ime N.D., izvještaj Ijekara
specijaliste JZU Opšta bolnica u Nikšiću, br. protokola 4230 od 31.08.2011.
godine, na ime N.D., otpusna lista sa epikrizom JZU Opšta bolnica u Baru,
matični broj istorije bolesti 4954/2011, na ime N.D.,  nalaz  i  mišljenje
vještaka  saobraćajne  struke  ing.  M.Š. od decembra 2011. godine,  nalaz  i
mišljenje sudskog vještaka medicinske struke dr.  K.N. od 25.02.2012.godine,
izvršen je uvid u skicu lica mjesta.  
Oštećena N.D. je u prethodnom postupku izjavila da je dana 11.8.2011 godine
bila u Baru na ljetnjem odmoru i zna da se negdje u kasnim večernjim časovima
vraćala iz jedne posjete misli da je bilo negdje blizu 23 časa. Zna tačno da
se kretala ispred benzinske pumpe u Baru u ul. Jovana Tomaševića i zna da je
pratila ćerka A.. A. se vratila, a ona je nastavila da se kreće ovom ulicom
još možda jedno dvadestak metara kada je došla na jedan pješački prelaz. Zna
tačno da je stala na trotoar odmah kod tog pješačkog prelaza i da je sasvim
normalno pogledala lijevo i desno i da apsolutno nije vidjela bilo kakvo
vozilo koje je ugrozilo dok prelazi ovu ulicu. Sasvim normalno je zakoračila
na taj pješački prelaz i zna da je prešla veći dio tog pješačkog prelaza možda
su falile još dvije zebre da pređe na drugu stranu ulice kada je iz čista mira
osjetila jedan jak udarac i škripu kočnica od vozila, a to vozilo je udarilo
po desnoj strani tijela tačnije desne noge dužinom noge tako da je to vozilo
bukvalno podiglo na haubu a zatim je sa haube odlećela na asflat i svom
silinom tijela udarila lijevom stranom. Zna tačno da je udarila lijevom
stranom lica od asfalt i sva sreća što nije udarila glavom na ivicu od
trotoara. Tu su odmah pritrčala lica koja su bila prisutna i vidjela udes i
zna da su joj pritrčali njen zaović i snaha M.N. i M.N. iz Š. koji su stajali
na trotoaru i čekali da pređe ulicu i da idu kući. Prišao joj je odmah iz
vozila i ovaj vozač za kojeg je kasnije saznala da se zove J.D. koji je bio
taksista. Odmah su je prevezli u bolnicu u Baru i cijelo vrijeme dok je bila u
bolnici sa njom je bio ovaj J.D.. Sledeće jutro su joj konstatovali prelom
desne noge, imala je i povrede ramenog dijela desne ruke, lijevog koljena i od
tog udara imala je utrnulost lijevog obraza koji i dan danas osjeća. Od
posledica ovog udesa bila  je hospitalizovana dva mjeseca u bolnici u Nikšiću
jer je nakon nedelju dana zahtijevala da je prebace u bolnicu u Nikšić i to
lično na njen zahtjev. Takođe je navela da prilikom prelaska tog pješačkog
prelaza i dok je prelazila pješački prelaz nijedno vozilo nije vidjela, a ovaj
vozač Jokić se kretao iz pravca centra grada ka Sutomoru, odnosno Šušnju.
Takođe navodi da je J. cijelo vrijeme te večeri bio sa njom u bolnici i da se
kasnije interesovao za njeno zdravlje. Na glavnom pretresu dana
17.05.2012.godine je izjavila da je do fizičkog kontakta došlo u trenutku kada
se već nalazila na pješačkom prelazu, naime,  tada je prelazila kolovoz od
lijeve prema desnoj ivici kolovoza, gledano iz pravca smjera kretanja vozila.
Kritičnom prilikom zadobila je povrede lom noge i povredu desnog ramena i
imala je i povrede lijeve noge, ali nisu bili lomovi. Takodje imala je povrede
u predjelu lijeve strane lica – jagodice. Okrivljeni se korektno  ponio prema
njoj, odbacio je do bolnice i stalno se interesovao za njeno zdravlje.  Kao
svjedok oštećena nije se pridružila krivičnom gonjenju, ali je postavila
imovinsko pravni zahtjev.  
Iz zapisnika   UP   PJ   Bar   o   uvidjaju   saobraćajne   nezgode,   br.
330/2011    od 11.08.2011.godine utvrđeno je  vrijeme  i mjesto saobraćajne
nezgode,  fiksirani tragovi na kolovozu, učesnici  i oštećenja na vozilu.  
Iz izvještaja Ijekara specijaliste JZU Opšta bolnica u Baru, br. protokola
8478 od 11.08.2011. godine, na ime N.D. proizilazi  da je oštećena N.D.
primljena radi ukazivanja pomoći  zbog povrede zadobijene u saobraćajnom udesu
u kojem je sudjelovala kao pješak, prilikom prelaska preko pješačkog prelaza
došlo je do povrede, udario je automobil. U izvještaju su opisane povrede koje
su bile predmet vještačenja vještaka medicinske struke.  
Iz izvještaja Ijekara specijaliste JZU Opšta bolnica u Nikšiću, br. protokola
4230 od 31.08.2011. godine, na ime N.D. proizilazi da je oštećenoj N.D.
odredjena kontrola za tri nedelje.  
Iz otpusne liste sa epikrizom JZU Opšta bolnica u Baru, matični broj istorije
bolesti 4954/2011, na ime N.D. proizilazi da je oštećena N.D. primljena dana
11.08.2011. godine do 15.08.2011.godine u JZU Opštu bolnicu Bar na hiruško
odjeljenje kao hitan slučaj, zbog povrede zadobijene u saobraćajnom udesu u
kome je sudjelovala kao pješak. U otpusnoj listi su opisane povrede koje su
bile predmet vještačenja vještaka medicinske struke.  
Iz  nalaza  i  mišljenja  vještaka  saobraćajne  struke  ing.  M.Š. od
decembra 2011. godine utvrdjeno je da je do ove nezgode došlo usled propusta u
vožnji od strane vozača putničkog motornog vozila marke "Mercedes" reg.oznake
BR … . Ovo se ogleda u tome što vozač ovog vozila nije obratio adekvatnu
pažnju prema pješaku, koji je prelazio kolovoz od lijeve prema desnoj ivici
puta, smjera kretanja vozila, na obilježenom pješačkom prelazu, te nije
blagovremeno reagovao u pravcu zaustavljanja vozila ispred pješačkog prelaza,
usled čega je vozilom zahvatio prostor ovog prelaza, na kojem se nalazio
pješak, pa je došlo do fizičkog kontakta prednjeg kraja vozila i pješaka, na
prostoru desne kolovozne trake, smjera kretanja vozila, nakon čega je došlo do
destabilizacije i pa pješaka na površinu kolovoza.  
Iz nalaza  i  mišljenja sudskog vještaka medicinske struke dr.  K.N. od
25.02.2012.godine utvrdjeno je da je N.D. zadobila sljedeće tjelesne
povrede:prelom tijela lišnjače, oguljotine kože u predjelu lijeve podkoljenice
sa otokom u predjelu lijevog koljena, krvni podliv kože u predjelu desnog
obraza sa otokom u predjelu lica. Navedene povrede predstavljaju u vrijeme
nanošenja, skupno procijenjeno, tešku tjelesnu povredu i nastale su uslijed
kontakta predmetnog motornog vozila i N.D..Prelom tijela lišnjače predstavlja
u vrijeme nanošenja, sam za sebe, pojedinačno procijenjen, tešku tjelesnu
povredu, dok oguljotine kože u predjelu lijeve podkoljenice sa otokom u
predjelu lijevog koljena i krvni podliv kože u predjelu desnog obraza sa
otokom u predjelu lica predstavljaju u vrijeme nanošenja, same za sebe,
pojedinačno procijenjene, laku tjelesnu povredu.  
Uvidom u  skicu lica mjesta saobraćajne nezgode predstavljen je položaj vozila
nakon saobraćajne nezgode.  
Vještak medicinske struke dr. K.N. je na glavnom pretresu dana
12.06.2012.godine pojasnio da je u izvještaju ljekara Specijaliste Prijemne
Ambulante Bar br. 8478 od 11.08.2011.godine, konstatovano  da   N.D. „ima otok
lica te koljena lijevog“. Ovakava jezička formulacija nije decidna kada je u
pitanju strana lica. U otpusnoj listi sa epikrizom Hiruškog Odjeljenja OB Bar
Mat br. 4954/2011 decidno je dijegnostikovan krvni podliv desnog obraza, pa je
iz tih razloga u svom nalazu naveo da je oštećena imala izmedju ostalih
povreda i povredu desnog obraza, jer je optusna lista konačni medicinski
dokument sa najvećim stepenom važnosti.  S obzirom da oštećena u svojoj izjavi
tvrdi da je imala povredjen lijevi obraz, a ne desni, te s obzirom da je od
oštećenja na predmetnom PMV postojalo samo obris na poklopcu motora, to je
sasvim moguće da nije došlo do nabacivanja N.D., a poslije primarnog kontakta
sa predmetnim PMV na isto. Dakle, u vrijeme zadobijanja povreda N.D. se nalazi
u uspravnom položaju svoga tijela okrenuta desnom bočnom stranom prema
nailazećem predmetnom PMV.  Povreda u vidu preloma desne lišnjače  nastala je
usled direktnog, tzv. primarnog kontakta predmetnog pmv I imenovane, poslije
koje dakle, ista nije nabačena na predmetno PMV već je odbačena  od vozila, te
usled pada na lijevu stranu svoga tijela i kontakta iste strane sa podlogom
nastale su povrede oguljotina kože u predjelu lijeve podkoljenice sa otokom, u
predjelu lijevog koljena i krvni podliv kože u predjelu lijevog obraza sa
otokom u predjelu lica. Tako da se u konkretnom slučaju kada  je u pitanju
otpusna lista najvjerovatnije radi o grešci koja nije neobičajna u medicinskoj
praksi, a na kontu čega je svoj nalaz dao. Medjutim, nakon što su mu ukazane
nejasnoće, i nakon što je upoznat sa iskazom oštećene, a pogotovo oštećenja na
PMV marke „Mercedes“, a s obzirom i na ostale povrede koje je oštećena
kritičnom prilikom zadobila izvodi se jasan zaključak da je u konkretnom
slučaju oštećena izmedju ostalih zadobila i povredu krvnog podliva kože u
predjelu lijevog obraza sa otokom u predjelu lica,a ne desnog kako je u svom
nalazu naveo. Takodje je nalaz precizirao na način što je oštećena zadobila
povredu preloma tijela desne lišnjače, a na osnovu izvještaja ljekara
spcijeliste ortopeda OB Nikšić, br. 4230 od 31.08.2011.godine, a koji nije
imao na raspolaganju  prilikom davanja osnovnog  nalaza,  a koji mu je na
glavnom pretresu stavljen na uvid.  
Sud je donio rješenje da se neće  pribavljati izvod iz KE za okrivljenog,
obzirom da je okrivljeni rodjen na teritoriji druge države, pa bi pribavljanje
ovog dokaza vodilo odugovlačenju krivičnog postupka.  
Ocjenom izvedenih dokaza utvrđeno je da je okrivljeni učinio krivično djelo
koje mu je stavljeno na teret. Okrivljeni je dana 11.08.2011. godine oko 22,48
časova, u ul. Jovana Tomaševića, kod Stare benzinske pumpe, Opština Bar,
upravljajući u saobraćaju putničkim motornim vozilom marke »Mercedes« reg.
ozn. BR ..., i upravljajući vozilom iz pravca centra grada prema naselju
Šušanj, prilazeći obilježenom pješačkom prelazu nije upravljao vozilom na
način kojim ne ugrožava druge učesnike u saobraćaju i nije vozio takvom
brzinom, da u slučaju potrebe može da zaustavi vozilo ispred pješačkog
prelaza, te nije obratio pažnju na pješaka -oštećenu N.D., koja je prelazila
kolovoz od lijeve prema desnoj ivici kolovoza smjera kretanja vozila, usljed
čega je vozilom zahvatio prostor pješačkog prelaza na kojem se nalazila
oštećena i ostvario fizički kontakt prednjim krajem svog vozila sa tijelom
pješaka, nakon čega je došlo do destabilizacije i pada pješaka na površinu
kolovoza koja je tom prilikom zadobila tešku tjelesnu povredu i to: prelom
tijela desne lišnjače, oguljotinu kože u predjelu lijeve podkoljenice sa
otokom u predjelu lijevog koljena i krvni podliv kože u predjelu lijevog
obraza sa otokom u predjelu lica.Vrsta i težina tjelesnih povreda  oštećene
N.D. utvrđena je  iz jasnog i stručnog nalaza i mišljenja vještaka medicinske
struke dr.K.N. i pojašnjenja nalaza istog vještaka na glavnom pretresu, a koji
nalaz  je vještak dao na osnovu  izvještaja ljekara specijaliste JZU Opšta
bolnica u Baru, izvještaj Ijekara specijaliste JZU Opšta bolnica u Nikšiću, i
otpusne liste sa epikrizom JZU Opšta bolnica u Baru, i na koji nalaz nije bilo
primjedbi,  a koji je sud u cjelosti prihvatio.  
Naprijed navedeno činjenično stanje utvrđeno je iz jasnog i uvjerljivog iskaza
svjedoka oštećene N.D. koja je u bitnom navela  da je do fizičkog kontakta sa
vozilom kojim je upravljao okrivljeni  došlo u trenutku kada se već nalazila
na pješačkom prelazu, odnosno kada je prelazila kolovoz od lijeve prema desnoj
ivici kolovoza, gledano iz pravca smjera kretanja vozila.Ista je pojasnila da
je predhodno pogledala lijevo i desno i da apsolutno nije vidjela bilo kakvo
vozilo zbog čega je sasvim normalno zakoračila na  pješački prelaz.Iskaz
svjedoka oštećene N.D. potvrđen je nalazom i   mišljenjem  vještaka
saobraćajne  struke  ing.  M.Š. iz kog je utvrdjeno  da je do ove nezgode
došlo usled propusta u vožnji od strane vozača putničkog motornog vozila marke
"Mercedes" reg.oznake BR ... iz razloga što vozač ovog vozila nije obratio
adekvatnu pažnju prema pješaku, koji je prelazio kolovoz od lijeve prema
desnoj ivici puta, smjera kretanja vozila, na obilježenom pješačkom prelazu,
te nije blagovremeno reagovao u pravcu zaustavljanja vozila ispred pješačkog
prelaza, usled čega je vozilom zahvatio prostor ovog prelaza, na kojem se
nalazio pješak, pa je došlo do fizičkog kontakta prednjeg kraja vozila i
pješaka, na prostoru desne kolovozne trake, smjera kretanja vozila, nakon čega
je došlo do destabilizacije i pada pješaka na površinu kolovoza. Dakle,
postupajući na navedeni način okrivljeni je ostvario uzrok ove saobraćajne
nezgode. Sud je nalaz i  mišljenja  vještaka  saobraćajne  struke  ing.  M.Š.,
a na koji nalaz nije bilo primjedbi, cjenio kao jasan i stručan, pa mu je
poklonio punu vjeru.U konačnom ni sam okrivljeni u svojoj odbrani nije sporio
da kritične prilike prilazeći obilježenom pješačkom prelazu nije primjetio
pješaka, odnosno oštećenu, koja je prelazila kolovoz od lijeve prema desnoj
ivici kolovoza smjera kretanja vozila, usled čega je vozilom zahvatio prostor
pješačkog prelaza na kome se već nalazila oštećena, kojom prilikom je ostvario
kontakt prednjom stranom svog vozila sa tijelom pješaka, nakon čega je došlo
do destabilizacije pješaka i pada pješaka.Sud je odbranu okrivljenog  u
cjelosti prihvatio .  
Okrivljeni je saobraćajnu nezgodu prouzrokovao postupajući protivno odredbi
čl.13. st.l. i st. 2. Zakona o bezbjednosti saobraćaja na putevima (»Sl. list
RCG« br.72/05),kojom je propisano da je vozač  dužan da obrati pažnju na
pješake koji se nalaze na kolovozu ili stupaju na kolovoz.Kada prilazi
obilježenom pješačkom prelazu, vozač mora da upravlja vozilom na način kojim
ne ugrožava druge učesnike u saobraćaju i da vozi takvom brzinom da, u slučaju
potrebe, može da zaustavi vozilo ispred pješačkog prelaza.  
Okrivljeni je bio svjestan da usled njegovog načina vožnje može ugroziti
bezbjednost saobraćaja, odnosno ostvariti zabranjenu posledicu, ali je olako
držao da će je moći spriječiti ili da ona neće nastupiti. U odnosu na osnovno
krivično djelo­ ugrožavanje javnog saobraćaja iz čl. 339 st. 3 u vezi st. 1
Krivičnog zakonika, okrivljeni  je postupao sa svjesnim nehatom. Kao posledica
izvršenja osnovnog krivičnog djela nastupila je teška tjelesna povreda
oštećene N.D., a okrivljeni je u odnosu na nastalu težu posledicu postupao sa
nehatom.  
Odlučujući se za krivičnu sankciju sud je na strani okrivljenog cijenio sve
olakšavajuće i otežavajuće okolnosti iz čl. 42 Krivičnog zakonika. Od
olakšavajućih okolnosti cijenjene su lične prilike jer je okrivljeni relativno
mlada osoba,  držanje okrivljenog  nakon krivičnog djela, jer je imao veoma
korektan odnos prema oštećenoj,kao i činjenicu da se oštećena nije pridružila
krivičnom gonjenju. Otežavajućih okolnosti na strani okrivljenog nije bilo.
Imajući u vidu kvalitet olakšavajućih okolnosti, u nedostatku otežavajućih
okolnosti, ocijenjeno je da prema okrivljenom nije potrebno izricanje
efektivne kazne zatvora, da će se izricanjem uslovne osude prema okrivljenom u
potpunosti postići svrha izricanja uslovne osude i na taj način dovoljno
uticati da u buduće ne vrši krivična djela.  
Odluka o imovinsko pravnom zahtjevu zasniva se na odredbi čl. 239 st.2 ZKP-a.
Oštećena N.D. u svom iskazu  je navela da zadržava pravo na imovinsko pravni
zahtjev. Kako podaci iz krivičnog postupka nisu pružali osnov ni za potpuno ni
za djelimično odlučivanje, a njihovo pribavljanje bi vodilo znatnom
odugovlačenju postupka, sud je uputio oštećenu da imovinskopravni zahtjev
ostvari u parničnom postupku.  
Odluka o troškovima zasniva se na odredbi čl. 229 ZKP-a. Dosuđeni iznos se
odnosi na plaćanje nalaza vještaka saobraćajne struke ing. M.Š. u ukupnom
iznosu od 110,00 eura, nalaza i mišljenja vještaka medicinske struke dr K.N. u
ukupnom iznosu od 203,00  eura  (104,00+ 99,00), kao i troškove za rad suda
koji su određeni prema trajanju, složenosti krivičnog postupka i imovinskim
prilikama okrivljenog.  
Na osnovu izloženog odlučeno je kao u izreci presude.  
OSNOVNI SUD U BARU
Dana 12.06.2012. godine  
ZAPISNIČAR,
S U D I J A  
Amira Nikičić
Ljiljana Joković  
PRAVNA POUKA:Protiv ove presude može se
izjaviti žalba Višem sudu u Podgorici u roku od
8 dana od dana prijema pismenog otpravka.
Žalba se predaje ovom sudu u dva primjerka.  
DNA:
1 x ODT
1 x okrivljeni
1 x oštećeni nakon pravosnažnosti
1 x spisi  