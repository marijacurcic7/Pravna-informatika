K br. 303/11  
U IME CRNE GORE  
OSNOVNI SUD U BARU, kao prvostepeni krivični, sudija Ljiljana Joković, kao
sudija pojedinac, sa zapisničarom Amirom Nikičić, u krivičnom predmetu
okrivljenog M.Z., zbog krivičnog djela – teško djelo protiv bezbjednosti
javnog saobraćaja iz čl. 348. st.3 u vezi čl. 339. st.3. u vezi st.1.
Krivičnog zakonika, po optužnom predlogu Osnovnog državnog tužilaštva u Baru
Kt. br. 14/11 od 10.10.2011. godine, nakon održanog glavnog javnog pretresa u
prisustvu zastupnika optužbe savjetnika kod ODT Azre Cama, okrivljenog i
branioca okrivljenog Ž.Š., advokata iz B., dana 15.11.2011.godine donio je i
istog dana javno objavio  
P R E S U D U  
Okrivljeni  
M.Z., JMBG..., od oca M. i majke S. rodjene Z., rodjen ... godine u U., stalno
nastanjen u B., ... , Crnogorac, penzioner, lošeg imovnog stanja, oženjen,
otac dvoje djece, završio osnovnu školu, neosudjivan;  
K r i v   j e:  
Što je:  
Dana 30.11.2010. godine, oko 09,20 časova na magistralnom putu Bar - Ulcinj,
na mostu Meret, naselje Dubrava, Opština Bar, upravljajući u saobraćaju
putničkim motornim vozilom marke »Mercedes« tip 180, registarskih oznaka
BR..., ne pridržavajući se saobraćajnih propisa, ugrozio saobraćaj i doveo u
opasnost život oštećene M.V., na način što protivno odredbama čl. 31 st. 1.
Zakona o bezbjednosti saobraćaja na putevima (»Sl. list RCG« br.72/05), olako
držeći da do posljedice neće doći krećući se iz pravca Bara prema Ulcinju,
brzinom od oko 72 km/h, brzinu kretanja vozila nije prilagodio
karakteristikama i stanju puta (put je bio mokar i klizav) preglednosti i
drugim saobraćajnim uslovima, tako da vozilo može blagovremeno da zaustavi
pred svakom preprekom koju pod datim uslovima može da predvidi, usled čega je
prilikom savladjivanja kritičnog poteza puta, koji se prostire u obliku desne
krivine, nastupila destabilizacija vozila, što je dovelo do udara vozila u
metalnu odbojnu gredu, po desnoj strani kolovoza puta, nakon čega se vozilo
odbilo na lijevo i nalijetjelo na metalnu odbojnu gredu po lijevoj strani
puta, a zatim je nastupilo rotiranje i vraćanje vozila na desnu kolovoznu
traku u trenutku kada se ovom trakom nalazilo u kretanju vozilo »Ford Mondea«,
reg. oznaka UL..., kojim je iz pravca Bara prema Ulcinju upravljao S.Č.,
krećući se brzinom od oko 56 km/h, na opasnoj prostrnoj udaljenosti, što je
dovelo do fizičkog kontakta frontalne regije vozila marke "Ford Mondeo" i
putničkog vozila marke "Mercedes", na prostoru desne kolovozne trake, smjera
kretanja ovih vozila, kojom prilikom je oštećena M.V., saputnica u vozilu
»Mercedes«, zadobila tešku tjelesnu povredu u vidu preloma desne ključnjače u
srednjoj trećini sa pomjeranjem (dislokacijom) prelomljenih koštanih okrajaka
i sa krvnim podlivom kože u desnom ključnjačinom predjelu,  

čime je učinio  krivično djelo - teško djelo protiv bezbjednosti javnog saobraćaja
iz čl. 348 st. 3. u vezi čl. 339 st. 3. u vezi st. 1. Krivičnog zakonika.  

pa mu sud primjenom člana 4, 32, 36, 42, 52, 53,  i 54 Krivičnog Zakonika i
člana 369 , 370 i 374 ZKP-a  izriče  
USLOVNU OSUDU  
Kojom mu utvrdjuje kaznu zatvora u trajanju od 30 (trideset) dana  i
istovremeno odredjuje da se kazna neće učiniti ukoliko okrivljeni u roku od 1
(jedne) godine po pravosnažnosti presude ne izvrši novo krivično djelo.  
Okrivljeni je dužan da plati troškove krivičnog postupka u iznosu od 260,00
eura, u roku od 15 dana od pravosnažnosti presude, pod prijetnjom izvršenja.  
O b r a z l o ž e n j e  
Optužnim predlogom Osnovnog državnog tužilaštva u Baru Kt.br. 14/11 od
10.10.2011. godine, koju je zastupnik optužbe precizirao na glavnom pretresu
dana 15.11.2011.godine stavljeno je na teret okrivljenom izvršenje krivičnog
djela bliže opisanog u izreci presude.  
Okrivljeni M.Z. je u prethodnom postupku  u bitnom naveo da je dana
30.11.2010.godine u jutarnjim časovima upravljao svojim vozilom „Mercedes“
reg. ozn. BR..., u kojem je vozilu bila njegova supruga kao saputnica M.V., i
kretao se iz pravca Bara u pravcu Ulcinja, propisnom brzinom možda 55 km/h- 60
km/h i prije dolaska do mosta u mjestu Utjeha, mjestu gdje postoje tri trake
je u jednom trenutku navjerovatnije zbog klizavog puta na kome je bilo dosta
ulja izgubio kontrolu nad vozilom i njegovo vozilo je proklizalo i udario je u
desnu stranu bankine pokraj puta, a onda je vozilo uspio da ispravi i u jednom
trenutku njegovo vozilo je naglo skrenulo u lijevu stranu prešlo preko
suprotne trake i udarilo sa lijeve strane puta gledano iz pravca Bara u pravcu
Ulicnja takodje u bankinu pored puta, s tim što se njegovo vozilo rotiralo i
nakon udara u lijevu bankinu okrenulo tako da se zadnjim dijelom  sudarilo na
lijevoj kofovoznoj traci gledano iz pravca Bara u pravcu Ulicnja sa vozilom
koje je dolazilo iz pravca Ulcinja. Njegova supruga je kritične prilike
zadobila tešku tjelesnu povredu i slomila je ključnu kost. Došla je milicija i
obavila uvidjaj. Na glavnom pretresu dana 15.11.2011.godine je naveo da je
tačno da se dana 30.11.2010.godine oko 09,20 časova na magistralnom putu Bar
Utjeha dogodila saobraćajna nezgoda na način što je upravljajući vozilom marke
„Mercedes“ tip 180 reg. oznake BR ... krećući se iz pravca Bara prema Ulcinju,
ne može se tačno izjasniti danas kojom tačnom brzinom se kretao, moguće je da
se kretao  i brzinom oko 72 km/h, u  jednom trenutku zbog kolovoza koji je bio
mokar i klizav, jer je padala kišica na potezu puta koji se prostire u obliku
desne krivine koja krivina se nalazila na samom mostu izgubio kontrolu nad
vozilom. Tada je primjetio da vozilo iza njega blenduje svetlima kako bi se
vozilom  pomjerio u  krajnju  desnu kolovoznu traku gledano u pravcu
kretanja,jer je imao namjeru da ga pretekne. Sve se ovo dogadjalo prije mosta.
Kako je nastavio kretanje svojim vozilom dosavši na potezu puta u obliku desne
krivine koja se nalazi na samom mostu, došlo je do destabilizacije njegovog
vozila, vozilo je proklizalo i udarilo   u bankinu.  Pokušao je da ispravi
svoje vozilo, medjutim, niije mogao više da drži svoj pravac,   medjutim,
došlo je do rotiranja vozila na desnoj kolovoznoj traci i  vozilom je prešao
na suprotnu traku preko pune linije, vozilo je bilo okrenuto sada u pravcu
Bara nakon čega je udario u metalnu odbojnu gredu po lijevoj strani gledajući
u pravcu kretanja kada je naišlo vozilo, nakon čega je došlo do fizičkog
kontakta  vozila marke „Ford Mondeo“ i njegovog vozila i to na prostoru desne
kolovozne trake smjera kretanja ovih vozila. Sa njim  u vozilu je bila njegova
supruga M.V. koja je sjedjela na mjestu suvozača i u ovoj nezgodi zadobila je
povredu desne ključnjače i još neke povrede.  
U dokaznom postupku provedeni su sledeći dokazi: saslušani su svjedok oštećena
M.V., svjedok S.Č., pročitani su zapisnik o uvidjaju saobraćajne nezgode
Uprave policije - Područne jedinice u Baru br. 8898 od 30.11.2010.godine, sa
skicom lica mjesta,  izvještaj Ijekara specijaliste bolnice Blažo Orlandić br.
protokola 2325 na ime M.V.od 30.11.2010. godine,  izvještaj Ijekara
specijaliste bolnice Blažo Orlandić Hitne med. pomoći, br. protokola 9304 na
ime M.V. od 30.11.2010. godine,zapisnik o ispitivanju vozača da li ima
alkohola u organizmu UP PJ Bar od 30.11.2010. godine na ime S.Č., zapisnik o
ispitivanju vozača da li ima alkohola u organizmu UP PJ Bar od 30.11.2010.
godine na ime M.Z., nalaz i mišljenje sudskog vještaka medicinske struke dr.
K.N. od 9. 08.2011.godine,  nalaz i mišljenje sudskog vještaka saobraćajne
struke ing. M.Š. od oktobra 2011. godine, izvod iz KE za okrivljenog M.Z. UP
PJ Bar Ispostava Ulcinj 25 br. 03-245-2844 od 18.10.2011.godine.  
Svjedok  oštećena M.V. je u prethodnom postupku izjavila da je navedenog dana
u jutarnjim časovima pošla  sa suprugom za Ulcinj. Išli je  njihovim  vozilom
marke „Mercedes“ i konkretnom prilikom se nalazila na mjestu suvozača. Išli su
glavnim magistralnim putem Bar - Ulcinj i kada su došli do mjesta Utjeha,
naišli su na jedan most, došli su do pola mosta i u jednom trenutku, dok je
njen suprug pokušao da se skloni udesno prema bankini mosta, jer je auto koje
se nalazilo iza njih sviralo i zahtjevalo od njih da ga propuste da ih
zaobiđe, dolazi do klizanja njihovog auta i udaranja u bankinu koja im se
nalazila sa desne strane. Od udarca, koliko se sjeća njihovo auto se odbilo i
udarilo u lijevu bankinu gledano iz njihovog pravca kretanja a zatim je došlo
do rotiranja vozila.  Ne sjeća se tačno kako je ovo vozilo koje se nalazilo
iza njih  ostvario kontakt sa njihovim  vozilom. Sjeća se da je jedan bjeli
kombi koji je došao iz Ulcinja prebacio do bolnice.  Konkretnom prilikom  je
zadobila povrede ključne kosti, tačnije slomila je ključnu kost. Na glavnom
pretresu dana 15.11.2011.godine je izjavila da  se ne može sjetiti detalja
saobraćajne nezgode ali da ostaje pri iskazu iz predhodnog postupka .Dalje je
navela da je kritične prilike bila vezana, a da nije bila vezana udarila bi
glavom u šoferšajbnu. U ovoj nezgodi zadobila je povredu ključne kosti,
tačnije slomila je ključnu kost. Takodje je imala  i  još uvijek ima zujanje u
ušima. Kao oštećena nije se pridružila  krivičnom gonjenju i nije postavila
imovinsko pravni zahtjev.  
Svjedok S.Č.  je izjavio da  kritičnom prilikom je upravljao vozilom marke
„Ford Mondeo“. Kretao se magistralnim putem Bar - Ulcinj, u pravcu Ulcinja.
Ispred njega  se vozilom marke „Mercedes“ kretao M.Z., na udaljenosti ispred
njega  jedno 10 m. Kretao se u središnjoj  traci, a M. svojim vozilom se
kretao u krajnjoj desnoj traci gledano u pravcu Ulcinja. Na mostu nedaleko od
skretanja za Pečurice, u mjestu Dubrava, prije mjesta Utjehe,  vozilom marke
„Mercedes“ koje se kretalo ispred  njega u jednom trenutku je izgubilo
kontrolu i desnim krajem je najprije udario u desnu bankinu. Onda je dobio
skije,  u tom trenutku je prikočio, nakon toga je udario u lijevu bankinu tu
je došlo do rotiranja vozila, što je dovelo do udara vozila u metalnu odbojnu
gredu po lijevoj strani kolovoza, tu se vozilo potpuno okrenulo kao da ide iz
pravca Ulcinja i došlo je do direktnog udara izmedju njegovog vozila i vozila
„Mercedes“ na prostoru srednje trake, odnosno desne kolovozne trake smjera
kretanja u pravcu Ulcinja.  Oštećeni pojašnjava da se nezgoda desila na
magistralnom putu Bar Ulcinja, ali u mjestu Dubrava,  na samom mostu „Meret“,
a  ne u mjestu Utjeha, jer je nakon mosta  mjesto Utjeha . Obzirom da je
okrivljeni svojim vozilom koji se kretao ispred njega  mnogo brzo kretao
ispred njega, on njegovo vozilo nije preticao, medjutim, mnogo  prije  mjesta
gdje se dogodila nezgoda je pokušao da ga pretekne, medjutim, od toga je
odustao jer se on svojim vozilom i suviše brzo kretao, a u prvoj traci nije
mogao da se vrati, pa se kretao srednjom trakom, jer iza njega nije bilo
nikoga,  a u desnu traku nije mogao jer je bilo vozila. Dao je znak da želi da
pretekne vozilo žmigavcem i nije  amblendovao  svjetlima, ali je od te namjere
odustao jer se okrivljeni kao što je već i naveo brzo kretao. Na tom potezu
puta postoje tri saobraćajne trake i isprekidane linije, a takodje  je istakao
da se okrivljeni u tom trenutku kretao krajnjom desnom trakom, a on se kretao
središnjom trakom koja je predvidjena za preticanje.  Okrivljeni se ni u
jednom trenutku nije kretao srednjom trakom.  
Iz zapisnika o uvidjaju saobraćajne nezgode Uprave policije - Područne
jedinice u Baru br. 8898 od 30.11.2010.godine utvrdjuje se  vrijeme  i mjesto
saobraćajne nezgode,  fiksirani tragovi na kolovozu, učesnici  i oštećenja na
vozilu. U  skicu lica mjesta saobraćajne predstavljen je položaj vozila nakon
saobraćajne nezgode.  
Iz  izvještaja Ijekara specijaliste bolnice Blažo Orlandić br. protokola 2325
na ime M.V. od 30.11.2010. godine proizilazi da je oštećena V.M. zadobila
povrede u saobraćajnom udesu, bila je vezana, dogadjaj je opisala, nije
povraćala. U izvještaju su opisane povrede koje su bile predmet vještačenja
vještaka medicinske struke.  
Iz  izvještaja Ijekara specijaliste bolnice Blažo Orlandić Hitne med. pomoći,
br. protokola 9304 na ime M.V. od 30.11.2010. godine proizilazi da je oštećena
primljena radi ukazivanja pomoći zbog povreda zadobivenih u saobraćajnom
udesu. U izvještaju su opisane povrede koje su bile predmet vještačenja
vještaka medicinske struke.  
Iz zapisnika o ispitivanju vozača da li ima alkohola u organizmu UP PJ Bar od
30. 11.2010. godine na ime S.Č. proizilazi da je svjedok S.Č.  kritičnom
prilikom upravljao vozilom u  trijeznom stanju.  
Iz zapisnika o ispitivanju vozača da li ima alkohola u organizmu UP PJ Bar od
30.11.2010. godine na ime M.Z.proizilazi da je okrivljeni M.Z. upravljao
vozilom u trijeznom stanju.  
Iz nalaza i mišljenja sudskog vještaka medicinske struke dr. K.N. od
9.08.2011.godine utvrdjeno je da je M.V.zadobila prelom desne ključnjače u
srednjoj trećini sa pomjeranjem (dislokacijom) prelomljenih koštanih okrjaka i
sa krvnim podlivom kože u desnom ključnjačinom predjelu.Navedena povreda
predstavlja u vrijeme nanošenja tešku tjelesnu povredu i nastala je uslijed
udara M.V. o tupo-tvrde predmete u unutrašnjosti putničkog motornog vozila u
kojem se imenovana nalazila.  
Iz nalaza i mišljenja sudskog vještaka saobraćajne struke ing. M. Š. od
oktobra 2011. godine utvrdjeno je da je do ove nezgode  došlo usled propusta u
vožnji od strane vozača putničkog motornog vozila marke „Mercedes" reg.oznake
BR .... Ovo se ogleda u tome što isti nije prilagodio brzinu kretanja vozila
uslovima saobraćaja, liniji prostiranja puta (zakrivljenosti kolovoza i stanju
kolovozne površine koja je bila mokra i klizava, a koje uslove je mogao da
predvidi usled čega je prilikom savladjivanja kritičnog poteza puta, koji se
prostire u obliku desne krivine nastupila destabilizacija vozila, pri čemu je
vozilo tendiralo ka lijevoj ivici kolovoza, ali je vozač uspio da ovu
tendenciju spriječi, te je dovelo do udara vozila u metalnu odbojnu gredu, po
desnoj strani kolovoza puta, nakon čega se vozilo odbilo na lijevo u pravcu
dejstva centrifugalnih sila, što je dovelo do nalijetanja vozila na metalnu
odbojnu gredu po lijevoj strani puta, a zatim je nastupilo rotiranje i
vraćanje vozila na desnu kolovoznu traku u trenutku kada se ovom trakom
nalazilo u kretanju putničko vozilo marke „Ford -Mondeo" reg. oznake UL ...na
opasnoj prostornoj udaljenosti, što je dovelo do fizičkog kontakta frontalne
regije vozila marke "Ford- Mondeo" i putničkog vozila marke „Mercedes“ na
prostoru desne kolovozne trake, smjera kretanja ovih vozila.Vozač putničkog
vozila marke "Ford - Mondeo" reg.oznake UL ..., kretao se većom od bezbijedne
brzine kretanja. Medjutim, isti nije mogao izbjeći nezgodu i da je brzina
kretanja vozila bila u granicama bezbijedne brzine, pa isto prekoračenje
brzine predstavlja faktor doprinosa povećanju nastalih posljedica u ovoj
nezgodi.  
Iz izvoda  iz KE za okrivljenog M.Z. UP PJ Bar Ispostava Ulcinj 25 br.
03-245-2844 od 18.10.2011.godine utvrdjeno je da imenovani nije osudjivan.  
Ocjenom izvedenih dokaza  utvrđeno je da je okrivljeni izvršio krivično djelo
koje mu je stavljeno na teret. Okrivljeni je krivično djelo izvršio na način
što je upravljajući u saobraćaju putničkim vozilom marke »Mercedes« tip 180,
registarskih oznaka BR..., krećući se iz pravca Bara prema Ulcinju, brzinom od
oko 72 km/h, brzinu kretanja vozila nije prilagodio karakteristikama i stanju
puta (put je bio mokar i klizav) preglednosti i drugim saobraćajnim uslovima,
tako da vozilo može blagovremeno da zaustavi pred svakom preprekom koju pod
datim uslovima može da predvidi, usled čega je prilikom savladjivanja
kritičnog poteza puta, koji se prostire u obliku desne krivine, nastupila
destabilizacija vozila, što je dovelo do udara vozila u metalnu odbojnu gredu,
po desnoj strani kolovoza puta, nakon čega se vozilo odbilo na lijevo i
nalijetjelo na metalnu odbojnu gredu po lijevoj strani puta, a zatim je
nastupilo rotiranje i vraćanje vozila na desnu kolovoznu traku u trenutku kada
se ovom trakom nalazilo u kretanju vozilo »Ford Mondea«, reg. oznaka UL...,
kojim je iz pravca Bara prema Ulcinju upravljao S.Č., krećući se brzinom od
oko 56 km/h, na opasnoj prostrnoj udaljenosti, što je dovelo do fizičkog
kontakta frontalne regije vozila marke "Ford Mondeo" i putničkog vozila marke
"Mercedes", na prostoru desne kolovozne trake, smjera kretanja ovih vozila,
kojom prilikom je oštećena M.V., saputnica u vozilu »Mercedes«, zadobila tešku
tjelesnu povredu u vidu preloma desne ključnjače u srednjoj trećini sa
pomjeranjem (dislokacijom) prelomljenih koštanih okrajaka i sa krvnim podlivom
kože u desnom ključnjačinom predjelu. Vrsta i težina tjelesnih povreda koje je
zadobila  oštećena M.V. utvrđene su iz  nalaza i mišljenja vještaka medicinske
struke dr. K.N. od 9.08.2011.godine ,koji nalaz je sud cijenio kao jasan,
stručan i objektivan, pa mu je poklonio punu vjeru.  
Okrivljeni je u svojoj odbrani priznao odredjene činjenice vezano za izvršenje
krivičnog djela u  bitnom navodeći da je vozač vozila marke „Ford Mondeo“ koje
se kretalo iza njega imao namjeru da ga pretekne zbog čega mu je blendovao
svetlima kako bi se vozilom  pomjerio u  krajnju  desnu kolovoznu traku
gledano u pravcu kretanja, međutim, on  je nastavio kretanje svojim vozilom i
dosavši na potezu puta u obliku desne krivine koja se nalazi na samom mostu,
došlo je do destabilizacije njegovog vozila, vozilo je proklizalo i udarilo
u bankinu,on je  pokušao  da ispravi svoje vozilo, medjutim, nije mogao više
da drži svoj pravac i došlo je do rotiranja vozila na desnoj kolovoznoj traci
i  vozilom je prešao na suprotnu traku preko pune linije,  tako da je vozilo
bilo okrenuto u pravcu Bara, nakon čega je udario u metalnu odbojnu gredu po
lijevoj strani gledajući u pravcu kretanja, u trenutku kada je naišlo vozilo
marke „Ford Mondeo“,  usled čega je došlo do fizičkog kontakta vozila i to na
prostoru desne kolovozne trake smjera kretanja ovih vozila.  
Sud je na glavnom pretresu saslušao svjedoka oštećenu M.V. i svjedoka S. Č..
Svjedok oštećena M.V.koja se nalazila u vozilu okrivljenog  na mjestu suvozača
je u svom iskazu opisala tok dogadjaja koji se desio neposredno prije nezgode,
međutim, svjedok je  u odnosu na odlučne činjenice predmetni događaj u bitnom
različito opisala u odnosu na okrivljenog, navodeći da  kada su došli do  pola
mosta u trenutku dok je njen suprug pokušao da se skloni udesno prema bankini
mosta, jer je auto koje se nalazilo iza njih sviralo i zahtjevalo od njih da
ga propuste da ih zaobiđe, došlo do klizanja njihovog auta i udaranja u
bankinu koja im se nalazila sa desne strane,a od udarca, njihovo auto se
odbilo i udarilo u lijevu bankinu gledano iz njihovog pravca kretanja, a zatim
je došlo do rotiranja vozila.  Svjedok S.Č. je izjavio da se vozilom kretao u
središnjoj  traci gledano u pravcu Ulcinja dok se optuženi M. svojim vozilom
kretao u krajnjoj desnoj traci gledano u pravcu Ulcinja. Na mostu „Meret" u
mjestu Dubrava, vozilo marke „Mercedes“ koje se kretalo ispred  njega u jednom
trenutku je izgubilo kontrolu i desnim krajem je najprije udario u desnu
bankinu,onda je dobio skije i nakon toga je udario u lijevu bankinu, tu je
došlo do rotiranja vozila, što je dovelo do udara vozila u metalnu odbojnu
gredu po lijevoj strani kolovoza, tu se vozilo potpuno okrenulo kao da ide iz
pravca Ulcinja i došlo je do direktnog udara izmedju njegovog vozila i vozila
„Mercedes“ na prostoru srednje trake, odnosno desne kolovozne trake smjera
kretanja u pravcu Ulcinja. Negirao je da je pokušao da  pretekne vozilo  kojim
je upravljao okrivljeni i koji se kretao ispred njega, ističući da se
okrivljeni  svojim vozilom  mnogo brzo kretao tako da nije ni mogao da ga
pretekne, međutim, pojasnio je da je mnogo  prije  mjesta gdje se dogodila
nezgoda  pokušao da ga pretekne, ali  je od toga odustao jer se okrivljeni
svojim vozilom i suviše brzo kretao i da je on u trenutku kada je želio da
pretekne vozilo okrivljenog dao znak žmigavac, te da nije amblendovao
svijetlima.  Pojasnio je  da  se okrivljeni  svojim vozilom ni u jednom
trenutku nije kretao srednjom trakom. Sud je iskaz svjedoka S.Č. cjenio kao
iskren, jasan i objektivan, jer da je isti imao namjeru da događaj predstavi
neistinito  svakako bi doslovce naveo da okrivljenog ni u jednom trenutku nije
pokušao svojim vozilom da pretekne,  a što isti nije učinio, i ne bi izjavio
da je mnogo prije  mjesta gdje se dogodila nezgoda pokušao okrivljenog da
pretekne ali je od toga odustao, jer se okrivljeni svojim vozilom i suviše
brzo kretao. Iskaz svjedoka S.Č. je potvrdjen nalazom i mišljenjem vještaka
saobraćajne struke ing. M.Š., kao i zapisnikom o uvidjaju saobraćajne nezgode
i skicom lica mjesta, a iz kojih je sud nesumnjivo utvrdio da  je okrivljeni
ostvario uzrok ove saobraćajne nezgode. Nadalje, ni okrivljeni, ni oštećena
predmetni dogadjaj nijesu opisali na način kako ga je opisao svjedok S.Č..
Medjutim, kod činjenice da je oštećena M.V.supruga okrivljenog, te kako se
njen iskaz razlikuje i u odnosu na iskaz svjedoka S.Č., tako i u odnosu na
iskaz okrivljenog, to je sud iskaz svjedoka oštećene M.V. u djelu da je
svjedok S.Č. prije same nezgode svirao i zahtjevao od njih da ga propuste  i
da ih zaobidje usled čega je došlo do klizanja  njihovog auta,  cijenio kao
pokušaj da olakša položaj okrivljenog. Iz nalaza i mišljenja vještaka
saobraćajne struke ing.  M.Š.  utvrdjeno je da je saobraćajna nezgoda  nastala
kao posledica propusta u vožnji okrivljenog  jer isti nije prilagodio brzinu
kretanja vozila uslovima saobraćaja, liniji prostiranja puta (zakrivljenosti
kolovoza i stanju kolovozne površine koja je bila mokra i klizava, a koje
uslove je mogao da predvidi usled čega je prilikom savladjivanja kritičnog
poteza puta, koji se prostire u obliku desne krivine nastupila destabilizacija
vozila, pri čemu je vozilo tendiralo ka lijevoj ivici kolovoza, ali je vozač
uspio da ovu tendenciju spriječi, te je dovelo do udara vozila u metalnu
odbojnu gredu, po desnoj strani kolovoza puta, nakon čega se vozilo odbilo na
lijevo u pravcu dejstva centrifugalnih sila, što je dovelo do nalijetanja
vozila na metalnu odbojnu gredu po lijevoj strani puta, a zatim je nastupilo
rotiranje i vraćanje vozila na desnu kolovoznu traku u trenutku kada se ovom
trakom nalazilo u kretanju putničko vozilo marke „Ford -Mondeo" reg. oznake
UL... na opasnoj prostornoj udaljenosti, što je dovelo do fizičkog kontakta
frontalne regije vozila marke "Ford- Mondeo" i putničkog vozila marke
„Mercedes“ na prostoru desne kolovozne trake, smjera kretanja ovih vozila. Sud
je  nalaz i mišljenje vještaka saobraćajne struke M. Š., na koji nije bilo
primjedbi, a koji nalaz je dat na osnovu zapisnika o uviđaju i skice lica
mjesta,  cijenio  kao  jasan i stručan, pa mu je poklonio punu vjeru. Dakle,
postupajući na navedeni način, okrivljeni je ostvario uzrok ove saobraćajne
nezgode.  
Okrivljeni je upravljajući PMV marke „»Mercedes« tip 180, registarskih oznaka
BR ...na način prestavljen u izreci presude postupao protivno odredbama i to
čl. 31. st.1. Zakona o bezbjednosti saobraćaja na putevima („Sl. List RCG“ br.
72/05) kojom  je propisano da je vozač  dužan da brzinu kretanja vozila
prilagodi okolnostima, karakteristikama i stanju puta, vidljivosti,
preglednosti, atmosferskim prilikama, stanju vozila i tereta, frekvenciji
saobraćaja i drugim saobraćajnim uslovima, tako da vozilo može blagovremeno da
zaustavi pred svakom preprekom koju, pod datim uslovima, može da predvidi.  
Okrivljeni je bio svjestan da usled njegovog načina vožnje može ugroziti
bezbjednost saobraćaja, odnosno ostvariti zabranjenu posledicu, ali je olako
držao da će je moći spriječiti ili da ona neće nastupiti. U odnosu na osnovno
krivično djelo­ ugrožavanje javnog saobraćaja iz čl. 339 st. 3 u vezi st. 1
Krivičnog zakonika, okrivljeni  je postupao sa svjesnim nehatom. Kao posledica
izvršenja osnovnog krivičnog djela nastupila je teška tjelesna povreda
oštećene M.V., a okrivljeni je u odnosu na nastalu težu posledicu postupao sa
nehatom.  
Odlučujući se za krivičnu sankciju sud je na strani okrivljenog cijenio sve
olakšavajuće i otežavajuće okolnosti iz čl. 42 Krivičnog zakonika. Od
olakšavajućih okolnosti cijenjene su lične prilike okrivljenog jer se radi o
čovjeku u ozbiljnim godinama, porodične prilike jer je otac dvoje djece,
imovinske prilike okrivljenog jer je lošeg imovnog stanja,  njegov raniji
život jer nije osuđivan, kao i činjenicu da se oštećena nije pridružila
krivičnom gonjenju. Otežavajućih okolnosti na strani okrivljenog  nije bilo.
Imajući u vidu kvalitet olakšavajućih okolnosti, u nedostatku otežavajućih
okolnosti, ocijenjeno je da prema okrivljenom nije potrebno izricanje
efektivne kazne zatvora, da će se izricanjem uslovne osude prema okrivljenom u
potpunosti postići svrha izricanja uslovne osude i na taj način dovoljno
uticati da u buduće ne vrši krivična djela.  
S obzirom da oštećena M.V.nije postavila imovinsko pravni zahtjev, to sud o
tome  nije ni odlučivao .  
Odluka o troškovima krivičnog postupka zasniva se na odredbi čl. 229 ZKP-a.
Dosuđeni iznos se odnosi na troškove nalaza vještaka saobraćajne struke u
iznosu od 104,50 eura,troškove vještaka medicinske struke u iznosu od 121,00
eura,  kao i troškove za rad suda koji su određeni prema trajanju, složenosti
krivičnog postupka i imovinskim prilikama okrivljenog.  
Na osnovu izloženog odlučeno je kao u izreci presude.  
OSNOVNI SUD U BARU
Dana 15.11.2011. godine
ZAPISNIČAR,
S U D I J A
 Amira Nikičić
Ljiljana Joković
PRAVNA POUKA:Protiv ove presude može se
izajviti žalba Višem sudu u Podgorici u roku od
8 dana od dana prijema pismenog otpravka.
Žalba se predaje ovom sudu u dva primjerka.  
DNA: ODT, okrivljenom, braniocu okrivljenog, oštećenoj nakon pravosnažnosti,  