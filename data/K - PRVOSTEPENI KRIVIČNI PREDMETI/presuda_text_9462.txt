K broj 386/11  
OSNOVNI SUD U BARU, sudija Ljiljana Joković, kao sudija pojedinac, sa
zapisničarom Amirom Nikičić, u krivičnom predmetu okrivljenog M.M., zbog
krivičnog djela – nedavanje izdržavanja iz čl. 221. st.1. Krivičnog zakonika,
a po Predlogu za izricanje mjere bezbjednosti obaveznog psihijatrijskog
liječenja na slobodi Osnovnog državnog tužilaštva u Baru Kt. br. 504/11-2 od
26.04.2012.godine, nakon održanog glavnog javnog pretresa u prisustvu
zastupnika optužbe savjetnika kod Osnovnog državnog tužilaštva u Baru Azre
Cama i  okrivljenog, dana 26.04.2012. godine donio je i istog dana  javno
objavio  
R J E Š E N J E  
Prema učiniocu  
M.M., od oca D. i majke R., rodjene B., rodjen….godine u B., gdje je i stalno
nastanjen…, državljanin Crne Gore, po zanimanju autoprevoznik, neoženjen, otac
jednog maloljetnog djeteta, pismen, završio srednju školu, lošeg imovnog
stanja, osudjivan presudom Osnovnog suda u Baru K br. 588/10 od
21.04.2011.godine, zbog krivičnog djela iz čl. 221. st.1. KZ, zatvor tri
mjeseci uslovno na jednu godinu i presudom Osnovnog suda u Baru K br. 491/10
od 28.03.2011. godine, zbog krivičnog djela iz čl. 151. st.1. KZ, mjera
bezbjednosti obavezno psihijatrijsko liječenja na slobodi.  
Što je  
U vremenu od 01.11.2010.godine do 03.11.2011.godine u Baru, nije davao
izdržavanje za svoju maloljetnu kćerku - oštećenu M.T., koju je po zakonu
dužan da izdržava, a koja dužnost je utvrdjena na osnovu sudskog poravnanja
zaključenog pred Osnovnim sudom u Baru P br.219/06 od 30.11.2006.godine u
iznosu od 30% od svojih mjesečnih primanja,  
-čime je učinio krivično djelo - nedavanje izdržavanja iz čl.221. st.l. Krivičnog zakonika.  
Na osnovu čl.70. st.1. Krivičnog zakonika i čl. 471 st. 3 ZKP-a i z r i č e  
MJERU BEZBJEDNOSTI OBAVEZNOG PSIHIJATRIJSKOG LIJEČENJA
NA SLOBODI  
Mjera bezbjednosti će se izvršiti u JZU Dom zdravlja u B. – Centar za mentalno
zdravlje.  
Mjera bezbjednosti može trajati dok postoji potreba liječenja, ali ne duže od
tri godine.  
Zakonski zastupnik mld.  M.T., O.B. se radi ostvarivanja imovinsko pravnog
zahtjeva upućuje na parnični postupak.  
Troškovi krivičnog postupka padaju na teret budžetskih sredstava suda.  
O b r a z l o ž e n j e  
Zastupnik optužbe savjetnik kod Osnovnog državnog tužilaštva u Baru je na
glavnom pretresu dana 26.04.2012.godine izmjenio podignuti optužni predlog
Kt.br. 504/11-2 od 12.12.2011.godine, podnošenjem Predloga za izricanje mjere
bezbjednosti obaveznog psihijatrijskog liječenja i čuvanja u zdrastvenoj
ustanovi, kojim predlogom učiniocu je stavljeno na teret izvršenje krivičnog
djela bliže opisanog  u dispozitivu rješenja.  
Učinilac protivpravnog djela M.M. je u prethodnom postupku u bitnom naveo da
je živio u vanbračnoj zajednici sa O.B. i u toj zajednici je rodjena njihova
kćerka T.. Nakon prestanka njihove vanbračne zajednice, T. je dodijeljena
majci, tj. O.B.. O.B. je podnijela tužbu protiv njega  radi alimentacije i u
tom postupku zaključeno je sudsko poravnanje pred Osnovnim sudom u B., po
kojem je obavezan da na ime izdržavanja njihove  maloljetne kćerke T.
doprinosi izdržavanju u iznosu od 30% svojih ukupnih mjesečnih primanja
najkasnije do 10-og u mjesecu, za protekli mjesec. Od zaključenja sudskog
poravnanja plaćao je izdržavanje za  njegovu maloljetnu kćerku T. sve do
septembra mjeseca 2008.godine i od tada je prestao da plaća izdržavanje.
Uplate je vršio na žiro račun koji je glasio na ime O.B. taj žiro račun je
otvoren kod Oportuniti banke, odnosno današnje Erste banke. Od septembra
mjeseca 2008.godine više nije vršio uplate, na ime izdržavanja kćerke T., jer
nije imao novca. Obavlja poslove kao autoprevoznik od 2008.godine, i od
03.03.2008. godine je registrovan u Privrednom sudu kao preduzetnik, ima
kamion koji je njegovo vlasništvo i vrši usluge po narudžbi, te poslove
obavlja i sada. Ne osporava činjenicu da od septembra mjeseca 2008.godine pa
do danas nije plaćao, odnosno davao izdržavanje za maloljetnu kćerku T.. Na
glavnom pretresu dana 27.02.2011.godine je naveo da je tačno da nije davao
novac na ime izdržavanja njegovoj maloljetnoj kćerci M.T., u vremenu od
01.11.2010.godine do 03.11.2011. godine, jer nema odakle, obavlja poslove
autoprevoznika, medjutim, u poslednje vrijeme nema puno posla, tako da nema
odakle da plaća za izdržavanja za maloljetnu kćerku. Dakle, u cjelosti
priznaje izvršenje krivičnog djela koje mu se stavlja na teret, jer je tačno
da u periodu od 01.11.2010.godine do 03.11.2011. godine nije davao izdržavanje
za maloljetnu kćerku.  
U dokaznom postupku provedeni su sledeći dokazi: saslušan je zakonski
zastupnik mal. M.T., O.B., izvršen je uvid u sudsko poravnjanje zaključeno
pred Osnovnim sudom u Baru P br. 219/06 od 30.11.2006. godine, pročitan je
izvod iz kaznene evidencije UP PJ Bar br. 27-03-245/12-1379/2 od
12.03.2012.godine za okrivljenog M.M., saslušan je vještak neuropsihijatar
dr.S.M. na glavnom pretresu dana 25.04.2012.godine.  
Zakonski zastupnik mal. M.T., O.B. je izjavila da je zakonski zastupnik
maloljetne M.T., i u vremenu od 01.11.2010.godine do 03.11.2011.godine
okrivljeni nije davao izdržavanje za maloljetnu kćerku oštećenu M.T. koju je
po zakonu dužan da izdržava, a koja dužnost mu je utvrdjena na osnovu sudskog
poravnjanja. Pridružila se krivičnom gonjenju i postavila je imovinsko pravni
zahtjev.  
Iz sudskog poravnanja zaključeno pred Osnovnim sudom u Baru P br. 219/06 od
30.11.2006. godine proizilazi da se M.M. obavezuje da na ime izdržavanja
maloljetne T.M. doprinosi izdržavanju u visini od 30 % svojih ukupnih
mjesečnih primanja koje ostvaruje, počev od dana podnošenja tužbe pa ubuduće s
tim što je dugovane iznose dužan platiti najkasnije do 10-og u mjesecu za
protekli mjesec. Dok ta obaveza postoji po zakonu ili dok se ne izmjeni ili
ukine pod prijetnjom prinudnog izvršenja. Doprinos izdržavanja isplaćivaće se
na račun majke O.B..Zaostala dugovanja tuženi će isplatiti u šest jednakih
rata počev od decembra mjeseca 2006 godine pa do  izmirenja duga, zaključno sa
majom mjesecom 2007 godine,s tim što je do sada već isplatio dugovanje za
četri mjeseca.  
Iz izvoda iz kaznene evidencije UP PJ Bar br. 27-03-245/12-1379/2 od
12.03.2012.godine za okrivljenog M.M. proizilazi da je imenovani osudjivan
presudom Osnovnog suda u Baru K br. 588/10 od 21.04.2011.godine, zbog
krivičnog djela iz čl. 221. st.1. KZ, zatvor tri mjeseci uslovno na jednu
godinu i presudom Osnovnog suda u Baru K br. 491/10 od 28.03.2011. godine,
zbog krivičnog djela iz čl. 151. st.1. KZ, mjera bezbjednosti obavezno
psihijatrijsko liječenja na slobodi.  
Vještak neuropshijatar dr. S.M.  je na glavnom pretresu dana 25.04.2012.
godine izjavio da sudsko psihijatrijski nalaz i mišljenje temelji na
priloženoj medicinskoj dokumentaciji i neposrednom psihijatrijskom pregledu
M.M.. Iz priložene medicinske dokumentacije citirao je relevantne podatke, a
kako se vidi iz izvještaja ljekara specijaliste psihijatra Centra za metalno
zdravlje B. Dom zdravlja od 18.04.2012.godine, navodi se da je bio u Hitnoj
pomoći, pričao je sam sa sobom, naveo je  da je nešto jače od njega, i da sve
što pročita povezuje sa sobom. Nema čulne obmane, ne može da definiše neke
pojmove, nagle momente ima sumanute ideje. Odredjeni ljudi ga gledaju,
posmatraju, uglavnom sve objašnjava „ne zna“. Postavlja se dijagnoza
shizoafektivne psihoze koja spada u trajna duševna oboljenja. Istog je
vještačio i kod ranijeg sudskog procesa od 28.03.2011.godine u Osnovnom sudu u
Baru kada je preporučio primjenu mjere obaveznog psihijatrijskog liječenja na
slobodi. Tom prilikom je ustanovio da sposobnost shvatanja značaja djela kao i
mogućnost upravljanja svojim postupcima u vrijeme izvršenja krivičnog djela su
bile isključene. Kod neposrednog psihijatrijskog intirvjua dobiju se podaci da
je star 34 godine, neoženjen, ima jedno vanbračno dijete, uglavno živi sam ili
sa roditeljima. Služio je u potpunosti vojni rok, a navodi da je prethodno
kažnjavan radi teške tjelesne povrede. Isto tako dodaje da se počeo liječiti
kod psihijatra odnosno hospitalizovan je u Klinici za psihijatriju u Podgorici
2000 i 2004 godine, radi psihičkih smetnji. Aktuelno ne navodi obmane čula, a
negira takodje i sumanute ideje, osjeća se onako nervozan povremeno,
razdražljiv, ne radi, jer se subjektivno psihički loše osjeća, a u vezi
predmetnog sudskog postupka navodi da dijete nije vidio godinu i četri
mjeseca, ne zna razlog tome, ali pretpostavlja da je to zabrana od strane
majke. Obzirom da ne radi nema finansijskih sredstava za izdržavanje. Na
temelju gore navedenog dao je sledeći nalaz: Iz priložene medicinske
dokumentacije i na temelju psihijatrijskog pregleda može se zaključiti da M.M.
boluje od trajnog duševnog oboljenja shizoafektivne psihoze. Dominantni
siptomi ovog oboljenja su poremećaji raspoloženja i sumanute ideje odnosa, kao
i poremećaji na afektivnom planu u smislu afektivne niveliranosti. Aktuelno
ima se utisak disimulacije ne iznosi foridnu psihotičku siptomatologiju, ali
su prisutni negativni siptomi shizofrenog procesa. Klinički tok ovog duševnog
oboljenja kod imenovanog ima hroničan karakter sa fazama poboljšanja samo u
djelimičnom i pretežno fazama pogoršanja osnovne bolesti. Mišljenja je da
M.M. boluje od trajnog duševnog oboljenja shizoafektivne psihoze. Obzirom da
se radi o hroničnom psihotičnom precesu milješnja je da su sposobnost
shvatanja i značaj djela kao i sposobnost upravljanja svojim postupcima u
vrijeme izvršenja krivičnog djela bile isključene, odnosno okrivljeni nije
mogao da shvati značaj djela i da upravlja svojim postupcima. Te iz napred
navedenih  razloga mišljenja je da ima idikacija za primjenu mjera
bezbjednosti obaveznog psihijatrijskog liječenja  na slobodi.  
Ocjenom izvedenih dokaza utvrđeno je da je M.M. učinio krivično djelo koje mu
je stavljeno na teret. Iz sudskog poravnanja zaključenog pred Osnovnim sudom u
Baru P br. 219/06 od 30.11.2006. godine utvrđena je obaveza M.M. da na ime
svog doprinosa za izdržavanje mal. kćerke  T.M.plaća iznos u visini od 30 %
svojih ukupnih mjesečnih primanja koje ostvaruje, počev od dana podnošenja
tužbe pa ubuduće s tim što je dugovane iznose dužan platiti najkasnije do
10-og u mjesecu za protekli mjesec, dok ta obaveza postoji po zakonu ili dok
se ne izmjeni ili ukine pod prijetnjom prinudnog izvršenja. Učinilac
protivpravnog djela M.M. je u svojoj odbrani priznao izvršenje krivičnog djela
u bitnom navodeći da u periodu od 01.11.2010.godine do 03.11.2011. godine nije
davao izdržavanje za maloljetnu kćerku,pravdajući se da radi kao
autoprevoznika, ali  da u poslednje vrijeme nema puno posla,zbog čega ne plaća
izdržavanje za maloljetnu kćerku.  
Učinilac protivpravnog djela M.M.nije postupao po navedenoj obavezi od
30.11.2006. godine ,a što se nesporno utvrđuje iz odbrane M.M. koji nije
sporio da u navedenom periodu iz optužnog akta nije davao izdržavanje za
maloljetnu kćerku, te iskaza zakonskog zastupnika mal. M.T., O.B., koji iskaz
je sud cjenio kao jasan i objektivan pa mu je poklonio punu vjeru.  
Svako nedavanje izdržavanja ne predstavlja obilježje krivičnog djela nedavanje
izdržavanja iz čl. 221 st.l Krivičnog zakonika, već obilježje krivičnog djela
predstavlja svjesno izbjegavanje davanja izdržavanja licu koje je učinilac
dužan da izdržava kao i da postoje uslovi i mogućnosti za davanje izdržavanja.
Po ocjeni suda nedavanje izdržavanja od strane okrivljenog posledica je
svjesnog izbjegavanja. Okrivljeni je dužan da postupa po svojoj obavezi iz
presude. I da su se promijenile okolnosti koje su postojale u vrijeme
donosenja presude okrivljeni je imao pravo da traži izmjenu odluke, a ne da
samovlasno uskraćuje davanje izdržavanja. Iz sudskog poravnanja zaključeno
pred Osnovnim sudom u Baru P br. 219/06 od 30.11.2006. godine utvrđeno je da
će se doprinos za izdržavanja isplaćivati na račun majke zakonskog zastupnika
mal.kćerke M.T., O.B., dok iz iskaza zakonskog zastupnika mal. M.T., O.B. se
utvrđuje da M.M. na ime doprinosa za izdržavanja mal.kćerke M.T. nije davao
izdržavanje,a što u karanjem u svojoj odbrani nije sporio ni učinilac
protivpravnog djela M.M..  
Međutim, vještak neuropsihijatar M.S. je mišljenja da učinilac protivpravnog
djela M.M., boluje od trajnog duševnog oboljenja shizoafektivne psihoze,pa je
sposobnost shvatanja značaja djela kod M.M.u vrijeme izvršenja krivičnog djela
bila isključena, odnosno isti nije mogao da shvati značaj djela i da upravlja
svojim postupcima. Sud je nalaz i mišljenje vještaka neuropsihijatra M.S.
prihvatio kao jasan i stručan.  
Dakle, učinilac protivpravnog djela M.M. je krivično djelo učinio u stanju
neuračunljivosti, postoji ozbiljna opasnost da učini teže krivično djelo i po
ocjeni suda radi otklanjanja navedene opasnosti potrebno je njegovo liječenje
na slobodi, jer je sud prihvatio mišljenje vještaka u tom pravcu, nakon čega
je M.M. izrečena mjera bezbjednosti obaveznog psihijatrijskog iiječerija na
slobodi  koja će se izvršiti u JZU Dom zdravlja u B. - Centar za mentalno
zdravlje, jer je iz nalaza i mišljenja vieštaka neuronsihiiatra utvrđeno da se
isti već liječi u navedenoj ustanovi.
Mjera bezbjednosti može trajati dok postoji potreba liječenja, ali ne duže od
tri godine.  
Zakonski zastupnik mal. M.T., O.B. se radi ostvarivanja imovinsko pravnog
zahtjeva upućuje na parnični postupak, po osnovu čl. 239 st.2 ZKP-a. Oštećena
je postavila imovinsko pravni zahtev koji nije precizirala, a kako podaci
krivičnog postupka nisu  pružili pouzdan osnov ni za potpuno ni za djelimično
presudjenje, a njihovo pribavljanje bi vodilo znatnom odugovlačenju postupka,
to je zakonski zastupnik upućena da imovinsko pravni zahtjev ostvari u
parničnom postupku.  
Kako učinilac protivpravnog djela M.M. nije oglašen krivim,odlučeno je da
troškovi padaju na teret budžetskih sredstava suda.
Na osnovu izloženog odlučeno je kao u dispozitivu rješenja.  
OSNOVNI SUD U BARU
Dana 26.04.2012. godine  
ZAPISNIČAR,
S U D I J A
Amira Nikičić
Ljiljana Joković  
PRAVNA POUKA:Protiv ovog rješenja može se
izjaviti žalba Višem sudu u Podgorici u roku od
8 (osam) dana od dana prijema pismenog otpravka.
Žalba se predaje ovom sudu u dva primjerka.  
DNA:- 1 x ODT
          - 1 x okrivljenom
          -  1 x oštećenoj nakon pravosnažnosti
          - u spise  