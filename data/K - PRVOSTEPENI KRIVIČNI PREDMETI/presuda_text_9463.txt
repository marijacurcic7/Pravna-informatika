K broj 77/12  
U IME CRNE GORE  
OSNOVNI SUD U BARU, sudija Ljiljana Joković, kao sudija pojedinac, sa
zapisničarom Amirom Nikičić, u krivičnom predmetu okrivljenog M.M., zbog
krivičnog djela – gradjenje objekta bez gradjevinske dozvole iz čl. 326 a
Krivičnog zakonika, po optužnom predlogu Osnovnog državnog tužilaštva iz Bara
Kt br. 38/12 od 16.02.2012.godine, nakon održanog glavnog javnog pretresa u
prisustvu zastupnika optužbe savjetnika kod Osnovnog državnog tužilaštva u
Baru Azre Cama I okrivljenog M.M., dana 10.04.2012. godine donio je i istog
dana  javno objavio  
PRESUDU  
Okrivljeni
M.M., JMBG...., od oca K. i majke Z., rodjen ... godine u Z. potoku, nastanjen
u K.M. ul.... , oženjen, otac dvoje djece, srednjeg imovnog stanja,
K r i v  j e
Što je:
Neutvrdjenog dana u toku januara mjeseca 2012 godine, u naselju Bušat, Opština
Bar, kao investitor protivno odredbi čl. 69 Zakona o uredjenju prostora i
izgradnji objekata (SL List CG 51/08) započeo gradnju objekta na kat. par. br.
1208/17 KO Mišići u Baru, bez prethodno pribavljene gradjevinske dozvole, na
način, što je vršio rekonstrukciju postojećeg stambenog objekta u smislu
dogradjenje drugog sprata dimenzija u osnovi cca 70 m2, bez prethodno
pribavljene gradjevinske dozvole,
-čime je učinio krivično djelo - gradjenje objekta bez gradjevinske dozvole iz čl. 326 a Krivičnog zakonika.  
Pa mu sud primjenom čl. 4, 32, 36, 42, 52, 53 i 54 KZ i čl. 369, 370 i 374
ZKP-a,izriče  
USLOVNU OSUDU  
Kojom mu utvrdjuje kaznu zatvora u trajanju od 6 (šest) mjeseci  i istovremeno
odredjuje da se kazna neće izvršiti ukoliko okrivljeni u roku od 2 (dvije)
godine od pravosnažnosti presude,  ne izvrši novo krivično djelo.  
Okrivljeni je dužan da plati troškove krivičnog postupka u iznosu od 60,00
eura u roku od 15 dana od dana pravosnažnosti presude, pod prijetnjom
izvršenja.  
O b r a z l o ž e nj e  
Optužnim predlogom Osnovnog državnog tužilaštva u Baru Kt.br. 38/12 od
16.02.2012. godine, stavljeno je na teret okrivljenom izvršenje krivičnog
djela bliže opisanog u izreci presude.  
Okrivljeni M.M. je u svojoj odbrani u bitnom naveo da je na kat parceli br.
1208/17 KO Mišići u Baru izgradnju stambenog objekta započeo 2004 godine.
Objekat se sastoji iz prvog sprata - prizemlja i započeo je nadogradnju drugog
sprata.  Nadogradnja drugog sprata u kontinuitetu je gradjena unazad tri
godine i to u vremenskim razmacima, dio po dio objekta je gradjen. Januara
mjeseca 2012 godine prilikom kontrole od strane inspektora zaštite prostora, u
tom trenutku su izvodjeni radovi koji su se sastojali iz nadogradnje tri reda
blokova na već postojećem stambenom objektu i postavljanje ploče, zbog
vremenskih neprilika. Dakle, tokom januara mjeseca vršio rekonstrukciju
postojećeg stambenog objekta u smislu dogradnje drugog sprata. U više navrata
je pokušavao da dobije gradjevinsku dozvolu i sve potrebne papire, ali mu niko
iz opštine nije izašao u susret, uvjek su mu govorili da sačeka. Znao je da
predmetne radove ne smije da radi bez gradjevinske dozvole, ali su ga drugi
ljudi preduzimači  nagovorili da to može da uradi,  pa je podvodjen njima
učinio nešto što nije smio da uradi. Žao mu je što je počinio ovo krivično
djelo, njegova namjera nije bila da čini  krivično djelo.  
U dokaznom postupku provedeni su sledeći dokazi: saslušan je svjedok N.B.,
pročitani su rješenje Ministarstva održivog razvoja i turizma – Odsjek
inspekcijske zaštite prostora   br. 1303/2-8/12 od 18.01.2012. godine,
zapisnik o inspekcijskom pregledu br. 1303/8-1/12 od 17.01.2012. godine,
izvršen je uvid u  LN Uprave za nekretnine PJ Bar za M.M. iz K..  
Svjedok  B.N. je izjavila da je dana 17.01.2012. godine izašla na lice mjesta
u naselju Mišići u Čanju, a na inacijativu mještana tog naselja koji su
prijavili da se na objektu M.M. izvode gradjevinski radovi. Na lice mjesta
nije bio prisutan vlasnik M.M., medjutim, kritične prilike je na licu mjesta
zatekla da se na postojećem stambenom objektu izvode radovi u smislu
rekonstrukcije postojećeg stambenog objekta, a na način što je vlasnik objekta
izgradio armirano betonsku spratnu ploču u smislu dogradjivanja drugog sprata.
Za predmetne radove M.M. nije prethodno pribavio gradjevinsku dozvolu
nadležnog Sekretarijata Opštine Bar. Kako nisu zatekli odgovorno lice na
gradilištu, shodno zakonu ostavila je poziv za stranku i u zakazano vrijeme u
odredjenom terminu odazvao se M.M., koji je dao primjedbu na zapisnik i isti
potpisao.  Na lice mjesta je zatekla radnike koji su radili na novoizgradjenom
spratu, napred opisane gradjevinske radove. Kako M.M. nije imao gradjevinsku
dozvolu Inspekcija zaštite prostora donjela je posebno rješenje o rušenju
18.01.2012. godine, kojim se nalaže M.M. da poruši dogradjenu etažu drugog
srpata na postojećem stambenom spratu CCA 70 m2. Koliko je upoznata isti je
iskoristio zakonsko pravo i izjavio žalbu drugostepenom organu, medjutim,
žalba je odbijena i njeno rješenje je potvrdjeno.  
Iz rješenja Ministarstva održivog razvoja i turizma – Odsjek inspekcijske
zaštite prostora   br. 1303/2-8/12 od 18.01.2012. godine proizilazi da je
investitoru M.M. naredjeno da poruši dogradjenu etažu drugog sprata, na
postojećem stambenom objektu, dimenzija u osnovi cca 70 m2, sve u grubim
gradjevinskim radovima, na kat. parceli br. 1208/17 KO Mišići u Baru, u roku
od tri dana.  
Iz zapisnika o inspekcijskom pregledu br. 1303/8-1/12 od 17.01.2012. godine
proizilazi da je dana 17.02.2012. godine izvršen inspekcijski  pregled kod
M.M. i da je poziv ostavljen na objektu na kojem se vrši nadogradnja sprata u
naselju Čanj u Baru ,te da se  odazvao  vlasnik M.M. iz K..Na uvid je dostavio
izvod iz finansijske kartice iz koje se nesporno može utvrditi da je na kat.
parceli br. 1208/17 KO Mišići postojao objekat spratnosti P+1 upisan 2007
godine.U toku vršenja nadzora izvodili su se radovi na izgradnji drugog
sprata, a sve površine  u osnovi cca 70 m2.Za predmetnu nadogradnju prisuti
nije posjedovao gradjevinsku dozvolu nadležnog Sekretarijata Opštine Bar.  
Uvidom u list nepokretnosti Uprave za nekretnine PJ Bar za M.M. iz K.
proizilazi da je vlasnik kat parcele br. 1208/17 koju čini  šuma 3 klase,
M.K.M..  
Sud je donio rješenje da se neće pribavljati izvod iz kaznene evidencije za
okrivljenog M.M., obzirom da je isti rodjen  na teritoriji druge države, pa bi
pribavljanje ovog dokaza vodilo odugovlačenju krivičnog postupka.  
Ocjenom izvedenih dokaza utvrđeno je da je okrivljeni učinio krivično djelo za
koje je optužen, na način predstavljen u izreci presude. Okrivljeni je u
svojoj odbrani priznao izvršenje krivičnog djela jasno i detaljno opisujući
vrijeme izvođenja građevinskih radova i njihov obim. Odbranu okrivljenog
potvrđuje svjedok B.N., čiji iskaz je sud prihvatio kao jasan i objektivan, a
iskaz svjedoka potvrđen je i sadržinom zapisnika i rješenja Ministarstva
održivog razvoja i turizma – Odsjek inspekcije zaštite prostora. U postupku je
na nesumnjiv način utvrđeno da okrivljeni kao investitor započeo dogradnju
drugog sprata postojećeg objekta tako što je izvodio  radove  u smislu
dogradnje drugog sprata   dimenzija u osnovi cca 70 m2,bez odobrenja za
građenje.  
Okrivljeni je kao investitor  započeo rekonstrukciju -nadogradnju objekta bez
prethodno pribavljene građevinske dozvole, pa je na taj način postupao
protivno propisima iz čl. 69 Zakona o uređenju prostora i izgradnji objekata
(„Sl- List CG“ 51/08) kojim je propisano da se objekat može graditi na osnovu
građevinske dozvole i tehničke dokumentacije.Okrivljeni je vršio
rekonstrukciju – nadogradnju drugog sprata, jer zidanje sprata na postojećem
objektu predstavlja nadogradnju, a nadogradnja je rekonstrukcija prama čl. 9
st.1 al. 17 Zakona o uređenju prostora i izgradnji objekata.  Dovođenjem u
vezu iskaza okrivljenog sa iskazom saslušanog svjedoka i pismenim dokazima,
sud je izveo nesumnjiv zaključak da je okrivljeni postupajući na navedeni
način ostvario sva objektivna obilježja bića krivičnog djela građenje objekta
bez građevinske dozvole iz čl. 326 a Krivičnog zakonika.  
Okrivljeni je krivično djelo učinio sa direktnim umišljajem, jer je bio
svjestan da je započeo građenje objekta bez prethodno pribavljene građevinske
dozvole. Okrivljeni je izjavio da je znao da je za izgradnju objekata potrebno
pribaviti građevinsku dozvolu,  i da se on obraćao nadležnima iz Urbanizma u
Opštinu Bar kako bi mu se izdala dozvola, medjutim, nadležni iz Opštine mu
nisu izašli u susret i uvjek su mu govorili da sačeka. Pojasnio je da je znao
da predmetne radove ne smije da radi bez gradjevinske dozvole,pravdajući se da
su  ga drugi ljudi i preduzimači  nagovorili da to uradi.Dakle, okrivljeni
nije sporio da je znao  da predmetne radove ne smije da radi,te kako je
uvođenje predmetnog krivičnog djela u Krivični zakonik bilo praćeno
višemjesečnom medijskom kampanjom ,to je logično da je okrivljeni započeo
građenje objekta, a da je  prethodno bio upoznat sa izmjenama zakona, jer je
medijska kampanja bila dugotrajna i obuhvatala je sve vrste medija,odnosno
kako i sam okrivljeni ne spori bio je svjestan da je započeo gradjenje objekta
bez prethodno pribavljene gradjevinske dozvole i tehničke dokumentacije.  
Sud je u izreci presude precizirao optužni predlog bliže određujući  dimenzije
objekta i navodeći "dimenzije u osnovi cca 70 m2",a koko je utvrđeno iz iskaza
svjedoka B.N. i provedenih materijalnih dokaza.Ocijenjeno je da se navedenim
preciziranjem ne narušava identitet optužnog predloga i presude.  
Odlučujući se za krivičnu sankciju prema okrivljenom sud je cijenio sve
olakšavajuće i otežavajuće okolnosti iz čl. 42 Krivičnog zakonika. Od
olakšavajućih okolnosti na strani okrivljenog cijenjene su njegove lične
prilike jer je lice u ozbiljnim godinama, porodične prilike jer je oženjen i
otac dvoje djece. Otežavajućih okolnosti na strani okrivljenog nije bilo.
Imajući u vidu kvalitet olakšavajućih okolnosti, a u nedostatku otežavajućih
okolnosti, sud je okrivljenom izrekao uslovnu osudu kojom mu je utvrdio kaznu
zatvora u trajanju od šest mjeseci i istovremeno odredio da se kazna neće
izvršiti ukoliko okrivljeni u roku od dvije godine ne izvrši novo krivično
djelo. Ocijenjeno je da će se izricanjem uslovne osude u potpunosti postići
svrha izricanja uslovne osude i dovoljno uticati na okrivljenog da ubuduće ne
vrši krivična djela.  
Odluka o troškovima zasniva se na odredbi čl. 229 ZKP-a.Dosuđeni iznos se
odnosi na troškove za rad suda koji su određeni prema trajanju, složenosti
krivičnog postupka i imovinskim prilikama okrivljenog.  
Na osnovu izloženog odlučeno je kao u izreci presude.  
OSNOVNI SUD U BARU
Dana 10.04.2012. godine  
ZAPISNIČAR,
S U D I J A
Amira Nikičić
Ljiljana Joković
PRAVNA POUKA:Protiv ove presude može se
izajviti žalba Višem sudu u Podgorici u roku od
8 dana od dana prijema pismenog otpravka.
Žalba se predaje ovom sudu u dva primjerka.  
DNA:
-1 x ODT
-1 x okrivljenom
- u spise  