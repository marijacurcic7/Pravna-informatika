
K.br.234/10 
U IME NARODA 
                    Osnovni sud u Pljevljima, kao prvostepeni krivični sud, po sudiji Ljiljani Popović, uz sudjelovanje zapisničara Zore Leković, u krivičnom  predmetu protiv optuženog R. S. iz P., koga brani G. M. advokat iz P., zbog krivičnog djela  skidanje i povreda službenog pečata  i znaka iz čl.381  st.1  Krivičnog Zakonika CG, a po optužnom predlogu ODT Pljevlja Kt.br.195/10  od 30.09.2010.godine,  nakon održanog glavnog i javnog pretresa u prisustvu zamjenika ODT Pljevlja Gačević Božidarke,  optuženog  R. S. i njegovog branioca advokata G. M., dana  14.12.2010.godine, donio je  i javno objavio

P R E S U D U 
                    **Optuženi R. S., JMBG ...,** zv.S., od oca N. i majke P. rođ. G., rođen u selu P., opština P. dana ..., sa prebivalištem u P., državljanin CG, neoženjen,  penzioner, pismen, završio 4 razreda osnovne škole, vojsku nije služio, ne vodi se u VE, živi od penzije, osuđivan presudom Opštinskog suda u Pljevljima K.br.297/84 zbog krivičnog djela iz čl.84 st.1 KZ SR CG,


                                            **      K R I V     J E **

        **              Što je :**

                    U mjesecu martu 2010.godine u stambenom objektu vlasništvo Č. M. u kojem je živio kao podstanar u naselju R. u P., na brojilu električne energije marke "El.Sofija" broj 2096218 povrijedio jednu distributivnu plombu koja predstavlja službeni pečat - znak koji je postavljen radi osiguranja ispravnosti i tačnosti mjedrenja utrošene električne energije na način što je istu raskinuo,

                    **čime je izvršio krivično djelo   skidanje i povreda službenog pečata i znaka  iz čl.381  st.1  Krivičnog Zakonika CG  ,**

                    pa mu  sud  na osnovu već citiranog zakonskog propisa te primjenom čl.4,13,15,32,33,36, 42, 52,53  i 54   KZ CG , te čl. 199, 202 i 364  ZKP-a    **  i z r i č e **

USLOVNU OSUDU 
                    Sa kojom se optuženom **R. S.,**   utvrdjuje kazna zatvora u trajanju od 30 (trideset) dana  i istovremeno odredjuje  da se ista neće  izvršiti  ako optuženi  u roku od jedne godine dana  ne izvrši novo krivično djelo.



                    Optuženi je dužan platiti ovom sudu  na ime paušala  iznos od  27,50 eura,

                    a ovo u roku  od 15.dana po pravnosnažnosti presude, pod prijetnjom prinudnog izvršenja.

                    **Imovinsko pravnog zahtjeva nije bilo.**

O b r a z l o ž e nj e 
                     Osnovno državno tužilaštvo u Pljevljima,  optužnim predlogom  Kt.br.195/10 od 30.09.2010.godine,  optužilo je  R. S.  iz P., da je izvršio krivično djelo skidanje i povreda  službenog pečata i znaka iz čl.381 st.1 Krivičnog Zakonika  CG a na način, mjesto i vrijeme kako je to bliže opisano izrekom ove presude  i u završnoj riječi zamjenik ODT Pljevlja predložio da sud optuženog oglasi krivim i osudi po zakonu.

                    Oštećena ED P. i ako uredno pozvana  nije pristupila na glavni pretres  a  u prethodnom postupku je preko svog punomoćnika istakla  da se pridružuje krivičnom gonjenju  a da imovinsko pravni zahtjev ne postavlja.

                    Optuženi R. S. u odbrani datoj u predhodnom postupku navodi da je od 07.novembra 2009. godine pa sve do 19. marta 2010. godine živio kao podstanar u porodičnoj kući vlasništvo Č. M. a koji stambeni objekat se nalazi u naselju R.u P. Kazao je da nije na brojilu električne energije u ovom stambenom objektu u kome je živio kao podstanar raskinuo distributivnu plombu i dok je on kao podstanar živio u tom stambenom objektu nikad nije izvršena kontrola električnog brojila ali je za vrijeme njegovog stanovanja u kući Č. M. redovno očitavana potrošnja utrošene električne energije ali se ne može izjasniti ko je vršio od radnika ED Pljevlja očitavanje brojila i kazao da je redovno plaćao sve račune za utrošenu električnu energiju osim zadnji račun ali je i ovaj račun naknadno platio u iznosu od 20,00 €. **Na glavnom pretresu ne priznajući izvršenje krivičnog djela ni svoju krivicu i ostajući pri odbrani iz istražnog postupka dodao je** da kada je počeo da stanuje kod Č. M. a to je bio 07. novembar 2009. godine M. mu se zakleo u djecu da je sve obaveze prema ED izmirio međutim ispostavilo se da je M. imao duga za struju preko 200,00 € i kada su se on i M. dana 20.02.2010.godine posvađali M. je tražio da on plati taj M. dug ili da mu poveća kiriju ali on nije pristao na to već dao otkaz saopštavajući M. da će se odseliti kod M. D. pa je iz kuće M. Č. iselio se 19.marta 2010. godine i što bi tri dana povrijedio plombu na brojilu kada je već imao namjeru da se odseli iz tog stana. Dodao je da se brojilo u kući Čepića nalazi u hodniku i da je visoko postavljeno a da je on od elektro uređaja dok je stanovao kod Č. koristio televizor, bojler i sijalicu a od Č. stvari koristio je šporet na drva, sto, tri stolice, vetrinu, sudoperu i jedan polovan kauč i svakog mjeseca dok je stanovao kod Č. redovno je dolazio radnik ED Pljevlja i očitavao potrošnju električne energije a dok je on stanovao kod Č. došao je račun za utrošenu električnu energiju u iznosu od 202,00 €, a to je dug koji je Č. imao prije nego što se on uselio u njegovu kuću pa je obavijestio M. da je došao taj račun a M. tvrdio da je taj račun platio ali da nije proknjižen u ED Pljevlja. Dok je stanovao kod Č. grijao se na drva koja je kupio u B. M. kod koga inače stalno kupuje drva, kupio je dva traktora drva a B. mu rekao da je to 6 m drva po cijeni od 80,00 € po traktoru i jedan traktor drva je u B. kupio čim se uselio kod Č. a drugi traktor u toku stanovanja kao i da je ukupno od B. kupčio 6 metara drva a B. mu rekao da je na jednom traktoru 3 metra drva.

                    Branilac optuženog u završnoj riječi je predlažio da sud oslobodi okrivljenog od krivične odgovornosti jer nije počinio krivično djelo za koje je optužen. Upravo izvedenim dokazima posebno svjedoka Z. A. koji je svakomjesečno očitavao potrošnju električne energije je utvrđeno da je plomba na brojilu bila uredna. Njegovo zadnje očitavanje je bilo krajem februara 2010.godine. Isti svjedok je rekao da nikakve nepravilnosti ili sumnje na distributivnoj plombi nije bilo jer da je bilo odmah bi prijavio tehničkoj službi ED, jer je to u njegovoj obavezi. Okrivljeni je tvrdio da distributivnu plombu nije raskinuo niti je za to imao razloga jer se u kuću gdje se nalazi sporno brojilo uselio 07. novembra 2009. godine, a iselio se 19. marta 2010. godine. Za to vrijeme reonski električar je uvijek očitavao potrošnju struje i ništa nije primijetio. Prilikom uselenja u kuću vlasnik je imo dug Elektrodistribuciji preko 200,00 €, i isti je zahtijevao od okrivljenog da on taj dug plati kroz kiriju. Pošto okrivljeni na to nije pristao došlo je do nesporazuma i okrivljeni je napustio kuću kako je već istaknuto 19 marta, a pri tom je izmirio sve svoje obaveze za potrošnju električne energije što se vidi iz listinga stanja koje je zatečeno kada se uselio i listinga kada je napustio kuću gdje je stanovao. S obzirom da je nesporno utvrđeno kad je okrivljeni napustio kuću 19 marta 2010. godine, sin vlasnika kuće Č. M. je podnio zahtjev ED 06.04.2010.godine da je na brojilu raskinuta jedna plomba. Uvidom u zapisnik o kontroli mjernog mjesta od 12.04.2010.godine, članovi komisije Distribucije su izašli na lice mjesta i konstatovali da je plomba bila raskinuta, a da je potrošnja električne energije bila uredna, odnosno da je utrošak električne enrgije bio uredan. Sasvim je sigurno da okrivljeni nije izvršilac krivičnog djela i da je do raskidanja plombe došlo nakon njegovog iselenja iz kuće u kojoj je stanovao. Osim toga u kući od elektro uređaja je samo koristio televizor jer drugo ništa nema i sijalicu za rasvetu što je potvrdio i svjedok D. M. kod koga okrivljeni stanuje više od 3 godine, a i sada ističući da njegova mjesečna potrošnja ne iznosi više od 5,00 € jer mu je to poznato pošto računi dolaze preko njega. Predlažem da ga sud oslobodi od krivične odgovornosti. Troškove tražim.

                    Optuženi u završnoj riječi usvajajući odbranu svog branioca je istakao da nije kriv za krivično djelo koje mu se stavlja na teret, te da je Č. M. ključ od kuće predao 20 ili 21 marta, a da je Č. imao i svoj ključ od kuće i znao često da dođe i sam uđe u kuću pa je morao da stavlja katanac na vrata da ne bi Č. ulazio kad on hoće. Smatra da je upravo Č. M. raskinuo plombu.

                    U dokaznom postupku sud je saslušao  svjedoke K. S., Č. M., D. M. i Z. A., pročitao iskaz svjedoka V. N.,  pročitao zapisnik o kontroli ED P.  broj 0000338  od 12.04.2010.godine, izvršio uvid u finansijsku - energetsku karticu za potrošača Č. V., izvršio uvid u račun ED Pljevlja od 31.10.2009.godine za potrošača Č. V.  i pročitao  izvod  iz KE za optuženog.

                    Nakon provedenog dokaznog postupka i ocjene izvedenih dokaza kako svakog pojedinačno tako i u medjusobnoj povezanosti  a pri tom cijeneći odbranu    optuženog ovaj sud je utvrdio  činjenično stanje bliže opisano izrekom ove presude.

                    Naime,  javna optužba  stavlja na teret  optuženom R. S.  da je izvršio  krivično djelo skidanje i povreda  službenog pečata i znaka iz čl.381 st.1 Krivičnog Zakonika CG.Optuženi ne  priznaje izvršenje krivičnog djela  ni  svoju krivicu  tvrdeći da   nije  raskinuo  jednu  distributivnu plonbu  sa električnog brojila u stambenom objektu -  porodičnoj kući Č. M. na R. u kojoj kući je kao podstanar stanovao od 07.11.2009.godine do 19.03.2010.godine kada se iselio i otišao da stanuje kao podstanar kod D. M. Nije imao razloga da zbog tri dana raskida plombuna brojilu  te  da ako je  ista  raskinuta  smatra da je upravo Č.M. raskinuo tu plombu.

                    Provjeravajući osnovanost javne optužbe kao i  odbranu optuženog  sud je izveo  predložene dokaze  pa je tako svjedok Č. M. kazao da je optuženi stanovao u kući njegovog pokojnog oca na R. negdje od novembra 2009. do aprila 2010. godine i da je on izdao taj stan optuženom a optuženi ga u aprilu 2010. godine pozvao da se nađu u čaršiji da mu preda ključ pošto je napustio stan u kome je stanovao pa su se našli u čaršiji gdje mu je optuženi predao ključ od kuće a on pitao optuženog je li izmirio sve obaveze za struju a optuženi rekao da jeste. Dalje je naveo da je on tada otišao u kuću na R. da vidi koliko je optuženi potrošio stuje i tada vidio da je plomba na brojilu raskinuta pa je pismeno obavijestio o tome ED a onda došli radnici ED P. posle nekoliko dana, pregledali brojilo, stavili novu plombu i sačinili zapisnik o tome. Kazao je da se brojilo nalazi u hodniku odmah do vrata i kada je optuženi počeo da stanuje brojilo i plombe su bili u redu i pošto je optuženi sam niko drugi nije moao raskinuti tu plombu osim optuženog. Radnici ED P. očitavaju redovno svakog mjeseca potrošnju i da je plomba bila raskinuta oni bi to vidjeli. Kazao je da ne zna koji električar očitava potrošnju električne energije u naselju R. jer on živi u gradu u naselju G. i tvrdio je da je brojilo i plombe bili u ispravnom stanju kada je optuženi počeo da stanuje u njegovoj porodičnoj kući. Optuženi nije bio platio iznos od 20,00 € za utrošenu električnu energiju pa kada je nazvao optuženog i rekao mu da će ga tužiti optuženi je platio taj iznos i kad je to platio već nije stanovao kod njega. Svjedok Č. je kazao i to da kad se optuženi uselio sav dug za utrošenu električnu energiju je bio izmiren i da je tačno da ga je optuženi dok je stanovao obavijestio da je stigao račun za struju i da je dug oko 180,00 € ali je to dug od prije 5 do 10 godina, u stvari to je izmirila njegova majka ali ED P. i dalje potražuje taj iznos i neće da skine taj iznos iz kompjutera. Nije tažio da optuženi plati tih 180,00 € već samo da optuženi redovno plaća svoju potrošnju električne energije, nikakve svađe između njega i optuženog nije bilo i dok je optuženi stanovao kod njega pokrao mu je drva, ugalj, nije mu platio stanarinu za zadnji mjesec koja je inače bila 75,00 €. Prije optuženog u kući je stanovala njegova sada pokojna  majka koja je bila slijepa i nepokretna a optuženom je izdao kuhinju, spavaću sobu, hodnik, kupatilo i špaiz a samo mu nije izdao jednu spavaću sobu već je u tu sobu prebacio svoje stvari i zaključao je a od stvari je optuženom izdao sto, kauč, električni šporet, frižider i šporet na drva i dok je optuženi stanovao u njegovoj kući on nijedanput nije išao u kuću na R.

                    Svjedoci V. N. i K. S. su izjavili da su zaposleni u ED P. i da su po pisanom zahtjevu Č. M. od 06.04.2010.godine izašli na lice mjesta i izvršili   dana  12.04.2010. godine  kontrolu električnog brojila u porodičnoj kući Č. M. u naselju R. Prilikom ove kontrole bio je prisutan Č. M. koji je otključao kuću i potpisao zapisnik o kontroli a prilikom ove kontrole utvrdili su da je na električnom brojilu raskinuta distributivna plomba (ED plomba) a u momentu kontrole brojilo je uredno registrovalo potrošnju električne energije. Kazali su i to da ne poznaju Rondović Sretenija.

                    Sud u cjelosti prihvata iskaze svjedoka K. i V. kao istinite  i nepristrasne  a isti su potvrdjeni  zapisnikom o kontroli mjernog mjesta  broj  0000338 od 12.04.2010.godine.

                    Svjedok Z. A. je kazao da je zaposlen u ED P. na radnom mjestu čitač - kontrolor te da očitava potrošnju električne energije u naselju R. i koliko se može sjetiti nije redovno mjesečno očitavao potrošnju električne energije kod potrošača Č. V. u naselju R. iz razloga što je kuća bila često zaključana odnosno jedno vrijeme u toj kući niko nije živio. Kazao je da misli da je dva puta očitavao potrošnju dok je u toj kući živio R. S. i on ne zna da li je bilo kakvih povreda i oštećenja na brojilu jer to nije mogao ni primijetiti obzirom da se brojilo nalazi iza vrata i visoko na zidu a u hodniku nema rasvjete i nije mogao primijetiti da li je plomba raskinuta i da li ima kakvih povreda na brojilu jer to ne bi mogao ni vidjeti već da se popenje na neke stepenice ili stolicu obzirom da je brojilo visoko postavljeno.  Na glavnom pretresu je objasnio da brojilo ima samo jednu ED plombu i kad je vršio očitavanje potrošnje potrošača Č. V. vidio je na brojilu plombu koja mu je izgledala u redu i koja se nalazila ispod brojčanika a da bi utvrdio da li je žica koja drži tu plombu raskinuta morao bi da opipa žicu ali to ne smije da radi jer je prilikom očitavanja potrošnje sam a žicu bi mogao jedino opipati ako bi bio u Komisiji sa još jednim ili dva člana. Kod ovog potrošača očitavao je potrošnju za januar i februar 2010.godine i njemu je tada ED plomba izgledala u redu. Za mart mjesec 2010.godine nije očitavao potrošnju kod ovog potrošača a obaveza mu je da ako primijeti da je plomba raskinuta ili da je nema ili da postoji bilo koja nepravilnost ili bilo šta sumnjivo na brojilu potrošača da to prijavi tehničkoj službi. Inače očitavanje potrošnje električne energije potrošača ED Pljevlja vrši se od 20-tog u mjesecu pa do kraja mjeseca. Objasnio je da žica koja drži plombe na brojilu ne može se raskinuti pipanjem i diranjem, može se raskinuti jedino mehanički sa nekim sredstvom kao što su kliješta i slično te da smatra da, da je plomba bila raskinuta kada je vršio očitavanje potrošnje on bi to morao vidjeti i prijaviti tehničkoj službi, ono što je on vidio po njemu je plomba bila u redu a kao električar u ED Pljevlja radi na poslovima očitavanja brojila potrošača već 19 godina. ne zna da li je ovaj potrošač imao duga za utrošenu električnu energiju jer taj podatak ima finansijska služba a ne električari koji očitavaju potrošnju.  
                    Sud je cijenio i iskaz svjedoka Z. A. i stekao ubjeđenje da je ovaj svjedok krajnje istinito, nepristrasno i veoma detaljno kazao sve što mu je lično poznato obzirom da vrši očitavanje potrošnje električne energije za naselje R. u kome se nalazi i porodična kuća Č. u kojoj je optuženi stanovao kao podstanar. Iz ovih razloga sud u cjelosti prihvata kao istinit i objektivan iskaz svjedoka Z.

                    Kada se istiniti i nepristrasni iskazi svjedoka V., K. i Z. dovedu u logičnu vezu sa iskazom svjedoka Č. M. sud kao istinit prihvata i iskaz svjedoka Č.

                    Dakle, u postupku je nesporno da je optuženi R. S. u periodu od 07.11.2009. pa do 19.03.2010.godine živio kao podstanar u porodičnoj kući vlasništvo Č. M. u naselju R. u P. Iskazom svjedoka Z. utvrđeno je da je svjedok Z., koji inače radi na očitavanju potrošnje električne energije potrošača u naselju R., u januaru i februaru 2010.godine vršio očitavanje potrošnje električne energije u kući Č. u kojoj je optuženi stanovao kao podstanar kao i da nije vršio očitavanje potrošnje za mjesec mart 2010.godine. Iskazom svjedoka Z. je utvrđeno i to da kada je očitavao potrošnju njemu su plombe i brojilo izgledale u redu u suprotnom bi to morao prijaviti u tehničku službu ED P. Iskazima svjedoka Č., K. i V. utvrđeno je da je Č. M. vlasnik kuće u kojoj je optuženi stanovao obratio se 06.04.2010.godine ED P. kako bi izašla komisija i u njegovoj kući na Radosavcu izvršila pregled brojila kao i da je komisija koju su činili Kljajević i V. izvršila kontrolu brojila i prilikom te kontrole utvrdila da je na električnom brojilu raskinuta ED plomba. To su zapisnički konstatovali. Dakle, optuženi je u kući Č. stanovao od 07.11.2009.godine pa do 19.03.2010.godine i januara i februara mjeseca 2010.godine kada je svjedok Z. vršio očitavanje potrošnje plombe i brojilo su bili u redu. U martu nije vršio očitavanje a u martu se optuženi iselio. Kontrola je 12.04.2010.godine konstatovala da je na brojilu raskinuta jedna distributivna plomba. Optuženi je živio sam i ova plomba je raskinuta u vrijeme kada je on stanovao kao podstanar kod Č., dakle raskinuo je optuženi koji je bio svjestan da je plomba postavljena radi osiguranja ispravnosti i tačnosti električnog brojila odnosno mjerenja utrošene električne energije i da ista predstavlja službeni pečat - znak i uprkos tome je raskinuo pa dakle u ovim radnjama optuženog stoje svi bitni elementi bića krivičnog djela skidanje i povreda službenog pečata i znaka iz čl.381 st.1 Krivičnog zakonika CG pa je sud optuženog kao umišljajnog učinioca oglasio krivim i osudio po zakonu.

                    Prilikom donošenja ovakve odluke sud je cijenio i navode svjedoka D. M. koji je kazao da poznaje optuženog, da je optuženi ranije stanovao kod njega u staroj kući koju izdaje pod kiriju, da je optuženi kod njega stanovao dvije do tri godine pa optuženom novembra mjeseca 2009.godine dao otkaz iz razloga što je renovirao staru kuću i nakon što je renovirao kuću optuženi se vratio da stanuje kod njega 19.marta 2010.godine. Svjedok D. je kazao da u njegovoj staroj kući postoji brojilo i da mu je jesenas optuženi rekao da je sa Z. A. koji očitava potrošnju bio i električar K. i da su mu rekli da je brojilo u staroj kući oštećeno pa je on tražio da mu se brojilo zamijeni pa mu je brojilo i zamijenjeno. Prilikom zamjene radnik ED P. D. D. mu je rekao da je brojilo oštećeno na sastavu gdje je oklop tako da se u brojilo nešto može zavući i zaustaviti brojilo da ne registruje potrošnju a da su plombe u redu. Ne zna kad je i ko oštetio to brojilo u njegovoj staroj kući ali ga on nije oštetio a tačno je da je dva puta to brojilo u staroj kući premještao tao što ga je spuštao da bi električar mogao da očitava potrošnju jer je bilo visoko postavljeno a drugi put ga je premještao da mu ne smeta prilikom izgradnje kupatila. Z. redovno svakog mjeseca očitava potrošnju u obje kuće i nikad mu nije rekao da je brojilo u staroj kući oštećeno. Optuženi redovno i pošteno plaća račune za utrošenu struju i računi dolaze na njegovo ime - svjedoka pošto se brojilo vodi na ime svjedoka pa tako zna da je optuženom mjesečna potrošnja 4 do 5 €, a optuženi od namještaja i elektro - uređaja ima dva kauča i šporet na drva kao i TV a koristi svjedokov bojler u kupatilu. Cijeneći iskaz svjedoka D. M. sud je stekao ubjeđenje da je ovaj svjedok bio istinit i nepristrasan u svom kazivanju ali da činjenice koje je svjedok Dragaš svjedočio nijesu u vezi sa krivičnim djelom koje se optuženom stavlja na teret niti mogu uticati na drugačiju odluku u ovoj krivično pravnoj stvari.

                    Kako je sud u postupku utvrdio da je optuženi počinio krivičnodjelo koje mu se stavlja na teret to ga je oglasio krivim i osudio po zakonu a prilikom  odlučivanja  o vrsti i visini kazne a u okviru opste svrhe krivičnih sankcija  sud je cijenio i svrhu uslovne osude. Optuženi je   neoženjen, penzioner a star je 46 godina i živi od penzije a pri tom je i podstanar. Ove okolnosti sud je optuženom  uzeo  kao olakšavajuće okolnost. Optuženi je do sada jedanput osuđivan što je utvrđeno iz izvoda iz KE i to 1985.godine dakle prije 25 godina što je optuženom uzeto kao otežavajuća okolnost. Bez obzira što je optuženi već jedanput osuđivan, imajući u vidu njegove porodične prilike  i  težinu učinjenog krivičnog djela ovaj sud mišljenja  da   nije nužno   prema ovom optuženom   izricati  kaznu zatvora  već da se opravdano može očekivati  da će i samo upozorenje  uz prijetnju kaznom  dovoljno uticati na optuženog da više ne vrši  krivična djela   pa je sa ovih razloga sud optuženom utvrdio kaznu zatvora u trajanju od 30 (trideset) dana  istovremeno odredjujući  da se ista neće izvršiti  ako optuženi u  roku od jedne godine dana  ne izvrši novo krivično djelo, smatrajući  da će se   i na ovaj način ostvariti  svrha kažnjavanja zakonom predvidjena.

                    Shodno čl. 199  i čl. 202  ZKP-a  sud je   obzirom da se radi o penzioneru  optuženu  obavezao  da na ime paušala  plati ovom sudu iznos od 27,50 eura  koji iznos je  odmjeren  obzirom na dužinu trajanja i složenost krivičnog postupka te imovno stanje optuženog.

                    Imovinsko pravnog zahtjeva nije  bilo.

                    **OSNOVNI SUD U PLJEVLJIMA , dana 14.12.2010.godine.**

Zapisničar,
S u d i j a, 
Zora Leković
Ljiljana Popović  
PRAVNA POUKA :
                        Protiv ove presude  dozvoljena je žalba u roku od 8. dana po prijemu
                        iste Višem  sudu B.Polje  a preko ovog  suda.  
DOSTAVITI:
1 x ODT Pljevlja
1 x Optuženom
1 x Braniocu 