K br.  262/11  
U IME CRNE GORE  
OSNOVNI SUD U BARU, kao prvostepeni krivični, sudija Ljiljana Joković, kao
sudija pojedinac, sa zapisničarom Amira Nikičić, u krivičnom predmetu
optuženih V.B. i K.S., zbog krivičnog djela – teška kradja iz čl. 240. st.1.
tač.2. Krivičnog zakonika, po optužnici Osnovnog državnog tužilaštva u Baru
Kt. br. 321/11 od 19.08.2011. godine, nakon održanog glavnog javnog pretresa u
prisustvu zastupnika optužbe ZODT Irene Rajković, optuženih V.B. i K.S. i
branioca optuženih po službenoj dužnosti S.V., advokata iz Bara, dana
21.10.2011.godine donio je i istog dana javno objavio  
PRESUDU  
Optuženi,  
1. V.B., od oca R. i majke S., rođene V., rodjenog ...godine u K., gdje i
prebiva, ul...., državljanina Makedonije, radnika, u vanbračnoj zajednici,
pismenog, sa završenom srednjom stručnom spremom, lošeg imovnog stanja  
2. K.S., od oca K. i majke M., rođene D. rodjene ...godine u O.-Makedonija,
gdje je i stalno nastanjena, ul. ... , nezaposlena, u vanbračnoj zajednici,
majka jednog djeteta, pismena, za završenom osnovnom školom, lošeg imovnog
stanja,  
Krivi su :  
Što su  
1. Dana 19.06.2011. godine, oko 16,00 časova na gradskoj plaži u Sutomoru,
opština Bar, u namjeri da sebi pribave protivpravnu imovinsku korist, nakon
što su se udružili radi vršenja krađe, oduzeli tuđe pokretne stvari i to:
platnenu torbu narandžaste boje novčane vrijednosti od 5,00 eura, u kojoj se
nalazila lična karta na ime oštećene S.T. iz Niša, mobilni tel. "Samsung D
250" sive boja sa SIM karticom, novčane vrijednosti 40,00 eura, kožni novčanik
braon boje novčane vrijednosti od 15,00 eura, četka za kosu, losion i novac u
iznosu od 150,00 eura, sve prednje vlasništvo oštećene S.T., ukupne
vrijednosti od 210,00, a oštećenoj K.E. iz S., oduzeli novčanik na preklop
smeđe boje, novčane vrijednosti od 10,00 eura, u kojem se nalazila lična karta
na ime oštećene, mobilni tel. marke "LG" GU 230 crne boje - klizni, sa SIM
karticom, novčane vrijednosti od 60,00 eura i novac u iznosu od 30,00 eura,
sve ukupne novčane vrijednosti od 100,00 eura, na način, što su iskoristivši
odsustvo oštećenih sa peškira na plaži, okrivljeni V.B. uzeo je navedene
stvari, za koje vrijeme je okrivljena K.S. čuvala stražu pazeći da neko ne
naidje i udaljili se sa lica mjesta odnoseći ih sa sobom,  
2. Dana 26.06.2011. godine oko 12,00 časova, na gradskoj plaži u Sutomoru,
opština Bar, u namjeri da sebi pribave protivpravnu imovinsku korist, nakon
što su se udružili radi vršenja krađe, oduzeli tuđe pokretne stvari,
vlasništvo oštećene M.J. iz P. i  to : torbica novčane vrijednosti od 5,00
eura, u kojoj se nalazio mobilni tel. "Samsung " C- 130 crne boja sa SIM
karticom, novčane vrijdenosti od 55,00 eura, kao i bankovna kartica, lična
karta, vozačka i zdravstvana knjižica na ime oštećene, kao i novac u iznosu od
70,00 eura, sve ukupne novčane vrijednosti od 130,00 eura, na način, što su
iskoristi odsustvo oštećene i sa peškira na plaži, okrivljeni V.B. uzeo je
navedene stvari, za koje vrijeme je okrivljena K.S. čuvala stražu pazeći da
neko ne naidje, i udaljili se sa lica mjesta odnoseći ih sa sobom,  
3. Dana 03.07.2011. godine oko 12,00 časova, na gradskoj plaži u Sutomoru,
opština Bar, u namjeri da sebi pribave protivpravnu imovinsku korist, nakon
što su se udružili radi vršenja krađe, oduzeli tuđe pokretne stvari,
vlasništvo oštećene S.Z. iz Niša i to: digitalni fotoaparat marke "Canon",
sive boje, novčane vrijednosti od 200,00 eura i novac u iznosu  od 20,00 eura,
sve ukupne novčane vrijednosti od 220,00 eura, na način što su iskoristivši
odsustvo oštećene, sa peškira na plaži okrivljena K.S. uzela je navedene
stvari, za koje vrijeme je okrivljeni V.B. čuvao stražu, pazeći da neko ne
naidje i udaljili se sa lica mjesta odnoseći ih sa sobom;  
4. Dana 10.07.2011. godine oko 16,30 časova, na gradskoj plaži u Sutomoru,
opština Bar, u namjeri da sebi pribave protivpravnu imovinsku korist, nakon
što su se udružili radi vršenja krađe, oduzeli tuđe pokretne stvari, i to:
jedan zlatni prsten  novčane vrijednosti od 100 eura, tri srebrna prstena u
iznosu od po 20,oo eura, torbu za plažu, novčane vrijednosti od 5,00 eura, u
kojoj se nalazio mobilni tel. marke "Samsung", sive boje, sa SIM karticom,
novčane vrijednosti od 60,00 eura, mobilni tel. marke "Samsung" teget boje,
novčane vrijednosti od 60,00 eura, digitalni foto aparat marke "Samsung" sive
boje, novčane vrijednosti od 100,00 eura, novčanik crvene boje, novčane
vrijednosti od 5,00 eura, u kojem su se nalazila lična dokumenta i novac u
iznosu od 50,00 eura, sve ukupne novčane vrijednosti od 440,00 eura,
vlasništvo oštečene K.V. iz K., kao i torbu, novčane vrijednosti od 5,00 eura,
u kojoj se nalazila lična karta na ime oštećene, putna isprava, zdravstvena
knjižica, kožni novčanik zlatne boje novčane vrijednosti od 5,00 eura, mobilni
telefon marke "Nokia 5200" crne boje, sa SIM karticom, novčane vrijednosti od
90,00 eura, vlasništvo oštećene R.R. iz M., sve ukupne novčane vrijednosti od
100,00 eura, na način, što su iskoristili odsustvo oštećenih i sa peškira na
plaži okrivljeni V.B. uzeo je navedene stvari, za koje vrijeme je okrivljena
K.S. čuvala stražu pazeći da neko ne naidje i udaljili se sa lica mjesta,
odnoseći ih sa sobom,  
5. Dana 13.07.2011. godine, oko 11,30 časova na gradskoj plaži u Sutomoru,
opština Bar, u namjeri da sebi pribave protivpravnu imovinsku korist, nakon
što su se udružili radi vršenja krađe, oduzeli tuđe pokretne stvari,
vlasništvo oštećene S.Z. iz N. i to: torbicu u kojoj se nalazio telefon marke
"Samsung" touch screen, skrin crne boje, sa VIP karticom novčane vrijednosti
od 200,00 eura, na način što su iskoristili odsustvo oštećene i sa peškira na
plaži okrivljeni V.B. uzeo je navedene stvari, za koje vrijeme je okrivljena
K.S. čuvala stražu pazeći da neko ne naidje i udaljili se sa lica mjesta
odnoseći ih sa sobom,  
6. Dana 16.07.2011. godine , oko 11,30 časova na gradskoj plaži u Sutomoru,
opština  Bar, u namjeri da sebi pribave protivpravnu imovinsku korist, nakon
što su se udružili radi  vršenja krađe, oduzeli tuđe pokretne stvari,
vlasništvo oštećenog G. P. iz  Z., i to: torbicu u kojoj se nalazila lična
karta na ime oštećenog, lična karta na ime B.G., novac u iznosu od 20,00 eura
i dvije karte za brod "Holliday", novčane vrijednosti od 20,00 eura, sve
ukupne vrijednosti od 40,00 eura, na način, što su iskoristili odsustvo
oštećenih i sa peškira na plaži osumnjičeni V.B. uzeo je navedene stvari, za
koje vrijeme je K.S. čuvala stražu, pazeći da neko ne naidje i udaljili se sa
lica mjesta odnoseći ih sa sobom, a sve u namjeri da njihovim prisvajanjem
sebi pribave protivpravnu imovinsku korist;  
7. Dana 22.07.2011. godine, oko 16,00 časova na gradskoj plaži u Sutomoru,
opština Bar, u namjeri da sebi pribave protivpravnu imovinsku korist, nakon
što su se udružili radi vršenja krađe, oduzeli tuđe pokretne stvari,
vlasništvo oštećenog I.A.iz V. i to: torbu zlatne boje od platna, novčane
vrijednosti od 5,00 eura, u kojoj se nalazio digitalni foto aparat marke
"Praktic" sive boje, novčane vrijednosti od 80,00 eura, ženski ručni sat marke
"Casio" novčane vrijednosti od 40,00 eura, karte za igru novčane vrijednosti
od 3,00 eura, majica bijele boje novčane vrijednosti od 5,00 eura, gumena
lopta marke "Campina", novčane vrijednosti od 5,00 eura, ogledalo novčane
vrijednosti od 2,00 eura i novac u iznosu od 40,00 eura, sve prednje ukupne
novčane vrijednosti od 185,00 eura na način, što su iskoristili odsustvo
oštećenog i sa peškira na plaži okrivljena K.S. uzela je navedene stvari, za
koje vrijeme je okrivljeni V.B. čuvao stražu pazeći da neko ne naidje i
udaljili se sa lica mjesta odnoseći ih sa sobom;  
8. Dana 22.07.2011. godine, oko 18,00 časova, na gradskoj plaži u Sutomoru,
opština Bar, u namjeri da sebi pribave protivpravnu imovinsku korist, nakon
što su se udružili radi vršenja krađe, oduzeli tuđe pokretne stvari,
vlasništvo oštećene M.S. iz K. i to: torbu za plažu zelene boje, novčane
vrijednosti u od 5,00 eura, u kojoj se nalazio novac u iznosu od 20,00,
digitalni foto aparat marke "Samsung" crne boje, novčane vrijednosti od 100,00
eura, i lična kozmetika, sve prednje ukupne novčane vrijednosti od 125,00
eura, na način, što su iskoristili odsustvo oštećene i sa peškira na plaži
okrivljena K.S. uzela je navedene stvari, za koje vrijeme je okrivljeni V.B.
čuvao stražu pazeći da neko ne naidje i udaljili se sa lica mjesta odnoseći ih
sa sobom.  
- čime su  učinili  krivično djelo -  teška krađa iz čl. 240 st. 1 tač. 2.
Krivičnog zakonika;  
pa ih  sud primjenom 4, 32, 36, 42, 45, 46 i 51 Krivičnog zakonika  i čl. 369,
370 i 374  ZKP-a,  
OSUĐUJE  
Na kazne zatvora u trajanju od  po 3 (tri) mjeseca, u koje kazne im se
uračunava vrijeme provedeno u pritvoru od  23.07.2011.godine  do
pravosnažnosti presude, ali najduže dok optuženima ne istekne vrijeme trajanja
izrečene kazne zatvora u trajanju od po 3 (tri) mjeseca.  
Optuženi su dužni da solidarno na ime imovinsko pravnog zahtjeva oštećenoj
K.V. isplate iznos od 440,00 eura, u roku od 15 dana od dana pravosnažnosti
presude, pod prijetnjom izvršenja.  
Optuženi  su dužni da plate troškove krivičnog postupka u iznosu od po 250,00
eura u roku od 15 dana od dana pravosnažnosti presude, pod prijetnjom
izvršenja.  
O b r a z l o ž e n j e  
Optužnicom Osnovnog državnog tužilaštva u Baru Kt. br. 321/11 od 19.08.2011.
godine, koju je zastupnik optužbe precizirao na glavnom pretresu dana
21.10.2011. godine, stavljeno je na teret optuženima izvršenje krivičnog djela
bliže opisanog u izreci presude.  
Optuženi V.B. je u predkrivičnom postupku u bitnom naveo da u Crnoj Gori
boravi od 21.11.2010. godine, gdje je došao iz Kumanova iz Makedonije.
Iznajmio je stan u Podgorici u ul...., na Tuškom putu i u istom je boravio sa
S.K.. Našao je privremeni posao u autocentru «J.«, gdje je prao kola i
zarađivao mjesečno od 200 do 300 eura. Kako je stan iznajmljivao za 150 eura
mjesečno, od novca koji je zarađivao nije mogao da plati i stan i hranu, zbog
čega su odlučili da počnu da uzimaju tuđe stvari. U prvoj polovini šestog
mjeseca ove godine, došao je u Sutomore oko 12,00 časova na kupanje na gradsku
plažu sa S.K.. Na plaži su vidjeli mušku i žensku osobu sa crnom torbom,
iskoristili su priliku kada su ušli u vodu, prišao je  i oduzeo torbu i
normalnim korakom se udaljio sa lica mjesta, za to vrijeme ona je čuvala
stražu. Pošli su na željezničku stanicu u Sutomore, pregledali torbu i iz iste
izvadili, oduzeli mobilni telefon marke «Samsung« crne boje, iz istog makli
karticu, zatim su oduzeli ličnu kartu i vozačku dozvolu i novac u iznosu od
60,00 eura i to jednu novčanicu od 50,00 eura i ovo ostalo je bilo u metalnim
apoenima. Torbu je  bacili u kontejner na stanici. Sledeće nedelje on i S. su
ponovo pošli na gradsku plažu u Sutomoru,oko 16,00 časova,vidjeli su dvije
ženske osobe ulaze u vodu, prišli su njihovom peškiru, gdje je uzeo žensku
torbu zelene boje, za to vrijeme je S. čuvala stražu. Sa torbom su pošli na
željezničku stanicu u Sutomoru ,tu su pregledali torbu i iz iste oduzeli dva
mobilna telefona i to jedan marke »Samsung« plave ili sive boje, drugi »LG«
crne boje, novca oko 145,00 eura i to u apoenima 2 x 50, 2 x 20 i jedna od 5
eura. Mobilni telefon »Samsung« su prodali u prodavnicu mobilnih telefona u
tržnom centru «Gintaš« ,dok je S. koristila »LG«. Početkom jula mjeseca na
plaži u Sutomoru je došao sa S. u poslijepodnevnim časovima, vidjeli su dvije
postarije žene kako ulaze u vodu, prišli su njihovom peškiru i oduzeli
fotoaparat marke »Canon« sive boje i 4 eura novca. Aparat su ponijeli kući. S.
je uzela pomenuti aparat i novac dok je on čuvao stražu. Sredinom mjeseca jula
na grdaskoj plaži u Sutomoru, negdje u popodnevnim časovima, vidjeli su dvije
cure kako ulaze u vodu prije toga su na plaži ostavile dvije torbe i to jednu
u drugu i to jedna veća, a druga manja. Prišli su i S. je oduzela iste torbe.
Torbe su donijeli na željezničku stanicu, a zatim i kući u Podgorici, gdje su
pregledali torbu u kojoj je bilo tri mobilna aparata marke »Nokia« crne boje,
«Samsung« sive boje i još jedan »Samsung« metalne boje, zatim tri četiri
prstena srebrna i 20 eura i to u apoenima 2x10 eura. Jedan aparat je on
koristio i to „Samsung“, dok je »Nokiu«, prodao za 5 eura komšiji M., a drugi
„Samsung“ je prodat u prodavnici mobilnih telefona u tržnom centru «Gintaš«,
za iznos od 15 eura. Sredinom jula mjeseca misli da je bio dan Državnosti Crne
Gore, pošli su na gradsku plažu u Sutomore, bilo je negdje oko 11,30 časova,
prišli su jednom peškiru na kome je bio mobilni telefon marke «Samsung« tač
skrin,crne boje, sa VIP karticom, uzeo je telefon kojeg su  kasnije prodali u
servisu mobilnog telefona u „Gintašu“ u Podgorici. Poslije nekoliko dana isto
na plaži u Sutomoru u popodnevnim časovima, prišli su jednom peškiru na kojem
je stajala torba, a nije bilo ljudi u blizini i sa istog je oduzeo torbu tamne
boje iz koje su oduzeli novac 20,00 eura i nešto sitno, lične karte i karte za
turističku vožnju brodom. Poslije nekoliko dana na plaži u Sutomoru u
popodnevnim časovima prišli su jednom peškiru pored kojeg nije bilo Ijudi i sa
istog je S. oduzela torbu. Iz iste su oduzeli karte za igranje, dvoje naočara
jedne muške jedne ženske,digitalni fotoaparat marke «Praktik«, ručni sat
ženski «Casio«, novca oko 9,00 eura. Poslednji događaj zbio se istog dana
negdje oko 18 časova na plaži u Sutomoru, prišli su jednom peškiru pored koga
nije bilo ljudi, S. je uzela žensku torbu zelene boje-limun boje iz koje su
odzeli foatoaparat marke »Samsung« crne boje, novca oko 15 eura 1 x 10 i 1 x 5
eura. Žao  mu je zbog ovoga što je napravio, mnogo se kaje i obećava da se to
više nikada neće ponoviti. U prethodnom postupku je naveo da je tačno da je
državljanin Republike Makedonije, a da je  trenutno u Crnoj Gori i boravi sa
S.K.. Ona mu je nevjenčana supruga. Tačno je da je  u prvoj polovini šestog
mjeseca u Sutomoru, zajedno sa S.K., uzeo jednu crnu torbu, kada su muška i
ženska osoba ušli u vodu, istu su uzeli i udaljili se sa lice mjesta,  a S. mu
je držala stražu. U njoj je bio mobilni telefon marke „Samsung" crne boje iz
koje su makli karticu i uzeli negdje 60,00 eura. Ponovo su sledeće nedelje na
plaži u Sutomoru, prišli na jedan peškir,  uzeo je žensku torbu dok je Sanija
čuvala stražu. U njoj su bili dva mobilna telefona jedan „Samsung“ plave boje,
drugi „LG“ crne boje i oko 145,00 eura. Početkom jula u poslepodnevnim
časovima prišli su peškiru kada su dvije starije žene ušle u vodu oduzeli
fotoaparat marke „Canon", i četiri eura novca. Sredinom jula su oduzeli dvije
torbe i to ih je S. oduzela u torbama je bilo tri mobilna telefona marke
„Nokia" crne boje, „Samsung" sive boje i još jedan „Samsung" metalne boje, tri
- četiri srebrna prstena i 20,00 eura. Nokiu je prodao za 5,00 eura, a Samsung
za 15,00 eura. Ponovo je sredinom jula pošao na gradsku plažu u Sutomore i sa
jednog peškira je uzeo mobilni telefon marke „Samsung". Poslije nekoliko dana
prišli su jednom peškiru oduzeo je  torbu tamne boje i 20,00 eura, nešto
sitnog novca. Poslije nekoliko dana na plažu u Sutomoru, S. je oduzela jednu
torbu u njoj su bile karte za igranje, dvoje naočara i to jedne muške, jedne
ženske, digitalni fotoaparat marke „Praktik", ručni sat ženski „Casio" i novca
oko 9,00 eura. Istog dana iz Sutomora su S. i ona uzeli žensku torbu zelene
boje - limun, iz koje su oduzeli fotoaparat marke „Samsung" crne boje, novac
oko 15,00 eura. Dalje je naveo da su bili svjesni da oduzimaju tudje stvari, i
da pribavlja sebi protivpravnu korist. Kako nisu imali sredstava za život,
kako on i S. nisu mogli da plaćaju stan i hranu odlučili su da uzimaju tudje
stvari, kako bi preživjeli. Kaje se zbog svega što je napravio. Na glavnom
pretresu dana 06.10.2011. godine je naveo da u cjelosti priznaje izvršenje
djela koje mu se stavlja na teret. Naime, tačno je da je u periodu od
19.06.2011. godine do 22.07.2011. godine počinio ukupno osam kradja, stim što
je naveo da drugooptužena K.S. nije krala sa njim, te kradje je  počinio sam,
a za to vrijeme se Sanija kupala. Ove kradje je izvršio na gradskoj plaži u
Sutomoru.  Dakle, za vrijeme dok je sve kradje učinio, K.S. nikada nije čuvala
stražu, jer je ona uvijek bila u vodi i kupala se i ona nije bila upoznata sa
činjenicom da je počinio ove kradje, a stvari koje je oduzeo za te stvari je
mislila da ih kupio od nekog drogiraša. Nije  umio da objasni razlikovanje
odbrane navodeći da ne zna zašto je na zapisniku navedeno da je on izjavio da
je  i S. učestvovala u kradjama, čak i da je aktivno učestvovala oduzimajući
oštećenima torbe sa plaže.  
Optužena K.S. je u predkrivičnom postupku izjavila da u Crnoj Gori boravi od
21.11.2010 godine, gdje je došla iz K. iz Makedonije. Iznajmjili su stan u
Podgorici u ul...., na Tuškom putu i u istom je boravila sa V.B.. B. je našao
privremeni posao u autocentru «J.«, gdje je radio za platu mjesečno od 200,00
do 300,00 eura. Kako je stan iznajmljivan za 150,00 eura mjesečno, od novca
koji su imali nijesu mogli da plate i stan i hranu, zbog čega su odlučili da
počnu da uzimaju tuđe stvari. U prvoj polovini šestog mjeseca ove godine,
došla je u Sutomore oko 12,00 časova na kupanje na gradsku plažu sa V.B.. Na
plaži su vidjeli mušku i žensku osobu sa crnom torbom, iskoristili su priliku
kada su ušli u vodu i tada je B. prišao i oduzeo torbu i sa  normalnim korakom
su se udalji sa lica mjesta, za to vrijeme je ona  čuvala stražu. Pošli su na
željezničku stanicu u Sutomore, pregledali torbu i iz iste izvadili, oduzeli
mobilni telefon marke «Samsung« crne boje, iz istog makli karticu, zatim su
oduzeli ličnu kartu i vozačku dozvolu i novaca, ali  ne zna koliko je bilo.
Sledeće nedelje ona i  B. su ponovo pošli na gradsku plažu u Sutomoru, oko
16,00 časova, vidjeli su da dvije ženske osobe ulaze u vodu, prišli su
njihovom peškiru, gdje   B.  uzima žensku torbu zelene boje, za to vrijeme ona
je čuvala stražu. Sa torbom su pošli na željezničku stanicu u Sutomore, tu su
pregledali torbu i iz iste oduzeli dva mobilna telefona i to jedan marke
»Samsung« plave ili sive boje, drugi »LG« crne boje, novac oko 145 eura i to u
apoenima 2 x 50,2 x 20 i jedna od 5 eura. Mobilni telefon marke  »Samsung« su
prodali u prodavnicu mobilnih telefona u tržnom centru «Gintaš«, dok je Sanija
koristila »LG«. Početkom jula mjeseca na plaži u Sutomoru je došla sa B. u
poslijepodnevnim časovima, vidjela je dvije postarije žene kako ulaze u vodu,
prišli su njihovom peškiru i oduzeli fotoaparat marke »Canon« sive boje i 4
eura. Aparat su ponijeli kući. Ona je uzela pomenuti aparat i novac dok je B.
čuvao stražu. Sredinom mjeseca jula na grdaskoj plaži u Sutomoru, negdje u
popodnevnim časovima,vidjeli su dvije cure kako ulaze u vodu, a prije toga su
na plaži ostavile dvije torbe i to jednu u drugu i to jedna veća, a druga
manja. Prišli su  i ona je  oduzela iste torbe. Torbe su donijeli na
željezničku stanicu, a zatim i kući u Podgoricu, gdje su pregledali torbu u
kojoj je bilo tri mobilna aparata marke »Nokia« crne boje, «Samsung« sive boje
i još jedan »Samsung« metalne boje, zatim tri četiri prstena srebrna i 20 eura
i to u apoenima 2x10 eura. Jedan mobilni je B. koristio i to „Samsung“, dok je
»Nokiu« prodao za 5 eura komšiji M., a drugi „Samsung“ je prodat u prodavnici
mobilnih telefona u tržnom centru «Gintaš« ,za iznos od 15 eura. Sredinom jula
mjeseca mislim da je bio dan Državnosti Crne Gore, pošli su na gradsku plažu u
Sutomoru,bilo je negdje oko 11,30 časova, prišli su jednom peškiru na kome je
bio mobilni telefon marke «Samsung« tač skrin, crne boje, sa VIP karticom, B.
je uzeo telefon koji su kasnije prodali u servisu mobilnog telefona u
„Gintašu“ u Podgorici za iznos od 10 eura. Poslije nekoliko dana isto na plaži
u Sutomoru u popodnevnim časovima prišli su jednom peškiru na kojem je stajala
torba, a nije bilo ljudi u blizini, B. je sa istog oduzeo torbu tamne boje iz
koje su oduzeli novac 20,00 eura i nešto sitno, lične karte i karte za
turističku vožnju brodom. Poslije nekoliko dana na plaži u Sutomoru u
popodnevnim časovima prišli su jednom peškiru pored kojeg nije bilo ljudi i
ona je oduzela torbu. Iz iste su oduzeli karte za igranje, dvoje naočara jedne
muške jedne ženske, digitalni fotoaparat marke «Praktik«, ručni sat ženski
«Casio«, novca oko 9 eura. Poslednji  događaj zbio se istog dana negdje oko 18
časova na plaži u Sutomoru, prišli su jednom peškiru pored koga nije bilo
ljudi, uzela je žensku torbu zelene boje-limun boje iz koje su oduzeli
foatoaparat marke »Samsung« crne boje, novac oko 15 eura 1 x 10 i 1 x 5 eura.
Žao joj je  i mnogo se kaje i obećala je  da se to više nikada neće ponoviti.
U pethodnom postupku je izjavila da je tačno da živi  nevjenčano sa V.B. i
tačno je da su htjeli  da oduzmu tudje stvari jer su dosta teško živjeli.
Tačno je da je držala B. stražu dok je krao torbe sa peškira u Sutomoru, a
tačno je i da je neke stvari sama krala kao fotoaparat marke „Canon" sive
boje, koji se nalazio na jednom peškiru, četiri eura, tačno je i da je sama
ukrala dvije tašne. Svjesna je bila da oduzima tudje stvari i da sebi
pribavlja korist. Dakle, kada sama nije krala po plaži čuvala je  je stražu
nevjenčanom suprugu B. dok je on krao. Na glavnom pretresu dana
06.10.2011.godine je izjavila da je tačno da je ona čuvala  stražu dok bi V.B.
oduzimao stvari sa plaže, te da je i ona  lično u dva navrata  oduzela stvari
takodje sa Sutomorske plaže. Sjeća se da je sama ukrala dvije tašne zelene i
bjele boje, fotoaparat marke „Canon“,  novac u iznosu do 4 eura, gumene neke
lopte i slično.Dakle za dvije kradje je sama oduzela stvari, a u ostalim
kradjama  ona je čuvala stražu za vrijeme dok je B. oduzimao torbe sa peškira
i ostale stvari.  
U dokaznom postupku provedeni su sledeći dokazi: saslušan je svjedok oštećena
R.R., na saglasan predlog stranaka pročitan je iskaz svjedoka oštećene K.V.,
pročitani su potvrda Uprave policije-Područne jedinice Bar o privremeno
oduzetim predmetima  od V.B. od 23.07.2011 .godine i od 24.07.2011 .godine,
potvrda Uprave policije-Područne jedinice Bar o vraćanju privremeno oduzetih
predmeta I.A.,    R.R. i K.V. od 23.07.2011. godine, potvrde Uprave policije-
Područne jedinice Bar o vraćanju privremeno oduzetih predmeta S.T. i K.E.,
nalaz  i mišljenje sudskog vještaka ekonomsko-finansijske struke dipl. ecc.
Š.K. Ki br.98/11 od 11.08.2011.godine i  dopunski  nalaz i mišljenje vještaka
finansijske struke K.Š. od 01.10.2011. godine.  
Svjedok oštećena  R.R. je izjavila da  su dana 10.07.2011. godine oko 16,30
časova ona i  K.V. iz K. bile na Sutomorskoj plaži. Ona i K.V. su pošle u vodu
i nekih pet minuta su bile u vodi, dok su bile u vodi na peškirima su im
ostale dvije torbe, jedna torba je bila njena, a druga torba je bila V.. Kada
su se vratile iz vode, nakon nekih pet minuta nije bilo torbi. Vrlo brzo su
shvatile da su torbe bile ukradene, u njenoj torbi se nalazio mobilni telefon
„Nokia“ crne boje, sa SIM karticom, njena lična dokumenta, putna isprava,
zdrastvena knjižica, kožni novčanik zlatne boje, u torbi se nalazio i parfem,
ali to joj nije bitno koliko su joj bitna dokumenta. Novaca nije bilo u torbi.
Po priči K.V., jer joj je kasnije saopštila u njenoj torbi nalazila su se
takodje njena lična dokumenta, četri zlatna prstena, dva telefona marke
„Samsung“ sivi i drugi telefon je bio „Samsung“. Ona joj je tada saopštila da
je imala novac u iznosu od 45 eura. Kao svjedok oštećena pridružila se
krivičnom gonjenju, ali  nije postavila  imovinsko pravni zahtjev.  
Svjedok oštećena K.V.  je izjavila da je ovog ljeta 2011. godine radila u
kafiću kod ujaka u Sutomoru. Dana 10.07.2011.godine, došla joj je drugarica iz
Sutomora R.R. i dogovorile su se da po završetku njenog posla odu do plaže.
Otišle su oko 16,30 časova, na plaži koja se nalazila kod glavnog šetališta.
Obe su imale torbe, njena je bila marke „Nike“ pa su pre ulaska u vodu njenu
torbu stavile u R.. U torbi je imala dva mobilna telefona oba marke „Samsung“,
digitalni fotoaparat marke „Samsung“ sive boje, novčanik sa ličnim dokumentima
i novac u iznosu od 50 evra, nakit, 4 prstena, 1 zlatan i 3 srebrna. Posle 15
minuta kad su izašle iz vode i primetile su  da nema torbe, odmah su otišle do
kafića njenog ujaka i zajedno sa njim otišle u policiju u Sutomore, gdje su
prijavili kradju. Nakon 20-tak minuta pozvali su ih iz policije rekavši im da
su im stvari pronadjene. Otišla je sa ujakom u policiju i tamo se srela sa
drugaricom R., koja je došla nešto ranije. Tamo su ih obavjestili da su lopovi
pronadjeni, pokazali su ih i to su bili muž i žena, za koje su im rekli da su
iz Makedonije. Tom prilikom vratili su im telefon, digitalni fotoaparat i
ličnu kartu. Lopovi su rekli u njenom prisustvu da su jedan telefon poklonili
komšiji, nakit su prodali, a novčanik nisu znali gdje je, kao ni njena vozača
dozvola i zdrastvena knjižica koji su se nalazili u njemu. Kao oštećena
pridružila se krivičnom gonjenju i postavila  je imovinsko pravni zahtjev.  
Iz potvrde Uprave policije-Područne jedinice Bar o privremeno oduzetim
predmetima od V.B. od 23.07.2011. godine proizilazi da je dana 23.07.2011.
godine od V.B. oduzeto :ženska plažna torba zelene boje sa natpisom „Serbia“,
ulje za tijelo „nivea“, ulje za tijelo „dive oil“, ogledalo crne boje, naočare
za vid i bočica morskog ulja, bijela majca, gumena lopta marke „capina“, karte
za igru plave boje, ogledalo ljubičaste boje, digitalni fotoaparat  marke
„Prantik“ sa crnom futrolom, ručni ženski sat marke „Casio“ platnena torba
zlatno žute boje, mobilni telefon marke „Samsung“ sive boje, digitalni
fotoaparat marke „Samsung“ sive boje sa crnom futrolom, lična karta na ime
K.V. br. ... izdata od strane SUP-a Peć, putna isprava pasoš na ime R.R.,
lična karta na ime R.R., digitlani fotoaparat marke „Samsung“ crne boje,
digitalni fotoaparat marke „Canon“ sive boje, mobilni telefon marke „LG“ GU
230 crne boje, ključ sa priveskom kožnim „Luhel“ i ključ sa priveskom kožnim
„V.“ br. ....  
Iz potvrde Uprave policije-Područne jedinice Bar o privremeno oduzetim
predmetima  od V.B. od 24.07.2011. godine, proizilazi da su dana 24.07.2011.
godine od V.B. oduzete stvari i to: tri ručna sata marke prim sa kožnim kaišom
crne boje, komoda sa kožnim kaišom  zeleno bijele boje i komda sa metalnim
kaišom, mobilni telefon marke „Nokia“ 520 crne boje, mobilni telefon marke
„Samsung“ SGH C 130 crne boje, naočare za sunce crne boje bez marke
proizvodjača i naočare za sunce crne boje bez marke proizvodjača, naočare za
sunce marke „Paparazzi“ braon boje, šest ženskih novčanika i to na pantenat
braon boje kožni sa aplikacijom u obliku cvijeta, na pantenat narandjaste boje
platneni, na pantenat braon boje kao gumeni, na pantenat plavo zelene boje sa
cvijetnim aplikacijama (manji), na pantenat sivo bijele boje  platneni i na
preklop crveni boje kožni, novčanik platneni sa amblemom „Juventus“, novčanik
ženski crne boje na preklop, prsten zlatni sa cirkonima, tri prstena srebrni
sa krunom i dva sa cirkonima, narukvica srebrna, minduše i srebrne u obliku
pauka crveni crkon i parfem ženski sa natpisom „fullspreed“, plastične karte
za igradnje „rojal“, dva punjača za mobilni telefon „Nokia“ i „Special“,
upaljač, velikih dimenzija – zapremine zelene boje, ženske šminke, maskara 3
komada, jedan  češalj, losion „Alba“, dvije torbe sa ručkama crne boje marke
„Davinjones“ i „Atletik“, ženski odjevni mrežasti dio bež boje i lična karta i
vozačka dozvola na ime Milonjić Jasna, lična karta na ime  P.G., lična karta
na ime B.G. i dve karte za brod  za 17.07.2011.godine.  
Iz  potvrde Uprave policije-Područne jedinice Bar o vraćanju privremeno
oduzetih predmeta na ime  I.A. od 23.07.2011.godine proizilazi  da su dana
23.07.2011. godine I.A. vraćene stvari i to: majca bijele boje sa natipisom
transfuzija krvi, gumena lopta plavo bijele boje marke „Campina“, karte za
igranje plave boje, ogledalce ljubičaste boje, digitalni fotoaparat sive boje
mark „Praktica“ sa crnom futrolom, ručni  ženski sat marke „Casio“ i torba
zlatne boje od platna.  
Iz potvrde Uprave policije-Područne jedinice Bar o vraćanju privremeno
oduzetih predmeta na ime  R.R. od 23.07.2011.godine, proizilazi da je dana
23.07.2011. godine R.R. vraćena putna isprava pasoš na ime R.R. i lična karta
na ime R.R..  
Iz potvrde Uprave policije-Područne jedinice Bar o vraćanju privremeno
oduzetih predmeta na ime K.V. od 23.07.2011. godine, proizilazi da su dana
23.07.2011. godine K.V. vraćene stvari i to: mobilni telefon marke „Samsung“
sive boje, sa SIM karticom..., digitalni fotoaparat marke „Samsung“ sive boje
sa crnom futrolom marke „Hama“ i lična karta na ime K.V. br. ... izdata od
strane SUP-a Peć.  
Iz potvrde Uprave policije-Područne jedinice Bar o vraćanju privremeno
oduzetih predmeta na ime S.T. od 25.07.2011. godine proizilazi da su dana
25.07.2011. godine S.T.i, vraćene stvari i to  novčanik ženski braon boje sa
crvenim aplikacijama.  
Iz  potvrde Uprave policije-Područne jedinice Bar o vraćanju privremeno
oduzetih predmeta na ime K.E.i od 25.07.2011. godine proizilazi da je dana
25.07.2011. godine K.E. vraćen telefon marke „LG“ crne boje.  
Iz nalaza  i mišljenja sudskog vještaka ekonomsko-finansijske struke dipl.
ecc. Š.K. Ki br.98/11 od 11.08.2011.godine utvrdjeno je da su od S.T. oduzete
stvari u ukupnom iznosu od 210,00 eura, i to: platnena ženska torba
narandžaste boje u iznosu od 5,00 eura, novčanik kožni na patenat braon boje u
iznosu od 15,00 eura, mobilni telefon marke „Samsung“ D 250 sa SIM karticom u
iznosu od 40,00 eura, novac u iznosu od 150,00 eura; od K.E.i u  ukupnom
iznosu od  100,00 eura, i to: novčanik na preklop smedje boje u iznosu od
10,00 eura, mobilni telefon „LG“ GU 230 klizeći, sa SIM karticom  u iznosu od
60,00 eura, novac u iznosu od 30,00 eura; od M.J.  u ukupnom iznosu od 130,00
eura, i to: torbica za mobilni  i dokumenta u iznosu od 5,00  eura, mobilni
telefon marke „Samsung“ C 130 sa SIM katicom  u iznosu od 55,00 eura, novac u
iznosu od 70,00 eura; od S.Z. u ukupnom iznosu od 140,00 eura, i to:
fotoaparat marke „Canon“ u iznosu od 120,00 eura, novac u iznosu od 20,00
eura; od K.V.u ukupnom iznosu od 280, 00 eura, i to: ženska torba manja za
plažu u iznosu od 5,00 eura, novčanik crne boje u iznosu od 5 eura, mobilni
telefon marke „Samsung“ sive boje sa SIM karticom u iznosu od  60,00 eura,
mobilni telefon marke „Samsung“ teget boje sa SIM karticom   u iznosu od 60,00
eura, digitalni fotoaparat „Samsung“ sive boje u iznosu od 100,00 eura, novac
u iznosu od 50,00 eura; od R.R. u ukupnom iznosu od 100,00 eura, i to: ženska
torba veća za plažu u iznosu od 5,00 eura, novčanik zlatne boje u iznosu od
5,00 eura, mobilni telefon marke „Nokia 5200“ crne boje sa SIM karticom u
iznosu od 90,00 eura; od S.N. u ukupnom iznosu od 200,00 eura i to: mobilni
telefon „Samsung“ tač skrin sa VIP karticom u iznosu od  200,00 eura; od G.P.
u ukupnom iznosu od 40,00 eura, i to: novac u iznosu od 20,00 eura i karte za
brod Holidej  2 x 10 ukupno 20,00 eura; od I.A.  u ukupnom iznosu od 185,00
eura, i to: torba zlatne boje od platna u iznosu od 5,00 eura,   digitalni
fotoaparat marke „Patrica“ sive boje u iznosu od 80,00 eura, ženski sat marke
„Casio“ u iznosu od 40,00 eura, karte za igranje plave boje u iznosu od 3,00
eura, majca bijele boje u iznosu od 5,00 eura, ogledalce ljubičaste boje u
iznosu od 2,00 eura, gumena lopta plavobijele boje marke „Campina“ u iznosu od
10,00 eura, novac u iznosu od 40,00 eura; od M.S. u ukupnom iznosu od 125,00
eura, i to: ženska plažna torba svijetlo zelene boje u iznosu od 5,00 eura,
digitalni fotoaparat „Samsung“ crne boje u iznosu od 100,00 eura  i novac u
iznosu 20,00 eura. Vrijednost oduzetih stvari u vrijeme izvršenja krivičnog
djela u periodu  jun – jul 2011. godine iznosi 1.510,00 eura.  
Iz  dopunskog  nalaza i mišljenja vještaka finansijske struke K.Š. od
01.10.2011. godine, utvrdjeno je da vrijednost oduzetog nakita od oštećene
K.V.iznosila je 160,00 eura, od čega: vrijednost jednog zlatnog prstena u
iznosu od 100,00 eura i vrijednost tri srebrena prstena u iznosu od   60,00
eura (20,00 € x 3). Ukupna vrijednost oduzetih stvari od oštećene K.V. iznosi
340,00 eura (280,00 € + 160,00 € ). Ukupna vrijednost oduzetih stvari od deset
oštećenih u vrijeme izvršenja krivičnog djela u periodu jun-jul 2011 godine
iznosila je 1.670,00 eura ( 1.510,00 € + 160,00 €).  
Kako je zastupnik optužbe odustao od predloga da se saslušaju svjedoci
oštećeni K.E., S.T., M.S., M.J., I.A., G.P.i  S. Z. , to je sud  donio
rješenje da se neće saslušavati svjedoci oštećeni K.E., S.T., M.S., M.J.,
I.A., G.P. i  S.Z.. Naime,  navedeni svjedoci su  nastanjeni na teritoriji
druge države, isti se  pozivima suda nijesu odazvali , pa  sud preko nadležnih
organa nije ni mogao obezbjediti prisustvo navedenih svjedoka, jer su
državljani druge države, a sobzirom da je  činjenično stanje u dovoljnoj mjeri
rasvijetljeno,to je sud i donio rješenje da se isti neće saslušavati, kao i da
se neće pribavljati izvod iz kaznene evidencije za optužene, jer su optuženi
rodjeni na teritoriju druge države, pa bi pribavljane ovog dokaza vodilo
odugovlačenju krivičnog postupka.  
Ocjenom izvedenih dokaza, kako pojedinačno, tako i u njihovoj međusobnoj vezi,
utvrđeno je da su optuženi V.B. i K.S. učinili  krivično djelo koje im se
stavlja na teret, na način predstavljen u izreci presude. Optuženi V.B. je u
svojoj odbrani tokom postupka nije sporio odredjene činjenice vezane za
izvršenje krivičnog djela, u bitnom navodeći da je u periodu od 19.06.2011.
godine do 22.07.2011. godine, počinio ukupno osam krađa,međutim u pogledu
načina izvršenja krivičnog djela u toku postupka je mjenjao svoju odbranu na
način što je u pretkivičnom i predhodnom postupku priznao da se sa optuženom
K.S. udružio radi vršenja  krađa detaljno opisujući  način na koji je između
njega, njegove nevječane supruge optužene K.S.  postignut dogovor da sa
gradske plaže u Sutomoru u više navrata oduzimaju stvari,  opisujući koje
radnje je on preduzimao, a koje radnje je preduzimala  optužena K.S., dok je
na glavnom pretresu izmijenio svoj iskaz u dijelu koji se odnosi na
drugooptuženu i njeno učešće u preduzimanju nedozvoljenih radnji, ističući da
je sve krađe izvršio sam, da se K.S. za to vrijeme kupala, da mu nikada nije
čuvala stražu, niti je bila upoznata sa radnjama koje je preduzimao. Razlike u
svojoj odbrani datoj u pretkrivičnom i prethodnom postupku, a u odnosu odbranu
datu na glavnom pretresu, nije umio da objasni,pravdajući se da ne zna zašto
je  na  ranije zapisnike navedeno da je on izjavio da je i S. učestvovala u
kradjama. Sud je odbranu optuženog  V.B.datu na glavnom pretresu u djelu  u
kom negira učeše optužene K.S. u izvršenju predmetnih krađa, cjenio kao
neosnovanu.Nasuprot optuženog V.B., optužena K.S. je u svojoj odbrani
priznala izvršenje krivično djela  opisujući  način izvršenja krivičnog djela
sa optuženim V.B., u bitnom  navodeći da su ona i optuženi V.B., počinili
ukupno osam krađa, u kojima je i ona učestvovala, na način što je nekada
čuvala stražu, dok je prvooptuženi oduzimao stvari, a nekada je i sama
oduzimala stvari detaljno opisujući kada i na koji način. Sud je u cjelosti
prihvatio odbranu optužene K.S.. Odbrana optužene K.S. je u bitnom saglasna sa
odbranom optuženog V.B.,iz pretkrivičnog i prethodnog postupka. Imajući u vidu
odbrane optuženih iz pretkrivičnog i prethodnog postupka i odbranu optužene K.
S. na glavnom pretresu, očigledno je da je promjena odbrane optuženog V.B. na
glavnom pretresu usmjerena kao pokušaj da se pomogne optuženoj K.S. , koja je
njegova nevjenčana supruga, da izbjegne krivicu, jer je način na koji je
optuženi u  pretkrivičnom i prethodnom postupku opisao učešće svih izvršilaca
krivičnog djela jasan i detaljan. Dakle, optuženi  su izvršili krivično djelo
na način,vrijeme i mjesto  kako je bliže opisano u izreci presude. Činjenično
stanje utvrdjeno na glavnom pretresu potvrdjuje se iskazima svjedoka oštećenih
R.R. i K.V., koje iskaze je sud  prihvatio kao jasne i objektivne i sadržinom
potvrda o privremenom oduzimanju predmeta na ime optuženog V.B.  i potvrdama o
vraćanju privremeno oduzetih predmeta na ime I.A., R.R., K.V. ,S.T. i
K.E..Vrijednost oduzetih stvari utvrđena je iz dva  nalaza i mišljenja vještak
finansijske K.Š. od 01.10.2011. godine,koje nalaze je sud  cijenio kao jasne
i stručne, a na koje nije bilo primjedbi, pa im je  poklonio  punu vjeru,stim
što je iznos od 340,00 eura, ukupne vrijednosti oduzetih stvari ,a koji iznos
je u svom dopunskom nalazu vještak naveo, sud cjenio kao očiglenu grešku u
kucanju, jer se prostim sabiranjem iznosa 280,00 € + 160,00 € dobija iznos
440,00 eura, a ne 340,00 eura, kako je vještak naveo u svom dopunskom nalazu
od  01.10.2011. godine.  
Optuženi  su krivično djelo izvršili postupajući sa direktnim umišljajem, jer
su bili svjesni da na način predstavljen u izreci presude oduzimaju tuđe
pokretne stvari, a utvrđena je i njihova namjera da prisvajanjem oduzetih
stvari  pribave sebi protivpravnu imovinsku korist.  
Izvršenje krivičnog djela posledica je prethodno postignutog dogovora
optuženih V.B. i K.S. koji su se udružili u cilju vršenja krivičnih djela
krađa, a dva lica predstavlja više lica,  u smislu krivičnog djela teška krađa
iz čl. 240 st.1 tč.2 Krivičnog zakonika.  
Sud je promijenio pravnu kvalifikaciju. Optuženima je stavljeno na teret da su
učinili krivično djelo teška krađa u produženom trajanju iz čl. 240 st. l tač.
2, a u vezi čl. 49. Krivičnog zakonika. Medjutim, da bi neko učinio krivično
djelo čl. 240 st. l tač. 2 Krivičnog zakonika potrebno je da su kumulativno
ispunjena dva uslova i to: da su krađe izvršene od strane više lica i to od
njamanje dva lica, tj. da se radi o saizvršiocima, kao i da su se više lica
udružili radi vršenja kradja, a to se udruživanje mora odnositi na najmanje
dvije kradje, pa u konkretnom slučaju ne postoji produženo krivično djelo,
zbog čega je sud naveo da su optuženi učinili krivično djelo - teška krađa iz
čl. 240 st. 1 tač. 2 Krivičnog zakonika.  
Odlučujući se za krivičnu sankciju prema optuženima, sud je cijenio sve
olakšavajuće i otežavajuće okolnosti iz čl. 42 Krivičnog zakonika. Od
olakšavajućih okolnosti na strani optuženog V.B. sud je cijenio njegove lične
prilike jer se radi o relativno mladom čovjeku, kao i njegove imovinske
prilike jer je lošeg imovnog stanja. Od olakšavajućih okolnosti na strani
optužene K.S., sud je cijenio njene lične prilike, jer je majka jednog
djeteta,  kao i imovinske prilike jer je lošeg imovnog stanja. Od
olakšavajućih okolnosti na strani optuženih sud je cijenio i držanje optuženih
nakon izvršenja krivičnog djela jer su izrazili iskreno kajanje.  Otežavajućih
okolnosti na strani optuženih nije bilo. Imajući u vidu kvalitet olakšavajućih
okolnosti, koje su po ocjeni suda naročito olakšavajuće u svom zbiru, a u
nedostatku otežavajućih okolnosti, ocijenjeno je da će se i sa kaznom zatvora
ispod zakonskog minimuma postići svrha kažnjavanja, zbog čega je optuženima
primjenom čl. 45 i 46 Krivičnog zakonika ublažena kazna. Izrečene kazne
zatvora po ocjeni suda odgovaraju težini izvršenog krivičnog djela i krivici
optuženih i predstavljaju mjere koje su  neophodne da bi se postigla svrha
kažnjavanja.  
Na osnovu čl.51 Krivičnog zakonika  u kazne zatvora optuženima je uračunato
vrijeme provedeno u pritvoru od  23.07.2011.godine  do pravosnažnosti presude,
ali najduže dok optuženima ne istekne vrijeme trajanja izrečenih kazni zatvora
u trajanju od po 3 (tri) mjeseca.  
Odluka o imovinsko pravnom zahtjevu zasniva se na odredbi čl. 239 st.  ZKP-a.
Oštećena K.V. je postavila imovinsko pravni zahtjev. Sud je iz dopunskog
nalaza i mišljenja vještaka finansijske struke  na nesumnjiv način utvrdio da
su optuženi izvršenjem krivičnog djela na štetu oštećene K.V. pribavili
protivpravnu imovinsku korist u iznosu od 440,00 eura, pa su optuženi
obavezani da oštećenoj K.V. plate navedeni iznos u roku od 15 dana  po
pravosnažnosti presude.  
Odluka o troškovima krivičnog postupka zasniva se na odredbi čl. 229 ZKP-a.
Optuženi su dužni da plate troškove krivičnog postupka u iznosu od po 250,00
eura, koji se odnose na plaćanje troškova vještaka finansijske struke u iznosu
od po 55,00 eura, troškove branioca po službenoj dužnosti  u iznosu od po
150,00 eura, kao i troškove za rad suda koji su određeni prema trajanju,
složenosti krivičnog postupka i imovinskim prilikama optuženih.  
Na osnovu izloženog odlučeno je kao u izreci presude.  
OSNOVNI SUD U BARU
Dana 21.10.2011. godine  
ZAPISNIČAR,
S U D I J A  
Amira Nikičić
Ljiljana Joković  
PRAVNA POUKA:Protiv ove presude može se
izjaviti žalba Višem sudu u Podgorici u roku od
15 (petnaest) dana od dana prijema pismenog otpravka.
Žalba se predaje ovom sudu u dva primjerka.  
DNA:
- 1 x ODT,
- 1 x optuženima u ....
- 1 x braniocu optuženih adv. S.V.
- 1 x oštećenima nakon pravosnažnosti  