K.br. 325/10  
U IME NARODA
OSNOVNl SUD U BARU, u vijeću sastavljenom od sudije Ljiljane Joković, kao
predsjednika vijeća i sudija porotnika Stevana Davidovića i Josipa Filipovića,
kao članova vijeća, sa zapisničarom Amirom Nikičić, u krivičnom predmetu
optuženog Ž.S., zbog krivičnog djela - teška krađa u pokušaju iz čl.240 st.l
tač.l u vezi čl. 20 KZ,  i  krivičnog djela prikrivanje iz čl. 256 st. 2 u
vezi st. 1 KZ, po optužnici Osnovnog državnog tužilaštva u Baru Kt.br. 263/09
od 28.08.2009. godine, nakon održanog glavnog javnog, pretresa u prisustvu
zastupnika optužbe zamjenika Osnovnog državnog tužilaštva Mirjane Tankosić i
optuženog Ž.S., dana 28.02.2011. godine  donio je,  a dana 02.03.2011.godine
javno objavio,
PRESUDU  
Optuženi Ž.S., od oca A. i majke Z., rođene C., rođen ...godine u B., gdje je
i stalno nastanjen, ..., neoženjen, pismen, završio osnovnu školu, lošeg
imovnog stanja, kažnjavan rješenjima  Km. 10/07 od 10.10.2007 Osnovnog suda u
Baru, zbog krivičnog djela teška krađa iz čl. 240/1 KZ, izrečena vaspitna
mjera pojačan nadzor od strane organa starateljstva, Km. 12/07 od 10.10.2007,
Osnovnog suda u Baru, zbog krivičnog djela teška krađa iz čl. 240/1 KZ,
izrečena vaspitna mjera pojačan nadzor od strane organa starateljstva, Km.
28/07 od 30.01.2008 Osnovnog suda u Baru, zbog krivičnog djela teška krađa iz
čl. 240/1/1 u vezi č1. 23 i 49 KZ CG, izrečena vaspitna mjera pojačan nadzor
od strane organa starateljstva, Km. 9/08 od 10.06.2008 Osnovnog suda u Baru,
zbog krivičnog djela prikrivanje iz č1. 256/2/1 KZ CG, izrečena vaspitna mjera
pojačan nadzor od strane organa starateljstva i osudjivan presudama K br.
21/08 od 20.11.2008. Osnovnog suda u Baru, zbog krivičnog djela teška krađa iz
č1. 240/1/1 u vezi č1. 23 i č1. 49 KZ, izrečena vaspitna mjera, pojačan nadzor
od strane organa starateljstva, K.br. 395/08 od 11.01.2008. godine Osnovnog
suda u Baru zbog krivičnog djela iz čl. 239 st. 1 KZ, izrečena je kazna
zatvora u trajanju od 3 mjeseca i presudom K.br. 461/08 od 17.03.2009. godine
Osnovnog suda u Baru zbog krivičnog djela iz čl. 256 st. 2 KZ izrečena je
kazna zatvora od 30 dana,K br. 8/09 od 31.07.2009. godine Osnovnog suda u
Ulcinju,  zbog krivičnog djela iz čl. 240. st.1. tač.1 u vezi čl. 20 KZ,
pojačan nadzor od strane organa starateljstva, 6 mjeseci na dvije godine,  K
br. 194/09 od 19.10.2009. godine Osnovnog suda u Baru, zbog krivičnog djela iz
čl. 240/1/1 u vezi čl. 23 i 49 KZ, zatvor jedna godina. Kazne K br. 395/08 i K
194/09 preinačavaju se na jedinstvenu kaznu zatvora u trajanju od jedne godine
i dva mjeseca Kv 40/10 Osnovnog suda u Baru.  
K r i v    j e:
Što je,  
1. Dana 24. maja 2009. godine, na autobuskom stajalištu u Starom Baru iz
zaključanog putničkog vozila marke „Škoda“, vlasništvo oštećenog Ruskog
državljanina K.R., obijanjem pokušao da oduzme pokretne stvari vlasništvo
oštećenog u namjeri da njihovim prisvajanjem pribavi sebi protivpravnu
imovinsku korist, na način što je upotrebom fizičke snage spustio prozor
prednjih desnih vrata vozila, a potom provukao ruku i sa unutrašnje strane
otključao vrata, zatim izvršio detaljno pretraživanje ladice ispred sjedišta
suvozača, namjeravavjući da oduzme sve vrijedne stvari koje pronadje u
unutrašnjosti, nakon čegan je sa zadnjeg sjedišta oduzeo ranac u kojem je
pronašao samo licna dokumenta oštećenog;
-čime je učinio krivično djelo - teška kradja u pokušaju iz čl.240. st.1. tač.1. u vezi čl. 20. Krivičnog zakonika,
2.Neutvrdjenog dana u drugoj polovini maja 2009. godine, u Starom Baru od B.V.
za iznos od 20 eura kupio mobilni telefon marke »Nokia N 76« čija je
vrijednost 100,00 eura-stvar za koju je mogao znati da je pribavljena
krivičnim djelom imajući u vidu njenu stvaru vrijednost koja je višestruko
veća od iznosa za koji je kupio,
-čime je učinio krivično djelo-prikrivanje iz čl. 256 st.2 u vezi st. 1 Krivičnog zakonika,  
Pa mu sud  primjenom čl.4, 32, 36, 42, 45, 46, 48 i 51 Krivičnog zakonika i
čl.359, 360 i 364 ZKP-a,  
U T V R Đ U J E  
- za krivično djelo teška kradja u pokušaju iz člana 240 st. 1 tač. 1 u vezi
čl. 20 KZ   kaznu zatvora u trajanju od 11 (jedanaest) mjeseci,  
- za krivično djelo prikrivanje iz člana 256 st. 2 u vezi st. 1 KZ  kaznu
zatvora  u trajanju od 2 (dva) mjeseca.  
Pa  ga  na osnovu citiranih zakonskih odredbi  
O S U Đ U J E  
Na jedinstvenu kaznu zatvora u trajanju od 1 (jedne) godine u koju kaznu mu se
uračunava vrijeme provedeno u pritvoru od 30.05.2009. godine do 20.11.2009.
godine.
Optuženi je dužan da plati troškove krivičnog postupka u iznosu od 1.550,00
eura, u roku od 15 dana od dana pravosnažnosti, pod prijetnjom izvršenja.
O b r a z l o ž e n j e
Optužnicom Osnovnog državnog tužilaštva u Baru Kt.br. 263/09 od 28.08.2009.
godine, koju je zastupnik optužbe precizirao na glavnom pretresu dana
28.02.2011. godine optuženom Ž.S. stavljeno je na teret izvršenje krivičnih
djela bliže opisanih u izreci presude.  
Optuženi Ž.S. je u predhodnom postupku u bitnom naveo da je sa D.R. bio u
naselju B., kada je naišao Č. sa nepoznatim momkom. Č. ga je pitao da li će da
kupi telefon kome je pokvaren flert kabal, zatražio je da vidi telefon i
radilo se o telefonu marke „Nokia N 76“. Č. mu je ponudio telefon za iznos od
20 eura, pa je taj telefon kupio, da bi ga poklonio svom bratu. Takodje je
naveo da je dok se sa G.R. šetao kroz Stari Bar vidio je vozilo na kojem su
bila otvorena oba prozora i prednjih i zadnji. Na polici petih vrata bio je
bijeli ranac, pa je prišao vozilu i uzeo ranac, a u njemu su bila dokumenta
koja je istresao unutar vozila. Taj ranac je uzeo i dao ga B.F., dok je na
glavnom pretresu  26.10.2009.godine izjavio da se ranac nalazio pored vozila
kod zadnjeg točka, te da je uzeo taj ranac, u kom su se nalazila dokumenta,
pasoš i lične stvari, ponio je taj ranac sa sobom i bacio ga je od prilike na
udaljenosti od 100 m od vozila. Takodje je naveo da mu je B.V.ponudio na
prodaju telefon, dao mu je da pogleda telefon koji je bio crn, na rasklapanje,
i koji nije mogao da se upali. Za taj telefon je B. platio iznos od 20,00
eura, a nakon toga je taj isti telefon dao bratu da koristi. Nije umio da
pojasni razlikovanje svog iskaza. Na glavnom pretresu dana 03.12.2010. godine
je naveo da nije spustio prozor sa vozila iz kog je oduzeo torbu - ranac, već
je prozor bio dovoljno otvoren da je mogao da izvuče torbu - ranac iz  vozila.
Takodje je naveo da  tom prilikom nije nikako nasilno spuštao prozor, jer nije
imao potrebe za tim. Dalje je naveo da je predmetni mobilni telefon marke
„Nokia N 76“ kupio od B.V., ali ne zna za koji iznos. Takodje je naveo  da
nije mogao pretpstaviti da se radi o ukradenom telefonu  kod činjenice da je
predmetni telefon imao slomljen flert kabal, tako da se polovni  telefoni mogu
pribaviti za mnogo nižu cijenu.  
U dokaznom postupku provedeni su sledeći dokazi: saslušani su svjedoci D.R. i
G.R., kao i vještak finansijske struke K.Š., pročitani su iskaz svjedoka
Čolović Admira  i Ćorović Mithada,  službena zabilješka UP PJ Bar Ku br.
207/09 od 24.05.2009.godine,  potvrda UP PJ Bar o privremeno oduzimanju
predmeta Ku br. 193/09 od 26.05.2009.godine,  potvrda UP PJ Bar Ku br. 193/09
o vraćanju mobilnog telefona „Nokia N 76“ V.M., od 29.05.2009.godine,  nalaz i
mišljenje vještaka K.Š. od 29.06.2009.godine, dopunski nalaz i mišljenje
vještaka Š.K. od 10.01.2011. godine, izvod iz KE UP PJ Bar br.
24-03/3-245/10-9021/2 od 14.12.2010. godine za optuženog Ž.S. i dopis MUP
Javne uprave PJ za uprave unutrašnjih poslova Bar br. 2061170/11/2 od
25.01.2011. godine, dopis Uprave policije Sektora Granične policije Ispostave
granične policije Bar br. 04/10-1794 od 23.12.2010. godine.  
Svjedok D.R. je izjavio da ne zna tačno kojeg dana, misli da je bilo maja
mjeseca 2009 godine  kada su  on i G.R. bili na autobusku stanicu u Starom
Baru kada im je prišao B.V.kojom prilikom im je ponudio mobilni telefon marke
„Nokia N 76“ na prodaju. On i njegov drug G.R. su B.V. rekli da neće da kupe
taj telefon, kasnije je čuo da je on taj telefon nekom prodao, ali  se ne
sjeća koliko.Ne zna za koliki je iznos B.V. nudio da prodaju taj telefon, ali
misli da je bilo 10 ili 20 eura.B.V. mu nije objasnio odakle mu taj telefon,
niti je njemu poznato kome je on taj  telefon prodao. Ništa mu nije poznato
vezano za predmetni dogadjaj koji se desio 24.maja 2009 godine na autobuskom
stajalištu u Starom Baru. Dalje je naveo da kada su on i G.R.stajali na
stajalištu nisu vidjeli Ž.S. i B.V.je tom prilikom bio sam.  
Svjedok G.R. je izjavio da se sjeća da je maja mjeseca 2009 godine na
autobuskom stajalištu u Starom Baru njemu i njegovom drugu D.R. prišao B.V. i
tada im je ponudio na prodaju mobilni telefon „Nokia N 76“ tom prilikom im je
ponudio na prodaju mobilni telefon po cijeni od 10 do 20 eura, koliko se sjeća
on i njegov drug D.R. su tada B.V.rekli da nemaju para i da nisu
zainteresovani da kupe taj telefon, medjutim, tada ga nisu pitali odakle mu
taj telefon. Nije mu poznato da li je B.V. bilo kome prodao taj telefon.
Kritičnom prilikom nije bio prisutan Ž.S., a B.V. je bio sam. B.V. je njemu i
njegovom drugu D.R.saopštio da je predmetni telefon njegov. Dalje je naveo da
mu ništa  nije poznato za predmetni dogadjaj koji se desio dana 24 maja 2009
godine na autobuskom stajalištu u Starom Baru  
Svjedok Čolović Admir je izjavio da je od dežurne službe obaviješten dana
24.05.2009. godine da je ruski državljanin prijavio obijanje vozila marke
Škoda fabia, na parking prostoru autobuske stanice u Starom Baru. Zajedno sa
Ćorović Mithatom izašao je na lice mjesta i konstatovao da je izvršilac
upotrebom sile nategao prozor na prednjim desnim vratima, jer su prozori bili
malo otvoreni, te na taj način pokvario elektronski mehanizam navedenog vozila
i tako uspio da otvori navedeno vozilo. U vozilu je izvršena premetačina, a u
ladici koja se nalazila ispred suvozača otudjen je ranac gdje su se nalazile
dvije povratne karte za Moskvu i sitan novac.  
Svjedok Ćorović Mithat je izjavio da je sa kolegom Čolović Admirom izašao na
lice mjesta na platou u Starom Baru, gdje su konstatovali da je nepoznati
izvršilac upotrebom sile spustio prozor na vozilu i provlačenjem ruke uspio da
otvori vrata. Zatim je u unutrašnjost vozila izvršio premetačinu, a u ladici
ispred suvozača oduzeo torbu-ruksak u kojoj su se po izjavi oštećenog nalazile
dvije avionske karte za Moskvu.  
Iz službene zabilješke UP PJ Bar Ku br. 207/09 od 24.05.2009.godine proizilazi
da je ista sačinjena dana 24.05.2009 godine u službenim prostorijama PJ Bar a
povodom izvršenog uviđaja na licu mjesta zbog  krađe iz PMV vlasništvo K. R.
iz  R.. Dana 24.05.2009.godine u 15.10 časova dežurnoj službi PJ Bar prijavio
je K.R. da mu je iz PMV ŠKODA FABIA reg.oznaka BD …koje je bilo parkirano na
platou autobuske stanice u Starom Baru, zaključano a prozori malo spušteni,
otuđen bijeli ranac u kome su se nalazile avionske povratne karte Moskva
Podgorica i druga dokumenta. Ekipa za uviđaje PJ Bar izašla je na lice mjesta
i konstatovali da je NN izvršioc upotrebom sile nategao prozor na prednjim
desnim vratima, usled čega se pokvario elektronski mehanizam za zatvaranje
prozora a zatim provlačeći ruku uspio da otključa vozilo, ušao u isto i
izvršio premetačinu u ladici koja se nalazi ispred suvozača, te sa zadnjeg
sjedišta otuđio pomenuti ruksak sa navedenim stvarima.  
Iz potvrde UP PJ Bar o privremeno oduzimanju predmeta Ku br. 193/09 od
26.05.2009.godine proizilazi da da je od Ž.V. oduzet mobilni telefon marke
“Nokia N 76”, ser. broj 35395401473989/1 koju potvrdu je potpisalo ovlašćeno
službeno lice i Ž.V..  
Iz potvrde UP PJ Bar Ku br. 193/09 o vraćanju mobilnog telefona „Nokia N 76“
V.M., od 29.05.2009.godine proizilazi da je V.M. vraćen mobilni telefon marke
„Nokia N 76“ ser. broj 35395401473989/1.
Iz nalaza i mišljenja vještaka K.Š. od 29.06.2009.godine proizilazi da
vrijednost mobilnog telefona marke „Nokia“ iznosi 100 eura, a teksas muška
janka iznosi 20 eura, a ukupna vrijednost oduzetih stvari iznosi 120 eura.  
Iz dopunskog nalaza i mišljenja vještaka Š.K. od 12.01.2011. godine proizilazi
da je mobilni telefon marke "Nokia N 76 " sa slomljenim flet kablom ne može da
radi što znači da u vrijeme otuđenja nije bio u funkciji. Cijena flet kabla sa
uslugom zamjene u servisu mobilne telefonije iznosi 40,00 €. Kako je dato u
osnovnom Nalazu i mišljenju br. 133/09 od 29.06.2009 cijena novog mobilnog
telefona "NokiaN 76" u vrijeme izvršenja krivičnog djela 15.05.2009 iznosila
je 200,00 €. Kako se radi o polovnom mobilnom telefonu koji je duže u
upotrebi, to njegova vrijednost iznosi 50 % od cijene ovog mobilnog telefona,
što iznosi 100,00 € (200,00 eura). Kako je na istom bio polomljen kabal, to je
utvrđenu vrijednost od 100,00 € potrebno umanjiti za vrijednost flet kabla sa
uslugom zamjene u iznosu od 40,00 €, tako da je stvarna vrijednost polovnog
mobilnog telefona "Nokia N 76 " u vrijeme izvršenja krivičnog djela 15.05.2009
iznosila 60,00 € 100,00 - 40,00 ).  Pored navedenog polovnog mobilnog
telefona, optuženi je otuđio i poiovnu laganu mušku jaknu  neodredjene marke u
vrijednosti od 20,00 €. Ukupna vrijednost polovnih stvari koje su predmet
krivičnog djela, na dan izvršenja 15.05.2009, iznosila je   80,00 €, i to:
polovni mobilni telefon marke "Nokia N 16" sa slomljenim flet kablom, 60,00
€ polovna lagana muska teksas jakna neodređene marke u vrijednosti od 20,00 €.  
Vještak je na glavnom pretresu dana 10.01.2011. godine pojasnio  na koji način
je utvrdio vrijednost stope amortizacije 50 % , u bitnom navodeći da je kao
stopu amortizacije uzeo 50 % iz  razloga jer se radi o mobilnom telefonu marke
„Nokia“  koji je bio u upotrebi, a za predmete te tehnike predvidjen je vijek
trajanja 4 do 5 godina. Stopa amortizacija se računa kada se 100 podjeli sa
vijekom trajanja i dobije se godišnja stopa amortizacije  od 25,a  u
konkretnom se na isti način obračunava i stopa amortizacije mobilnog telefona.
Sama riječ polovna znači da je od prilike pola vijeka njenog u upotrebi što
proizilazi da je stopa amortizacije 50 %.  U koliko bi se desilo da je neki
dio na telefonu oštećen tada se uzima i vrijeme otpravka tog djela, u
konkretom ukolio bi se desilo da je na mobilnom telefonu marke „Nokia“ bio
slomljen flert kabal, kako okrivljeni u svojoj odbrani navodi, onda bi
vrijednost predmetnog mobilnog telefona bila još manja za vrijednost te
otpravke, a konkretno kolikio bi ta vrijednost iznosila ja se na današnjem
pretresu ne mogu izjasniti, već bih se mogao pismenim putem naknadno izjasniti
u tom djelu.  Dakle, ukoliko bi se desilo da je predmetni telefon odnosno neki
dio na telefonu bio polomljen, u tom slučaju se dodatno umanjuje vrijednost za
vrijednost otpravke.
Iz izvoda iz KE UP PJ Bar br. 24-03/3-245/10-9021/2 od 14.12.2010. godine za
optuženog Ž.S. utvrdjeno je da je kažnjavan rješenjima  Km. 10/07 od
10.10.2007 Osnovnog suda u Baru, zbog krivičnog djela teška krađa iz čl. 240/1
KZ, izrečena vaspitna mjera pojačan nadzor od strane organa starateljstva, Km.
12/07 od 10.10.2007, Osnovnog suda u Baru, zbog krivičnog djela teška krađa iz
čl. 240/1 KZ, izrečena vaspitna mjera pojačan nadzor od strane organa
starateljstva, Km. 28/07 od 30.01.2008 Osnovnog suda u Baru, zbog krivičnog
djela teška krađa iz čl. 240/1/1 u vezi č1. 23 i 49 KZ CG, izrečena vaspitna
mjera pojačan nadzor od strane organa starateljstva, Km. 9/08 od 10.06.2008
Osnovnog suda u Baru, zbog krivičnog djela prikrivanje iz č1. 256/2/1 KZ CG,
izrečena vaspitna mjera pojačan nadzor od strane organa starateljstva i
osudjivan presudama K br. 21/08 od 20.11.2008. Osnovnog suda u Baru, zbog
krivičnog djela teška krađa iz č1. 240/1/1 u vezi č1. 23 i č1. 49 KZ, izrečena
vaspitna mjera, pojačan nadzor od strane organa starateljstva, K.br. 395/08 od
11.01.2008. godine Osnovnog suda u Baru zbog krivičnog djela iz čl. 239 st. 1
KZ, izrečena je kazna zatvora u trajanju od 3 mjeseca i presudom K.br. 461/08
od 17.03.2009. godine Osnovnog suda u Baru zbog krivičnog djela iz čl. 256 st.
2 KZ izrečena je kazna zatvora od 30 dana,K br. 8/09 od 31.07.2009. godine
Osnovnog suda u Ulcinju,  zbog krivičnog djela iz čl. 240. st.1. tač.1 u vezi
čl. 20 KZ, pojačan nadzor od strane organa starateljstva, 6 mjeseci na dvije
godine,  K br. 194/09 od 19.10.2009. godine Osnovnog suda u Baru, zbog
krivičnog djela iz čl. 240/1/1 u vezi čl. 23 i 49 KZ, zatvor jedna godina.
Kazne K br. 395/08 i K 194/09 preinačavaju se na jedinstvenu kaznu zatvora u
trajanju od jedne godine i dva mjeseca Kv 40/10 Osnovnog suda u Baru.  
Iz dopisa MUP Javne uprave PJ za uprave unutrašnjih poslova Bar br.
2061170/11/2 od 25.01.2011. godine  proizilazi da R.K. ne prolazi kroz
evidenciju područne jedinice.  
Iz  dopisa Uprave policije Sektora Granične policije Ispostave granične
policije Bar br. 04/10-1794 od 23.12.2010. godine proizilazi da je izvršenim
provjerama u evidencijama prijave boravka stranaca do 90 dana koje se vode kod
komesara za strance u Baru proizilazi  da lice K.R., nema prijavljen boravak u
Baru.  
Sud je donio rješenje da se neće provoditi dokaz saslušanjem svjedoka
oštećenog K.R.,  jer sud nije mogao obezbjediti prisustvo navedenog svjedoka i
ako je u više navrata pokušavao da obezbjedi prisustvo imenovanog svjedoka,
jer je  od UP PJ Bar obavješten da K.R. nema prijavljeno prebivalište na
teritoriji Opštine Bar , i da ne prolazi kroz evidenciju gradjana Crne Gore.  
Ocjenom izvedenih dokaza utvrđeno je da je optuženi Ž.S. izvršio krivična
djela koja su mu stavljana na teret. Optuženi je tokom postupka mjenjao svoju
odbranu i to na način što je u prethodnom postupku naveo da je predmetni ranac
pronašao na polici petih vrata, te da su oba prozora od vozila i prednji i
zadnji bila otvorena, kao i da je nakon što je uzeo ranac taj ranac dao B.F.,
dok je na glavnom pretresu od 26.10.2009.godine izjavio da se ranac nalazio
pored vozila kod zadnjeg točka, te da je ranac bacio od prilike na udaljenosti
100 m od vozila, i nije umio da pojasni razlikovanje svoje odbrane, a na
glavnom pretresu 03.12.2010. godine je naveo da je predmetni ranac uzeo iz
vozila na način što je kroz prozor koji je bio dovoljno otvoren izvukao ranac
iz vozila. Takodje je naveo da nije nikako nasilno spuštao prozor jer nije
imao potrebe za tim. U odnosu na krivično djelo iz tač.2. presude u prethodnom
postupku je naveo  da je predmetni mobilni telefon marke „Nokia M 76“ kupio za
20 eura, od izvesnog Č., dok je na glavnom pretresu naveo da mu je B.V.
ponudio na prodaju telefon, koji telefon je bio crn, na rasklapanje i koji
nije mogao da se upali,a koji telefon je platio za iznos od 20,00 eura, nakon
čega je taj telefon dao bratu. Na glavnom pretresu od 03.12.2010. godine je
naveo da nije mogao pretpostaviti se radi o ukradenom telefonu, kod činjenice
da je predmetni telefon imao polomljen flert kabal, tako da se polovni
telefoni mogu pribaviti za mnogo nižu cijenu.  Sud je ovakvu odbranu optuženog
cijenio kao neosnovanu i sračunatu na izbjegavanje krivice, jer je ista u
suprotnosti sa provedenim dokazima. U postupku je na nesumnjiv način utvrdjeno
da je optuženi dana 24. maja 2009. godine, na autobuskom stajalištu u Starom
Baru iz zaključanog putničkog vozila marke „Škoda“, vlasništvo oštećenog
Ruskog državljanina K.R., obijanjem pokušao da oduzme pokretne stvari
vlasništvo oštećenog u namjeri da njihovim prisvajanjem pribavi sebi
protivpravnu imovinsku korist, na način što je upotrebom fizičke snage spustio
prozor prednjih desnih vrata vozila, a potom provukao ruku i sa unutrašnje
strane otključao vrata, zatim izvršio detaljno pretraživanje ladice ispred
sjedišta suvozača, namjeravavjući da oduzme sve vrijedne stvari koje pronadje
u unutrašnjosti, nakon čega je sa zadnjeg sjedišta oduzeo ranac u kojem je
pronašao samo lična dokumenta oštećenog. Takodje je optuženi neutvrdjenog dana
u drugoj polovini maja 2009. godine, u Starom Baru od B.V.za iznos od 20 eura
kupio mobilni telefon marke »Nokia N 76« čija je vrijednost 100,00 eura-stvar
za koju je mogao znati da je pribavljena krivičnim djelom imajući u vidu njenu
stvaru vrijednost koja je višestruko veća od iznosa za koji je kupio. Ovakvo
činjenično stanje utvrdjeno je iz saglasnih iskaza svjedoka  Čolović Admira i
Ćorović Mithada, koji iskazi su potvrdjeni  provedenim pismenim dokazima i to
službenom zabilješkom UP PJ Bar Ku br. 207/09 od 24.05.2009.godine, kao i
potvrdom UP PJ Bar o privremenom oduzimanju predmeta Ku br. 193/09 od
26.05.2009.godine, a koje dokaze je sud cijenio kao jasne i objektivne pa im
je poklonio punu vjeru. Naime, iz iskaza navedenih svjedoka nesporno je
utvrdjeno da je predmetno vozilo marke „Škoda“ obijeno na način što je
upotrebom fizičke snage izvršilac, u konkretnom slučaju optuženi Ž.S., spustio
prozor prednjih desnih vrata,a potom provukao ruku i sa unutrašnje strane
otključao vrata, zatim izvršio detaljno pretraživanje ladice ispred sjedišta
suvozača, nakon čega je sa zadnjeg sjedišta oduzeo ranac, u kojem je pronašao
lična dokumenta oštećenog K.R.. Dakle, u postupku je  utvrdjeno da je prozor
prednjih desnih vrata vozila marke „Škoda“   bio nasilno otvoren upotrebom
fizičke snage, odnosno obijen.  Odbrana optuženog da nije spustio prozor od
vozila jer je prozor bio dovoljno otvoren, pa nije bilo potrebe za tim, sud je
cijenio kao pokušaj izbjegavanja krivice. Prije svega, sve da je i prozor bio
malo oškrinut, kod činjenice da se ranac nalazio na zadnjem sjedištu, svakako
je optuženi morao upotrebom fizičke snage spustiti prozor prednjih desnih
vrata vozila, da bi oduzeo predmetni ranac koji se nalazio na zadnjem
sjedištu. Dakle, optuženi je  krivično djelo izvršio obijanjem zatvorenog
prostora, jer se u vozilo oštećenog K.R. nije moglo ući, a da se pri tome
fizičkom snagom nije otvorio prozor na vozilu i kroz tako načinjen otvor
najprije provuko ruku, a onda otvorio vrata od vozila, a u prilogu ovakvom
zaključku ide činjenica da je u  zapisniku o uvidjaju Ku.br. 207/09 od
24.05.2009. godine konstatovano da je upotrebom sile na prednjim desnim
vratima pokvaren elektronski mehanizam za zatvaranje prozora. Nadalje,
optuženi je  izvršio i detaljno pretraživanje ladice ispred sjedišta suvozača,
što svakako ukazuje na činjenicu da je optuženi imao namjeru da iz vozila
oduzme sve vrijedne stvari i da nije imao namjeru samo da oduzme ranac, koji
je pronašao u vozilu. Dakle, umišljaj optuženog nije bio usmjeren na
pribavljanju male imovinske koristi. Da je optuženi u vozilu izvršio
premetačinu, odnosno pretraživanje  ladice ispred sjedišta suvozača utvrdjeno
je i iz saglasnih  iskaza svjedoka Čolović Admira i Ćorović Mithata, koji
svjedoci su izašli na licu mjesta  i utvrdili navedene činjenice.  
Optuženi je krivično djelo iz tač. 1 izreke presude učinio obijanjem. Kako je
započeo sa radnjom izvršenja krivičnog djela,  u namjeri da oduzme sve
vrijedne stvari koje nadje u unutrašnjost vozila, ali krivično djelo nije
dovršio, usled čega je krivično djelo ostalo u pokušaju.  
Optuženi je krivično djelo učinio sa direktnim umišljajem, jer je pokušao da
oduzme sve vrijedne stvari koje pronadje u vozilu oštećenog, u namjeri da
prisvajanjem oduzetih stvari pribavi sebi protivpravnu imovinsku korist.  
Za sud je neprihvatljiva i odbrana optuženog u odnosu na krivično djelo iz
tač. 2 izreke presude, da nije mogao pretpostaviti da je riječ o ukradenom
telefonu, jer je predmetni telefon kupio za iznos od 20,00 eura. Naime, iz
nalaza i mišljenja vještaka finansijske struke kao i dopunskog nalaza istog
vještaka i pojašnjenja vještaka na glavnom pretresu od   10.01.2011. godine,
koje nalaze je sud cijenio kao jasne i stručne i na koje nije bilo primjedbi,
nesporno je utvrdjeno da vrijednost  novog mobilnog telefona „Nokia N 76“ u
vrijeme izvršenja krivičnog djela je iznosila 200 eura. Medjutim, kako se u
konkretnom radi o polovnom mobilnom telefonu to je vrijednost mobilnog
telefona umanjena za 50 % od cijene novog mobilnog telefona, pa iznosi 100,00
eura. Imajući u vidu odbranu optuženog da je predmetni mobilni telefon imao
slomljen „flert kabal“, u odnosu i na tu okolnost, dakle, pod  pretpostavkom
da je bio slomljen i flert kabal, u vrijeme izvršenja krivičnog djela
vrijednost predmetnog mobilnog telefona bi iznosila 60,00 eura, po kazivanju
vještaka finansijske struke. Iz navedenog proizilazi da  i kod činjenice da je
predmetni mobilni telefon bio neispravan,  optuženi je  svakako bio svjestan
tačne vrijednosti mobilnog telefona, jer se radilo o telefonu u to vrijeme
novije generacije obzirom na izgled i funkcije telefona, što je potvrđeno
nalazom vještaka. Dakle,optuženi je mogao znati da je predmetni mobilni
telefon pribavljen krivičnim djelom i da je njegova stvarna vrijednost
višestruko veća od cijene za koju je isti kupio.  
Sud je prihvatio pravnu kvalifikaciju iz optužnice. Optuženi je krivično djelo
iz tač. 2. izreke presude izvršio iz nehata, jer je mogao i bio dužan da zna
da je mobilni telefon koji je kupio za 20 eura pribavljen krivičnim djelom, a
obzirom na njegovu stvarnu vrijednost.  
Odlučujući se za krivičnu sankciju prema optuženom Ž.S. sud je cijeno sve
olakšavajuće i otežavajuće okolnosti iz čl.42 Krivičnog zakonika.Od
olakšavajućih okolnosti na strani optuženog cijenjene su lične prilike
optuženog, jer se radi o mladom čovjeku, kao i njegove imovinske prilike, jer
je lošeg imovnog stanja.  Od otežavajućih okolnosti na strani optuženog sud je
cijenio njegov raniji život, jer je osuđivan. Presudom K br. 364/09 optuženi
je oglašen krivim  i osudjen na jedinstvenu kaznu zatvora u trajanju od jedne
godine. Naime, navedenom presudom sud je za krivično djelo iz tač.1. optuženom
utvrdio kaznu zatvora u trajanju od jedne godine,  a za krivično djelo iz tač.
2 utvrdio kaznu zatvora u trajanju od 30 dana, nakon čega je izrekao
jedinstvenu kaznu zatvora u trajanju od jedne godine, pogrešno primenjujući
odredbe čl. 48. KZ. Protiv navedene presude branilac optuženog je  izjavio
žalbu i postupajući po žalbi Viši sud je rješenjem  Kž br. 634/10 od
14.06.2010 godine ukinio presudu i predmet vratio na ponovni postupak,
ukazujući na propust u odnosu na odredbe čl. 48. KZ. Navedeni propust je
ispravljen novom presudom, na način što je sud za krivično djelo iz tač. 1.
izreke presude optuženom utvrdio kaznu zatvora u trajanju od jedanaest
mjeseci, primenjujući odredbe o ublažavanju  iz čl. 45 i 46 KZ i pored
činjenice da je optuženi višestruki specijalni povratnik, jer je u čl. 390
ZKP-a propisano da ako je izjavljena žalba samo u korist optuženog, presuda se
ne smije izmjeniti na njegovu štetu u pogledu pravne kvalifikacije i krivične
sankcije. Dakle, kako je žalbu izjavio samo branilac po službenoj dužnost,
novom presudom optuženom se ne može izreći strožija vrsta kazne u odnosu na
kaznu koja mu je izrečena presudom K br. 364/09. Imajući u vidu napred
navedeno sud je optuženom na osnovu čl. 48. KZ za krivično djelo teška kradja
u pokušaju  iz čl. 240.st.1. tač.1. u vezi čl. 20 KZ, utvrdio  kaznu zatvora u
trajanju od 11 (jedanest) mjeseci, a za krivično djelo prikrivanje iz čl. 256.
st.2. u vezi st.1. KZ,  utvrdio kaznu zatvora u trajanju od 2 (dva) mjeseca,
nakon čega je izrekao jedinstvenu kaznu zatvora u trajanju od 1(jedne) godine.
Ocjenjeno je da izrečena kazna zatvora odgovara težini izvršenih krivičnih
djela i krivici optuženog i predstavlja mjeru koja je neophodno da bi se
postigla svrha kažnjavanja.  
Na osnovu čl. 51 Krivičnog zakonika u kaznu zatvora optuženom je uračunato
vrijeme provedeno u pritvoru od  30.05.2009. godine do 20.11.2009.godine.  
Sud je iskaze svjedoka D.R. i G.R., cijenio kao irelevantne, jer navedeni
dokazi nisu od uticaja za utvrdjenje drugačijeg činjeničnog stanja.
Odluka o troškovima krivičnog postupka zasniva se na odredbi čl.202. st. 1.
ZKP-a. Dosudjeni iznos se odnosi na troškove angažovanja branioca po službenoj
dužnosti u iznosu od 1.400,00 eura, troškove vještačenja po vještaku
finansijske struke u ukupnom iznosu od 110,00 eura (55,00 eura + 55,00 eura),
kao i troškove rada suda koji su određeni prema trajanju, složenosti krivičnog
postupka i imovinskim prilikama optuženog.
Sa izloženog odlučeno je kao u izreci presude.  
OSNOVNI SUD U BARU
Dana 02.03.2011. godine
ZAPISNIČAR,                                             PREDSJEDNIK VIJEĆA-
SUDIJA            Amira Nikičić
Ljiljana Joković  
PRAVNA POUKA: Protiv ove presude može se izjaviti žalba Višem sudu u Podgorici
u roku od 15 dana od dana prijema pismenog otpravka. Žalba se predaje ovom
sudu u dva primjerka.  
DN-a:  

1 x spisi
1 x optuženi
1 x oštećeni nakon pravosnažnosti
1 x spis
