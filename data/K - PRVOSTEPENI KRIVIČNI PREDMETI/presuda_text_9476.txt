K.br.349/11 
U IME CRNE GORE 
           OSNOVNI SUD U BARU, po sudiji Strugar Nikoli, uz učešće
zapisničara Zorice Ivanović, u krivičnom predmetu okrivljene B. A., iz B.,
zbog krivičnog djela prevara iz čl.244 st.3 u vezi čl.1 Krivičnog zakonika u
vezi čl.49 Krivičnog zakonika, odlučujući po optužnici ODT-a iz Bara …. od
14.11.2011.godine, koju je na glavnom pretresu zastupala M. T.-V., zamjenik
ODT-a iz Baru, nakon glavnog i javnog pretresa održanog dana
12.04.2012.godine, u prisustvu zastupnika optužbe i branioca okrivljene, donio
je istog dana i javno objavio  
                                            **P R E S U D U**

           Prema:  
           O krivljenoj,      
           B. A. od oca A., rodjenoj ....godine u S. P., sa prebivalištem
u B.  
      Na osnovu čl. 372 tač.1 ZKP-a,

OPTUŽBA SE ODBIJA 
      Kojom je predstavljeno da je:

      Tokom 2008.godine u Baru, u namjeri da sebi pribavi protivpravnu imovinsku korist, lažnim prikazivanjem činjenica dovela u zabludu i navela ovlašćena lica - agenta za kredit u Filijali "O." banke u Baru i agenta za kredit u Filijali "A.u Baru da joj na šetu imovine oštećenog S.R., na osnovu falsifikovane dokumentacije odobre i isplate kredite u iznosu od 10.000 i iznosu od 5.000 eura, kod unaprijed stvorene namjere da kredite ne vrati, na način što je uz zahtjeve za odobrenje kredita dostavila i administrativne zabrane na primanje žiranta - oštećenog S. R. koje on nije potpisao, nakon čega su joj odobren i isplaćani krediti u iznosu od 10.000 i iznosu 5.000 eura, koje je zadržala za sebe, dok su banke zbog neispunjenja obaveza vraćanja kredita od strane okrivljene kao njegovog korisnika iz srestava oštećenog žiranta S. R. kao solidarnog dužnika realizovala naplatu dospijelih potraživanja,

      \- čime bi izvršio krivično djelo - prevara iz čl.244 st.3 u vezi st.1 Krivičnog zakonika u vezi čl.49 Krivičnog zakonika.

      Na osnovu čl.230 st.1 ZKP-a troškovi postupka padaju na teret budžetskih sredstava suda.

O b r a z l o ž e nj e 
      Optužnicom ODT-a iz Bara ….od 14.11.2011.godine,  okrivljenoj B. A., je stavljeno na teret izvršenje krivičnog djela prevara iz čl.244 st.3 u vezi čl.1 Krivičnog zakonika u vezi čl.49 Krivičnog zakonika.

      Dana 12.04.2012.godine održan je glavni pretres. Zastupnik optužbe je nakon sprovedenog dokaznog postupka izjavio da odustaje od optužbe - krivičnog gonjenja protiv okrivljene B.A., zbog krivičnog djela prevara iz čl.244 st.3 u vezi čl.1 Krivičnog zakonika u vezi čl.49 Krivičnog zakonika.

      Kako je zastupnik optužbe  u toku glavnog pretresa odustao od  optužbe - krivičnog gonjenja prema okrivljenom, sud je na osnovu čl.372 tač.1 ZKP-a, donio presudu kojom se prema okrivljenoj B. A. optužba odbija zbog krivičnog djela prevara iz čl.244 st.3 u vezi čl.1 Krivičnog zakonika u vezi čl.49 Krivičnog zakonika.

      Odluku da troškovi krivičnog postupka padaju na teret budžetskih sredstava, sud je donio na osnovu čl.230 st.1 ZKP-a.

      Sa izloženog odlučeno je kao u izreci presude.

OSNOVNI SUD U BARU
Dana,12.04.2012.godine 
ZAPISNIČAR,                                                       S U D I J
A,   
Zorica Ivanović                                                   Nikola
Strugar      
PRAVNA POUKA : Protiv ove presude dozvoljena je žalba Višem sudu u
Podgorici u roku od 15 dana, od dana prijema pismenog otpravka presude, a
preko ovog suda.  