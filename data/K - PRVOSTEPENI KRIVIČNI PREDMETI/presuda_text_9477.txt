                                              **K.br.114/11**

U IME CRNE GORE 
OSNOVNI SUD U BARU , po sudiji Nikoli Strugar, kao sudiji pojedincu, uz
učešće Zorice Ivanović kao zapisničara, u krivičnom predmetu protiv
okrivljenog B.P. zbog krivičnog djela ugrožavanje sigurnosti iz čl.168 st.1
Krivičnog zakonika, po optužnom predlogu Osnovnog državnog tužioca u Baru
Kt.br.109/11 od 09.04.2011.godine, nakon  glavnog i javnog pretresa održanog
dana 05.03.2012 godine, u prisustvu zastupnika optužbe saradnika kod Osnovnog
državnog tužioca iz Bara Azre Cama i okrivljenog, dana 07.03.2012.godine donio
je i istog dana  javno objavio  
P R E S U D U 
           Okrivljeni, 
           B. P. od oca P.i majke R., rodjene I.rodjen ...godine u B.,
nastanjenog u B. naselje Č.bb, državljanin C. razveden, otac dvoje djece,
srednjeg imovnog stanja, neosudjivan,  
Na osnovu čl. 373 tač.2 ZKP-a  
OSLOBADJA SE OD OPTUŽBE 
      Da je,

      Dana 14.03.2011.godine oko 18,30 časova, u Baru, u ugostiteljskom objektu "T. u Baru, ugrozio sigurnost oštećenog J. D., na način, što je oštećenom bez razloga i povoda uputio riječi prijetnje: "Ti si mi stavio lisice, jebaću ti majku policijsku, iscijepaću te čitavog i tebe i svakog policajca", da bi nakon što je priveden u stanicu policije, uputio oštećenom riječi prijetnje: "Da ja imam sina kao što si ti, ubio bih ga",

      \- čime bi izvršio krivično djelo ugrožavanje sigurnosti iz čl.168 st.1 Krivičnog zakonika,

      Troškovi krivičnog postupka padaju na teret budžetskih sredstava suda.

O b r a z l o ž e n j e 
Optužnim predlogom Osnovnog državnog tužioca u Baru Kt.br.109/11 od
09.04.2011.godine, stavljeno je na teret okrivljenom B. P. izvršenje krivičnog
djela ugrožavanje sigurnosti iz čl.168 st.1 Krivičnog zakonika.  
      Okrivljeni je u svojoj odbrani tokom postupka u bitnom naveo da se dana 14.03.2011.godine oko 18,30 časova nalazio u ugostiteljskom objektu „T.“, u Baru, da je naručio piće i da je došla policija i privela ga iz njemu nepoznatih razloga. Negirao je činjenicu da je sa J. D.imao bilo kakav verbalni sukob i da ga uopšte ne poznaje niti ga je vidio tog dana.

      U dokaznom postupku sud je neposredno saslušao svjedoka-oštećenog J. D., na saglasan predlog stranaka pročitao iskaze svjedoka ; M. I. sa zapisnika pred istražnim sudijom od 30.30.2011.godine i sa glavnog pretresa od 06.06.2011.godine,  P. J. a sa zapisnika pred istražnim sudijom od 30.30.2011.godine i sa glavnog pretresa od 06.06.2011.godine, svjedoka J.N. sa zapisnika pred istražnim sudijom od 30.30.2011.godine i sa glavnog pretresa od 06.06.2011.godine, na saglasan predlog stranaka pročitan je nalaz i mišljenje vještaka neuropsihijatra S. M.od 22.06.2011.godine kao i dopunski nalaz i mišljenje vještaka neuropsihijatra S. M. od 10.10.2011.godine, pročitan je i izvod iz Ke UP PJ Bar  od 21.04.2011.godine.

       Svjedok-oštećeni J.D. je u istražnom postupku naveo da je dana 14.03.2011.godine oko 18,30 časova bio u ugostiteljskom objektu “T.” u Baru, da je kao ovlašćeni policijski službenik bio dežuran, da je za susjedni sto sjedio okrivljeni, da je primijetio da je pio bijelo vino, da se u jednom trenutku okrivljeni okrenuo u njegovom pravcu i rekao mu "jebaću ti mater policijsku, ti si mi stavio lisice, iscijepaću te čitavog tebe i svakog policajca", da okrivljeni nije ustajao niti ga na bilo koji način fizički ugrozio, da je bio tom prilikom u službenoj uniformi, da je pozao interventnu grupu koja je došla i okrivljenog bez prinude privela jer isti nije pružao nikakav otpor. Nakon privodjenja u UP PJ Bar okrivljeni mu je ponovo istog dana  uputio riječi : "Da ja imam sina kao ti, ubio bih ga" da je ove riječi shvatio ozbiljno.

Na glavnom pretresu je dodao da zbog upućenih mu riječi "jebaću ti mater
policijsku, ti si mi stavio lisice, iscijepaću te čitavog tebe i svakog
policajca",  od strane okrivljenog u lokalu “T.” kritične prilike nije osjetio
ugroženost za svoj život i tijelo  niti za život i tijelo njemu bliskih lica,
obzirom da je bio u uniforni i kod sebe imao pendrek i sredstvo za vezivanje,
i da je kolege pozvao da se nebi remetio red i mir u lokalu jer je bilo
gostiju, te da se takođe nije osjetio ugroženim za svoj život i tijelo  niti
za život i tijelo njemu bliskih lica od riječi koje mu je okrivljeni uputio
tog dana nakon privođenja u stanicu policije “ Da ja imam sina kao ti, ubio
bih ga" jer je to bilo u stanici policije u prisustvu više kolega. Pojasnio je
da je u istrazi rekao da je ove prijetnje shvatio ozbiljno ali da zbog svih
riječi koje mu je uputio okrivljeni tog dana nije se osjetio ugroženim za svoj
život i tijelo  niti za život i tijelo njemu bliskih lica.
          Kao oštećeni nije se pridružio krvičnom gonjenju protiv okrivljenog i nije postavio imovinsko pravni zahtjev.  
      Svjedok M. I. je naveo da je dana 14.03.2011.godine oko 18,30 časova pozvan od strane dežurne službe da podje u ugostiteljski objekat “T.” kako bi komandiru J.D. pružili pomoć prilikom privodjenja okrivljenog, da je nakon dobijanja tog poziva zajedno sa svojim kolegama P. J. i J. N. uputili se prema pomenutom lokalu gdje su zatekli komandira J.D. i okrivljenog, da je J. D. sjedio za svojim stolom  i saopštio im riječi koje mu je predhodno uputio okrivljeni, dok je okrivljeni sjedio za stolom pored J. D. i pio piće - radilo se o maloj flašici vina. Okrivljeni nije ustajao sa stola. Prišli su okrivljenom i priveli ga. Nakon privođenja okrivljeni je komandiru J. D.  u stanicu policije  rekao "da imam dijete kao ti, ubio bih ga".

      Svjedok P. J. je naveo da je kao pripadnik policije dana 14.03.2011.godine oko 18,30 časova pozvan od strane komandira J.D. da dodju u lokal “T.”, pa je zajedno sa kolegama J. N.i M. I. došao na licu mjesta gdje su zatekli da komandir J.D. sjedi za stolom, a da za susjedni sto do njega sjedi okrivljeni koji je konzumirao bijelo vino. J.D. ih je obavijestio da mu je okrivljeni rekao "jebaću ti mater policijsku, iscijepaću tebe i svakog policajca" , da su prišli za sto okrivljenom, da su ga priveli u stanicu policije, da isti nije pružao nikakav otpor niti su mu stavljane lisice, a u stanici policije je uputio komandiru J. D. riječi "imaš li ti djecu, ja da imam toliko dijete, ubio bih ga".

      Svjedok J. N.je naveo da je dana 14.03.2011.godine oko 18,30 časova pozvan od strane komandira J.D. da dodju u lokal “T.”, da je zajedno sa svojim kolegom P.J.em i M. I.otišao na lice mjesta, da su zatekli u ugostiteljskom objeku “T.” okrivljenog koji je sjedio za stolom, a pored toga stola za svojim stolom je sjedio komandir J. D.. Da je ispred okrivljenog bila mala flašica vina, da ih je tada komandir J.obavijestio da mu je okrivljeni prethodno uputio riječi "jebaću ti majku policijsku, iscijepaću tebe i svakog policajca". Prišli su stolu za kojim je sjedio okrivljeni i saopštili mu da će biti privrede zbog toga što je prijetio službenom licu. Okrivljeni je ustao i pošao sa njima i isti je priveden u stanicu policije. Kada su stigli u policiju okrivljeni je J. D. rekao riječi "Imate li vi djece , da imam dijete kao ti, ubio bih ga".

      Iz nalaza i mišljenja vještaka neuropsihijatra S. M. od 22.06.2011.godine proizilazi da je vještak izvršio uvid u spise predmeta i da je izvršio neposredni pregled okrivljenog koji je obavljen u zgradi Osnovnog suda u Baru i dao svoj nalaz i mišljenje i naveo da okrivljeni ispoljava simptome paranoidnog poremećaja ličnosti i epizodno psihotičkog ponašanja, da je ovo duševno oboljenje na granici prema psihotičnom ponašanju, da ovo oboljenje spada u kategoriju težih duševnih oboljenja, da je sposobnost shvatanja značaja djela kao i mogućnost upravljanja svojim postupcima u vrijeme izvršenja krivičnog djela kod okrivljenog bila bitno smanjena, da na strani okrivljenog ima indikacija za primjenu mjere bezbjednosti obaveznog psihijatrijskog liječenja na slobodi, obzirom da postoji društvena opasnost za činjenje krivičnih djela ukoliko se ne bi liječio i da je za otklanjanje ove opasnosti dovoljno liječenje na slobodi kod nadležnog psihijatra u Centru za mentalno zdravlje Doma zdravlja u Baru ili u specijalnoj bolnici za psihijatriju Dobrota - Kotor.

      Iz dopunskog nalaza i mišljenja vještaka neuropsihijatra S.M. od 10.10.2011.godine, vještak je ostao pri svom osnovnom nalazu i mišljenju i naveo da je agresivno ponašanje okrivljenog generisano strukturom njegove ličnosti u vidu paranoidnih karakteristika koje spadaju u teže duševne poremećaje, da je imajući u vidu da je u vrijeme izvršenja krivičnog djela konzumirao alkohol, medjutim ta klinička slika intoksikacije alkoholom ne odstupa od jednostavnog pijanstva odnosno nema karakteristike patološke reakcije na alkohol u smislu komplikovanog i patološkog pijanstva koje je praćeno kvalitativnim promjenama svijesti u smislu pomućenja svijesti ili sumračne svijesti iz kojeg razloga je naveo da je okrivljeni u vrijeme izvršenja krivičnog djela uzimajući u obzir i njegovu duševnu bolest i konzumiranje alkohola bio bitno smanjeno uračunjiv.

      Iz izvoda iz KE UP PJ Bar od 21.04.2011.godine utvrdjeno je da okrivljeni nije osudjivan.

     Na osnovu dokaza provedenih na glavnom pretresu ovaj sud je utvrdio da okrivljeni nije izvršio krivično djelo ugrožavanje sigurnosti iz čl.168 st.1 Krivičnog zakonika koje mu je stavljeno na teret jer po nalaženju ovog suda nije bilo dokaza da je okrivljeni izvršio ovo krivično djelo zbog čega je ovaj sud na osnovu čl.373 tač.2 ZKP-a okrivljenog oslobodio od optužbe na način kako je to navedeno u izreci ove presude.

      Prije svega ovaj sud je utvrdio da je okrivljeni dana 14.03.2011.godine oko 18,30 časova u Baru u ugostiteljskom objektu T. oštećenom J.D.uputio riječi: "Jebaću ti mater policijsku, ti si mi stavio lisice, iscijepaću te čitavog tebe i svakog policajca", da je oštećeni J.D. bio na dužnosti u uniformi, da je pozvao svoje kolege J. N., P. J.i M. I.koji su odmah došli na lice mjesta i priveli okrivljenog u stanici policije, da je odmah nakon privodjenja okrivljeni ponovo oštećenom uputio riječi: “Da ja imam sina kao ti, ubio bih ga". Naprijed navedeno proizilazi prije svega iz iskaza svjedoka oštećenog J. D. čiji iskaz je ovaj sud u cjelosti prihvatio kao uvjerljiv, istinit i ničim osporen i iz čijeg iskaza je ovaj sud utvrdio da je tog dana 14.03.2011.godine oko 18,30 časova dok je bio na dužnosti kao policijski službenik sjedio u ugostiteljskom objektu u Baru "T.", i da mu je okrivljeni dok je sjedio za susjednim stolom uputio riječi: "jebaću ti mater policijsku, ti si mi stavio lisice, iscijepaću te čitavog tebe i svakog policajca", da je odmah pozvao svoje kolege J.N., P. J.i M.ć I., koji su odmah izašli na lice mjesta u ugostiteljskom objektu "T." u Baru i priveli okrivljenog zbog riječi koje je prethodno uputio oštećenom J. D., te da je okrivljeni u stanici policije odmah nakon privodjenja J. D. uputio riječi  “Da ja imam sina kao ti, ubio bih ga". Svjedoci J.N, P. J. i M. I. policijski službenici su saglasno prenijeli ovom sudu da su dana 14.03.2011.godine oko 18,30 časova po prethodnom pozivu izašli u ugostiteljskom objektu T .Baru i priveli okrivljenog, te da je okrivljeni u stanici policije odmah nakon privodjenja oštećenom J. D. uputio riječi "Da ja imam sina kao ti, ubio bih ga", čije iskaze je ovaj sud takodje prihvatio kao istinite i uvjerljive.

      Oštećeni J. D. na glavnom pretresu pojasnio da zbog izgovorenih riječi koje mu je kritičnog dana 14.03.2011.godine oko 18,30 časova u ugostiteljskom objektu "T." u Baru uputio okrivljeni i to riječi: "jebaću ti mater policijsku, ti si mi stavio lisice, iscijepaću te čitavog tebe i svakog policajca", nije ostjetio ugroženost za svoj život i tijelo niti za život i tijelo njemu bliskih lica, obzirom da je bio na dužnosti u uniformi, da je kod sebe imao pendrek i sredstva za vezivanje, da je pozvao kolege iz razloga da se ne bi remetio red i mir u lokalu jer je bilo gostiju, a da takodje tog kritičnog dana nakon što je okrivljeni odmah priveden u stanicu policije nije osjetio ugroženost za svoj život i tijelo niti za život i tijelo njemu bliskih lica kada mu je okrivljeni u stanici policije u prisustvu njegovih kolega rekao “Da ja imam sina kao ti, ubio bih ga".

      Imajući u vidu naprijed navedeno i ovako dat iskaz svjedoka oštećenog J. Da. čiji iskaz je ovaj sud u cjelosti prihvatio, a cijeneći činjenicu da se oštećeni J. D. tog krivičnog dana 14.03.2011.godine nije osjetio ugroženim od izgovorenih riječi koje mu je uputio okrivljeni, kako u lokalu "T." tako i u stanici policije, ovaj sud je našao da nije bilo dokaza da je okrivljeni izvršio krivično djelo ugrožavanje sigurnosti iz čl.168 st.1 Krivičnog zakonika, zbog čega je ovaj sud na osnovu čl.373 tač.2 ZKP-a okrivljenog oslobodio od optužbe.

      Sud je cijenio i ostale provedene dokaze i to nalaz i mišljenje vještaka neurospihijatra i njegov dopunski nalaz i mišljenja, ali kod činjenice da je ovaj sud okrivljenog oslobodio od optužbe ovaj sud je našao da su osnovni i dopuski nalaz i mišljenje ovog vještaka bez uticaja na drugačije presudjenje.

Na osnovu čl.230 st.1 ZKP-a troškovi krivičnog postupka padaju na teret
budžetskih sredstava suda, obzirom da je okrivljeni oslobodjen od optužbe.
Sa izloženog odlučeno je kao u izreci presude.  
OSNOVNI SUD U BARU
Dana 07.03.2012.godine 
ZAPISNIČAR,                                                               S
U D I J A,
Zorica Ivanović
Nikola Strugar  
PRAVNA POUKA: Protiv ove presude može se izjaviti žalba Višem sudu u
Podgorici u roku od 8 dana od dana prijema pismenog otpravka, preko ovog suda
u dva primjerka.  
d.n.a.
- ODT iz Bara,
- okrivljenom,
- oštećenom.
- u spise.  