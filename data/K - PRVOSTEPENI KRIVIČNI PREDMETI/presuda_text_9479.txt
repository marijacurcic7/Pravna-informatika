     **K.br.149/11**

U IME CRNE GORE 
      OSNOVNI SUD U BARU, po sudiji Nikoli Strugar, kao sudiji pojedinacu,
uz učešće Zorice Ivanović kao zapisničara, u krivičnom predmetu protiv
okrivljenog Č. I. zbog krivičnog djela ugrožavanje sigurnosti iz čl. 168. st.
1. Krivičnog zakonika, okrivljene Š.M. zbog krivičnog djela ugrožavanje
sigurnosti iz čl.168. st.1. Krivičnog zakonika i okrivljenog Š. D.zbog
krivičnog djela ugrožavanje sigurnosti iz čl. 168. st. 1. Krivičnog zakonika,
po optužnom predlogu Osnovnog državnog tužilaštva u Baru Kt. br. 489/10 od
09.05.2011.godine, nakon glavnog i javnog pretresa održanog dana
14.02.2012.godine u prisustvu zastupnika optužbe saradnika kod Osnovnog
državnog tužilaštva u Baru Cama Azre, okrivljenog Č.I. i branioca okrivljenih
H. D.advokata iz B. te u odsustvu uredno pozvanih okrivljenih Š. M. i Š. D.
dana 20.02.2012.godine donio je i javno objavio  
P R E S U D U 
                                                             I 
          Okrivljena  
      Š.M. od oca M. i majke R.rodjene Z., rodjene ...godine u B. ,
nastanjene u L., ul N. br.... Srbija, računovodstveni tehničar, udata, majka
troje djece, pismena, završila srednju ekonomsku školu, srednjeg imovnog
stanja, neosudjivana,  
K r i v a    je 
     Zato što je


      Dana 19.08.2010.godine oko 20,30 časova, u naselju Šušanju u Baru, ugrozila sigurnost oštećenog P. B. prijetnjom da će napasti na njegov život i tijelo, na način što mu je dok se oštećeni nalazio na ulici ispred kuće, iz dvorišta, držeći u ruci sjekiru, uputila riječi prijetnje: "Idem da ga ubijem",

 \- čime je izvršila krivično djelo ugrožavanje sigurnosti iz čl.168 st.1 Krivičnog zakonika.

Pa joj sud primjenom čl. 4, 5, 36, 42, 52, 53 i 54 Krivičnog zakonika i čl.
226,
229 i 374.  Zakonika o krivičnom postupku,  i z r i č e  
USLOVNU OSUDU
     Kojom joj utvrđuje kaznu zatvora u trajanju od po 3 (tri) mjeseca i istovremeno određuje da se kazna neće izvršiti ukoliko okrivljena u roku od 1 (jedne) godine po pravosnažnosti presude ne izvrši novo krivično djelo.  
 Na osnovu čl.239 stav 2 ZKP-a oštećeni P. B.se radi ostvarivanja imovinsko pravnog zahtjeva upućuje na parnicu.

    Okrivljena je  dužna da  plate troškove krivičnog postupka u iznosu od 88,00 eura, a na ime sudskog paušala iznos od 30,00 eura, u roku od 15 dana od dana pravosnažnosti presude, pod prijetnjom prinudnog izvršenja.

                                                       II 
          Okrivljeni 
      Č. I.od oca M. i majke M., rodjene Š., rodjen ...godine u P., K.,
nastanjen u B. naselje I.bb, transfuzijski tehničar, oženjen, otac dvoje
maloljetne djece, pismen, završio Višu školu, srednjeg imovnog stanja,
državljanin Republike Srbije, nesudjivan  
Na osnovu čl. 373 tač.2 ZKP-a  
OSLOBADJA SE OD OPTUŽBE 
Da je,  
 Dana 19.08.2010.godine oko 19.00 časova, u naselju Šušanju u Baru, ugrozio sigurnost oštećenog P. B. prijetnjom da će napasti na njegov život i tijelo, na način što mu je dok se oštećeni nalazio na ulici ispred kuće, prišao i unoseći mu se u lice uputio riječi prijetnje:  "Pogledaj me u oči, sad ću da te ubijem",

 \- čime bi izvršio krivično djelo ugrožavanje sigurnosti iz čl.168 st.1 Krivičnog zakonika.

 Na osnovu čl.239 stav 3 ZKP-a oštećeni P. B.se u odnosu na okrivljenog  Ć. I.adi ostvarivanja imovinsko pravnog zahtjeva upućuje na parnicu.

 U odnosu na okrivljenog Č.I.roškovi krivičnog postupka padaju na teret budžetskih sredstava suda.

III 
          Okrivljeni 
      Š.D. od oca R.i majke M. rodjene P., rodjen ...godine u M., R. S.,
nastanjen u L., ulica N.br ... oženjen, otac dvoje djece, pensioner, pismen,
završio srednju školu, srednjeg imovnog stanja,  nesudjivan  
Na osnovu čl. 373 tač.2 ZKP-a  
OSLOBADJA SE OD OPTUŽBE 
Da je,  
 Dana 19.08.2010.godine oko 19,00 časova, u naselju Šušanju u Baru, ugrozio sigurnost oštećenog P. B.a prijetnjom da će napasti na njegov život i tijelo, na način što mu je dok se oštećeni nalazio na ulici ispred kuće uputio riječi prijetnje: "Smradu jedan sad ću doći dolje da te prebijem",

 \- čime bi izvršio krivično djelo ugrožavanje sigurnosti iz čl.168 st.1 Krivičnog zakonika.

 Na osnovu čl.239 stav 3 ZKP-a oštećeni P. B. se u odnosu na okrivljenog  Š.D. radi ostvarivanja imovinsko pravnog zahtjeva upućuje na parnicu.

U odnosu na okrivljenog Š.D. troškovi krivičnog postupka padaju na teret budžetskih sredstava suda.

O b r a z l o ž e n j e 
     Optužnim predlogom Osnovnog državnog tužilaštva u Baru KT br. 489/10 od 09.05.2011.godine, stavljeno je na teret okrivljenom Č. I. izvršenje krivičnog djela ugrožavanje sigurnosti iz čl. 168. st. 1. Krivičnog zakonika, okrivljenoj Š. M.zvršenje krivičnog djela ugrožavanje sigurnosti iz čl. 168. st. 1. Krivičnog zakonika i okrivljenom Š. D. izvršenje krivičnog djela ugrožavanje sigurnosti iz čl. 168. st. 1. Krivičnog zakonika, pri kojem optužnom predlogu je zastupnik optužbe ostao u završnoj riječi na glavnom pretresu, predlažući da  sud okrivljene oglasi krivim i kazni po zakonu.

     Kako su okrivljeni Š.D.i Š.M. ca bili uredno pozvani na glavni pretres zakazan za 14.02.2012.godine, te kako se pozivu nijesu odazvali, to je sud donio rješenje da se glavni pretres održi u njegovom odsustvu, a shodno čl. 457 Zakonika o krivičnom postupku, obzirom da su isti ranije bili saslušani i da njihovo prisustvo nije nužno.

     Okrivljeni Č. I. je u tokom postupka u bitnom izjavio da je sa porodicom P. komšija u Šušnju, da sa njim njegova majka void imovinsko pravni spor pred Osnovnim sudom u Baru, da je dana 19.08.2010.godine oko 20,25 časova kod njih u gostima bio D. sinovac Š.V i da je isti bio parkirao vozilo na prilazu placu koji se nalazi do njihovog a koji je u vlasništvu Ć. N. i koji ponekad korisiti P. B. P.B. je došao do njih i ukazao im da se parkirano auto skloni sa prilaza, što je on prenio V. i isti je otišao da preparkira auto u njihovo dvorište. Dok se nalazio u kući nakon par minuta čuo je spolja D. kako viče "Nemoj B., nemoj B.", te je izašao iz kuće i u dvorištu zatekao D. i njegovu majku Š.M. dok se B. nalazio na ulici ispred dvorišta a V.kod vozila na prilazu. Nakon toga V. je parkirao vozilo u njihovom dvorištu, a za svo to vrijeme B. se svađao sa njegovom majkom M.koja je bila izašla na ulicu i istome uputila riječi "Zar više ni gosti ne mogu da nam dođu a da ih ti ne napadaš". Tada ju je B. odgurnuo udarajući je stisnutim pesnicama u predjelu grudi, nakon čega se on zaletio prema njemu, ali nije imao namjeru da ga udari već samo da sa istim razgovara i rekao mu je da ne može tako da se ponaša. B.mu se na to okrenuo upitavši ga što mu se unosi u lice i nakon toga ga je pljunuo i udario ga stisnutom pesnicom u predjelu grudi. Na to ga je on uhvatio za ruku u predjelu zgloba, tačnije više za rukav i odmakao se jer se plašio da će ponovo da ga udari, te zamahnuo rukom ka njemu u namjeri da ga udari u čemu nije uspio već je udario D. u predjelu lopatice jer se isti bio ispriječio između njih dvojice, nakon čega je vidio kako je B. udario njegovu majku u predjelu lica i to jagodice. Naveo je i to da je D. svo vrijeme pokušavao da ih razdvoji i smiri. Nakon toga su on, D. i njegova majka M. krenuli prema njihovom dvorištu u kom momentu je P. Z. sin okrivljenog preskočio ogradu koja dijeli njihova dvorišta i zaletio se ka njima, vikao je i prijetio njegovoj majci i kretao da se fizički obračunaju zbog čega je on stao u odbrambeni stav ali su u tom momentu D. i B. povikali Z.da to ne radi, pa se on vratio u svoje dvorište. Naveo je da nije istina da je Š.D. u jednom momentu P. B. uputio riječi prijetnje, niti mu je riječi prijetnje upućivala njegova majka kao ni to da će ga ubiti, s tim što su se ona i P. B. svađali i tom prilikom razmijenili uvredljive riječi. Isto tako je naveo da njegova majka tog dana nije uzimala sjekiru i zalijetala se ka P. B. upućujući mu riječi "Sad ću da te ubijem", niti je bilo ko od njih uzimao bilo kakvo sredstvo i prijetio oštećenom. Na ovome se sve završilo i nakon cijelog događaja vođen je prekršajni postupak protiv njega, njegove majke i B. zbog remećenja javnog reda i mira.

     Okrivljena Š. M. je u svojoj odbrani tokom postupka u bitnom izjavila da protiv P. B. void parnični postupak pred Osnovnim sudom u Baru, da je dana 19.08.2010.godine oko 20.25 časova kod njih u gostima bio Š. V. koji je parkirao svoje vozilo na putu uz njihovu ogradu. U jednom  momentu dok je bila u kući čula je svog supruga kako viče ''nemoj B. stani B.'', našta je izašla da vidi šta se dešava i zatekla svog supruga kako stoji na teresi ispred kuće, P. B. kako prilazi V.autu i V. kako ulazi u auto da bi ga preparkirao. Nakon što je V.parkirao auto u njigovo dvorište B.je svoje vozilo parkirao na mjestu gdje je V. bio prethodno parkiran, onemugućivši  ga na taj način da izađe vozilom. Nakon toga ona je prišla B. i pitala ga je zašto se tu parkirao, te da skloni vozilo odatle, našta je isti odgorovorio nešto u smislu ''ma skloni se smradu jedan'', nakon čega mu je ona rekla da je majmun, i od tog momenta su počeli da se svađaju i razmjenjuju uvrede i psovke. Navela je i to da mu ni u jednom momentu nije prijetila da će ga ubiti ili slično, stim da ju je u jednom trenutku isti snažno odgurnuo sa obije ruke u predljelu grudi, te je kada je to vidio prišao njen sin I. u uputio B.riječi ''B. pogledaj me'', našta se isti okrenuo prema njemu i pljunuo ga u lice, nakon čega su njih dvojica počeli da se čupaju, vuku i guraju, stim da misli da su razmijenili i par udaraca, a da je jedan od B. udaraca promašio I., te je isti udario nju po nosu. Njen suprug je počeo da iz razdvaja, dok je B. sin Z.preskočio ogradu koja ih dijeli i došavši na njihovu terasu uputio joj riječi ''ženturačo zapamtićeš me'', a I.je uputio riječi ''dođi ovamo'', pozivajući ga da se bije. Njen suprug je svo vrijeme smirivao situaciju pa je i Z. rekao da se vrati što je isti i učinio. Navela je da je u toku cijelog događaja koji je trajao nekih 5-6 minuta nije u bilo kom momentu B. uputila bilo kakve prijetnje, niti je ulazila u kuću ili u garažu i uzimala sjekiru ili slično, niti se sa istom zalijetala ka P.B. ili bilo kom članu njegove porodice. Nakon cijelog događaja slučaj su prijavili policiji, a povodom istog vođen je i prekršajni postupak.

     Okrivljeni Š. D. je u svojoj odbrani tokom postupka u bitnom izjavio da su odnosi između njih i njihovog komšije P. B. pogoršani od kad je kod Osnovnog suda u Baru pokrenut parnični postupak, da je dana 19.08.2010.godiine oko 20,25 časova kod njih u gostima bio njegov bratanac Š. V. koji je bio parkirao svoje vozilo na ulici ispred njihove kapije, kada je u jednom momentu vozilom  naišao P. B. i počeo da svira, nakon čega je on V. rekao da pomjeri auto i da ga parkira u njihovom dvorištu što je isti i učinio. U tom momentu B. se na prijeteći način zaletio prema V. počeo je da viče pa se on uplašio i pozvao ga riječima ''B. B.'', kako bi ga odvratio da išta učini. Nakon toga B. je parkirao svoje auto na mjestu gdje je bio parkiran V. i tako ga zagradio, našta mu je on rekao ''B.što ti to treba, stvarno si smrad ili skot'', pri čemu se nije mogao sjetiti tačnih riječi. Naveo je da je tada izašla njegova supruga i da je između nje i P.B. došlo do prepirke, pri čemu su njih dvoje razmijenili brojne uvrede, psovke i slično, stim što se ne može izjasniti šta tačno, ali da njegova supruga ni u jednom  momentu nije P. B. uputila riječi prijetnje kao ni riječi da će ga ubiti. Dodao je da je vidio kako dolazi P.Z. kojem je rekao da odvede oca, kao i da dolazi Č. I., da je bio okrenut leđima ali da je u jednom momentu vidio da se isti čupa i vuče sa P.B. pa je krenuo da ih razdvoji, stim da nije vidio da je oštećeni udario njegovu suprugu niti da je pljunuo I. U tom momentu P. Z.  preskočio ogradu i došao na terasu njihove kuće i  M. i I. uputiio riječi kojih se nije mogao sjetiti, nakon čega mu je rekao da se vrati što je isti i učinio. Posebno je dodao da njegova supruga ni u jednom momentu nije ulazila u kuću, garažu i slično, niti je uzimala sjekiru ili drugo oruđe, te da se nije sa istim zalijetala prema P. B. ili bilo kom drugom članu porodice P., kao ni da on tokom cijele svađe P. B. ni u jednom momentu nije uputio riječi prijetnje u smilu da će da ga ubilje ili da ga prebije. Cijeli događaj je trajao možda nekih pet minuta, nakon čega su slučaj prijavili policiji i vođen je prekršajni postuapk, a došlo je i do pomirenja između P. B. i njih.

     U dokaznom postupku saslušani su svjedok oštećeni P. B., svjedoci P.Z. M.C. D. M., D. N., D.S, izvršen je uvid u izvještaj ljekara JZU Doma zdravlja Hitne pomoći u Baru br. Protokola ...na ime Š.M. izvršen je uvid u izvještaj ljekara JZU Doma zdravlja Hitne pomoći u Baru br. Protokola ... na ime P. B., izvršeno je vještačenje po sudskom vještaku medicinske struke dr. K.N. na glavnom pretresu održanom dana 14.02.2012.godine, na saglasan predlog stranaka pročitan je iskaz svjedoka Š. V.iz istražnog postupka, izvršen je uvid u spise Područnog organa za prekršaje u Baru PP br. 164/10-III, pročitan je izvod iz KE UP PJ Bijelo Polje br. 1014 od 30.05.2011.godine na ime okrivljene Š. M. pročitan je izvod iz KE UP PJ Leskovac od 31.05.2011.godine na ime okrivljenog Š.D..

     Sud je odbio predlog ODT-a da se pribavi izvod iz KE za okrivljenog Č.I. iz razloga što je isti rođen na K. pa bi pribavljanje tog dokaza vodilo odugovlačenju krivičnog postupka i takođe na glavnom pretresu odbio predlog oštećenog da se dokaznom postupku izvrši uvid u spise predmeta Osnovnog suda u Baru RS.br.87/08, zatim  u spise predmeta Osnovnog suda u Baru P.br.335/10, da se od Uprave za nekretnine pribavi manual imovine na licu mjesta ted a se sasluša službenik policije K. M. jer po nalaženju ovog suda isti nijesu od značaja za ovu krivično pravnu stvar.


     Svjedok oštećeni P.B. je u istražnom postupku u bitnom izjavio da je u naselju Šušanj komšija sa Č.I.i Š.M. i D. koji u kuću u njegovom komšiluku dolaze samo povremeno, dok Č.I. tu stalno boravi, da među njima od ranije postoji spor, a da je dana 19.08.2010.godine u večernjim časovima  primijetio da je na ulazu u plac koji je imao namjeru da kupi i za koji je dao kaparu parkirano auto crne boje za koje je saznao da pripada Š.V. i kojem je nakon toga rekao da dok je u gostima kod proodice Š. ne parkira auto ispred njegovog ulaza i da isto skloni sa ulaza u njegov plac, što je isti i uradio i parkirao auto u njihovom dvorištu. Naveo je da je nakon toga on parkirao svoje vozilo na pomenutom placu, našta mu je Š. M.sa terase u dvorištu kuće uputila riječi "Majmune jedan, da si odmah sklonio auto s puta". Ista je nastavila da ga vrijeđa i on je njenom suprugu D. ukazao da je ućutka jer krešti kao kokoška i bespotrebno ga vrijeđa, našta mu je D.uputio riječi "smradu jedan, sad ću doći dolje da te prebijem". Kako nije imao namjeru da se sa istima svađa krenuo je kući ali ga je D. presreo ispred njihove kapije i rekao mu da će ga ubiti. Tada mu je prišla i Š.M. uhvativši ga jednom rukom za ruku a drugom za majicu rekavši mu da će ga ubiti, te ga je gurnula uz ogradu na drugu stranu puta, u kojem momentu je prišao i Č. I., unio mu se u lice i uputio mu rijeći "pogledaj me u oči, sad ću da te ubijem", nakon čega ga je on pljunuo u lice jer mu je ugrožavao blizinu. Isti mu je nakon toga zadao dva-tri udarca u glavu pesnicama i to jedan u predjelu sljepoočnice, s tim da se nije mogao sjetiti u koju stranu, a jedan u predjelu ispod oka, odnosno jagodične kosti. Kako bi se odbranio uhvatio je Č.I. za kragnu, u kojem momentu je prišla Š.M. sa desne strane i počela da ga udara rukama po leđima i bočno po desnoj strani, kao i da ga šutira nogama ispod koljena, kada prilazi i D. i stiska ga jako za lijevu ruku kako bi ga odvojio od I. i povlači u stranu. Naveo je da se u tom momentu okrenuo prema kući porodice Š. i da je vidio kako se Š.M.sa sjekirom u ruci kreće prema ulici upućujući mu riječi "idem sada da ga ubijem". Kada je to vidio njegov sin Z. uputio se ka Š. M. kako bi joj oteo sjekiru, ali je I.krenuo prema njegovom sinu i podižući pesnice pozivao ga na tuču. Međutim, nije došlo do fizičkog sukoba između njih jer je on zamolio svog sina da se vrati, što je isti i uradio, a M. su sjekiru uzeli njen muž Š.D. i gost Š.V. Dodao je da je osjetio ugroženost za svoj život i tijelo kada je vidio da je Š. M.krenula sjekirom na njega, stim da njene ranije prijetnje nije shvatao ozbiljno sve dok nije vidio da je ista u stanju da sjekirom krene na čovjeka. Od tog momenta osjećao je strah za svoj život i život svoje porodice Pridružio se krivičnom gonjenju i postavio imovinsko-pravni zahtjev.

 Na glavnom pretresu je ostao pri svemu kao u istražnom postupku vezano za događaj koji se odigrao kritične prilike dana 19.08.2010.godine  oko 20.25 časova  i na isi način kao u istrazi opisao sve radnje i sve upućene riječi koje su preduzeli i uputili mu okrivljeni stim što je za razliku od istražnog postupka kada je rekao da je osjetio ugroženost za svoj život i tijelo tek u trenutku kada je okrivljena Š. M. krenula sjekirom na njega da bi na glavnom pretresu imijenio svoj iskaz i rekao da je kritične prilike osjetio ugroženost za svoj život i tijelo od svih prijetnji i radnji koje su preduzeli svi okrivljeni tog kritičnog dana.

     Svjedok P. Z. je u istražnom postupku i na glavnom pretresu u bitnom izjavio da je kritičnom prilikom oko 21.00 čas bio u svojoj radionici koja se nalazi u njihovoj porodičnoj kući u Šušnju, i da je čuo da se nešto dešava na ulici ispred kuće, tačnije čuo je viku i svađu, ali se na to nije obazirao. Kada je izašao iz radionice vidio je da na ulici stoje njegov otac, Š. D., Š.M. i njen sin I. da isti viču i svađaju se, te je čuo da su isti njegovom ocu upućivali razne psovke, s tim da se nije mogao sjetiti koje tačno. Naveo je da nije htio da se miješa sve dok ga Š. D. nije pozvao da skloni oca sa ulice ili će ga on ubiti, u kojem momentu je vidio kako su I.i M. počeli da udaraju njegovog oca, tačnije da je I. jedno 5-6 puta stisnutim pesnicama udario njegovog oca u predjelu glave i grudi, a da je njegov otac istoga držao za majicu takođe u predjelu grudi kako bi se odbranio, dok ga je Š. M. udarala šakama i pesnicama, najprije s prednje strane a kasnije i po leđima, kao i u predjelu glave, stomaka i nogu. U jednom momentu ista je ušla u svoje dvorište i krenula u garažu odakle se vratila držeći u rukama sjekiru i dok je bila u svom dvorištu uputila je riječi "gdje je, hoću da ga ubijem". Do tog momenta on je stajao u svom dvorištu, ali je tada preskočio ogradu koja dijeli njihova dvorišta i krenuo je ka M. kako bi joj oduzeo sjekiru jer se prepao i osjetio ugroženost za svog oca, stim što je prema istoj krenuo i njen supurg D. i oduzeo joj je sjekiru. Za to vrijeme Č. I. je ušao u dvorište i držeći ruke u prijetećem stavu sa podignutim psenicama pozivao ga je da se sa njim tuče, što on nije htio i vratio se u svoje dvorište. Cijeli događaj nije trajao više od 10 minuta, a ranije iste večeri i to nekih pola sata prije predmetnog događaja rođak Š.D. i Š. M.je autom ušao u njihovo dvorište, okrenuo se i izašao.

     Svjedok M. C. je u prethodnom postupku i na glavnom pretresu u bitnom izjavio da se kritičnom prilikom nalazio u stolarskoj radionici porodice P., gdje je zaspolen kao stolar, te da je dok je prenosio jedan kuhinjski element u apartman vidio i čuo jednog starijeg gospodina za kojeg je kasnije saznao da je Š. D. kako je Z.vičući uputio riječi "skloni ga, ubiću ga", u kojem momentu je vidio da se na ulici ispred dvorišta nalazi D.. Vidio je i da je u tom momentu iz kuće porodice Š. izašla Š. M. koja je u rukama držala držalo, ali ga je držala pored sebe uz tijelo pa nije dobro vidio da li se radilo o sjekiri ili nečemu sličnom jer je bio mrak, nakon čega je P. B.uputila riječi "sad ću da ga ubijem". Nakon toga Z. je preskočio ogradu koja dijeli dva dvorišta i krenuo prema njoj kako bi joj oduzeo predmet koji je imala u rukama, ali mu se ispriječio njen sin Ivan, dok je D.od M. oduzeo to držalo. Dodao je da nije bilo nikakve svađe ni tuče, tačnije da nije vidio kontakt između P.B. i nekog drugog lica, te da su se nakon toga razišli.

     Svjedok D.M. je na glavnom pretresu u bitnom izjavila da ne zna kog dana se desio događaj u vezi kojeg je bila pozvana da svjedoči, da je čula da se nešto desilo između Č. i P. ali da je ona cijelo vrijeme bila u kući i da nije ništa vidjela ni čula.

     Svjedok D.Ne. je na glavnom pretresu u bitnom izjavio da se kritičnom prilikom nalazio kod P. i sa P.Z. pomažući oko nekih kuhinjskih elemenata, kada je čuo da je između Č. I. ,M. i D,, s jedne strane, i P.B, sa druge strane došlo do neke rasprave, ali da je on otišao kući i da nije htio da učestvuje i da detalje svađe nije čuo ni vidio.

     Svjedok D.S. je na glavnom pretresu u bitnom izjavila da nije bila očevidac predmetnog događaja.

     Svjedok Š. V. je u bitnom izjavio da je kritičnom prilikom bio parkirao svoje vozilo ispred rampe iza koje se nalazio neizgrađeni plac, nakon čega mu je Č. I.ukazao da je potrebno da pomjeri auto jer komšija B. pravi zbog toga problem, što je on i učinio, dok je njegov stric D. izašao na terasu kuće. Prethodno mu je B. uputio riječi "hoćeš li ti da pomeraš svoj auto ili ću ja da ti ga pomerim, smrade beogradski pomeri auto ili ću da zovem policiju", našta je  D. uzvratio sa terase riječima "B.stoko jedna, šta ovo radiš, to je moj gost, pomeriće auto". Kada je on pomjerio svoj auto B. je tu parkirao svoj automobil iako je na svom placu imao dovoljno mjesta za parking. Dok se vraćao prema  kući čuo je kako mu B. upućuje ružne riječi i psovke, kojih se nije mogao sjetiti, u kojem momentu je D.krenuo da silazi sa terase a ispred kuće su se nalazili M. I I.. Vidio je da su se I. i B. unosili jedan drugom u lice, da je prije nego što je došlo do ikakvog fizičkog kontaka između njih B. pljunuo I.u lice, a da ga je I. odgurnuo i u tom momentu je nastala opšta tuča između B., M. i I. tačnije po njegovom mišljenu to je više bilo hvatanje u koštac. On i  D. su prišli da ih razdvoje, stim da nije tačno da je M.u bilo kom momentu odlazila da uzme sjekiru u namjeri da ubije B., niti je on čuo da je ista izjavljivala "idem da ga ubijem", pa tako nije tačno ni da su joj on i D. oteli sjekiru iz ruke. B. sin Z.se nije miješao u događaj, stim što je isti pokušao da pređe ogradu ali ga je D. zaustavio riječima "Z., nemoj da se mešaš u ovo skloni se", našta se Z.vratio u svoje dvorište. Izjavio je i da je siguran da niko od komšija koji su izašli ispred svojih kuća nije mogao išta da vidi, obzirom da se događaj desio u večernjim časovima i da je bio mrak, a lica koja je on vidio bila su udaljena oko 50m od kuće.

     Iz nalaza i mišljenja sudskog vještaka medicinske struke dr. K. N. datog na glavnom pretresu dana 14.02.2012.godine koji je izvršio uvid u medicinsku dokumentaciju koja se sastoji od izvještaja ljekara JZU Doma zdravlja Hitne pomoći u Baru br. Protokola ... na ime Š.M. I izvještaja ljekara JZU Doma zdravlja Hitne pomoći u Baru br. protokola .na ..ime P. B. proizilazi da je vještak naveo da Š. M. nije zadobila nikakvu tjelesnu povredu jer crvenilo kože samo po sebi ne spada u tjelesne povrede, s tim da je isto navjerovatnije povrednog porijekla i da je nastalo dejstvom tupine mehaničkog oruđa u šta bi spadala otvorena šaka, pesnica i slično. Obzirom da se predmetni događaj desio oko 20,30 časova, da je do ljekarskog pregleda prošlo preko 2 sata, te uz činjenicu da je crvenilo kože uvijek prolaznog karaktera i da prolazi najviše za 60 minuta, moguće je i da se u konkretnom slučaju nije radilo o crvenilu već o krvnom podlivu kože u predjelu lijeve bočne strane nosa, a što bi predstavljalo laku tjelesnu povredu nastalu dejstvom tupine mehaničkog oruđa u šta bi spadala stisnuta pesnica i slično. Isto tako, vještak je zaključio i da je P. B. kritičnom prilikom zadobio povredu u vidu crvenila kože sa otokom u predjelu desne obrve promjera 4x4 cm, a što predstavlja laku tjelesnu povredu nanešenu dejstvom tupine mehaničkog oruđa u šta bi spadala stisnuta pesnica i slično, kao i oguljotinu kože u predjelu prednje strane desne potkoljenice u donjoj trećini promjera 5x5 cm, a koja  predstavlja laku tjelesnu povredu nanešenu dejstvom tupine mehaničkog oruđa u šta bi spadala noga i slično. Vještak je mišljenja da otok u predjelu lijevog obraza promjera 7x6 cm sam po sebi ne predstvalja tjelesnu povredu, ali da je očigledno isti povrednog porijekla i da je i on nastao dejstvom tupine mehaničkog oruđa u šta bi spadala otvorena šaka, pesnica i slično. Vještak je dodao i to da ukoliko je neko stisnutim pesnicama odguran u predjelu grudi na koži neće ostati povrede ukoliko je pesnica već prislonjena na grudni koš te osobe.

     Uvidom u spise Područnog organa za prekršaje Bar PP br. 164/10-III proizilazi da su P. B.e, Š. M. i Č. I. kažnjeni rješenjem tog Organa PP br. ... od 23.08.2010.godine, koje je postalo pravonsažno dana 02.12.2010.godine, novčanom kaznom u iznosima od po 300,00 €, a zbog prekršaja iz čl. 8. st. 2. Zakona o javnom redu i miru, jer je u bitnom kritičnom prilikom između istih došlo do fizičkog kontakta.

     Iz izvoda iz KE UP PJ Bijelo Polje br. 1014 od 30.05.2011.godine na ime okrivljene Š.M. proizilazi da ista nije osuđivana.

     Iz izvoda iz KE UP PJ Leskovac od 31.05.2011.godine na ime okrivljenog Š.D.proizilazi da isti nije osuđivan.

     Na osnovu naprijed provedenih dokaza ovaj sud je nesumnjivo utvrdio da su je okrivljena Š. M.izvršila krivično djelo ugrožavanje sigurnosti iz čl. 168. st. 1. KZ-a, u vrijeme, mjesto i način kako je to bliže opisano u stavu I izreke ove presude.

     Prije svega sud je prihvatio iskaz svjedoka oštećenog P. B. datog u istražnom postupku koji iskaz je po nalaženju ovog suda  istinit i uvjerljiv i iz kojeg je ovaj sud utvrdio da je dana 19.08.2010.godine oko 20,25 došlo do svađe sa okrivljenima, da je razlog te svađe bilo to što je Ša. V.koji je bio u goste kod okrivljenih parkirao vozilo na ulazu u plac koji je imao namjeru da kupi i za koji je dao kaparu, da je na njegov zavtjev Š.V.pomjerio vozilo, da mu se nakon toga obratila okrivljena Š.M. riječima "Majmune jedan, da si odmah sklonio auto s puta", da je nastavila  da ga vrijeđa, da je zbog toga njenom suprugu okrivljenom Š. D. ukazao da je ućutka jer krešti kao kokoška i bespotrebno ga vrijeđa, našta mu je okrivljeni D. uputio riječi "smradu jedan, sad ću doći dolje da te prebijem", da mu je zatim je prišla okrivljena Š. M. u kojem momentu je prišao i Č. I. unio mu se u lice i uputio mu rijeći "pogledaj me u oči, sad ću da te ubijem", nakon čega je  pljunuo u lice okrivljenog Ć. I. jer mu je ugrožavao blizinu, da je  okrivljena Š. M. krenula zatim  prema kući uzela  sjekiru i sa njom u ruci iz dvorišta kreće   prema ulici gdje se nalazio i upućujue mu riječi "idem sada da ga ubijem” a sjekiru su iz njenih ruku uzeli njen muž okrivljeni Š. D. i gost Š. V., te da je osjetio ugroženost za svoj život i tijelo od momenta kada je vidio da je okrivljena Š. M.krenula sjekirom na njega.

      Dakle, iz iskaza svjedoka oštećenog iz istražnog postupaka ovaj sud je utvrdio da je okrivljena Š.M. dana 19.08.2010.godine oko 20,30 časova, u naselju Šušanju u Baru, ugrozila sigurnost oštećenog P. B. prijetnjom da će napasti na njegov život i tijelo, na način što mu je dok se oštećeni nalazio na ulici ispred kuće, iz dvorišta, držeći u ruci sjekiru, uputila riječi prijetnje: "Idem da ga ubijem". U prilog ovakvog utvrđenog činjeničnog stanja stoji i iskaz svjedoka P. Z. čiji iskaz je ovaj sud prihvatio kao istinit i uvjerljiv i iz kojeg proizilazi da je nakon svađe koja je dešavala na ulici ispred njihove kuće između oštećenog okrivljenih Č.I, Š.M. i Š. D.okrivljena Š.M. pošla prema svom dvorištu, tačnije u garažu odakle se vratila držeći u rukama sjekiru i pri tom je uputila riječi "gdje je, hoću da ga ubijem".  Sud je prihvatio i iskaz svjedoka  M. C.koji je izjavio da je kritičnom prilikom vidio da je na ulici došlo do svađe između okrivljenih Ć. I. Š.D. i Š.M. te da je vidio nakon toga  kako je okrivljena Š. M.  izašla iz kuće i u rukama držala držalo, ali ga je držala pored sebe uz tijelo tako da nije dobro vidio da li se radi o sjekiri ili nečem sličnom jer je bio mrak, a nakon čega je čuo da je ista jasno rekla "sad ću da ga ubijem" uputivši te riječi svjedoku oštećenom P.B.

     Ovakve rednje okrivljene Š.M. koja uzima sjekiru u ruke i iz svog dvorišta u pravcu oštećenog izgovara riječi “ Idem da ga ubijem “ po nalaženju ovog suda su izazvale osjećaj ugroženosti kod oštećenog a i sam oštećeni je  naveo u svom iskazu da su ove radnje i prijetnje od strane okrivljene Š. M.  da će napasti na njegov život i tijelo kod njega izazvale osjećaj ugroženosti.

     Sud je shodno utvrđenom činjeničnom stanju neznatno izimijenio činjenični opis dispozitiva optužnog predloga na način kao u stavu I izreke ove presude na koji način nije izašao iz okvira konkretnog događaja i na koji način nije povrijedio identitet optužbe i presude. Što se tiče činjenice da se događaj desio dana 19.08.2010.godine u 20,30 časova potvrdili su svi okrivljeni a i sam oštećeni to nije sporio na glavnom pretresu.

     Cijeneće psihički odnos okrivljene Š.M.u odnosu na izvršeno krivično djelo ovaj sud je našao da je ista postupala sa direknim umišljajem, tj da je bila svjesna svog djela i htjela njegovo izvršenje.

     Odlučujući se za krivičnu sankciju sud je na strani okrivljene Š. M.  cijenio sve olakšavajuće i otežavajuće okolnosti iz čl.42 Krivičnog zakonika. Od olakšavajućih okolnosti sud je cijenio da je ista udata i majka troje djece, uz to neosuđvana, Otežavajućih okolnosti na strani okrivljene nije bilo. Imajući u vidu kvalitet olakšavajućih okolnosti, a u nedostatku otežavajučih okolnosti, sud je okrivljenoj izrekao uslovnu osudu kojom joj je utvrdio kaznu zatvora u trajanju od po tri mjeseca i istovremeno odredio da se ista neće izvršiti ukoliko okrivljena u roku od jedne godine po pravosnažnosti presude ne izvrši novo krivično djelo. Sud je našao da se u konkretnom slučaju, a imajući u vidu naprijed navedene olakšavajuće okolnosti, može očekivati da će se upozorenjem, uz prijetnju kaznom, dovoljno uticati na okrivljenu da ubuduće ne vrši krivična djela, te da nije nužno da se radi krivičnopravne zaštite primijeni kazna i da će se izrečenom uslovnom osudom u potpunosti ostvariti svrha izricanja ove krivične sankcije iz čl.52 Krivičnog zakonika, a u okviru opšte svrhe izricanja krivičnih sankcija iz čl.4 stav 2  Krivičnog zakonika.

     Sud je nadalje našao da nije bilo dokaza da je  okrivljeni Č.I.zvršio krivično djelo ugrožavanje  sigurnosti iz čl. 168. st. 1. KZ-a, na način kako je to bliže opisano u stavu II izreke ove presude, kao i da takođe nije bilo dokaza da je  okrivljeni Š.D. izvršio krivično djelo ugrožavanje  sigurnosti iz čl. 168. st. 1. Krivičnog zakonika na način kako je to bliže opisano u stavu III izreke ove presude, zbog čega je okrivljenog Č. I. i okrivljenog Š.D. osobodio od optužbe.

Ovo iz razloga jer je sam okrivljeni u svom iskazu datom pred istražnim
postupkom naveo da se kritičnog dana osjetio ugroženim i osjetio strah za svoj
život i tijelo tek kada je okrivljena uzela sjekiru u ruke, a imajući da su
oštećenom okrivljeni Š.D. prije nego što je okrivljena Š. M.uzela sjekiru u
ruke uputio prijeteće ruječi Š.D. "smradu jedan, sad ću doći dolje da te
prebijem", a zatim okrivljeni Č.I.prijeteće riječi "Pogledaj me uči, sad ću da
te ubijem" te cijeneći ponašanje oštećenog   koji prije nego što mu Š. D.
upućuje naprijed navedene prijeteće riječi obarća se okrivljenom Š.D. da ućuta
svoju ženu okrivljenu okrivljenu Š.M. upućujući uvredljive riječi, a zatim
nakon što mu okrivljeni Č. I.pućuje navedene prijeteće riječi pljuje istog u
lice  što oštećeni nije sporio ovaj sud nalazi da ove pijeteće riječi kod
oštećenog nijesu izazvele osjećaj ugroženosti.  
Uz ovo sud je imao u vidu da je okrivljeni na glavnom pretresu do detanja
ponovio sve riječi prijetnje koje su izgovorili okrivljeni i ponovio sve
radnje koje su isti preduzeli na potpuno isti način kao u iskazu datu pred
istražnim sudijom, samo što je za razliku od istražnog postupka rekao da je
osjetio ugroženim tek nakon što je okrivljena Š.M.uzela sjekiru u ruke, da bi
za razliku od istražnog postupka naveo da je osjetio ugroženim od prijetnji
svih okrivljenih  što ovaj sud nije prihvatio i vezano za tu činjenicu odnosno
osječaj ugroženosti za njegov život i tijelo prihvatio ono što je oštećeni
jasno rekao u istražnom postupku.  
     Sud je cijenio i iskaz svjedoka Š. V. koji je u svom iskazu očito po nalaženju ovog suda izostavio sve one riječi i radnje koje su okivljeni uputili oštećenom kritične prilike a uz to njegov izkaz je u potpunosti opovrgnut kako iskazom svjedoka oštećenog tako i iskazom svjedoka P.Z. i M. C. iz kojeg razloga ovaj sud nije prihvatio iskaz ovog svjedoka.

     Sud je cijenio i iskaze svjedoka D. M., D.Ne. i D. S.koji su bitnom na identičan način izjavili da nijesu bili očevici predmetnog događaja, pa je našao da isti nijesu od uticaja na drugačije presuđenje.

     Sud je cijenio i odbranu okrivljenih koji su negirali da su prijetili oštećenom te da okrivljena Š.M. i nije uzimala sjekiru u ruke i prijetila oštećenom da će ga ubiti, i našao da je njihova odbrana neosnovana i usmjerena na izbjegavanje krivično pravne odgovornosti i u cjelosti opovrgnuta iskazom svjedoka oštećenog koji je istinito prenio ovom sudu da je okrivljeni Š. D. kritične prilike uputio mu riječi "smradu jedan sad ću doći dolje da te prebijem" a zatim mu okrivljeni Ć. I.putio riječi "pogledaj me u oči sad ću da te ubijem", te je zatim okrivljena Š. M.uzela sjekiru i iz dvorišta oštećenom uputila riječi prijetnje "idem da ga ubijem", a činjenicu da je Ša. M. uzela sjekiru u ruke i uputila riječi prijetnje oštećenom da će ga ubiti proizilazi kako je to navedeno iz iskaza svjedoka P. Z.

     Sud je cijenio i nalaz i mišljenje vještaka medicinske struke ali je našao da je isti bez uticaja na drugačije presuđenje obzirom da predmet optužbe nije da li i na koji način neko udario oštećenog i da li je oštećeni udario nekog od okrivljenih.

     Shodno čl. 239. st. 2. ZKP-a svjedok oštećeni P. B. se u odnosu na okrivljenu Č. M. radi ostvarivanja imovinsko-pravnog zahtjeva upućuje na parnični postupak, obzirom da podaci prikupljeni u krivičnom postupku ne pružaju dovoljno osnova ni za potpuno ni za djelimično presuđenje, a njihovo pribavljanje bi vodilo znatnom odugovlačenju krivičnog postupka.

     Na osnovu čl.239 stav 3 ZKP-a oštećeni P. B. se u odnosu na okrivljenog Š. D. i u odnosu na okrivljenog Č. I.radi ostvarivanja imovinsko pravnog zahtjeva upućuje na parnicu obzirom da su okrivljeni Š.D. i okrivljeni Č. I.oslobođeni od optužbe na način kako je to navedeno u stavu II i III izreke ove presude.

     Odluka o troškovima zasniva se na odredbi čl. 226 i 229. ZKP-a i isti iznose 88 eura, koji troškovi se odnose na troškove vještačenja po sudskom vještaku medicinske struke u iznosu od 88,00 €, koji iznos je okrivljena Š.M. dužna da plati ovom sudu, kao i na troškove sudskog paušala u iznosu od po 30,00 €, a koji iznos je određen prema trajanju i složenosti krivičnog postupka i imovinskim prilikama okrivljene.

     Shodno članu 230 stav 1 ZKP- a u odnosu na okrivljenog Č. I. i okrivljenog Š. D. troškovi krivičnog postupka padaju na teret budžetskih sredstava suda.

     Sa izloženog odlučeno je kao u izreci presude.

OSNOVNI SUD U BARU
Dana, 20.02.2012.godine 
  ZAPISNIČAR,
S U D I J A,
Zorica Ivanović
Nikola Strugar  
PRAVNA POUKA: Protiv ove presude može se izjaviti žalba Višem sudu u
Podgorici u roku od 8 dana od dana prijema prepisa presude. Žalba se predaje
ovom sudu u dva primjerka.  
DNA: - 1 x ODT
         - 3 x okrivljenima
         - 1 x braniocu okrivljenih
         - 1 x oštećenom
         - 1 x u spise  