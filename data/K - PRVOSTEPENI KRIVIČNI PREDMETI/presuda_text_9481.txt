                                                                                                        **K.br. 397/10**

U IME CRNE GORE 
           OSNOVNI SUD U BARU kao prvostepeni krivični, sudija Nikola
Strugar, kao sudija pojedinac, uz učešće zapisničara Zorice Ivanović, u
krivičnom predmetu okrivljenog DJ. B., zbog krivičnog djela laka tjelesna
povreda iz čl.152 st.2 u vezi st.1 Krivičnog zakonika, odlučujući po optužnom
predlogu ODT iz Bara Kt.br.614/09 od 20.01.2010.godine, nakon glavnog i javnog
pretresa održanog dana 05.12.2011.godine u prisustvu zastupnika optužbe –
savjetnika kod ODT u Baru Azre Cama i okrivljenog, donio je dana
05.12.2011.godine i istog dana javno objavio,  
P R E S U D U 
      **Okrivljeni,**

           DJ.B. od oca J. i majke V. rodjene S., rodjen ....godine u selu
K., V., gdje je stalno nastanjen, oženjen, otac troje djece, pismen, završio
IV razreda Osnovne škole, osudjen presudom K.br.130/80 od 14.01.1980.godine
Opštinskog suda u Baru čl.145 st.1 KZ novčanom kaznom u iznosu od 3.500
dinara, presudom Opštinskog suda u Baru K.br.100/85 od 18.09.1985.godine zbog
krivičnog djela iz čl.145 st.1 KZ novčanom kaznom 10.000 dinara, presudom
Osnovnog suda u Baru K.br.248/93 od 24.01.1994.godine zbog krivičnog djela iz
čl.145 st.1 KZ RCG na kaznu zatvora u trajanju od trideset dana i presudom
Višeg suda u Podgorici K.br.236/94 od 08.08.1995.godine zbog krivičnog djela
iz čl.145 st.1 KZ RCG na kaznu zatvora u trajanju od trideset dana,  
      Na osnovu čl.373 tač.1 ZKP-a u vezi čl.10 st.1 i 2 Krivičnog zakonika,

OSLOBADJA SE OD OPTUŽBE 
      Da je,

      Dana 08.11.2009.godine oko 12,30 časova ispred kuće S. P. u selu K., u V., Opština B., odbijajući od sebe istovremeni protivpravni napad lako tjelesno povrijedio oštećenog S.V., na način što je nakon što su ga oštećeni S. V. i njegov otac S. Dj. udarali i to S. Dj. udario električnom bušilicom u predjelu glave, a nakon toga i oštećeni S.V. stisnutom pesnicom u predjelu grudi, od kojeg udaraca je okrivljeni pao na zemlju, ustao i kamenom koji je dohvatio sa poda pogodio S. V. u predjelu nosa, nanoseći mu laku tjelesnu povredu, nagnječenje nosa sa oguljotinama kože u predjelu nosa dimenzija 2 x 0,5 cm i 1,5 x 0,5 cm,

      \- čime bi izvršio krivično djelo laka tjelesna povreda iz čl.152 st.2 u vezi st.1 Krivičnog zakonika, u vezi čl.10  stav 1 i 2 Krivičnog zakonika.

      Shodno čl.239 st.3 ZKP-a oštećeni S. V. se radi ostvarivanja imovinsko pravnog zahtjeva upućuje na parnični postupak.

      Troškovi postupka padaju na teret budžetskih sredstava suda.

O b r a z l o ž e nj e 
      Optužnim predlogom Osnovnog državnog tužioca iz Bara Kt.br.614/09 od 20.01.2010.godine, stavljeno je na teret okrivljenom izvršenje krivičnog djela laka tjelesna povreda iz čl.152 st.2 u vezi st.1 Krivičnog zakonika. Zastupnik optužbe je na glavnom pretresu u završnoj riječi u svemu ostao pri navodima podnijetog optužnog predloga, a sa razloga jer je izvedenim dokazima na nesumnjiv način utvrdjeno da je okrivljeni izvršio krivično djelo koje mu je stavljeno na teret i predložio je da sud okrivljenog oglasi krivim i  izrekne mu uslovnu osudu.

      Okrivljeni je pred UP PJ Bar u bitnom naveo da je dana 08.11.2009.godine u jutanjim časovima pošao da obidje svoji imovinu u selu K., i na tom mjestu zetekao čamac Dj. S., koji je bio vezan za njegove mlade jasene, pa je zbog toga otišao kod istog i rekao mu da odriješi čamac na što mu je S.rekao da će ostati i dalje vezan tu, gdje je nastala prepirka izmedju njih, ponovo je nakon toga pošao do kuće S. Dj. i saopštio mu je da mu je čamac odvezao pa je zatim Dj.izašao iz kuće i zajedno sa svojim sinom S. V. mu prišao gdje je bio prisutan i S. P.e, i tada počeli da ga udaraju i to na način što ga S. Dj. udario u perdjelu glave i lica a njegov sin u rame. Zatim je pošao kući, a njegov sin se nalazio na Skadarsko jezero i vidio je kako dolaze kola na kapiju P. S., strica S. Dj. i za ta kola je pomislio da je njegov sin pa da bi spriječio veću tragediju otrčao je prema kolima, medjutim, to su bila kola Dj.S. i on je izašao iz auta držeći u ruci bušilicu kojom ga je nekoliko puta udario u predjelu glave po desnoj strani. Od zadobijenih udaraca je pao i dohvatio kamen veličine jajeta, s kojim je držeći ga u ruci udario sina Dj. S., S.V. a taj udarac je zadao u trenutku kada je sin S. Dj., S.V. nasrnuo na njega u trenutku kada je ustao sa dijela zemlje pored asvalta. Zatim ga je Dj. S. počeo vrijedjati, a njegov sin počeo gurati onako krvavog, pa je nakon toga otišao kući, a u medjuvremenu su došli njegov sin i unuk i pozvana je policija u Virpazaru, gdje je nakon toga otišao u Hitnu pomoć u Baru gdje mu je ukazana ljekarska pomoć.

      Okrivljeni je u svojoj odbrani pred istražnim sudijom u bitnom ostao kao u iskazu datom pred policijom, s tim što je dodao da je tog krivičnog dana ispred kuće S. Dj. kada su bili prisutni S.Dj., P.i V. zadobio više udaraca stisnutom pesnicom u predjelu glave od S.Dj., a da ga je S. V. gurao objema rukama u predjelu ledja, i takodje ga udario u predjelu ledja. Nakon toga kada je došao ispred kuće S. P., odmah ga je S. Dj. udario bušilicom u predjelu glave nekoliko puta, te mu počela krv iz glave, za koje vrijeme ga je S.Dj. vrijedjao, zatim je prišao S.V. i udario ga u predjelu ramena od pozadi i tada je pao uzeo kamen u ruci i udario S.V. u predjelu glave da bi zatim nakon toga S.V.ga gurao u predjelu ledja.  
      Na glavnom pretresu je ostao pri svemu onome vezano za dogadjaj koji je prethodio onome što će se desiti ispred kuće S. P. tog istog kritičnog dana, kao i u istrazi i policiji, s tim što je dodao vezano za kritični dogadjaj koji se desio ispred kuće S. P., da je S. Dj. uzeo električnu bušilicu i u predjelu glave ga udario više puta, a zatim je pritrčao S.V.i udario ga stisnutom pesnicom u predjelu grudi od kojeg udarca je pao na zemlji i kada se podigao sa poda dohvatio je jedan kamen veličine jajeta, koji mu se nalazio u blizini ruke i tom kamenom gadjao S. V. u predjelu glave i pogodio ga.

      Sud je na glavnom pretresu u dokaznom postupku  saslušao svjedoka S.P. na saglasan predlog stranaka pročitao iskaz svjedoka-oštećenog S. V. iz istražnog postupka i sa zapisnika o glavnom pretresu, na saglasan predlog stranaka pročitao iskaz svjedoka S. Dj. sa zapisnika o glavnom pretresu od 10.01.2011.godine, na saglasan predlog stranaka pročitao iskaz svjedoka F. N. iz istražnog postupka i sa zapisnika o glavnom pretresu, pročitao potvrdu o privremeno oduzetim predmetima od S.Đ od 08.11.2009.godine, izvršio uvid u otpunsu listu sa epikrizom istorije bolesti ... od 10.11.2009.godine na ime Dj.B., uvid u izvještaj HMP JZU Dom zdravlja Podgorica od 08.11.2009.godine  na ime oštećenog S. V., uvid u Izvještaj ljekara specijaliste hirurga KBC Podgorica broj protokola ...od 09.11.2009.godine na ime oštećenog S. V. pročitao nalaz i mišljenje vještaka medicinske struke dr. K.N. od 14.01.2010.godine, pročitao je dopunski nalaz od 25.02.2010.godine vještaka medicinske struke Dr. K.N. saslušao neposredno na glavnom pretresu dr. K.N.i pročitao izvod iz KE za okrivljenog izdat od UP PJ Bar od 31.12.2009.godine.

      Svjedok-oštećeni S. V. je u istražnom postupku naveo da je tog kritičnog dana u jutarnjim časovima bio u svojoj kući zajedno sa S. P. svojom majkom i ocem S. Dj., da se ispred njihove kuće pojavio okrivljeni koji je vrijedjao njegovog oca, da je zatim ispred kuće okrivljeni zamahnuo rukom i ogrebao po licu njegovog oca i da njegov otac na bilo koji način nije krećao fizički, niti je vrijedjao okrivljenog kritične prilike, da ih je zajedno sa S. P. razdvojio. Nakon ovog dogadjaja ispred kuće S. P. je bio prisutan njegov otac kao i S. P. došao je okrivljeni, te mu prilazi držeći kamenu u ruci i udara ga u predjelu glave, zbog čega je izgubio svijest i kada je došao k sebi vidio je da je okrivljeni bio krvav. Na glavnom pretresu je dodao da je dana 08.11.2009.godine oko podne došao da pomogne svom ocu koji se zajedno sa njegovim stricom S. P. nalazio ispred kuće S. P.i radilo se na popravljanju brave kapije S. P.. Da je došao do njih i vidio da je njegovog oca S. Dj. parkirano ispred kapije S. P. i htio je da im pomogne, a inače kuća S. P. se nalazi na nekih 50 metara od kuće Dj. B. Nakon par minuta prišao je okrivljeni i počeo da vrijedja njegovog oca, a on se obratio okrivljenom riječima da prestane sa uvredama koje su upućene njegovom ocu, medjutim, okrivljeni nije poslušao već je uzeo kamen veličine pesnice i udario ga ovim kamenom u predjelu nosa, od kojeg udarca mu se zamutilo pred očima tako da ne zna šta se dešavalo u narednih par minuta, ali kada je došao sebi vidio je da je okrivljeni bio krvav. Tog dana nije čuo ni vidio nikakvu svadju izmedju njegovog oca i okrivljenog ispred kuće njegovog oca S. Đ.Pridružio se krivičnom gonjenju i postavio imovinsko pravni zahtjev.

      Svjedok S. P. je pred istražnim sudijom naveo da je kritičnog dana u jutarnjim časovima bio kod S. Dj., da je bio u njegovoj kući, da je u jednom trenutku došao okrivljeni ispred kuće S. Dj., koji je saopštio S. Dj. da mu je odvezao čun i bio veoma drzak, tom dogadjaju je prisustvovao i sin S. Dj., S.V., i kada je S. Dj. izašao iz kapije počela je rasprava oko čamca, i okrivljeni je rukom ogrebao S. Dj. po licu pa je iz tog razloga zajedno sa S. V. prišao i razdvojio ih. Nakon toga otišli su do njegove kuće i ubrzo zatim došao je okrivljeni držeći ruke u džepove, a tu je bio prisutan i S. V., te tada okrivljeni počinje da se povlači prema svojoj kući a S.V. ga je gurao, pa je okrivljeni u jednom trenutku držeći kamen u ruci udario S. V.u predjelu glave, od kojeg udarca je pao, a zatim je S. Dj vidjevši što se dešava električnom bušilicom koju je imao kod sebe udario okrivljenog u predjelu glave. Na glavni pretres je naveo da je dana 08.11.2009.godine bio u kući S. Dj., njegovog bratanića, i je sjedio unutar kuće. Odjednom je čuo galamu, izašao napolje, a prije njega je izašao S. Dj. i u trenutku kada je izašao vidio je da su se uhvatili okrivljeni i S. Dj. i gurali se izmedju sebe. Okrivljeni je došao ispred kapije S. Dj., a ko je na koga krenuo prvi da gura, i ko je na koga fizički nasrnuo to ne zna, jer u trenutku kada je izašao iz kuće obojica su se držali i gurali. Nakon ovog dogadjaja on i S. Dj. su došli do njegove kuće koja se nalazi nedaleko od toga jer je trebao Dj. da mi popravi kapiju, i u tom trenutku je naišao opet okrivljeni sa rukama u džepu od kapije i rekao je Dj. "ti mene udari", i krenuo prema S.Dj. fizički krenuo rukama u predjelu grudi S. DJ. i to je krenuo samo ispruženim rukama i otvorenim dlanovima ruke, a njegov bratanić S. Dj. je u punoj snazi i neuporedivo jači od okrivljenog i on ga je jedva držao, jer je S. Dj. krenuo nakon što je okrivljeni kreno na S. Dj. kako je to objasnio i krenuo je da ga gura nekih 10 metara gdje se nalazila jedna medja. Okrivljeni ja pao na tu medju. On je razdvajao držeči S. Dj. a okrivljenog je držao sin S.Dj., S. V., koji je u medjuvremenu došao. Kada je okrivljeni pao na tu medju, odnosno naslonio se na nju uzeo je jedan kamen sa medje i udario sa tim kamenom koji je držao u ruci S. V., kojem se pojavila krv u predjelu nosa, a zatim je S. Dj. sa šafcigerom električnim koji je držao u ruci udario okrivljenog u predjelu glave zbog čega se istom pojavila krv na glavi. Svjedok navodi da su S.Dj. i S. V.neuporedivo jači od okrivljenog.

       Svjedok-oštećeni S. Dj. je na glavnom pretresu naveo da je dana 08.11.2009.godine u ranim jutranjim satima na kapiju njegove kuće došao okrivljeni i saopštio mu da će da mu odveže njegov čun koji je bio vezan za jedan jasen na Skadarskom jezeru. Nakon nekih pola sata opet je došao okrivljeni na kapiju od njegove kuće i saopštio mu da je odriješio njegovu barku, zbog čega je izašao iz kapije i krenuo prema okrivljenom koji je počeo da ga vrijedja i ogrebao ga po rukama a tu je bio prisutan i njegov stric P. S. Okrivljeni je nakon ovog otišao iz njegove kuće uz psovke i uvrede, a nakon dva sata je otišao kod svog strica S. P. da mu popravi bravu obzrom da je po struci mašin bravar. Dok je radio na kući svog strica odnosno na kapiji dvorišta njegove kuće, gdje je bio prisutan i njegov sin S. V. i njegov stric S. P., prišao je Dj. B. sa rukom u džepu i tada je okrivljenog zamolio da ide, a ove riječe molbe su mu uputili i S.P. i S. V., tada je okrivljeni iz džepa desne ruke izvadio kamen koji je držao u desnoj ruci i udario njegovog sina S. V.u predjelu glave. Nakon što je okrivljeni udario njegovog sina S.V.sa kamenom u predjelu glave, udario je okrivljenog baterijskim odvijačem koji se nalazio u njegovoj ruci i to u predjelu glave ne isključujući mogućnost da ga je udario i više puta i dodao da se ne može sjetiti da li je okrivljenog udarao u predjelu grudi ili bilo gdje drugo ali je vidio da je okrivljeni bio krvav. Dodao je da okrivljenog nije udario prije dogadjaj koji se dešavao ispred kuće S. P.

       Svjedok F. N.je naveo da isti nije bio očevidac ovog predmetnog dogadjaja i da je po prijavi D. B. izašao na lice mjesta kao ovlašćeni službenik.

      Iz potvrde o privremeno oduzetim predmetima UP PJ Bar od S. Dj.od 08.11.2009.godine, proizilazi da su ovlašćeni policijski službenici dana 08.11.2009.godine u 15,15 časova od istog privremeno oduzeli beterijsku bušilicu ručnu marke Jamato 2.7 VNTB 72H.

       Iz nalaza i mišljenja vještaka medicinske struke dr. K.N. od 14.01.2010.godine, proizilazi da je ovaj vještak izvršio uvid u medicinsku dokumentaciju i to u izvještaj službe Hitne pomoći JZU Dom zdravlja Podgorica od 08.11.2009.godine na ime S.V., i u otpusnu listu sa epikrizom JZU OPšte bolnice Blažo Orlandić u Baru broj istorije bolesti ... od 10.01.2009.godine, na ime okrivljenog, te na osnovu uvida u ovu medicinsku dokumentaciju dao svoj mišljenje da je S. V. zadobio nagnječenje nosa sa oguljotinama kože u predjelu nosa promjera 2x0,5 cm i 1,5 x0,5 cm, da navedena povreda koju je zadobio S.Dj.predstavlja u vrijeme nanošenja prdstavlja laku tjelesnu povredu i nanesena je dejstvom tupine mehaničkog orudja u šta bi spadala stisnuta pesnica, šaka i slično. Okrivljeni Dj.B.je zadobio sledeće tjelesne povrede nagnječno razdernu ranu u desnoj polovini tjemenog predjela, nagnječenje lijevog jagodičnog predijela, nagnječenje predjela lijevog ramena, nagnječenje predjela grudnog koša i nagnječenje predjela trbuha koje povrede koje je zadobio okrivljeni Dj.B. predstavljaju u vrijeme nanošenja kako pojedinačno tako i u svom ukupnom djelovanju laku tjelesnu povredu i nanesene su dejstvom tupine mehaničkog orudja u šta bi spadala stisnuta pesnica, šaka, noga i slično.

      Iz dopunskog nalaza od 25.02.2010.godine vještaka medicinske struke Dr. K.N., proizilazi da je vještak izvršio uvid u medicinsku dokumentaciju u izvještaj ljekara službe hitne pomoći JZU Dom zdravlja u Podgorici od 08.11.2009.godine u 17,30 časova, na ime S.V., i u izvještaj ljekara specijaliste hirurga KC CG broj protokola 14425 od 09.11.2009.godine, na ime S. V., i nakon uvida u ovu medicinsku dokumentaciju dao svoj mišljenje da je S. V. dana 18.11.2009.godine zadobio oguljotinu kože u predjelu korijena nosa promjera 2 x 1 cm, sa blagim otokom u korijenu nosa, da navedena povreda predstavlja u vrijeme nanošenja laku tjelesnu povredu i nanesena je dejstvom tupine mehaničkog orudja odnosno u konkretnom slučaju nanesena je kamenom.

      U riječi na glavnom pretresu vještak medicinske struke dr. K. N. je naveo da ostaje pri svom nalazu koji je dao 14.01.2010.godine i dopunskom nalazu od 25.02.2010.godine i dodao da je kritične prilike Dj. B. zadobio povrede koje su navedene u nalazu i mišljenju, da su ove porede nastale u konkretnom dogadjaju koji se desio dana 08.11.2009.godine, a nastale su na način što je tupo tvrda sila djelovala na ime okrivljenog Dj. B. najmanje pet puta, nagnječno razderna rana u desnoj polovini tjemenog predjela nanešena je električnom bušilicom, dok su ostale povrede nanešene tupo tvrdim predmetom u šta bi spadala stisnuta pesnica i drugo. Sve povrede koje su zadobili okrivljeni i S.V. su povrede koje su nastale tog jutra dana 28.11.2009.godine. Vještak je dodao da u dopunskom nalazu i mišljenju od 12.01.2010.godine je greškom navedeno da je S. Dj. zadobio nagnječenje nosa jer se radilo o S.V..

      Iz izvoda iz KE za okrivljenog izdatog od UP PJ Bar od 31.12.2009.godine, proizilazi da okrivljeni osudjen presudom K.br.130/80 od 14.01.1980.godine Opštinskog suda u Baru čl.145 st.1 KZ novčanom kaznom u iznosu od 3.500 dinara, presudom Opštinskog suda u Baru K.br.100/85 od 18.09.1985.godine zbog krivičnog djela iz čl.145 st.1 KZ novčanom kaznom 10.000 dinara, presudom Osnovnog suda u Baru K.br.248/93 od 24.01.1994.godine zbog krivičnog djela iz čl.145 st.1 KZ RCG na kaznu zatvora u trajanju od trideset dana i presudom Višeg suda u Podgorici K.br.236/94 od 08.08.1995.godine zbog krivičnog djela iz čl.145 st.1 KZ RCG na kaznu zatvora u trajanju od trideset dana.

      Cijeneći sve dokaze provedene na glavnom pretresu ovaj sud je na osnovu čl.373 tač.1 ZKP-a u vezi čl.10 st.1 i 2 Krivičnog zakonika, okrivljenog oslobodio od optužbe, jer po nalaženju ovog suda nije krivično djelo djelo koje je učinjeno u nužnoj odbrani.

      Prije svega dana 08.11.2009.godine u jutarnjim časovima došlo je do svadje izmedju okrivljenog i S. Dj., ispred kuće S. Dj., u selu K. u V., a razlog te svadje je bio čamac S.Dj., koji je po mišljenju okrivljenog bio vezan na mjesto na koje je nije trebao biti vezan, jer su bili u pitanju mladi jaseni okrivljenog. Upravo iz ovog razloga nastaje svadja izmedju okrivljenog i S.Dj., ispred kuće S.Đ. kojoj svadji su prisustvovali S. P. i S. V..

      Nakon što se završio dogadjaj koji se desio ispred kuće S. Dj.a, tog istog dana 08.11.2009.godine u 12,30 časova ispred kuće S. P. u selu K. u V., Opština B. gdje su bili prisutni S. Đ. Vl. i P. dolazi okrivljeni  i upravo ovaj dogadjaj koji se odigrao ispred kuće S.P. je predmet ovog optužnog predloga, ali ovaj sud je ipak našao za shodno da cijeni i ono što se desilo prije samog ovog kritičnog dogadjaja, a ovo iz razloga vjerodostojnosti iskaza svjedoka i svjedoka oštećenog i razloga za odredjivanje autentičnosti njihovih iskaza, kao i odbrane okrivljenog.

     Ova dva događaja  koja su se dešavala prvo ispred kuće S.Đ. a nakon toga ispred kuće S. P. dana 08.11.2009.godine oko 12,30 časova, različito su predstavili kako okrivljeni na jednu stranu, tako i svjedok oštećeni S. V. i svjedoci S.P. i S. Dj. na drugu stranu.

     Okrivljeni je u svojoj odbrani tvrdio da je došao ispred kuće S. Dj., gdje je došlo do svadje sa S.Dj., da su tu prisutni pored S.Dj.i S. P. i S. V, da ga je S Djviše puta stisnutom pesnicom udario u predjelu glave, a S. V. ga obijema rukama gurao u predjelu ledja, i zadao mu udarac u predjelu ramena. Nakon toga došao je ispred kuće S. P. misleći da je ispred kuće S. P.došao njegov  sin, te kada je prišao uvjerio se da je u pitanju bio S.Dj. i tada na licu mjesta prilazi mu S. Dj. udara ga električnom bušilicom u predjelu glave, a zatim je pritrčao S. V. i udario ga stisnutom pesnicom u predjelu grudi od kojeg udaraca ja pao na zemlju i kada se podigao sa poda dohvatio je jedan kamen veličine jajeta i tim kamenom pogodio S.V. u predjelu glave, te da ga je nakon toga S. V. izgurao nekih 20 metara.

     Svjedok oštećeni S.V. i svjedoci S.P. i Dj. su drugačije opisali ova dva prethodna dogadjaja i to dogadjaj koji se desio ispred kuće S.Dj. a zatim nakon par sati oko 12,30 časova i dogadjaj koji se desio ispred kuće S. P.. Svjedok oštećeni S.V. je tvrdio u istražnom postupku da je ispred kuće njegovog oca S. Dj. došao okrivljeni, zatim zamahnuo rukom u pravcu njegovog oca S. Dj. i ogrebao ga po licu, te da njegov otac S.Dj. nije fizički krećao na okrivljenog, te nakon toga dolazi ponovo okrivljeni ispred kuće S.P. gdje su bili prisutni njegov otac S.Dj. i S. P. i prilazi mu okrivljeni i udara ga (oštećenog S. V.) kamenom koji je držao u ruci u predjelu glave, zbog čega je izgubio svijest i tek kada je došao sebi vidio je da je okrivljeni krvav. Svjedok-oštećeni S. V. je na glavnom pretresu ponovio da ga je okrivljeni ispred kuće S.P. udario kamenom u predjelu nosa, da nije vidio što se nakon toga dešavalo i kada je došao svijesti vidio je da je okrivljeni krvav, dok je za razliku od istražnog postupka na glavnom pretresu rekao da nije čuo niti vidio nikakvu svadju izmedju okrivljenog i njegovog oca S. Dj., ispred kuće njegovog oca S. Dj.. Svjedok S.ć Dj. je na glavnom pretresu opisao takodje da je ispred njegove kuće došao okrivljeni i tog kritičnog jutra ga ogrebao po rukama, a da su tu bili prisutni njegov sin S. V. i njegov sin S.P., da se nakon toga desio drugi dogadjaj koji ispred kuće S. P.kada je prišao okrivljeni i iz džepa desne ruke izvadio kamen, i udario njegovog sina S.V. u predjelu glave, zbog čega je S.Dj. okrivljenog baterijskim odvijačem koji se nalazio u njegovoj ruci udario u predjelu glave iz razloga jer je okrivljeni kamenom udario njegov sina S.V.. Svjedok S.P. je u istražnom postupku u bitnom naveo da je tog krivičnog dana u jutarnjim časovima ispred kuće S. Dj. okrivljeni fizički krenuo na S. Dj. i ogrebao ga po licu, a da se nakon toga desio dogadjaj ispred kuće S. P., kada prilazi okrivljeni i uzima kamen i udara S.V. u predjelu glave, a zatim S. Dj. električnom bušilicom koju je imao kod sebe udario okrivljenog u predjelu glave, da bi na glavnom pretresu svjedok S. P. naveo da tog dana ispred kuće S. Dj.a došlo je do fizičkog nasrtanja izmedju okrivljenog i S.Dj. ali da nije vidio ko je na koga prvi krenuo, te nakon toga ispred kuće S. P., odnosno njegove kuće, prilazi okrivljeni i fizički nasrće na S.Dj., a zatim S. Dj. kreće na okrivljenog, gura ga nekih 10 metara gdje okrivljeni pada na jednu medju, uzima jedan kamen i tim kamenom udara S. V. a zatim S.Dj.lektričnim šafcigerom koji je držao u ruci udara okrivljenog u predjelu glave.

     Sud je imao u vidu osnovni i dopunski nalaz i mišljenje vještaka dr. K. N. i izjašnjenje vještaka na glavnom pretresu, koji je u cjelosti prihvatio kao stručan, jasan i baziran na pravilima nauke i struke i u kome je navedeno da je okrivljeni tok kritičnog dana u jutarnjim časovima zadobio povrede - nagnječno razdernu ranu u desnoj polovini tjemenog predjela i nagnječenje predjela grudnog koša, nagnječenje lijevog jagodičnog predjela, nagnječenje lijevog ramena i nagnječenje predjela trbuha, da je na okrivljenog tupo tvrda sila djelovala najmanje pet puta, da je nagnječno razderna rana u dijelu desnog tjemenog predjela nanesena električnom bušilicom, a ostale povrede dejstvom tupime mehaničkog orudja u šta bi spadala stisnuta pesnica, šaka i slično. Nadalje, sud je utvrdio iz nalaza i mišljenja vještaka dr. K .N, koji je u cjelosti prihvatio, da je oštećeni S.V.zadobio kritične prilike nagnječenje nosa sa oguljotinom kože u predjelu nosa promjera 2 x 0,5 cm i 1,5 x 0,5 cm, koje povrede predstavljaju laku tjelesnu povredu, koja je nanesena kamenom.

     Imajući u vidu ovakav osnovni i dopunski nalaz i mišljenje, te izjašnjenje vještaka dr. K.N. na glavnom pretresu, a cijeneći pri tom iskaz svjedoka oštećenog kao i svjedoka S. P. i Dj., ovaj sud je našao da su isti prećutali one činjenice i ona dešavanja koja nijesu išla njima u prilog, te da su pored toga svjedoci S. P. i svjedok oštećeni S. V.pored toga i iznijeli značajne razlike u kazivanju izmedju onoga što su rekli u istražnom postupku, a zatim i na glavnom pretresu, iz kojih razloga je našao da su njihovi iskazi neuvjerljivi, neprihvatljivi i pristrasni, i opovrgnuti kako medicinskom dokumentacijom i nalazom i mišljenjem vještaka medicinske struke tako i odbranom okrivljenog. Prije svega svjedok oštećeni S.V., S. P. su u istrazi, a S. Dj. na glavnom pretresu, su dogadjaj koji se desio ispred kuće S.Dj., tog kritičnog dana, opisali kao dogadjaj u kojem je okrivljeni nasrnuo na S.Dj. i ogrebao ga, a da S. Dj. tom prilikom uopšte nije fizički nasrćao na okrivljenog. Ovakav njihov iskaz opovrgnut je nalazom i mišljenjem vještaka medicinske struke i iskazom okrivljenog koji je detaljno opisao da je tog dana ispred kuće S. Dj., prvo od S. Dj. zadobio više udaraca stisnutom pesnicom u predjelu glave, a da ga je S. V. gurao rukama u predjelu ledja, a da ga je S. V.takodje udario sa ledja u predjelu ramena. Ovakav iskaz okrivljenog potvrdjen je nalazom i mišljenjem vještaka dr K. N. koji je nakon uvida u medicinsku dokumentaciju naveo da je okrivljeni tog krivičnog jutra zadobio tjelesne povrede - nagnječenje lijevog jagodičnog predjela, nagnječenje predjela lijevog ramena, koje povrede su mogle nastati dejstvom tupine mehaničkog orudja u šta bi spadala i stisnuta pesnica, što upravo potvrdjuje navode okrivljenog što se desilo ispred kuće S.Dj.. Uz ovo svjedok oštećeni S.V., S. P.su u istrazi i S.Dj. na glavnom pretresu tvrdili da je okrivljeni ogrebao S. Dj., medjutim za te njihove navode nije postojao ni jedan valjan dokaz u smislu medicinske dokumentacije. Takodje svjedok oštećeni S. V. i S.P. su mijenjali svoje iskaze na glavnom pretresu i to svjedok oštećeni S. V. kada je rekao u istrazi da je ispred kuće njegovog oca S.Dj. tog kritičnog dana krenuo okrivljeni i ogrebao njegovog oca S. Dj., da bi na glavnom pretresu rekao da nije čuo niti vidio nikakvu svadju izmedju njegovog oca i okrivljenog ispred kuće S. Dj. dok je svjedok S. P.u istrazi takodje rekao da je okrivljeni prvi nasrnuo na S. Dj., ispred kuće S.Dj., dok je na glavnom pretresu naveo da ne zna ko je na koga prvi nasrnuo ispred kuće S.Dj., jer je vidio da su se obojica medjusobno držali, što je za ovaj sud još jedan razlog više zbog kojih nije prihvatio njihove svjedočke iskaze.

     Ono što svjedok St.P. i S. Dj. nijesu sporili jeste da je svjedok S. Dj. električnom bušilicom udario u glavu okrivljenog, ali da je ovaj udarac bio nakon što je okrivljeni udario oštećenog S.V.kamenon u predjelu nosa.

     Cijeneći osnovni i dopunski nalaz i mišljenje vještaka medicinske struke dr. K.N., i njegovo izjašnjenje na glavnom pretresu, a koje je u cjelosti prihvatio kao stručno, jasno i bazirano na pravilima nauke i struke, ovaj sud je prihvatio iskaz okrivljenog da se prethodni dogadjaj ispred kuće S. Dj. tog kritičnog dana odvijao onako kako je to okrivljeni opisao, da je zadobio udarce od S.Dj.stisnutom pesnicom u predjelu glave, od kojih udaraca je zadobio povredu nagnječenje lijevog jagodičnog predjela, a da ga je zatim svjedok oštećeni S.V.gurao u predjelu ledja i udario u predjelu ramena, kojom prilikom je zadobio povrede nagnječenja predjela lijevog ramena, te da se nakon par sati od toga odvija drugi dogadjaj ispred kuće S. P.i to dana 08.11.2009.godine oko 12,30 časova, gdje prilazi okrivljeni ispred kuće S. P. gdje su bili prisutni oštećeni S. V. i S. Dj. i P., i S.Dj. u predjelu glave električnom bušilicom udara okrivljenog, kojom prilikom mu nanosi nagnječno razdernu u desnoj polovini tjemenog predjela, a zatim prilazi S. V.koji ga udara pesnicom u predjelu grudi, a koji iskaz je i u tom dijelu potvrdjen nalazom i mišljenjem vještaka u kojem je navedeno da je okrivljeni zadobio povredu nagnječenje predjela grudnog koša. Nadalje, iz iskaza okrivljenog proizilazi da je od zadatog udarca koji mu je zadobio S.V. okrivljeni pao, zatim uzeo jedan kamen sa poda i sa njim udario oštećenog u predjelu nosa.

      Imajući u vidu da je dana 08.11.2009.godine oko 12,30 časova S. Dj. električnom bušilicom udario u predjelu glave okrivljenog, da ga zatim sin St. Dj. oštećeni S. V.udara stisnutim pesnicama u predjelu grudi, od kojog udaraca okrivljeni pada na zemlju, da su oštećeni S. V. i S. Dj. neuporedivo jače fizičke konstitucije, a što je prenio i svjedok S.P., a ovaj se sud uvjerio neposrednim zapažanjem istih na glavnom pretresu, te cijeneći pri tom i činjenicu da je okrivljeni čovjek koji ima preko 70.godina, da je napad od strane S. Dj. i S. V. još uvijek trajao na način što je S.Dj.udario okrivljenog električnom bušilicom u predjelu glave, a zatim mu prilazi svjedok oštećeni S.V. koji okrivljenog udara stisnutom pesnicom u predjelu grudi, od kojeg udarca okrivljeni pada na pod, te zatim okrivljeni u toku tog napada uzima sa poda kamen i tim kamenom u nos udara oštećenog S.V., i zadaje mu lake tjelesne povrede nagnječenje nosa sa oguljotinom kože u predjelu nosa dimenzija 2 x 0,5 cm i 1,5 x 0,5 cm, ovaj sud nalazi da je okrivljeni takvim svojim postupkom odbijao od sebe istovremeni protivpravni napad iz kojih razloga je okrivljenog oslobodio od optužbe, jer ovakve radnje okrivljenog po nalaženju ovog suda su radnje u kojima je okrivljeni postupao u nužnoj odbrani, pa shodno tome takvo postupanje nije krivično djelo.

     Sud je takodje cijenio i neznatno razlike u odbrani okrivljenih, a kod toga što je pred policijom rekao da je prvo pao od udarca koji mu je S. Dj. nanio električnom bušilicom, do toga da je pao od udarca S.V., i na glavnom pretresu objasnio sve do detalja što se dešavalo, ali ove razlike po nalaženju ovog suda su bile neznatne, jer je sud prihvatio ono što je rekao na glavnom pretresu, a koja odbrana je bila potkrijepljena medicinskom dokumentacijom i nalazom i mišljenjem vještaka dr. K.N..

      Sud je izmijenio dispozitiv optužnog predloga shodno utvrdjenom činjeničnom stanju na način kao u izreci presude, na koji način nije povrijedio identitet optužbe i presude.

     Sud je imao u vidu i izjašnjenje vještaka na glavnom pretresu koji je naveo da je u nalazu i mišljenju od 12.01.2010.godine greškom navedeno ime S. Dj. jer se radilo o S. V..

     Shodno čl.239 st.3 ZKP-a oštećeni S. V.e radi ostvarivanja imovinsko pravnog zahtjeva upućuje na parnični postupak

      Shodno čl.230 ZKP-a troškovi postupka padaju na teret budžetskih sredstava suda.

      Na osnovu izloženog, a primjenom čl.373 tač.1 ZKP-a u vezi čl.10 st.1 i 2 Krivičnog zakonika, odlučeno je kao u izreci presude.

OSNOVNI SUD U BARU
Dana 05.12.2011.godine 
ZAPISNIČAR,                                                               S
U D I J A, 
Zorica Ivanović
Strugar Nikola 
PRAVNA POUKA : Protiv ove presude može se izjaviti žalba u roku od 8
dana od dana prijema pismenog otpravka Višem sudu u Podgorici, a preko ovog
suda.  
D.n.a.
- Odt iz Bara,
- okrivljenom,
- oštećenom,
- u spise.  