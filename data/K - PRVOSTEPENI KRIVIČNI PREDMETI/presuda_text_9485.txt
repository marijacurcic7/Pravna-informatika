K.br. 266/11 
U IME CRNE GORE 
             OSNOVNI SUD U BARU, po sudiji Nikoli Strugar, za
zapisničarkom Zoricom Ivanović, u krivičnom predmetu protiv okrivjenog S.S.iz
Bara, zbog krivičnog djela lažno prijavljivanje iz čl.388 st.2 Krivičnog
zakonika, po optužnom predlogu Osnovnog državnog tužilaštva u Baru
Kt.br.384/11 od 23.08.2011.godine, nakon glavnog i javnog pretresa održanog
dana 16.02.2012.godine u prisustvu zastupnika optužbe saradnika kod Osnovnog
državnog tužilaštva iz Bara Cama Azre i okrivljenog lično, dana
19.02.2012.godine donio je i javno objavio  
  P R E S U D U 
             Okrivljeni,  
             S. S. od oca M. i majke Z., rođene Ć., rođen ...godine u
Baru, nastanjen u B., naselje G., V.bb, neoženjen, bez djece, nezaposlen,
osudjen presudom Osnovnog suda u Baru K.br. 279/07 od 23.12.2008.godine zbog
krivičnog djela iz čl.240 st.1 tač.1 KZ, osuđen na kaznu zatvroa u trajanju od
jedne godine,  
K r i v   j e  
        Zato što je,

        Dana 10.07.2011.godine, u prostorijama UP PJ u Baru, davanjem izjave u formi obavještenja prikupljenom od građana pred Upravom policije PJ Bar Ku.br.293/11, izazvao pokretanje krivičnog postupka protiv Č. N.zbog krivičnog djela omogućavanje uživanja opojnih droga iz čl.301 st.1 Krivičnog zakonika, za koje se goni po službenoj dužnosti iako je znao da Č. N.nije učinilac tog krivičnog djela, na način što je na zapisniku o prikupljanju obavještenja od gradjana datog pred UP PJ Bar Ku.br.293/11 od 10.07.2011.godine izjavio da je Č.N. dana 09.07.2011.godine u naselju Š. davao opojnu drogu marihuanu - supstancu proglašenu za opojnu drogu rješenjem za utvrđivanje opojnih droga ("Sl. list SRJ" br.44/02), na uživanje njemu i V. P. da bi dana 15.08.2011.godine prilikom saslušanja u svojstvu svjedoka pred Osnovnim sudom u Baru, u predmetu Ki.br.87/11 protiv Č. N. zbog krivičnog djela omogućavanje uživanja opojnih droga iz čl.301 st.1 Krivičnog zakonika, izjavio da mu Č. N. nije nudio na uživanje opojnu drogu,

        \- čime je izvršio krivično djelo lažno prijavljivanje iz čl.388 st.2 Krivičnog zakonika,


        Pa ga sud primjenom citiranih zakonskih propisa, te čl. 4, 5, 15, 32, 36 i 42 Krivičnog zakonika i čl. 226, 229 i 374 ZKP-a

O S U Đ U J E 
        Na kaznu zatvora u trajanju **od 3 (tri) mjeseca**.

        Dužan je okrivljeni da na ime troškova krivičnog postupka uplati ovom sudu na osnovu paušala iznos od 20 eura, a sve u roku od 15 dana od dana pravosnažnosti, pod prijetnjom izvršenja.

O b r a z l o ž e nj e 
        Optužnim predlogom Osnovnog državnog tužilaštva u Baru stavljeno je na teret okrivljenom izvršenje krivičnog djela lažno prijavljivanje iz čl.388 st.2 Krivičnog zakonika. Zastupnik optužbe je na glavnom pretresu u završnoj riječi predložio da sud okrivljenog oglasi krivim i kazni po zakonu.

        Okrivljeni je u svojoj odbrani na glavnom pretresu u bitnom naveo da je u Upravi policije PJ Bar na zapisniku od 10.07.2011.godine naveo da mu je dana 09.07.2011.godine oko 23,00 časova u njegovom vozilu marke "Golf II" reg. oznaka UL ... u naselju Š., Č. N. dao na uživanje opojnu drogu marihuanu i to na način da je dok se sa njima u vozilu nalazio V.P. isti izvadio jedan džoint i dao im ga na uživanje. Dodao je da je prednje naveo iz straha od policije jer su taj dan na njega vikali a i ranije je imao posla sa policijom, da su prije kontrole vozili neke stopere iz Sutomora, a Č. N. ni njemu ni V. P.nije davao da uživaju džoint - opojnu drogu marihuanu, s tim što je policija kada ih je zaustavila na prednjem sjedištu vozila pronašla dio džointa, za koji ne zna čiji je.

        U dokaznom postupku sud je proveo dokaze saslušanjem svjedoka oštećenog Č. N. svjedoka V. P. pročitao zapisnik o prikupljanju obavještenja od S. S. u svojstvu građana Ku.br.293/11 od 10.07.2011.godine, zapisnik o saslušanju svjedoka S. S. pred Osnovnim sudom u Bari Ki.br.87/11 od 15.08.2011.godine i izvršen je uvid u spise Osnovnog suda u Baru Ki.br.87/11, pročitan je izvod iz KE za okrivljenog od UP PJ Bar od 31.11.2011.godine.

        Svjedok oštećeni Č. N. je na glavnom prestresu u bitnom naveo da je dana 09.07.2011.godine bio u društvu sa S. S.i V.P. da su se vozili vozilom kojim je upravljao S.S., te da su prvo povezli S. sestru i njene drugarice, a zatim su iz Sutomora prebacili neke stopere do restorana "BB", nakon čega ih je kod Stare benzinske pumpe zaustavila policija i na prednjem sjedištu vozila su pronašli dio džointa, ali da on nikome nije davao džoint-marihuanu i da on nikome nije davao na uživanje, niti je sa tom pronađenom marihuanom imao bilo kakve veze.

        Svjedok V. P. je na glavnom pretresu u bitnom naveo da je dana 09.07.2011.godine bio u društvu sa Č. N. i S.S., da je S. upravljao svojim vozilom, te da su prvo prebacili S.sestru do Sutomora, a zatim su od Sutomora primili neke autostopere i ostavili ih kod "BB-a" u Baru. Dodao je da ih nakon toga kod Stare benzinske pumpe zaustavila policija i da su pronašli marihuanu, za koju on ne zna čija je, ali da zna da im je Č.N.nije opojnu drogu marihuanu nudio na uživanje niti je to bila njegova marihuana.

        Iz zapisnika o prikupljanju obavještenja od S. S.u svojstvu građana Ku.br.293/11 od 10.07.2011.godine sačinjen od strane UP PJ Bar prozilazi da je S.S.dao obavještenje da je dana 09.07.2011.godine oko 23,00 časa dok se nalazio u svom vozilu zajedno sa Ču. N. i V. P., Č. N. izvadio džoint, zatim su izašli iz vozila sva trojica i tada je Č.N.zapalio džoint koji su sva trojica zajedno ispušili.

        Iz zapisnika o saslušanju S. S.u svojstvu svjedoka pred Osnovnim sudom u Bari Ki.br.87/11 od 15.08.2011.godine prozilazi da je isti dao iskaz pred istražnim sudijom navodeći da je dana 09.07.2011.godine prilikom kontrole kod Stare benzinske pumpe policija u njegovom vozilu dok se nalazio u društvu Č. N. i V. P. pronašla kutiju šibica sa marihuanom, da ne zna kako se droga našla u njegovom vozilu jer nije bila njegova, niti zna čija je. Te večeri mu ni N. ni P. nisu nudili nikakvu drogu niti je vidio da je oni koriste, niti je N. nudio drogu P., s tim da droga nije ni njegova i da ne zna čija je, kao da je u policiji dao izjavu da je konzument droge i da je kritične večeri sa P.i N. pušio jedan džoint, a što je izjavio jer je bio primoran obzirom da se plašio da će ga tući.

        Iz spisa Osnovnog suda u Baru Ki.br.87/11 prozilazi da je protiv Č. N. od strane UP PJ Bar bila podnijeta krivična prijava Ku.br.293/11 od 11.07.2011.godine zbog osnovane sumnje da je počinio krivično djelo omogućavanje uživanja opojnih droga iz čl.301 st.1 Krivičnog zakonika, te da je protiv Č. N. donijeto rješenje o sprovodjenju istrage Ki.br.87/11 od 29.07.2011.godine zbog krivičnog djela oogućavanje uživanja opojnih droga iz čl.301 st.1 Krivičnog zakonika, te da je nakon toga istraga protiv Č. N. obustavljena rješenjem Osnonvog suda u Baru Ki.br.87/11 od 24.08.2011.godine jer je Osnovno državno tužilaštvo odustalo od krivičnog gonjenja uslijed nedostatka dokaza.

        Iz izvoda iz KE za okrivljenog od UP PJ Bar od 31.11.2011.godine utvrđeno je da je isti osudjen presudom Osnovnog suda u Baru K.br.279/07 od 23.12.2008.godine osuđen na kaznu zatvora u trajanju od jedne godine zbog krivičnog djela iz čl.240 st.1 Krivičnog zakonika.

        Ocjenom provedenih dokaza utvrđeno je da je okrivljeni S.S. izvršio krivično djelo lažno prijavljivanje iz čl.388 st.2 Krivičnog zakonika, u vrijeme, mjesto i na način kako je to bliže predstavljano u izreci presude.

        Naime, okrivljeni je dana 10.07.2011.godine, u prostorijama UP PJ u Baru, davanjem izjave u formi obavještenja prikupljenom od građana pred Upravom policije PJ Bar Ku.br.293/11, izazvao pokretanje krivičnog postupka protiv Č. N. zbog krivičnog djela omogućavanje uživanja opojnih droga iz čl.301 st.1 Krivičnog zakonika, za koje se goni po službenoj dužnosti iako je znao da Č.N.nije učinilac tog krivičnog djela, na način što je na zapisniku o prikupljanju obavještenja od gradjana datog pred UP PJ Bar Ku.br.293/11 od 10.07.2011.godine izjavio da je Č. N. dana 09.07.2011.godine u naselju Šušanj, davao opojnu drogu marihuanu - supstancu proglašenu za opojnu drogu rješenjem za utvrđivanje opojnih droga ("Sl. list SRJ" br.44/02), na uživanje njemu i V. P., da bi dana 15.08.2011.godine prilikom saslušanja u svojstvu svjedoka pred Osnovnim sudom u Baru, u predmetu Ki.br.87/11 protiv Č.N. zbog krivičnog djela omogućavanje uživanja opojnih droga iz čl.301 st.1 Krivičnog zakonika, izjavio da mu Č.N. nije nudio na uživanje opojnu drogu.

        Ovakvo činjenično stanje proizilazi prije svega iz zapisnika o obavještenju prikupljenom od gradjana Ku.br.293/11 od 10.07.2011.godine na kojem zapisniku je S.S. dao obavještenje da su dana 09.07.2011.godine oko 23,00 časa u naselju Šušanj, u njegovom vozilu bili Č. N. i V. P. da je Č. N.zvadio jedan džoint dok su se vozili kolima u pravcu Bara, zatim su sva trojica izašli iz vozila te je Č. N.zapalio džoint koji su svi zajedno ispušili.

        Nadalje iz spisa predmeta Osnovnog suda u Baru Ki.br.87/11 proizilazi da je na osnovu ovako datog obavještenja prikupljenom od gradjanina S. S., rješenjem istražnog sudije Osnovnog suda u Baru Ki.br.87/11 od 29.07.2011.godine donijeto je rješenje o sprovodjenju istrage protiv Č. N. zbog krivičnog djela omogućavanje uživanja opojnijh droga iz čl.301 st.1 Krivičnog zakonika, a po zahtjevu za sprovodjenje istrage Osnovnog državnog tužioca iz Bara Kt.br.296/11 od 11.07.2011.godine.

        Nakon podnošenja zahtjeva za sprovodjenje istrage ODT iz Bar Kt.br.296/11 od 11.07.2011.godine protiv Č. N.i nakon donošenja rješenja o sprovodjenju istrage protiv Č. N., zbog krivičnog djela omogućavanje uživanja opojnijh droga iz čl.301 st.1 Krivičnog saslušan je kao svjedok S. S.koji je pred istražnim sudijom Osnovnog suda u Baru na zapisniku od 09.08.2011.godine u svojstvu svjedoka naveo da mu dana 09.07.2011.godine Č. N.nije nudio na uživanje opojnu drogu marihuanu.

        Imajući u vidu naprijed navedeno, ovaj sud nalazi da je okrivljeni svojom izjavom koju je dao u svojstvu građaninina kod UP PJ Bar KU.br.293/11 od 10.07.2011.godine izazvao pokretanje krivičnog postupka protiv Č. N. zbog krivičnog djela omogućavanje uživanja opojnih droga iz čl.301 st.1 Krivičnog zakonika, a za za koje se goni po službenoj dužnosti, a obzirom da je kao svjedok na zapisniku pred istražnim sudijom Ki.br.87/11 od 15.08.2011.godine naveo da Č. N. nije kritičnom prilikom davao na uživanje opojnu drogu marihuanu kako njemu tako ni V. P.

        Iz naprijed navedenog ovaj sud nalazi da je okrivljeni davanjem navedene izjave u formi prikupljanja obavještenje od gradjana dana 10.07.2011.godine pred UP PJ Bar prijavio Č. N. kao lice koje je učinilo krivično djelo omogućavanja uživanja opojnih droga iz čl.301 st.1 Krivičnog zakonika, za koje se goni po službenoj dužnosti i da je davanjem takve izjave izazvao pokretanja krivičnog postupka protiv Č. N. zbog navedenog krivičnog djela zbog kojeg se goni po službenoj dužnosti i da je okrivljeni S. S. znao da Č.N.nije učinilac tog djela.

        Sud je cijenio i odbranu okrivljenog u kojoj nije sporio da je u policiji na zapisniku o prikupljenom obavještenja od gradjana dana 10.07.2011.godine naveo da je Č. N. njemu i njegovom drugu V. P. dao na uživanje opojnu drogu marihuanu. Medjutim, okrivljeni je u svojoj odbrani tvrdio da je izjavu dao u strahu od policije i da je tačno ono što je rekao na zapisniku o saslušanju svjedoka pred Osnovnim sudom u Baru Ki.br.87/11 od 15.08.2011.godine kada je rekao da Č.N. kritičnom prilikom dana 09.07.2011.godine njemu i njegovom drugu V. P.nije davao na uživanje opojnu drogu marihuanu.

        Ovaj sud nalazi na je odbrana okrivljenog vezana za činjenicu da je u policiji dana 10.07.2011.godine prilikom davanja obavještenja gradjana izjavio da je bio u strahu od policije i da je zato naveo da je Č.N. kako njemu tako i njegovom drugu kritičnom prilike davao opojnu drogu marihuanu na uživanje, neosnovna i sračunata na izbjegavanje krvičino pravne odgovornosti jer je istu izjavu dao u skladu sa čl.230 i 231 tada važećeg ZKP-a i to dobrovoljno, obzirom da je zapisnik o obavještenju prikupljenom od građana Ku.br.293/11 od 10.07.2011.godine svojeručno potpisao bez primjedbi, zbog čega je ovaj sud našao da tvrdnje okrivljenog da je takvu izjavu dao pod prinudom, odnosno iz straha od policije, nijesu opravdane i logične. Budući da je okrivljeni dobrovoljno policiji dao obavještenje da mu je svjedok Č. N. dao na uživanje opojnu drogu marihuanu, iako je znao da to nije istina i da mu Č. N. kritičnom prilikom nije nudio drogu na uživanje, to je sud našao da su se u radnjama okrivljenog stekla sva bitna obilježja krivičnog djela lažno prijavljivanje, budući da je protiv Č. N.nakon takve izjave S. S. pokrenuo krivični postupak zbog krivičnog djela omogućavanje uživanja opojnijh droga iz čl.301 st.1 Krivičnog zakonika.

        Sud je imao u vidu da je krivični postupak protiv Č.N. pokrenut jer je bilo donijeto rješenje o sprovodjenju istrage Ki.br.87/11 od 29.07.2011.godine, zbog krivičnog djela omogućavanje uživanja opojnijh droga iz čl.301 st.1 Krivičnog zakonika, a po zahtjevu za sprovodjenje istrage Osnovnog državnog tužioca iz Bara Kt.br.296/11 od 11.07.2011.godine.

        Cijeneći psihički odnos okrivljenog prema krivičnom djelu, ovaj sud je našao da je isti postupao sa direktnim umišljajem, jer je bio svjestan svoga djela i htio je njegovo izvršenje.

        Sud je neznatno izmijenio dispozitiv optužnog predloga, na način kao u izreci ove presude, na koji način nije povrijedio identitet optužbe i presude.

        Odlučujući se za krivičnu sankciju sud je na strani okrivljenog cijenio sve olakšavajuće i otežavajuće okolnosti iz čl.42 Krivičnog zakonika. Od olakšavajućih okolnosti sud je cijenio da je okrivljeni mladje lice, dok je od otežavajućih okolnosti cijenio da je okrivljeni osudjen presudom Osnovnog suda u Baru K.br.279/07 od 23.12.2008.godine zbog krivičnog djela iz čl.240. st.1. tač.1 KZ, na kaznu zatvora u trajanju od jedne godine. Sud je okrivljenom izrekao kaznu zatvora u trajanju od 3 (tri) mjeseca, koja kazna po ocjeni suda odgovara težini izvršenog krivičnog djela i predstavlja mjeru koja je neophodna da bi se postigla svha kažnjavanja iz čl.32 Krivičnog zakonika u okviru opšte svrhe izricanja krivičnih sankcija iz čl.4 st. 2 Krivičnog zakonika.

        Odluka o troškovima zasniva se na odredbi čl.226 i 229 ZKP-a i isti se odnose na sudski paušal u iznosu od 20,00 €, a koji iznos je određen prema trajanju i složenosti krivičnog postupka i imovinskim prilikama okrivljenog.

        Sa izloženog odlučeno je kao u izreci presude.

OSNOVNI SUD U BARU
Dana, 19.02.2012.godine 
ZAPISNIČAR,
S U D I J A,
Zorica Ivanović
Nikola Strugar 
PRAVNA POUKA: Protiv ove presude može se izjaviti žalba Višem sudu u
Podgorici u roku od 8 dana od dana prijema prepisa presude. Žalba se predaje
ovom sudu u dva primjerka.  
D.n.a.
- ODT iz Bara,
- okrivljenom,
- u spise.  