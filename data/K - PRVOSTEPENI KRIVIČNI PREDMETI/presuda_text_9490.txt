

                                                                                        **K.br. 251/10          **



U IME CRNE GORE 
OSNOVNI SUD U BARU, sudija Nikola Strugar, sa zapisničarom Zoricom
Ivanović, u krivičnom predmetu protiv okrivljenog K. I,   po optužnici
Osnovnog državnog tužioca u Baru Kt.br.644/09 od 10.06.2010.godine, zbog
krivičnog djela prevara iz čl.244 st.3 u vezi st.1 Krivičnog zakonika u
sticaju sa krivičnim djelom prevara iz čl.244 st.1 Krivičnog zakonika, nakon
glavnog i javnog pretresa održanog dana 24.02.2012.godine u prisustvu
zastupnika optužbe zamjenika ODt iz Bara Mirijane Tanković - Vučinić,
okrivljenog i branioca okrivljenog Z. R. advokata iz P., donio je dana
27.02.2012.godine i istog dana javno objavio  
P R E S U D U 
Okrivljeni, 
K. I. od oca V. i majke R., rodjene N., rodjen ...godine u P., nastanjen u
P. u ul. M, završio srednju školu, nezaposlen, oženjen, bez djece, dobrog
imovnog stanja, osudjen Presudom Osnovnog suda u Podgorici K.br.08/138 od
04.07.2009.godine, zbog krivičnog djela iz člana 239 stav 1 Krivičnog
zakonika, kojom mu je izrečena uslovna osuda i utvrđena kazna zatvora u
trajanju od 30 dana sa rokom provjere od jedne godine i Presudom Osnovnog suda
u Nikšiću K.br.676/09 od 12.03.2010.godine zbog produženog krivičnog djela
prevare iz člana 244 stav 1 u vezi čl.49 Krivičnog zakonika kojom mu je
izrečena novčana kazna u iznosu od 1.800 eura
    K r i v  j e 
Zato što je,  
1. Dana 24.11.2008.godine u P. u namjeri da sebi pribavi protivpravnu
imovinsku korist, lažnim prikazivanjem činjenica, doveo u zabludu oštećenog M.
R. , tvrdeći da se bavi uvozom automobila iz inostranstva, da će oštećenom
nabaviti vozilo marke "Golf" ili "Fijat Bravo", za iznos ne veći od 3.200
eura, povodom čega su zaključili ugovor OV.br.... ovjeren kod Osnovnog suda u
Podgorici dana 24.11.2008.godine, na osnovu kojeg je oštećeni okrivljenom iz
tri navrata predao iznos u vrijednosti 3.150 eura i to prvo iznos od 2.500
eura, potom 500 eura i 150 eura,  
- čime je izvršio krivično djelo prevara iz čl.244 st.3 u vezi st.1 Krivičnog
zakonika,  
2. Dana 03.04.2009.godine oko 15,00 časova u S., Opština B., u namjeri da
sebi pribavi protivpravnu imovinsku korist, lažnim prikazivanjem činjenica,
doveo u zabludu oštećenog B. B., lažno se predstavljajući da je sin B. M. iz
G., dugogodišnjeg prijatelja oštećenog, a potom od istog tražio iznos od 320
eura na pozajmicu radi popravke vozila, koji novac mu je predao oštećeni B.B.,  
- čime je izvršio krivično djelo - prevara iz čl.244 st.1 Krivičnog zakonika,  
Pa mu sud primjenom citiranih zakonskih propisa, te čl. 4, 5, 15, 32, 36, 42 i
48  Krivičnog zakonika i čl. 226, 229 i 374 ZKP-a prethodno utvrdjuje  
- za krivično djelo prevara iz čl.244 st.3 u vezi st.1 Krivičnog zakonika
kaznu zatvora u trajanju od 1 (jedne) godine i 2 (dva) mjeseca  
- za krivično djelo prevara iz čl.244 st.1 Krivičnog zakonika kaznu zatvora u
trajanju od 2 (dva) mjeseca,  
Pa sud okrivljenog  
O S U Đ U J E 
      Na jedinstvenu kaznu zatvora u trajanju od 1 (jedne) godine i 3 (tri) mjeseca.

      Na osnovu čl.239 st.2 ZKP-a obavezuje se okrivljeni da na ime imovinsko pravnog zahtjeva oštećenom M. R. isplati iznos od 3.150 eura, a oštećenom B. B. iznos od 130 eura, u roku od 15 dana po pravosnažnosti presude, pod prijetnjom prinudnog izvršenja.

      Dužan je okrivljeni da na ime troškova krivičnog postupka - sudskog paupala uplati ovom sudu iznos od 30 eura u roku od 15 dana po pravosnažnosti presude, pod prijetnjom prinudnog izvršenja

O b r a z l o ž e n j e 
Optužnicom Osnovnog državnog tužioca u Baru Kt.br.644/09 od 10.06.2010.godine,
koju je zastupnik optužbe precizirala optužnicu na način kao u izreci ove
presude, okrivljenom je stavljeno na teret da je izvršio krivično djelo
prevara iz čl.244 st.3 u vezi st.1 Krivičnog zakonika u sticaju sa krivičnim
djelom prevara iz čl.244 st.1 Krivičnog zakonika, predlažući da sud
okrivljenog oglasi krivim i osudi po zakonu.  
Okrivljeni K. I.  je u svojoj odbrani pred istražnim sudijom naveo da nije
doveo u zabludu oštećenog M. R., i da nije oštećenom rekao da se bavi uvozom
automobila iz inostranstva i da će mu nabaviti vozilo “golf” ili “fijat bravo”
za iznos ne veći od 3.200 eura. Nadalje je naveo da je sa oštećenim M. R.
sačinio kupoprodajni ugovor koji je ovjeren u Podgorici dana 24.11.2008.godine
pod brojem Ov.br.... i da od ranije poznaje oštećenog M. R. i da je od istog
pozajmio novac u iznosu od 3.000 eura, na kamatu, jer su mu pare bile potrebne
zbog ličnih dugova koje je imao namjeru da izmiri. Oštećeni M. R. je navedeni
iznos od 3.000 eura donio u njegovu kuću u toku 2007.godine u ljetnjem period
a da bi navedeni ugovor sačinili nakon godinu dana. Navedeni ugovor je
potpisao iz razloga što mu je oštećeni M. R. rekao da novac koji mu je
pozajmio mora opravdati kod ljudi koji su mu taj novac pozajmili  i rekao mu
da bi zbog toga bilo najbolje da sačine kupoprodajni ugovor, iako je bila samo
u pitanju pozajmica novca na kamatu i nikakva kupovina vozila nije bila u
pitanju. U toku 2008 godine  oštećenom M. R. je vraćao glavnicu duga u par
navrata i to u iznosu od 700 eura, 1.000 eura i 500 eura s tim što mu je
svakog mjeseca isplaćivao iznos od 300 eura kamate i to za period od jula
mjeseca 2007.godine do februara mjeseca 2009.godine, što znači da je oštećenom
M. R. svakako do dana davalja iskaza kod istražnog sudije vratio dva puta veći
iznos od pozajmljenih 3.000 eura. U odnosu na oštećenog B.B. tačno je da se
dana 03.04.2009.godine u Sutomoru istom predstavio kao sin M. B. iz G. koji je
inače dugogodišnji prijatelj B. B. i potom od oštećenog B. B. tražio iznos od
300 eura na pozajmicu radi navodno popravke automobile. Dodao je i to da je
oštećenom B. B. vratio pozajmljeni novac u iznosu od 250 eura do dana davanja
iskaza pred istražnim sudijom, i obećao da će mu iznos od još preostalih  50
eura vratiti do kraja mjeseca kako se i dogovorio sa oštećenim B. B.  
      Na glavnom pretresu je naveo da ostaje pri svemu kao u istrazi u odnosu na M. R., i dodao da je od oštećenog M. R. navedeni novac uzeo na kamatu jer mu je novac bio potreban radi liječenja u Beogradu, a te a mu je ovaj novac oštećeni M. R. davao iz više rata i to iz dva tri puta, i takođe dodao da ga je oštećeni M. R. prijavio policiji tek nakon jedne godinu i šest mjeseci od potpisivanja njihovog međusobnog ugovora. Okrivljeni je nadalje u svojoj odbrani na glavnom pretresu za razliku od istražnog postupka  odnosu na oštećenog  B. B. naveo je da  nije tražio od nikoga pa ni od oštećenog B.B.  novac Baru niti je uzeo navedeni novac od bilo koga. Razlike u kazivanju izmedju ranije datog iskaza pred istražnim sudijom kada je rekao da se dana 03.04.2009.godine u Sutomoru oštećenom B. B. predstavio kao sin B. M., koji je inače dugogodišnji prijatelj B. B., i potom od istog uzeo novac u iznosu od 300 eura, za navodno popravku vozila, i danas kada je na pretresu rekao da to uopšte nije uradio, okrivljeni razlike u kazivanju pojašnjava time da ga je u prethodnom postupku bio strah od policijei da je iz tog razloga dao takav iskaz u istrazi, a na pitanje suda da je iskaz u istrazi dat pred istražnim sudijom odgovorio dag a pred istražnim sudijom nije bilo strah da navede sve ono što se dešavalo. U tom period je koristio više mobilnih telefona a za broj telefona …naveo da je moguće da je to bio njegov broj mobilnog telefona.

      Na glavnom pretresu od 19.04.2011.godine naveo je da je ugovor zaključen između njega i oštećenog M.R otkucao neki drug M. i da je oštećenom M. R. da bi na glavnom pretresu od 10.11.2011.godnine naveo da je pošao preko puta Osnovnog sud u Podgorici kod jednog advokata koji mu je otkucao sadržinu ovog ugovora sa kojim je prije potpisivanja bio detaljno upoznat. Dodao je da mu novac ošećeni M.R. predao u njegovoj kući, a kada mu je vraćao novac u lokalima nije sastavljana nikakva potvrda, a ne može se izajasniti je li bilo svejdoka.

U dokaznom postupku sud je na saglasan predlog stranaka pročitao iskaz
svjedoka-oštećenog B.B. sa zapisnika iz istražnog postupka od
10.05.2010.godine i sa glavnog pretresa od 19.04.2011.godine,  na saglasan
predlog stranaka pročitao iskaz svjedoka-oštećenog M. R. sa zapisnika iz
istražnog postupka od 10.05.2010.godine i sa glavnog pretresa od
10.11.2011.godine, na saglasan predlog stranaka pročitao iskaz svjedoka B.M.
sa zapisnika iz istražnog postupka od 10.05.2010.godine i sa glavnog pretresa
od 19.04.2011.godine, pročitao je orginal ugovor ovjeren dana ... pred
Osnovnim sudom u Podgorici pod brojem Ov.br.4..., dopis pošte C G broj ... od
07.10.2011.godine, dopis C T broj ... od 03.02.2012.godine, pročitao dopis od
C od 12.12.2011.godine, pročitao obavještenje vještaka P B od
15.02.2012.godine i izvršio uvid izvod iz kaznene evidencije za okrivljenog UP
PJ P od 09.12.2011.godine.  
Sud je donio rješenje da se u dokaznom postupku neće saslušavati svjedok
policijski službenik M.Ž, i da se neće provoditi vještačenje putem vještaka
telekomunikacione struke P.B., te je ujedno ovaj sud opozvao ova rješenja
obzirom da je činjenično stanje u dovoljnoj mjeri utvrdjeno, a uz to C. T. je
dostavio na zahtjev ovog suda da nije u mogućnosti da dostavi podatke vezano
za tel broj ... na dan 03.04.2009.godine jer C. T. ne posjeduje tražene
podatke obzirom da se radi o saobraćaju ostvarenom u 2009.godine te da je
navedeni telefonski broj pripejd koji nije registrovan, a uz to vještak
telekomunikacione struke P. B. je dostavio ovom sudu obavijest da nije u
mogućnosti da dostavi podatke vezano za komunikaciju traženog broja na dan
03.04.2009.godine jer iste podatke nemaju, a dostavljeni CD koji se nalazi u
spisima predmeta nije CD koji govori o komunikaciji tog broja telefona.  
Svjedok B. B. je u istražnom postupku u bitnom naveo da je dana
03.04.2009.godine oko 15,00 časova sa svojom suprugom M., pošao u Sutomore u
dječiji vrtić da preuzme unuče, da je njegova supruga bila na nekih 2 - 3
metra od njega kada mu je prišao neki crni, krupan momak i upitao ga "poznaješ
li me", da nije mogao da prepozna tog momka pa je u jednom momentu
pretpostavio i pitao ga da li je sin B.M. iz Kotora a on je odgovorio da
jeste. Prišao je sa njim svojoj supruzi i tada joj se ovaj momak obratio
poljubio njegovu suprugu i pitao je da li ga poznaje, a da ga njegova supruga
nije prepoznala, te je svojoj supruzi rekao da je to sin B. M. Taj momak je
kazao da mu se auto pokvarilo, te da je isto ostavio kod majstora na ulaz u
Bar, te da mu treba novac za popravku tog auta, a da će mu novac vratiti
njegov otac. Inače B. M. je Kotora i prijatelji su iz sela i bilo mu je
zadovoljstvo da u takvoj situaciji pomogne sinu svog prijatelja. Pozvao ga je
da dodje kod njih u Sutomore, gdje im je ovaj momak pomogao da unesu neke
stvari u kuću, a potom je od supuge tražio novac od 300 eura, a zatim je sa
ovim momkom u Sutomore pošao na mjesto gdje su se sastali te mu u vozilu
predao 300 eura i 20 eura koje je imao kod sebe. Ponudio je ovom momku da ga
poveze do servisa, ali isti je rekao da nije potrebno. Ovaj momak je tražio
broj telefona koji mu je izdiktirao i zamolio ovog momka da ga pozove da bi
provjerio da li je dobro izdiktirao svoj broj telefona što je ovaj momak i
uradio tako da mu je u telefonu ostao ukucan broj telefona ovog momka. Kada se
vratio kući počeo je razgovor sa svojom suprugom i počeo da sumnja i pozvao A.
B. iz K. koji živi u blizini B. M. i tada je shvato da po opisu ovaj momak
kojem je dao novac ne odgovara sinu B. M. Pozvao je odmah ovog momka koji mu
se predstavio da je sin M. i isti mu je rekao da mu je vozilo popravljeno i da
putuje kući, a nakon nekih pola sata ga je ponovo pozvao ali telefon nije bio
u funkciji. Odlučio je da slučaj odmah prijavi policiji i pozvan je bio u
policiji negdje u decembru 2009.godine, a negdje u decembru 2009.godine taj
momak ga je sam kontaktirao putem telefona i rekao mu da će mu vratiti sav
novac koji mu je uzeo, te je u dva navrata od ovog momka putem pošte dobio
iznos od ukupno 170 eura. Kao oštećeni nije se pridružio krivičnom gonjenju
protiv okrivljenog, ali je postavio imovinsko pravni zahtjev u iznos od 150
eura jer mu je od ukupno 320 eura vraćeno samo 170 eura.  
Na glavnom pretresu oštećeni B. B. je ostao pri svom iskazu u istražnom
postupku, i dodao da prisutnog okrivljenog u sudnici ne može da prepozna kao
lice koje mu se se lažno predstavilo kao sin njegovog prijatelja M. iz K. i
koje mu je uzelo 320 eura navodno za popravku vozila od kojih je 170 eura
vratio u decembru 2010.godine, obzirom da ga je video samo jednom u životu.
Prilikom poziva od strane tog lica nakon što mu  je predao novac na njegov
mobilni telefon broja ...  se ukucao broj telefona tog momka a to je broj ...,
koji broj je prijavio policiji. Upoznali su se na način što je to lice prvo
prišlo, pružilo mu ruku i pitalo ga "Da li me poznaješ", te ga je ga pitao
”Jesi li ti sin B. M.”, a on je rekao da jeste, tako je počeo razgovor izmedju
njega i tog lica, a prvi je sam pomenuo ime B.M., ali je ipak to lice dalo
potvrdan odgovor na pitanje "da li si ti sin B.M.". Kao oštećeni nije se
pridružio krivičnom gonjenju protiv okrivljenog, ali je postavio imovinsko
pravni zahtjev u iznos od 150 eura jer mu je od ukupno 320 eura vraćeno samo
170 eura.  
Svjedok oštećeni M. R.je u isražnom postupku naveo da radi u osiguravajućem
društvu D. G. u P. Negje početkom novembra mjeseca 2008.godine u ovo društvo
je došao okrivljeni K.I. radi zaključenja polise, ta je u razgovoru sa ovim
klijentom saznao da se isti radi sa uvozom polovnih vozila iz inostranstva i
tada mu je okrivljeni ponudio da će mu nabaviti neko auto za povoljnu cijenu
od najviše 3.200 euura, a da to po mogućnosti bude Golf ili Bravo. Nakon nekih
mjesec dana ga je okrivljeni pozvao, konaktirao i kazao da postoji mogućnost
da za navedeni iznos od 3.200 eura pribavi Fijat  Bravo te da je potrebno da
mu preda iznos od 2.500 eura koje vozilo se navodno nalazi u Njemačkoj.
Pristao je na to, s tim što je tražio da se zaključi ugovor da mu je isplatio
taj novac, to je tako i bilo, pa je ugovor ovjeren pred Osnovnim sudom u
Podgorici. Nakon izvjesnog vremena ponovo ga je kontaktirao okrivljeni K.I. i
rekao mu da je došlo vozilo u Bar te da se nalazi na Carinu, te da mu je
potrebno da mu isplati još 500 eura, koje mu je isplatio bez ikakve
priznanice. Takodje nakon par dana mu je okrivljeni rekao da mu treba još 150
eura radi registracije, a čak ga je i pitao da li želi neke posebne tablice
jer on to može da završi. Predao mu je takodje i ovih 150 eura bez priznanice
ne sumnjajući u radnje koje treba da preduzme okrivljeni. Nakon toga su
nastali problemi jer je svaki sledeći kontakt okrivljeni odlagao isporuku
vozila uz razna obrazloženja povodom uvoza i carine, pa je stoga negdje krajem
januara 2009.godine odlučio da mu traži novac jer mu je bilo jasno da mu vozlo
neće predati, a okrivljeni mu je i nakon tog odlagao vraćanje novca, što je
trajalo nekih dva mjeseca i od tada više nije mogao da stupi u kontakt sa
njim, jer mu telefon nije bio u funkciji, a često ga je pozivao sa drugih
brojeva telefona. Ovaj slučaj nije htio da prijavljuje policiji sve do
trenutka kada ga je kontaktirala U.P i to aprila 2009.godine radi
identifikacije lica kojeg je zvao sa svog broja telefona te je policiji dao
podatke. Pridružio se krivičnom gonjenju i postavio imovinsko pravni zahtjev u
iznosu od 3.150 eura.
Na glavnom pretresu svjedok-oštećeni M.R. do detalja  je ostao pri svom iskazu
datom u istražnom postupku i dodao da desetak dana prije nego što je ovjeren
ugovor pred Osnovnim sudom u Podgorici, okrivljeni je došao da se raspita
vezano za životno osugiranje u D.G u P., gdje oštećni radi sa višom ekonomskom
stručnom spremom, negdje početkom novembra 2008.godine, i zaključivao neku
polisu osiguranja, kada je prvi put video okrivljenog, tada se okrivljeni
informisao kako ide polisa za putno osiguranje i predočio mu da se bavi
prodajom vozilu i to uveznih iz inostranstva, da nema firmu već za svoje
prijatelje uvozi vozila iz inostranstva i na taj način zarađuje, i tada je u
tom razgovoru prihvatio da mu okrivljeni nabavi vozilo. Obrziom da mu je
supruga bila u rizničnoj trudnoći i da je nosila blizance, vozilo mu je bilo
potrebno. Dana kad je zaključen ugovor pred Osnovnim sudom u Podgorici sastao
se sa okrivljenim po prethodnom dogovoru i na insistiranje okrivljenog otišli
su  preko puta suda u jednu fotokopirnicu i okrivljeni je diktirao taj ugovor
jer je imao iskustva u tome, potpisali su taj ugovor i ovjerli ga u sud. Kada
su izašli iz suda predao je okrivljenom 2.500 eura. Poslije desetak dana
okrivljeni ga je pozvao telefon i rekao mu da je došao iz Njemačke i da se
nalazi u Baru tj da se vozilo nalazi u Baru i da mu trebaju pare za carinu a
radi se o vozilu Fijat Bravo i tražio mi još 500 eura. Došao je kod ispred
firme u Podgorici i tu mu predao iznos od 500 eura i nakon toga sjutradan mu
je tražio 150 eura za registraciju tog vozila i još ga pitao da li želi da
neke posebne tablice za vozilo. I ovih 150 eura predao je okrivljenom ispred
svoje firme i to sjutradan nakon što sam mu predao 500 eura. Više puta je zvao
telefonom okrivljenog poslijue toga  i dobijao razna objašnjenja, u
medjuvremenu je dobio dvoje djece tako da se nije puno zalagao za ovaj novac,
i nakon godinu dana od tada pozvala ga policija i interesovala se o tome sa
kog broja telefona je imao telefonsku komunikaciju sa okrivljenim, što je
istima saopštio, a kojeg broja se na glavnom pretresu nije mogao sjetiti.  
Svjedok B. M. je u istražnom postupku navela da se ova dogadjaj desio
03.04.2009.godine oko 15,00 časova, da je tog dana bila sa svojim suprugom
B.B. po unuku u vrtić u Sutomore, kada se vratila sa unukom vidjela je ispred
vrtića svog supruga kako stoji sa jednim krupnijim momkom, te je suprug upitao
da li ga poznajem, što ona nije mogla da uradi, pa joj je suprug rekao "To je
sin B. M.", koji je prijatelj njenog supruga. Tom prilikom taj momak im je
rekao da mu se pokvarilo auto, pa su ga poveli u kuću u Sutomore i kada su
istog ispratili iz kuće predala je svom suprugu 300 eura da bi pomogli djetetu
svog prijatelja. Njen suprug je kada se vratio kući pozvao je B. A. iz K.
koji poznaje sina B. M. i po opisu shvatili su da se ovaj momak lažno
predstavio. Negdje u decembru mjesecu putem telegrafa su dobili novac u iznosu
od 170 eura i to prvi put 120 eura, a drugi put 50 eura.
Na glavnom pretresu je ostala pri svom iskazu iz istražnog postupkA s tim što
je dodala da ne može prepoznati prisutnog okrivljenog kao lice koje je
prevarilo njenog supruga i koje je dana 03.04.2009.godine došlo u njihovu kuću
i koji je uzeo od njenog supruga  supruga 320 eurai dodala da je broj telefona
njjenog supruga je … .  
      Iz ugovora zaključenog izmedju okrivljenog i oštećenog R. M. koji ugovor je ovjeren dana ....godine pred Osnovnim sudom u Podgorici OV.br. ... od ....godine, proizilazi da su okrivljeni i oštećeni R. M. zaključili ugovor radi kupovine vozila Fijat bravo ili Golf III, i da je oštećeni M. R. dana 24.11.2008.godine predao okrivljenom iznos od 2.500 eura, te da ukupna cijena vozila sa registracijom ne može preći iznos od 3.200 eura, a okrivljeni je dužan vozilo dovesti u roku od 11 dana odnosno do 06.12.2008.godine.

      Iz dopisa P. CG br.... proizilazi da je isplatu telegrafske uplatnice na ime oštećenog B.B P. nema u svojoj evidenciji za zatraženi period odnosno za decembar 2010.godine, obzirom da se podaci čuvaju šest mjeseci ne računajući mjesec u kojem je telegram primljen tako da tražene podatke i da je postojala isplata ne mogu dostaviti.

      Iz dopisa C.T. od 12.12.2011.godine br. … proizilazi da su dostavili CD sa treženim podacima od ovog suda.

       Iz dopis C T broj  … od 03.02.2012.godine, proizilazi da C T  ne posjeduje podatke vezano za saobraćaj telefonskog broja ... za dan 03.04.2009.godine, obzirom da se radi o ostvarenom saobraćaju u 2009.godini, a radi se o telefonskom putu pripeid koji nije registrovan.

Iz izvoda iz KE za okrivljenog UP PJ P. br..... od 09.12.2011.godine
proizilazi da je okrivljeni osudjen Presudom Osnovnog suda u Podgorici
K.br.08/138 od 04.07.2009.godine, zbog krivičnog djela iz člana 239 stav 1
Krivičnog zakonika, kojom mu je izrečena uslovna osuda i utvrđena kazna
zatvora u trajanju od 30 dana sa rokom provjere od jedne godine i Presudom
Osnovnog suda u Nikšiću K.br.676/09 od 12.03.2010.godine zbog produženog
krivičnog djela prevare iz člana 244 stav 1 u vezi čl.49 Krivičnog zakonika
kojom mu je izrečena novčana kazna u iznosu od 1.800 eura.  
      Ocjenom izvedenih dokaza utvrdjeno je da je okrivljeni izvršio krivično djelo prevara iz čl.244 st.3 u vezi st.1 Krivičnog zakonika u sticaju sa krivičnim djelom prevara iz čl.244 st.1 Krivičnog zakonika, u vrijeme, mjesto i na način kako je to precizirano u izreci presude.

Naime, okrivljeni je dana 24.11.2008.godine u P. u namjeri da sebi pribavi
protivpravnu imovinsku korist, lažnim prikazivanjem činjenica, doveo u zabludu
oštećenog M. R., tvrdeći da se bavi uvozom automobila iz inostranstva, da će
oštećenom nabaviti vozilo marke "Golf" ili "Fijat Bravo", za iznos ne veći od
3.200 eura, povodom čega su zaključili ugovor OV.br. ovjeren kod Osnovnog suda
u Podgorici dana 24.11.2008.godine, na osnovu kojeg je oštećeni okrivljenom iz
tri navrata predao iznos u vrijednosti 3.150 eura i to prvo iznos od 2.500
eura, potom 500 eura i 150 eura.  
Ovakvo utvdjeno činjenično stanje proizilazi iz iskaza svjedoka oštećenog M.
R, koji je po nalaženju ovog suda na detaljan način opisao ovom sudu ne
mijenjajući svoj iskaz kako u istražnom postupku tako i na glavnom pretresu da
je radio u životno osiguranje D G u P, da je došao okrivljeni i kada ga je
prvi put vidio i raspitivajući se za neku polisu predočio oštećenom da se bavi
prodajom vozila uvezenih iz inostranstva, da nema firmu i da na taj način
zaradjuje i da je u tom razgovoru prihvatio da mu okrivljeni pribavi vozilo,
te je nakon toga pred Osnovnim sudom u Podgorici na insistiranje okrivljenog
zaključio sa istim ugovor i predao istom tog dana 24.11.2008.godine iznos od
2.500 eura, a dogovor sa okrivljenim je bio da mu pribavi Fijat bravo ili Golf
III do 3.200 eura zajedno sa ragistracijom i carinom. Nakon desetak dana
okrivljeni ga je pozvao telefonom i rekao mu je došlo vozilo iz Njemačke i da
se nalazi na Carini u Baru i tražio mu još 500 eura, da je okrivljeni došao
ispred njegove firme i predao mu iznos od 500 eura i nakon toga sjutradan mu
tražio još 150 eura za registraciju tog vozila i još ga pitao da li traži neke
posebne tablice, a takodje ovih 150 eura je predao ispred svoje firme u
Podgorici i to sjutadan nakon što mu je predao prethodnih 500 eura. Iskaz
svjedoka oštećenog M. R sud je prihvatio kao istinit i uvjerljiv. Nadalje,
iskaz svjedoka oštećenog saglasan je i sa ugovorom zaključen izmedju
okrivljenog i oštećenog R. M. koji je ovjeren dana 24.11.2008.godine pred
Osnovnim sudom u Podgorici OV.br.... od 24.11.2008.godine, iz kojeg proizilazi
da su okrivljeni i oštećeni R.M zaključili ugovor radi kupovine vozila Fijat
bravo ili Golf III, i da je oštećeni M. R. dana 24.11.2008.godine predao
okrivljenom iznos od 2.500 eura, te da ukupna cijena vozila sa registracijom
ne može preći iznos od 3.200 eura, a okrivljeni je dužan vozilo dovesti u roku
od 11 dana odnosno do 06.12.2008.godine.  
U odnosu na krivično djelo prevare iz čl.244 st.3 u vezi st.1 Krivičnog
zakonika učinjenog na štetu oštećenog M.R., okrivljeni se branio time da je od
oštećenog M.R. pozajmio novac u iznosu od 3.000 eura u toku 2007.godine, na
ime kamate i da je novac predat u kući okrivljenog, i da je plaćao oštećenom
iznos od 300 eura na ime kamate, a isto tako u vraćao i dio glavnice iz više
puta i to sve do 2009.godine, da je ugovor koji je ovjeren u Osnovnom sudu u
Podgorici pod brojem OV.br.... od 24.11.2008.godine, potpisao iz razloga jer
je oštećeni M. R. rekao da novac koji mu je pozajmio mora opravdati kod ljudi
koji su novac pozajmili oštećenom M. R., dodajući da ga je M.R prijavio
policiji nakon godinu i šest mjeseci od potpisivanja ugovora, takodje je dodao
da kada je oštećenom vraćao novac nije sastavljana nikakava potvrda, a nije
mogao da se izjasni da li je bilo svjedoka očevidaca kada je predavao istom
novac.  
Ovakva odbrana okrivljenog je po nalaženju ovog suda neosnovana, nelogična i
usmjerena na izbjegavanje krivično pravne odgovornosti a ovo iz raloga jer je
okrivljeni tokom postupka iznio različita kazivanja u pojedinim navodima svoje
odbrane od toga kada je u istrazi rekao da je ugovor kritičnog dana zaključen
izmedju njega i oštećenog M. R. otkucao neki drug oštećenog, da bi na glavnom
pretresu naveo da je lično pošao preko puta Osnovnog suda u Podgorici kod
jednog advokata koji mu je otkucao sadržinu ovog ugovora, a takodje po
nalaženju ovog suda njegov iskaz nije bio uvjerljiv obzirom da nije naveo ni
jednog svjedoka kao očevidca koji bi mogao potvrditi njegovu odbranu da je
novac uzeo na kamatu, te da nije bilo ni jednog svjedoka očevidca koji bi
prenio ovom sudu da je novac vraćan iz više navrata oštećenom na ime kamate,
kao i dio glavnica kako je to tvrdio okrivljeni.  
Pored toga odbrana okrivljenog po nalaženju ovog suda je u cjelosti opovrgnuta
iskazom svjedoka oštećenog koji je do detalja bio dosledan u svom iskazu kako
u istražnom postupku i na glavnom pretresu u svojim tvrdnjama da mu je
okrivljeni rekao da se bavi uvozom automobila da će mu nabaviti vozilo iz
inostranstva zbog čega je i dana 24.11.2008.godine pred Osnovnim sudom u
Podgoricu zaključen medjusobni ugovor medju njima i ovjeren, kojeg dana je
oštećeni M. R. predao okrivljenom iznos od 2.500 eura, da bi ga nakon deset
dana okrivljeni zvao i rekao mu da mu je vozilo na carinu tražeći mu još 500
eura, koji iznos mu je oštećeni predao ispred firme u Podgorici gdje radi, a
sjutradan ponovo ga pozvao okrivljeni i tražio mu još 150 eura za registraciju
pitajući ga da li ima posebnu želju za broj reg. tablica koji iznos od 150
eura mu takodje predao sjutradan ispred svoje firme.  
Sud je cijenio i navode branioca okrivljenog da je mjesna nadležnosti u ovom
krivičnom predmetu Osnovni sud u Podgorici a ne u Baru, ali je imao u vidu da
se Osnovni sud nakon što optužnica stupi na pravnu snagu ne može oglasiti
mjesno nenadležnosti niti stranke mogu isticati prigovor mjesne nenadležnosti
shodno čl.35 st.3 ZKP-a, a sud je takodje imao u vidu da se branilac
okrivljenog do stupanja na snagu optužnice i prije toga u svom prigovoru na
optužnicu nije pozivao ni prigovarao mjesnoj nadležnosti ovog suda. Uz ovo
takodje odbrana okrivljenog je opovrgnuta i ugovorom zaključenim izmedju
okrivljenog i oštećenog M.R dana 24.11.2008.godine pred Osnovnim sudom u
Podgorici čija sadržina ugovora upravo potvrdjuje navode oštećenog M. R.  
Nadalje, okrivljeni je dana 03.04.2009.godine oko 15,00 časova u Sutomoru,
Opština Bar, u namjeri da sebi pribavi protivpravnu imovinsku korist, lažnim
prikazivanjem činjenica, doveo u zabludu oštećenog B. B, lažno se
predstavljajući da je sin B. M iz G., dugogodišnjeg prijatelja oštećenog, a
potom od istog tražio iznos od 320 eura na pozajmicu radi popravke vozila,
koji novac mu je predao oštećeni B. B.  
      Ovakvo utvrdjeno činjenično stanje proizilazi prije svega iz iskaza okrivljenog datog u istražnom postupku, koji je u svojoj odbrani prizano da je oštećenom B.B dana 03.04.2009.godine u Sutomoru predstavio se kao sin M. B iz G, i potom od oštećenog B.B tražio i uzeo iznos od 300 eura na pozajmicu radi navodno popravke automobila. Utvrdjeno činjenično stanje proizilazi i iz iskaza svjedoka oštećenog B.B, čiji iskaz je ovaj sud prihvatio kao istinit, uvjerljiv i pouzdan, a koji je kako u istražnom postupku tako i na glavnom pretresu ne mijenjajući svoj iskaz do detalja prenio ovom sudu kako je dana 03.04.2009.godine oko 15,00 časova, sa svojom suprugom M.B. bio u Sutomoru u dječiji vrtić da preuzmu svoje unuče, da je njegova supruga bila na par metara udaljena od njega kada mu je prišao kako je rekao njemu nepoznati momak -okrivljeni i uputao ga "Poznaješ li me", pa je u jednom momentu pretpostavio i pitao okrivljenog da li je sin B. M. iz K., na šta je okrivljeni potvrdno odgovorio pa je prišao sa okrivljenim svojoj supruzi, a okrivljeni je poljubio njegovu suprugu i pitao je da li ga poznaje, a njegova supruga nije mogla istog prepoznati pa je rekao supruzi da se radi o sinu B. M. Tom prilikom okrivljeni je saopštio da mu se pokvarilo auto, te da je isto ostavio kod majstora na ulaz u Bar te da mu treba novac za popravku tog vozila, a da će novac vratiti njegov otac. Oštećeni B. B je nadalje naveo da je inače B. M. gradonačelnik iz K. i dugogodišnji njegov prijatelj i bilo mu je zadovoljstvo da pomogne sinu svog prijatelja. Pozvao je okrivljenog da podje kod njih u kuću u Sutomore gdje im je okrivljeni pomogao da unesu neke stvari, a potom je od supruge tražio 300 eura, a zatim je okrivljenog povezao vozilom do mjesta gdje su se sastali i u vozilu mu predao 300 eura koje je uzeo od supruge i 20 eura koje je imao kod sebe. Okrivljeni je tražio broj telefona koji mu je izdiktirao i zamolio ovog momka da ga pozove da bi provjerio da li je dobro okrivljenom izdiktirao broj telefona, tako da je broj okrivljenog ... ostao ucrtan na mobili telefon svjedoka oštećenog B. B. …. Kada se vratio kući počeo je u razgovoru sa svojom suprugom da sumnja da li je okrivljeni sin B.M. i pozvao svog rodjaka iz K. A. B. i koji poznaje sina B.M i po opisu sina B.M. saznao da je prevaren. Slučaj je prijavio policiji i negdje u decembru 2009.godine pozvan od strane policije i nakon toga pozvao ga je okrivljeni i putem pošte mu uplatio ukupno 170 eura i ostao mu dužan još 150 eura.

      U saglasnosti sa iskazom svjedoka oštećenog B.B. stoji i iskaz svjedoka njegove supruge B. M., koja je takodje prenijela ovom sudu, što je sud prihvatio, da je dana 03.04.2009.godine oko 15,00 časova bila sa svojim suprugom oštećenim B.B. u Sutomore kako bi preuzeli svog unuka iz vrtića te joj je prišao njen suprug kada se vratila sa unučetom i pitao je da li poznaje istog i saopštio joj da je to sin B. M. prijatelja njenog supruga, te je tom prilikom okrivljeni u njenom prisustvu rekao da mu se pokvarilo auto zbog čega su ga poveli u kuću u Sutomore i kada su ispratili istog iz kuće predala je svom suprugu 300 eura kako bi pomogao okrivljenom odnosno sinu njihovog prijatelja. Nakon povratka obzirom da je njen suprug B. B. prebacio okrivljenog na mjesto gdje su se sastali, pozvao je svog rodjaka B.A. koji je prijatelj sina B.M i shvatio je da je prevaren. A negdje u decembru mjesecu putem telegrafa dobili su novac u iznosu od 170 eura.

      Sud je imao u vidu da oštećeni B. B. i njegova supruga B. M. na glavnom pretresu nijesu mogli prepoznati okrivljenog kao lice koje je kritične prilike uzelo novac od B.B, prethodno se predstavljajući kao sin B.M., njihovog dugogodišnjeg prijatelja, ali imajući u vidu da je okrivljeni u istražnom postupku na zapisniku pred istražnim sudijom priznao da se okrivljenom B. B. dana 03.04.2009.godine u Sutomoru predstavio kao sin B.M. iz G. a potom od oštećenog tražio novac na pozajmicu radi navodno popravke automobila, ovaj sud nije imao dileme da je okrivljeni upravo lice koje se lažno predstavilo kritične prilike oštećenom B. B. i od njega uzeo novac na pozajmicu radi navodne popravke automobila.

      Obzirom da je oštećenom B.B. novac vraćen nakon što je slučaj prijavio policiji, ovaj sud nalazi da se činjenica što je okrivljeni vratio dio novca od 170 eura nije bila od uticaja na drugačije presudjenje ovog suda.

      Okrivljeni je u istražnom postupku priznao da je uzeo od oštećenog B.B.iznos od 300 eura kritične prilike, ali je ovaj sud našao da se radilo o iznosu od 320 eura, jer je oštećeni B.B. prenio ovom sudu da je tog dana 03.04.2009.godine predao iznos od 300 eura koje mu je dala supruga, kao i 20 eura koje je imao kod sebe.

      Sud je cijenio i odbranu okrivljenog u kojoj je na glavnom pretresu negirao činjenicu da se dana 03.04.2009.godine oko 15,00 časova u Sutomoru lažno predstavio kao sin B. M. iz Sutomora oštećenom B. B. i negirao činjenicu da je od istog uzeo bilo kakav novac, navodeći da to nije bio on.

      Sud je cijeneći ovakvu odbranu okrivljenog našao da je ista neosnovana i usmjerena na izbjegavanje krivično pravne odgovornosti, iz razloga što su svjedok oštećeni B. B. i njegova supruga B.M. u cjelosti opovrgnuli odbranu okrivljenog sa glavnog pretresa i prenijeli ovom sudu kako se kada i na koji način okrivljeni od oštećenog B. B. uzeo 320 eura, predstavljajući se kao sin B. M., a koji novac mu je navodno trebao radi popravke automobila. Nadalje, i sam okrivljeni je u istražnom postupku prizano da je od B.B. uzeo novačni iznos od 300 eura i da se predstavio oštećenom B. B. kao sin B.M., radi navodno popravke automobila. Sud je imao u vidu i činjenicu da je okrivljeni u odnosu na krivično djelo koje je izvršeno prema oštećenom B.B. različito kazivao u istražnom postupku u odnosu na iskaz dat na glavnom pretresu, obzirom da je u istrazi priznao da je dana 03.04.2009.godine u Sutomoru predstavljajući se kao sin B. M. dugogodišnjeg prijatelja B.B. uzeo od njega kako je rekao 300 eura na pozajmicu radi navodno popravke automobila, a na glavnom pretresu negirao te činjenice, dok je različitosti u iskazima pojasnio time da ga je u istražnom postupku bilo strah od policije, da bi na pitanje suda i predočavanje okivljenom da je iskaz dao pred istražnim sudijom ovog suda okrivljeni naveo da ga od istražnog sudije nije bilo strah da prenese istom sve ono što se dešavalo, koje različitosti su po nalaženju ovog suda neprihvatljive, nelogične i neuvjerljive.

      Činjenica što je oštećeni B. B. prvi pomenuo B. M. dugogodišnjeg svog prijatelja nije bila od uticaja za drugačije presudjenja po nalaženju ovog suda obzirom da je okrivljeni prvi prišao oštećenom B. B. i upitao ga "pozaješ li me", a nakon što je oštećeni okrivljenog pitao "jesi li ti sin B. M." potvrdno odgovorio i nakon toga kada je došla supruga oštećenog B. B. predstavljajući okrivljenog kao sina Boška Mačića poljubio suprugu oštećenog B. B. a zatim otišao kod njih u kuću, a u medjuvremenu tražio i novac jer mu se navodno pokvarilo auto, te prihvatio da ga oštećeni B.B.prebaci do Sutomora do mjesta gdje su se sastali a zatim od istog uzeo novac u iznosu od 320 eura i sve to kao sin B. M.,  što je sud utvrdio iz iskaza svjedoka oštećenog B. B. onda za ovaj sud nije bilo dileme da se okrivljeni dana 03.04.2009.godine oko 15,00 časova u Sutomoru, u namjeri da sebi pribavi protivpravnu imovinsku korist lažnim prikazivanjem činjenice doveo u zabludu oštećenog B. B. lažno se predstavljajući kao sin B. M. iz G., dugogodišnjeg prijatelja oštećenog, a potom od istog uzeo iznos od 320 eura, radi navodne popravke vozila.

      Ovaj sud je imao u vidu i to da je okrivljeni nakon 03.04.2009.godine oštećenom B. B. u decembru mjesecu 2009.godine vratio dio novca, ali imajući u vidu da je oštećeni B.B. odmah nakon 03.04.2009.godine prijavio slučaj policiji, ova činjenica je bila bez uticaja na drugačije presudjenje.

Cijeneći psihički odnos okrivljenog prema izvršenim krivičnim djelima, bliže
navedenim u izreci presude, sud nalazi da je isti postupao sa direktnim
umišljajem, odnosno bio svjestan svojih djela i htio njihovo izvršenje.  
Sud je prilikom odlučivanja o vrsti i visini krivične sankcije, imao u vidu
sve okolnosti na strani okrivljenog koje su značajne za njen izbor i visinu, u
smislu člana 42 Krivičnog zakonika, pa je od olakšavajućih okolnosti, na
strani okrivljenog našao da je su isti mlađe lice, da je oženjen, da se
oštećeni B. B. nije pridružio krivičnom gonjenju, dok je od otežavajućih
okolnosti na strani okrivljenog našao da je isti osudjen Presudom Osnovnog
suda u Podgorici K.br.08/138 od 04.07.2009.godine, zbog krivičnog djela iz
člana 239 stav 1 Krivičnog zakonika, kojom mu je izrečena uslovna osuda i
utvrđena kazna zatvora u trajanju od 30 dana sa rokom provjere od jedne godine
i Presudom Osnovnog suda u Nikšiću K.br.676/09 od 12.03.2010.godine zbog
produženog krivičnog djela prevare iz člana 244 stav 1 u vezi čl.49 Krivičnog
zakonika kojom mu je izrečena novčana kazna u iznosu od 1.800 eura, pa je sud
okrivljenom shodno čl.48 Krivičnog zakonika, obzirom da se radi o sticaju
krivičnih djela, prethodno utvrdio za krivično djelo prevara iz čl.244 st.3 u
vezi st.1 Krivičnog zakonika kaznu zatvora u trajanju od 1 (jedne) godine i 2
(dva) mjeseca, a za krivično djelo prevara iz čl.244 st.1 Krivičnog zakonika
kaznu zatvora u trajanju od 2 (dva) mjeseca i okrivljenom izrekao jedinstvenu
kaznu zatvora u trajanju od jedne godine i tri mjeseca, nalazeći da će se u
konkretnom slučaju ostvariti svrha kažnjavanja iz člana 32 Krivičnog zakonika
u okviru opšte svrhe izricanja krivičnih sankcija iz čl.4 st.2 KZ.  
      Sud je cijenio i ostale provedene dokaze i to dopis Telekoma CG koji je prvo dostavio CD-e, što proizilazi iz dopisa od 12.12.2011.godine, da bi u svom kasnijem dopisu od 03.02.2012.godine naveo da nema podatke vezano za saobraćaj telefonskog broja ...na dan 03.04.2009.godine, obzirom da se radi o ostvarenom saobraćaju u 2009.godini, a takodje da se radi o telefonskom broju koji nije registrovan, a uzimajući u obzir da CD sa dostavljenim podacima nije CD koji se odnosi na saobraćaj traženog telefonskog broja zbog čega je ujedno i opozvao rješenje o vještačenju vještaka telekomunikacione struke, a cijenio je takodje i dopis Pošte iz kojeg proizilazi da nijesu mogli dostaviti ovom sudu podatak da li je bilo kakvih uplata u Pošti CG na ime ... u decembru 2010.godine, jer se podaci čuvaju samo šest mjeseci, iz kojih razloga je sud našao da su ovi dokazi bez uticaja za drugačije presudjenje.

Shodno čl.239 st.2 ZKP-a okriviljeni se obavezuje da oštećenom M. R radi
ostvarivanja imovinsko pravnog zahtjeva isplati iznos od 3.150 eura, dok se
okrivljeni obavezuje da oštećenom B.B. isplati iznos od 150 eura. U osnovu na
oštećenog B. B.ovaj sud je našao da je okrivjeni od uzetih 320 eura istom
vraćeno 170 eura, tako da okrivljeni na ime imovinsko pravnog zahtjeva u
odnosu na oštećenog B. B.dužan da isplati istom iznos od 150 eura.  
      Odluka o troškovima zasniva se na odredbi čl.226 i 229 ZKP-a, po kojim odredbama je okrivljeni dužan da plati na ime sudskog paušala iznos od 30 eura, koji je odmjeren shodno složenosti i trajanju krivičnog postupka uz ocjenu imovinskih prilika okrivljenih, koje troškove je dužan da plati ovom sudu u roku od 15 dana po pravosnažnosti presude, pod prijetnjom prinudnog izvršenja.

Na osnovu izloženog, odlučeno je kao u izreci presude.  
OSNOVNI SUD U BARU
Dana 27.02.2012.godine 
ZAPISNIČAR,
S U D I J A, Zorica Ivanović
Nikola Strugar  
PRAVNA POUKA: Protiv ove presude može se izjaviti žalba Višem sudu u
Podgorici u roku od 15 dana od dana prijema pismenog otpravka. Žalba se
predaje ovom sudu u dva primjerka.  
D.n.a.
- ODT iz Bara,
- okrivljenom,
- braniocu,
- u spise.  
-oštećenima nakon pravosnažnosti.  