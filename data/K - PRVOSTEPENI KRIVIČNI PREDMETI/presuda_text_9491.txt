                                                                              **K.br.87/12**

U IME CRNE GORE     
OSNOVNI SUD U BARU, po sudiji Nikoli Strugar, kao sudiji pojedincu, sa
zapisničarkom Zoricom Ivanović, u krivičnom predmetu okrivljenog LJ.R., iz B.,
zbog krivičnog djela nasilje u porodici ili porodičnoj zajednici iz čl.220
st.1 Krivičnog zakonika, po optužnom predlogu Osnovnog državnog tužioca u Baru
Kt.br.356/11 od 10.08.2011.godine, nakon glavnog i javnog pretresa održanog
dana 08.06.2012.godine u prisustvu zastupnika optužbe saradnika kod ODT iz
Bara Azre Cama, okrivljenog i branioca okrivljenog D.H., advokata iz B., dana
08.06.2012.godine donio i istog dana javno objavio  
P R E S U D U 
           Prema okrivljenom, 
           LJ.R. od oca S. i majke B., rodjene LJ. Rodjen ...godine u T.,
stalno nastanjen u B., naselje I. bb, državljanin C., po zanimanju profesor,
oženjen, otac dvoje djece, pismen, završio VSS, srednjeg imovnog stanja,
neosudjivan,  
      Na osnovu čl. 372 tač.1 ZKP-a,

OPTUŽBA SE ODBIJA 
      Kojom je predstavljeno da je:

      Dana 07.08.2011.godine oko 23,00 časova u svojoj porodičnoj kući koja se nalazi u naselju I., Opština B. primjenom grubog nasilja narušio tjelesni i duševni integritet člana svoje porodice supruge - oštećene Lj. R., na način što u više navrata istu udario pesnicom u predjelu glave i tijela, a zatim je stiskao za grlo, nazivajući je kurvom, kojom prilikom joj je nanio laku tjelesnu u vidu crvenila na vratu veličine 4 cm, crvenilo kružnog oblika oko desne dojke veličine 5 cm i crvenilo na desnoj nadlaktici veličine 6 cm,

      \- čime bi izvršio krivično djelo nasilje u porodici ili u porodičnoj zajednici iz čl.220 st. 1 Krivičnog zakonika.

      Na osnovu čl.230 st.1 ZKP-a troškovi postupka padaju na teret budžetskih sredstava suda.

O b r a z l o ž e nj e 
      Optužnim predlogom ODT-a iz Bara Kt.br.356/11 od 10.08.2011.godine, okrivljenom Lj. R., stavljeno je na teret izvršenje krivičnog djela nasilje u porodici ili porodičnoj zajednici iz čl.220 st.1 Krivičnog zakonika.  
      Dana 08.06.2011.godine održan je glavni pretres. Zastupnik optužbe je je na glavnom pretresu izjavio da odustaje od optužbe - krivičnog gonjenja protiv okrivljenog Lj.R., zbog izvršenja krivičnog djela nasilje u porodici ili porodičnoj zajednici iz čl.220 st.1 Krivičnog zakonika.  
      Kako je zastupnik optužbe u toku glavnog pretresa odustao od  optužbe - krivičnog gonjenja prema okrivljenom, sud je na osnovu čl.372 tač.1 ZKP-a, donio presudu kojom se prema okrivljenom Lj. R. optužba odbija zbog krivičnog djela nasilje u porodici ili porodičnoj zajednici iz čl.220 st.1 Krivičnog zakonika.  
      Odluku da troškovi krivičnog postupka padaju na teret budžetskih sredstava, sud je donio na osnovu čl.230 st.1  ZKP-a.

OSNOVNI SUD U BARU
Dana, 08.06.2012.godine 
ZAPISNIČAR,
S U D I J A,   
Zorica Ivanović
Nikola Strugar      
PRAVNA POUKA: Protiv ove presude dozvoljena je žalba Višem sudu u
Podgorici u roku od 8 dana, od dana prijema pismenog otpravka presude, a preko
ovog suda.  
d.n.a.
- ODt iz Bara,
- okrivljenom,
- braniocu,
- u spise.  