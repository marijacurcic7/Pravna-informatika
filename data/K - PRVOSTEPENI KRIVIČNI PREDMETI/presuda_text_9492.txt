           K.br. 138/12 
U IME CRNE GORE 
           OSNOVNI SUD U BARU, sudija Strugar Nikola, kao sudija
pojedinac, sa zapisničarom Zoricom Ivanović, u krivičnom predmetu okrivljenog
M. T. iz N., zbog krivičnog djela – falsifikovanje isprave iz čl.412 st.2 u
vezi st.1 Krivičnog zakonika, po optužnom predlogu Osnovnog državnog tužioca
Kt.br.112/12 od 09.03.2012. godine, nakon glavnog i javnog pretresa održanog
dana 02.04.2012. godine u prisustvu zastupnika optužbe savjetnika kod ODT u
Baru Azre Cama, okrivljenog i njegovog branioca po službenoj dužnosti M. E.
advokata iz Bara, donio je dana 02.04.2012.godine i istog dana javno objavio  
P   R E S U D U 
           Okrivljeni, 
           M.T. od oca M. i majke T., rođen ... godine u M., F. R. N., sa
prebivalištem u K.S.K. C., državljanin N., ne razumije crnogorski jezik,
njegov jezik je engleski, fudbaler, neoženjen, pismen, završio srednju školu,
lošeg imovnog stanja, nalazi se u pritvoru od dana 01.03.2012. godine, po
Rješenju Sudije za istragu Osnovnog suda u Baru Kri.br.13/12 od 02.03.2012.
godine  
                                            **K r i v   j e**

      Zato što je,

      Dana 01. marta 2012. godine, oko 21,00 časova, na graničnom prelazu “L. B.” u Baru, prilikom kontrole putnih isprava i ukrcaja putnika na putnički brod “S.S.”, koji saobraća na redovnoj liniji B.-B.B. upotrijebio kao pravu preinačenu javnu ispravu – pasoš USA br. ..., koja glasi na ime A.A. M.iz U., tako što je navedenu putnu ispravu, u kojoj je na prvom listu izvršena izmjena autentične stranice br. 2 na kojoj se nalazi fotografija i podaci o imaocu dokumenata, prilikom navedene kontrole pokazao ovlašćenim službenicima Ekspoziture granične policije Bar, kao pravu i svoju,

- čime je izvršio krivično djelo – falsifikovanje isprava iz čl. 412 st.2 u
vezi čl.1 Krivičnog zakonika  
Pa ga sud primjenom članova 4, 5, 15, 32, 36, 42, 45, 46 i 51 Krivičnog
zakonika i članova 226, 229 i 374 Zakonika o krivičnom postupku  
O S U Đ U J E 
Na kaznu zatvora u trajanju od 32 (tridesetdva) dana, u koju kaznu mu se
uračunava vrijeme provedeno u pritvoru u periodu od 01.03.2012. godine do
02.04.2012. godine  
Prema okrivljenom se na osnovu čl. 75 st.1 Krivičnog zakonika izriče  
MJERA BEZBJEDNOSTI 
Kojom se od okrivljenog oduzima putna isprava – pasoš USA br. ... kao predmet
upotrijebljen za izvršenje krivičnog djela.  
Obavezuje se okrivljeni da plati troškove postupka u iznosu od 294 eura, a na
ime sudskog paušala iznos od 30,00 €, a sve u roku od 15 dana od
pravosnažnosti presude pod prijetnjom prinudnog izvršenja.  
O b r a z l o ž e n j e 
Optužnim predlogom Osnovnog državnog tužioca u Baru Kt.br.112/12 od
09.03.2012.godine stavljeno je na teret okrivljenom M. T. izvršenje krivičnog
djela falsifikovanje isprava iz čl. 412 st.2 u vezi čl.1 Krivičnog zakonika
bliže opisanog u izreci presude.  
      Okrivljeni je u svojoj odbrani datoj u istrazi naveo da je lišen slobode dana 01.03.2012.godine oko 21,00 časova u L.B. da podaci koji su navedeni u putnoj ispravi, odnosno pasošu koji mu je oduzet na graničnom prelazu, nisu njegovi lični podaci, već oni koje je na zapisniku izdiktirao, da je imao nigerijski pasoš na svoje ime i sa istim doputovao u Crnu Goru a prije tri dana neki agent iz N. mu je DHL-om poslao pasoš koji mu je oduzet, da je u novembru 2011. godine nekom  licu koje se predstavilo kao agent iz N.dao 1.000 USA dolara za predmetni pasoš, vizu i kartu, da je nakon dolaska u Crnu Goru pošao u Tivtu i tamo razgovarao sa inspektorom koji mu je rekao da mu viza ističe 25. februara i da do tada mora napustiti Crnu Goru. Dalje je naveo da je kada je dobio Američki pasoš svoj pasoš pocijepao, da nije znao da je predmetni pasoš falsifikovan, da mu je poznata procedura za dobijanje pasoša obzirom da je imao pravi nigerijski pasoš na svoje ime, ali je ipak vjerovao da ovaj američki pasoš nije falsifikovan inače ga ne bi ni uzeo, te da je dana 01.03.2012. godine prilikom pasoške kontrole na graničnom prelazu u Luci Bar predao pasoš i da je tada su ga lišili slobode.

      Na glavnom prtresu okrivljeni je do detalja priznao krivično djelo koje mu je stavljeno na teret navodeći da je dana 01. marta 2012. godine, oko 21,00 časova, na graničnom prelazu “Luka Bar” u Baru, prilikom kontrole putnih isprava i ukrcaja putnika na putnički brod “Sveti Stefan”, koji saobraća na redovnoj liniji Bar-Bari-Bar, upotrijebio kao pravu preinačenu javnu ispravu – pasoš USA br. ..., koja glasi na ime A.A. M. iz USA, tako što je navedenu putnu ispravu, u kojoj je na prvom listu izvršena izmjena autentične stranice br. 2 na kojoj se nalazi fotografija i podaci o imaocu dokumenata, prilikom navedene kontrole pokazao ovlašćenim službenicima Ekspoziture granične policije Bar, kao pravu i svoju, i da se u pasošu nalazila njegova fotografija i podaci o licu A. A. M. kojeg ne poznaje, i da je znao da se radi o falsifikovanom pasošu, koji pasoš je pribavio od jednog lica za iznos od 1000 USA i da je znao kako se u regularnoj zakonskoj proceduri izdaje pasoš o strane nadležnioh organa. Razlike u kazivanju u odnosu na iskaz dat u istrazi pojasnio je time da je prvi put u Crnu Goru i da je davanjem iskaza u istrazi htio da izbjegne svoju krivično pravnu odgovornost i da je ostaje pri priznanju datom na glavnom pretresu.

      U dokaznom postupku sud je izveo sledeće dokaze: na saglasan predlog stranaka pročitao je iskaz svjedoka Đ. B. sa zapisnika od 06.03.2012. godine, pročitao je potvrdu UP PJ Bar expozitura granične policije o privremeno oduzetim predmetima od 01.03.2012.godine i izvještaj o grafološkom vještačenju Forenzičkog centra Danilovgrad br. … od 09.03.2012.godine.

      Sud je na glavnom pretresu donio rješenje da se u dokoznam postupku neće provoditi dokaz saslušanjem svjedoka S. K. ovlašćenog službenika Ekspoziture granične policije u Baru, i da se neće pribavljani izvod iz kaznene evidencije za okrivljenog obzirom da je tužilac odustao od izvodjenja ovog dokaza a i pribavljanje istog bi vodilo znatnom odugovlačenju postupka.

Svjedok Đ.B. je naveo  da je dana 01.03.2012.godine oko 21,00 časova prilikom
ukrcaja putnika i tereta na brod “Sveti Stefan” koji saobraća na redovnoj
liniji Bar-Bari-Bar na pasoškoj kontroli pristupilo lice koje je prezentovalo
putnu ispravu USA broj ..., koja glasi na ime A. A. M., rođen ....godine sa
prebivalištem u U., da su detaljnom kontrolom predmetne isprave putem UV
aparata i uređaja Docubox utvrdili da ista ne posjeduje mjere zaštite koje su
predviđene za taj dokument.  
Iz potvrde UP PJ Bar expozitura granične policije o privremeno oduzetim
predmetima od 01.03.2012.godine proizilazi da je dana 01.03.2012.godine u
21,00 časova privremeno oduzeta putna isprava USA broj ....  
Iz izvještaja o grafološkom vještačenju - Nalaza i mišljenja Forenzičkog
centra Danilovgrad br.... od 09.03.2012. godine proizilazi da obrazac sporne
isprave putne isprave (USA) serijskog broja ..., koja glasi na ime A. A. M.,
posjeduje elemente zaštite karakteristične za ovu vrstu dokumenata međutim  na
prvom listu izvršena dorada (zamjena) autentične stranice (br. 2) na kojoj se
nalazi fotografija i podaci o imaocu dokumenta.  
      Cijeneći provedene dokaze na glavnom pretresu ovaj sud je na nesumnjiv način zaključio da je okrivljeni izvršio krivično djelo falsifikovanje isprave iz čl.412 st.2 Krivičnog zakonika u vrijeme, mjesto i na način kako je to bliže navedeno u samoj izreci presude. Dakle, okrivljeni je dana 01.03.2012.godine, oko 21,00 časova na graničnom prelazu “Luka Bar” u Baru prilikom kontrole putnih isprava i ukrcaja putnika na putnički brod “Sveti Stefan”, upotrijebio kao pravu preinačenu javnu ispravu – pasoš USA br. ..., koja glasi na ime A. A. M. iz USA, tako što je navedenu putnu ispravu, u kojoj je na prvom listu izvršena izmjena autentične stranice br.2 na kojoj se nalazi fotografija i podaci o imaocu dokumenata, prilikom navedene kontrole pokazao ovlašćenim službenicima Ekspoziture granične policije Bar, kao pravu i svoju.

Ovako utvrđeno činjenično stanje proizilazi prije svega iz priznanja
okrivljenog datog na glavnom pretresu, koji je u cjelosti priznao izvršenje
krivičnog djela i priznao da je dana 01. marta 2012.godine, oko 21,00 časova,
na graničnom prelazu “Luka Bar” u Baru, prilikom kontrole putnih isprava i
ukrcaja putnika na putnički brod “Sveti Stefan”, koji saobraća na redovnoj
liniji Bar-Bari-Bar, upotrijebio kao pravu preinačenu javnu ispravu – pasoš
USA br. ..., koja glasi na ime A. A. M. iz USA, tako što je navedenu putnu
ispravu, u kojoj je na prvom listu izvršena izmjena autentične stranice br. 2
na kojoj se nalazi fotografija i podaci o imaocu dokumenata, prilikom navedene
kontrole pokazao ovlašćenim službenicima Ekspoziture granične policije Bar,
kao pravu i svoju, i da se u pasošu nalazila njegova fotografija i podaci o
licu A. A. M. kojeg ne poznaje, i da je znao da se radi o falsifikovanom
pasošu, koji pasoš je pribavio od jednog lica za iznos od 1000 USA i da je
znao kako se u regularnoj zakonskoj proceduri izdajen pasoš o strane
nadležnioh organa.  
Ovakvo priznanje okrivljenog u potpunosti je saglasno  sa iskazom svjedoka Đ.
B. i provedenim materijalnim dokazima na glavnom pretresu. Iz iskaza svjedoka
Đ. B. čiji je iskaz ovaj sud prihvatio kao  jasan i uvjerljiv proizilazi da je
dana 01.03.2012.godine oko 21,00 časova prilikom ukrcaja putnika i tereta na
brod “Sveti Stefan” na pasoškoj kontroli pristupilo okrivljeni koji je
prezentovalo putnu ispravu USA broj ..., koja glasi na ime A. A. M., rođen
.... godine sa prebivalištem u USA, da je detaljnom kontrolom predmetne
isprave putem UV aparata i uređaja Docubox utvrđeno da ista ne posjeduje mjere
zaštite koje su predviđene za taj dokument. Nadalje iz potvrde UP PJ Bar
expozitura granične policije o privremeno oduzetim predmetima od
01.03.2012.godine proizilazi da je dana 01.03.2012. godine u 21,00 časova
privremeno oduzeta putna isprava USA broj 443784767, te da je grafološkim
vještačenjem - nalazom i mišljenjem Forenzičkog centra Danilovgrad od
09.03.2012.godine utvrđeno da obrazac sporne isprave putne isprave (USA)
serijskog broja …, koja glasi na ime A. A. M., posjeduje elemente zaštite
karakteristične za ovu vrstu dokumenata, međutim na prvom listu je izvršena
dorada (zamjena) autentične stranice (br. 2) na kojoj se nalazi fotografija i
podaci o imaocu dokumenta. Sud je u cjelosti prihvatio ovakav nalaz i
mišljenje i cijenio ga kao jasan stručan i baziran na pravilima nauke i
struke.  
Sud je cijenio i iskaz okrivljenog iz istražnog postupka u kojem je negirao
izvršenje krivičnog djela, ali kod činjenice da je okrivljeni na glavnom
pretresu do detalja priznao krivično djelo koje mu je stavljeno na teret a
razlike u kazivanju u odnosu na istražni postupak objasnio time da je davanjem
iskza u istrazi htio da izbjegne krivično pravnu odgovornost i da ostaje pri
priznanju sa glavnog pretresa, a uz to priznanje okrivljenog sa glavnog
pretresa saglasno je sa provedeni dokazima na glavnom pretresu i to sa iskazom
svjedoka saglasno  sa iskazom svjedoka Đ. B. i provedenim materijalnim
dokazima na glavnom pretresupotvrdom o privremeno oduzetim predmetima i
nalazom i mišljenjem Forenzičkog centra u Danilvgradu, ovaj sud je našo da je
iskaz okrivljenog iz istražnog postupka bez uticaja na drugačije presuđenje.  
Cijeneći psihički odnos okrivljenog prema izvršenom krivičnom djelu, ovaj sud
nalazi da je okrivljeni krivično djelo izvršio sa direktnim umišljajem, jer je
bio svjestan svog djela i htio njegovo izvršenje.  
      Odlučujući o krivičnoj sankciji prema okrivljenom, sud je cijenio sve olakšavajuće i otežavajuće okolnosti iz čl.42 Krivičnog zakonika, pa je od olakšavajućih okolnosti sud je cijenio da je okrivljeni na glavnom pretresu u cjelosti priznao izvršenje krivičnog djela koje mu se stavlja na teret, da je neosuđivan. Otežavajućih okolnosti na strani okrivljenog nije bilo. Imajući u vidu kvalitet olakšavajućih okolnosti za koje je ovaj sud našao da se radi o naročito olakšavajućim okolnostima u nedostatku otežavajućih sud je okrivljenom shodno članu 45 i 46 Krivičnog zakonika ublažio kaznu i izrekao kaznu zatvora u trajanju od 32 (tridesetdva) dana.  Izrečena ublažena kazna po ocjeni suda odgovara težini krivičnog djela i predstavljaju mjeru koja je neophodna da bi se postigla svrha kažnjavanja iz čl.32 Krivičnog zakonika u okviru opšte svrhe izricanja krivičnih sankcija iz čl.4 st.2 Krivičnog zakonika.

   Shodno članau 51 Krivičnog zakonika okrivljenom se kaznu zatvora  uračunava vrijeme provedeno u pritvoru u periodu od 01.03.2012.godine do 02.04.2012.godine.

Na osnovu čl. 75 Krivičnog zakonika okrivljenom je izrečena i mjera
bezbjednosti oduzimanje od okrivljenog putne isprave – pasoša USA br.... kao
predmet upotrijebljen za izvršenje krivičnog djela.  
      Odluka o troškovima krivičnog postupka zasniva se na odredbi čl.226 i čl.229 ZKP-a, a koji se troškovi  iznose 294 eura a odnose se na branioca po službenoj dužnosti u iznosu od 250 eura i troškove prevoda putem sudskog tumača u iznosu od 44 eura a na ime sudskog paušala u iznosu od 30,00€, koji je odmjeren shodno složenosti i trajanju krivičnog postupka, a koje je dužan okrivljeni da plati u roku od 15 dana po pravosnažnosti presude pod prijetnjom prinudnog izvršenja.

      Sa svega izloženog odlučeno je kao u izreci presude.

OSNOVNI SUD U BARU
Dana 02.04.2012.godine 
ZAPISNI ČAR
S U D I J A,
Zorica Ivanovi ć
Nikola Strugar
 
PRAVNA POUKA: Protiv ove presude može se izajviti žalba Višem sudu u
Podgorici u roku od 8 dana od dana prijema pismenog otpavka. Žalba se predaje
ovom sudu u dva primjerka.  