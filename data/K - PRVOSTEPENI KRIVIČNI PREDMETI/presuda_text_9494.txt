
K.br.202/10  
U IME CRNE GORE    
OSNOVNI SUD U BARU , po sudiji Nikoli Strugaru, sa zapisničarom Zoricom
Ivanović, u krivičnom predmetu okrivljenog N. J. zbog krivičnog djela
gradjenje objekta bez gradjevinske dozvole iz čl.326a Krivičnog zakonika, po
optužnici Osnovnog državnog tužioca u Baru, Kt.br.144/09 od 30.06.2009.godine,
nakon glavnog i javnog pretresa održanog dana 24.10.2011.godine, u prisustvu
zastupnika optužbe Osnovnog državnog tužioca Milenka Magdalinića, okrivljenog
i branioca okrivljenog Ž. Š., advokata iz Bara, dana 26.10.2011.godine donio
je i istog dana javno objavio,  
P R E S U D U 
      **Okrivljeni,**

           N. J. od oca H. i majke B., rodjen ...godine u K., nastanjenog
u B, D.V, neoženjen, završio srednju školu, neosudjivan,  
      Na osnovu čl.373  tač.2 ZKP-a

OSLOBAĐA SE OD OPTUŽBE 
      Kojom je predstavljeno da je:

      Tokom februara mjeseca 2009.godine, u naselju Dobre Vode, Opština Bar, kao investitor, protivno propisima o izgradnji objekta - čl.69 Zakona o uredjenju prostora i izgradnji objekta, započeo gradjenje objekta, na kat parceli br.665 KO Dobre vode, ukupne površine 156 m/2 u osnovi, sa tri etaže (P+2) bez prethodno pribavljene gradjevinske dozvole,

      \- čime bi izvršio krivično djelo gradjenje objekta bez gradjevinske dozvole iz čl.326 a Krivičnog zakonika.

      Troškovi krivičnog postupka padaju na teret budžetskih sredstava suda.

O b r a z l o ž e nj e 
Optužnicom ODT iz Bara Kt.br.144/09 od 30.06.2009.godine, stavljeno je na
teret okrivljenom N. J. da je izvršio krivično djelo gradjenje objekta bez
gradjevinske dozvole iz čl.326a Krivičnog zakonika. Zastupnik optužbe je na
glavnom pretresu u završnoj riječi precizirao dispozitiv optužnice i to na
način kao u izreci ove presude i predložio je da sud okrivljenog oglasi krivim
i osudi po zakonu.  
Okrivljeni u odbrani datoj u istražnom postupku, u bitnom naveo da zemljište
na kome je izgradjen objekat je vlasništvo njegove babe N. N, koja ima 70
godina, da je izgradnju ovog objekta finansirala upravo njegova baba, da je on
samo gradjevinski preduzimač i da samo angažuje radnike za izvodjenje
gradjevinskih radova. Izgradnjom ovog objekta su započeli početkom januara
2009.godine i izgradjeno je prizemlje i dva sprata. Kada su došli inspektori u
kontrolu objekta, bio je prisutan i potpisao je taj zapisnik o kontroli.
Podnio je zahtjev za izdavanje gradjevinske dozvole, a i njegov otac N.H.je
podnio zahtjev i sredjivao drugu dokumentaciju u vezi izgradnje ovog objekta.
U trenutku vršenja kontrole na kuću su izvodjeni gradjevinski radovi i radnici
su šalovali ploču na prvom spratu.  
Na glavnom pretresu je ostao pri svojoj odbrani iz istražnog postupka i dodao
da zemljište na kome je gradjen objekat se vodi na ime njegovog djeda, a da je
investitor ovih radova njegova baba, a za sebe naveo da radi kao preduzimač a
da ima firmu koja se bavi ovim poslovima, čiji je izvršni direktor i osnivač
njegov otac. Podnio je zahtjev za izdavanje gradjevinske dozvole i kao
preduzimač bez gradjevinske dozvole započeo izvodjenje gradjevinskih radova, a
ovaj objekat je trebao da se radi lično za njega. Dodao je da mu djed nije
živ.  
      Sud je na glavnom pretresu u dokaznom postupku saslušao svjedoka N.M.,  svjedoka N.H., na saglasan predlog pročitan je iskaz svjedoka B.N. iz istražnog postupka od 08.05.2009.godine, svjedoka P. M.iz istražnog postupka od 08.05.2009.godine., pročitao zapisnik o insepkcijskoj kontroli br.1005 Ministarstva za ekonomski razvoj u Baru od 16.02.2009.godine, rješenje Ministarstva za ekonomski razvoj od 23.06.2009.godine, na saglasan predlog stranaka proitan je zapisnik o uvidjaju suda na licu mjesta od 26.02.2011.godine, na saglasan predlog stranaka pročitan je nalaz i mišljenje vještaka geodetske struke D. Dj. od 26.03.2011.godine, potvrda DOO N. iz Danilovgrada od 29.04.2011.godine br.33-04/11, izvod iz potvrde CKB banke o deviznom računu N.M. od 06.05.2011.godine zaveden pod brojem 12157-11, uvid u spise predmeta Osnovnog suda u Beranama O.br.213/09 i rješenje ovog suda od 29.09.2009.godine, izvod iz C u Podgorici od 30.05.2011.godine, pročitan je izvod iz potvrde C. banke o deviznom računu N. M od 26.05.2011.godine zaveden pod brojem 90293, pročitan je rješenje Sekretarijata SO Bar za uredjenje prostora br.032.-07-DJ-361-31 od 09.05.2011.godine, dopis C. Banke od 03.10.2011.godine, saslušao vještaka D.Dj.

      Svjedok N.M.je pred istražnim sudijom navela da je odlučila da napravi kuću na svojoj imovini u naselju Dobre Vode od svojih sredstava, obzirom da je živjela u Njemačku i riješila da taj novac uloži tako što će napraviti kuću. Kada je došla inspekcija na licu mjesta nije bila prisutna, već je bio prisutan njen unuk koji je potpisao zapisnik umijesto nje, obezbijedila je radnike za izvodjenje gradjevinskih radova a njen unuk ovdje okrivljeni je vozač koji ponekad angažuje za pribavljanje materijala i da je svom unuku ovdje okrivljenom obećala da će kada napravi kuću pokloniti mu pola od nje. Izgradnja kuće je počela 2009.godine.

      Na glavnom pretresu od 18.04.2011.godine je dodala da nije podnijela zahtjev za izdavanje gradjevinske dozvole, da plac glasi na njeno ime, a kuća je takodje nakon izgradnje trebala da glasi isto na njeno ime, a imala je namjeru da do završetka kuće istu pokloni svojim unučadima, od čega je jedan sprat htjela da da svom unuku ovdje okrivljenom. Do smrti njenog muža N. O. plac se vodio ne njegovo ime, a nakon vodjenja ostavinskog postupka prešao je na nju, ali je ona svu imovinu predala djeci. dodala je da je radila u Njemačku i da prima penziju preko C. banke.

      Svjedok N. H. je tokom postupka naveo da je njegova majke N. M. izvodjač i investitor radova na predmetnoj kući. Da je njegov sin potpisao zapisnik o izvršenoj kontroli, jer se zadesio na licu mjesta i da njegov sin nama nikakve veze sa izgradnjom ovog objekta.

      Svjedok B.N. iz istražnog postupka je navela da je dana 16.02.2009.godine vršila redovan inspekcijski nadozor u naselju Dobra Voda i tom prilikom konstatovala da N. J. izvodi izgradnju objekta bez odobrenja nadležnog organa Opštine Bar. U trenutku kontrole izvodili su se radovi na ovom objektu. Da je njen kolega P.M. inspektor zaštite prostora donio rješenje o rušenju objekta u izradnji u roku od tri dana. Na licu mjesta je bio prisutan N.J. koji je potpisao zapisnik o inspekcijskoj kontroli i da na tom području nije razradjen detaljni urbanistički plan, pa se samim tim ne može ni dobiti gradjevinska dozvola.

      Svjedok P. M. je naveo da je dana 16.02.2009.godine nalazio se u vanrednu inspekcijsku kontrolu u Baru zajedno sa svojom koleginicom N.B., po nalogu glavnog republičkog inspektora, i izvršen je na lice mjesta nadzor nad gradjenjem objekta čiji je investitor N.J. Koji objekat je bio u izgradnji i na kojem su radnici izvodili radove. Sačinjeli su zapisnik o isnpekcijskom nadzoru i donijeli rješenje o rušenju objekta.

       Iz zapisnika o insepkcijskoj kontroli br.1005 Ministarstva za ekonomski razvoj u Baru od 16.02.2009.godine i rješenja Ministarstva za ekonomski razvoj od 26.03.2009.godine, utvrdjeno je da u naselju Dobra Voda pored samog lokalnog puta investitor N. J. izvodi radove na izgradnji objekta dimenzija u osnovi 170 m/2, bez odobrenja za gradnju i pribavljene gradjevinske dozvole nadležnog organa. U trenutku kontrole izvodili su se radovi. U rešenju Ministarstva za ekonomski razvoj navedeno je da se N. J. naredjuje da poruši objekat u izradnji površine 170 m/2 u roku od tri dana.

      Iz zapisnika o uvidjaju suda na licu mjesta od 26.02.2011.godine, proizilazi da se lice mjesta nalazi u mjestu Sveti Ivan, da je kuća na licu mjesta dvospratna i izgradjena na dva nivoa, započeta je izgradnja i trećeg sprata. Objekat je izgradjen do stepena grubih radova sa posatavljenom PVC stolarijom na sva tri sprata i postavljena elektroinstalacija.

       Iz nalaza i mišljenje vještaka geodetske struke D. Dj. od 26.03.2011.godine, proizilazi da se objekat nalazi na kat parceli 665 KO Dobre vode i ne nalazi se prostoru DUP-a, da je pozicija objekata površine u osnovi 156 m/2, koji je izgrađen u tri nivoda a četvrti započet koja je detaljno identifikovana sa koordinatama od tačke 1 do tačke 26 koja je sastavni dio ovog nalaza. Na glavnom pretresu je dodao da je kat parcela na koju je izgradjen objekat parcela 665 upisana u listu nepokretnosti br.1016 KO Dobra Voda i da je plac u površini od 558m/2.

       Iz potvrde DOO N.iz Danilovgrada od 29.04.2011.godine br.33-04/11, proizilazi da je N.J. stalno zaposlen u DOO NOle na poslovima vozača.

      Iz izvoda iz potvrde C. banke o deviznom računu N.M. od 06.05.2011.godine zaveden pod brojem 12157-11, proizilazi da N. M. nije evidentirana kod C.anke kao lice koje prima penziju preko te banke.

      Uvidom u spise predmeta Osnovnog suda u Beranama O.br.213/09, proizilazi da je nakon smrti ostavioca O. N. pokrenut ostavinski postupak i da je imovina pokojnog N.O.  izmedju ostalog imovina upisana u listu nepokretnosti br.1016 podijeljena tako što su sinovi ostavioca M., I., N. i R. naslijedili ovu imovinu na po 1/4 dijela imovine i da se supruga ostavioca N. M. odrekla imovine koja joj po zakonu pripada u korist svojih sinova.

       Iz izvoda iz C.  u Pogorici od 30.05.2011.godine, proizilazi da je DOO N. iz Danilovgrada registrovan kod Centralnog privrednog suda i da je bilo registrovano u vrijeme krivčnog djela koje se okrivljenom stavlja na teret, a da je izvršni direktor N.H.

      Iz izvoda iz potvrde C. banke o deviznom računu N. M. od 26.05.2011.godine zaveden pod brojem 90293, proizilazi da N. M. ima otvoren devizni račun kod C. banke preko koga prima penziju iz Njemake.

      Iz  rješenja Sekretarijata SO Bar za uredjenje prostora br.... od 09.05.2011.godine, proizilazi da nema podataka da je podnijet zahtjev na ime N. J. za izdavanje gradjevinske dozvole za 2009, 2010 i 2011.godinu.

       Iz dopisa C. Banke od 03.10.2011.godine, proizilazi da N. M. prima penziju preko C. banke iz Njemačke.

      Cijeneći sve naprijed provedene dokaze na glavnom pretresu ovaj sud je našao da nije bilo dokaza da je okrivljeni izvršio krivično djelo gradjenje objekta bez gradjevinske dozvole iz čl.326 a Krivičnog zakonika.

      Prije svega ovaj sud je tokom postupka utvrdio da je imovina upisana u listu nepokretnosti br....KO Dobra Voda u Baru kat parcela broj ... na kojoj je izgrađen objekat površine 156 m/2, koji je izgrađen u tri nivoa a četvrti započet. Ova katastarska parcela broj ... upisana u listu nepokretnosti ... KO Dobra Voda u Baru je bila predmet ostavinske raspave pred Osnovnim sudom u Beranama O.br.213/09, te su nakon smrti ostavioca O. N. ovu parcelu naslijedili sinovi ostavioca M., I., N. i R. N. na po 1/4 dijela imovine i da se supruga ostavioca N.M. odrekla imovine koja joj po zakonu pripada u korist svojih navedenih sinova. U katastru nepokretnosti ova parcela ... upisana u listu nepokretnosti …. Ko Dobra Voda još uvjeka se vodi na pokojnog N. O.. Ovo su sve činjenice koje proizilaze iz ostavinskih spisa predmeta Osnovnog suda u Beranama O.br.213/2009. Kao i nalaza i mišljenja vještaka geodetske struke D. Đ, koji je sud u cjelosti prihvatio kao stručan i baziran na pravilima nauke i struke.

      Nadalje iz zapisnika o insepkcijskoj kontroli br.1005 Ministarstva za ekonomski razvoj u Baru od 16.02.2009.godine proizilazi da su se u naselju Dobra Voda pored samog lokalnog puta izvodili radovi izgradnje objekta  bez odobrenja za gradnju i pribavljene gradjevinske dozvole nadležnog organa, dok u je u rešenju Ministarstva za ekonomski razvoj navedeno da se naredjuje rušenje objekta u izradnji u roku od tri dana, a što su podvrdili i svjedoci B. N. i P. M. koji su bili kao službena lica u inspekcijsku kontrolu dana 16.02.2009.godine. Sud je u ovom dijelu prihvatio naprijed navedene dokaze vezano za činjenicu da se u naselju Dobra voda pored samog lokalnog puta izvodili radovi izgradnje objekta, bez odobrenja dozvole za gradnju i pribavljene gradjevinske dozvole nadležnog organa, ali nije prihvatio činjenicu koja je navedena u naprijed navedenim dokazima da je okrivljeni bio investitor ovog objekta.

Ovo iz razloga jer brojni drugi dokazi ukazuju na činjenicu da okrivljeni nije
bio investitor ovog objekta. Prije svega parcela na kojoj je bez građevinske
dozvole izgrađen objekat je parcela koja se vodila na ime djeda okrivljenog, a
radi se o parceli...KO Dobre Vode, a nakon čije smrti je u ostavinskom
postupku prešla na njegove naslednike oca okrivljenog i njegove stričeve, a N.
M. se odrekla svog dijela u korist svojih sinova. Shodno tome za ovaj sud je
neprihvatljivo da investitor objekta bude okrivljeni koji zaposlen kao vozač u
DOO N. čiji je izvršni direktor njegov otac, a što proizilazi iz izvoda iz
C.kao i iz potvrde DOO N.  
Nadalje, uz ovo sud je prihvatio iskaz svjedoka N. M. koja je tokom postupka
tvrdila da je upravo ona investitor ovog objekta, i da je okrivljeni samo
ponekad angažovan na pribavljanju materijala, a što je potvrdio i svjedok N.
H. Svjedok N. M. je takodje tvrdila da prima penziju preko C. banke iz
Njemačke, što je sud takodje prihvatio jer je dobio izvod iz C. banke kojom su
potvrdjeni navodi svjedoka N. M.  
Činjenica da je okrivljeni potpisao zapisnik o inspekcijskoj kontroli od
16.02.2009.godine po nalaženju ovog suda ne može biti dokaz pored svega
navedenog da je okrivljeni zaista bio investitor izgradjenog objekta.  
Sud je cijenio i odbranu okrivljenog i istu prihvatio, kojom se tokom postupka
branio da nije investitor gradjevinskih radova, da je investitor njegova baba
N.M, da je samo po nalogu N. M. pomogao u nabavljanju materijala za izgradnju
i da zatečen na licu mjesta prilikom kontrole ovlašćenih službenika
Ministarstva dana 16.02.2009.godine. Ovakva odbrana okrivljenog potvrdjena je
i iskazom svjedoka N. M. koja je potvrdila da je ona bila investitor
gradjevinskih radova i da je samo angažovala okrivljenog radi nabavke
materijala.  
Sud je imao u vidu da je u nalazu i mišljenju vještaka geodetske struke
objekat u izradnji 156 m/2 u osnovi i da se sastoji od tri nivoa i da je
četvrti započet, dok je u zapisniku o inspekcijskoj kontroli navedeno da se
radi o objektu u izradnji od 170m/2, i sud ipak prihvatio nalaz i mišljenje
vještaka geodetske struke koji je sa većom preciznošću izračunao objekat u
osnovi, a koja činjenica nije bila od uticaja na drugačije presudjenje,
obzirom na to da je okrivljenog oslobodio od optužbe.  
Na osnovu svega izloženog ovaj sud je shodno čl. 373 tač.2 ZKP-a oslobodio
okrivljenog od optužbe jer nije bilo dokaza da je okrivljeni izvršio krivično
djelo koje mu je stavljeno na teret.  
      Troškovi postupka padaju na teret budžetskih sredstava suda na osnovu čl.230 st.1 ZKP-a.

Na osnovu izloženog, odlučeno je kao u izreci presude.  
OSNOVNI SUD U BARU
Dana 26.10.2011.godine 
ZAPISNIČAR,                                                   S U D I J A,

Zorica Ivanović                                                      Strugar
Nikola 
PRAVNA POUKA : Protiv ove presude može se izjaviti žalba u roku od 15
dana od dana prijema pismenog otpravka Višem sudu u Podgorici, a preko ovog
suda.  
D.n.a.
- ODT iz Bara,
- okrivljenom,
- braniocu,
- u spise.  