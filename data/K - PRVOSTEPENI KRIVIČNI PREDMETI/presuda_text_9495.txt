                                                 K.br. 329/10  
U IME CRNE GORE 
           OSNOVNI SUD U BARU kao prvostepeni krivični, sudija Nikola
Strugar, kao sudija pojedinac, uz učešće zapisničara Zorice Ivanović, u
krivičnom predmetu okrivljenog O.D, zbog krivičnog djela laka tjelesna povreda
iz čl.152 st.2 u vezi st.1 Krivičnog zakonika, odlučujući po optužnom predlogu
ODT iz Bara Kt.br.244/10 od 16.07.2010.godine, nakon održanog glavnog i javnog
pretresa održanog dana 07.11.2011.godine, u prisustvu zastupnika optužbe ODT u
Baru Milenka Magdalinića, okrivljenog i branioca okrivljenog P.S, advokata iz
B., dana 07.11.2011.godine donio je i istog dana javno objavio,  
P R E S U D U 
      **Okrivljeni,**

           O.D od oca Z. i majke T., rodjene Ž., rodjen ....godine na C.,
sa stanom u B., ul. M. br...., učenik srednje škole, neoženjen, državljanin C,
bio u pritvoru u periodu od 04.05.2010.godine do 24.05.2010.godine,
neosudjivan,  
      Na osnovu čl.373 tač.2 ZKP-a

OSLOBADJA SE OD OPTUŽBE 
      Da je,

      Dana 13.05.2010.godine u M.,.u B.,u blizini diskonta K. oko 23,30 časova lako tjelesno povrijedio S. M., na način što je istu udario otvorenom šakom u predjelu glave - lica od kojeg udarca je ista pala na asfaltnu podlogu - sredstvo podobno da tijelo teško povrijedi i zdravlje teško naruši i tom prilikom zadobila laku tjelesnu povredu u vidu krvnog podliva veličine oko 5 cm sa ogoljutinom u predjelu desne strane tjemena glave,

      \- čime bi izvršio krivično djelo - laka tjelesna povreda iz čl.152 st.2 u vezi st.1 Krivičnog zakonika,

      Troškovi krivičnog postupka padaju na teret budžetskih sredstava suda.

O b r a z l o ž e nj e 
      Optužnim predlogom ODT iz Bara Kt.br.244/10 od 16.07.2010.godine, stavljeno je na teret okrivljenom O.D.izvršenje krivičnog djela laka tjelesna povreda iz čl.152 st.2 u vezi st.1 KZ CG. Zastupnik optužbe je na glavnom pretresu u završnoj riječi u svemu ostao pri navodima podnijetog optužnog predloga a sa razloga jer je izvedenim dokazima na nesumnjiv način utvrdjeno da je okrivljeni izvršio krivično djelo koje mu je stavljeno na teret i predložio je da sud okrivljenog oglasi krivim i osudi po zakonu.

      Okrivljeni O.D.je u svojoj odbrani tokom postupka u bitnom naveo da živi u B. i da se svako veče sastaje sa svojim društvom u blizini marketa K.koji se nalazi u M. Nesporazum sa M. S. je nastao na način što je ona svojim vozilom prolazila više puta ulicom ispred diskonta K. i kada je jedne noći pokušala da pregazi njegovog druga S.N., nakon čega je došlo do verbalnog obračuna sa S. i prisutnih njegovih drugova, pa je zbog ovoga M.S. poslala interventnu jedinicu koja ih je bez ikakvog razloga privela u stanicu policije. M. S. je i dalje ponovo nastavila u više navrata da prolazi svojim vozilom pored njih pokušavajući da izazove incident i da ih isprovocira i dana 11.05.2010.godine u večernjim satima opet je više puta prošla vozilom pored njih da bi poslije izvjesnog vremena prišla majka M.S.obraćajući im se uvredljivim riječima zbog čega su pozvali interventnu jedinicu UP PJ Bar. Dana 13.05.2010.godine poslije 23,00 časova ponovo je bio ispred diskonta K.sa svojim drugovoima M. S., P. N., B. D, P. D. i S. N., a bili su prisutni još par drugova čijih se imena ne može sjetiti, kada je svojim vozilom pored njih prošla M. S. Krenuli su da idu u Sportski centar Topolica i to sa dva putnička vozila i prije nego što su ušli u vozila S. je zaustavila svoje vozilo, izašla iz njega i krenula u pravcu njegovog druga P. N.. Svo vrijeme je u blizini bila interventa jedinica PJ Bar. Ušao je u vozilo, a M. S.je nastavila i dalje da viče i da se rasprava sa P. N. a što je okrivljeni gledao iz vozila u kome je u medjuvremenu ušao. Takodje je iz S. vozila izašao i njen otac M.S, i počeo da viče i prijeti upotrebom pištolja i on nastavio da se raspravlja sa P.N. P. je ušao u vozilo njegovog druga koje je bilo ispred vozila u kojem  e okrivljeni nalazio i u tom trenutku S. otac se zalijeće u pravcu tog vozila u kojem je ušao P. N. pozivajući ga da se fizički obračuna, a takodje je M. S.  krenula u pravcu vozila u kome je P.N. sjedio. U tom trenutku okrivljeni je izašao iz vozila u kojem je sjedio i krenuo u pravcu vozila u kojem je sjedio P. N. i u tom trenutku dok je prilazio tom vozilu i dok je otac M. S. prijetio N. tada mu S. M.otvara zadnja lijeva vrata od vozila u kojem je sjedio P. N. i obraća se prisutnima u auto riječima "Svakome od vas ćemo zdrobiti kosti i zaklaćamo vas". Nakon što je izgovorila ove riječi okrenula se i krenula u pravcu okrivljenog, a okrivljeni joj je rekao zašto tvoj otac pred interventnom jedinicom napada njegovog druga N. i prijeti svima, da bi M. S. na te njegove riječi unijela mu se u lice histerišuću i govoreći mu "Udari me" u više navrata. Tada je M. S. zamahnula lijevom šakom i udarila okrivljenog u predjelu desne slijepoočnice a u šaci je imala neki predmet najvjerovatnije mobilni telefon. Obzirom da je na licu mjesta nadjen slomljeni mobilni telefon, odmah nakon primljenog udarca okrivljeni je refleksno reagovao i otvorenom šakom- šamarom u predjelu lijevog obraza udario M. S., od kog udarca je posrnula i nakon toga pala na asvalt, nastavila da histeriše i viče, a nakon toga okrivljenom se otac M. S. obratio riječima "sad ću da uzmem pištolj i da te ubijem" i potrčao prema svom vozilu. Te noći je odveden u Hitnu pomoć uz pratnju policije i dežurni ljekar je konstatovao vrstu i težinu povreda koje je zadobio kritičnom situacijom. S tim što je dodao da kritične prilike nije ima prsten na ruci, i isti inače ne nosi.

      Sud je na glavnom pretresu u dokaznom postupku: na saglasan predlog stranaka pročitao iskaz svjedoka oštećene M. S. i svjedoka M.S., neposredno saslušao svjedoke B.D., N. P., M. S., B. N., S. N., P. ., Dj. A. i J. R. izvršio uvid u izvještaj ljekara specijaliste JZU Dom zdravlja Bar br. ...na ime S. M., uvid u izvještaj ljekara specijaliste JZU Dom zdravlja Bar br.... od 13.05.2010.godine na ime M. S., uvid u izvještaj ljekara specijaliste JZU Dom zdravlja Bar br.... od 14.05.2010.godine na ime O.D., na saglasan predlog stranaka pročitao nalaz i mišljenje dr K. M. od 02.07.2010.godine, i pročitao dopunski nalaz i mišljenje dr K. M.od 05.10.2011.godine, kao i izvod iz KE na ime okrivljenog O. D., ispostava Cetinje br.02-245-1653 od 27.05.2010.godine.

      Svjedok-oštećena M. S.je u istražnom postupku navela da je par noći prije kritičnog dogadjaja prolazila svojim vozilom pored prodavnica K. u Baru, da je imala neprijatnost od grupe momaka koji su bilu u neposrednoj blizini, da su je vrijedjali i nazivali je raznim uvredljivim imenima, da bi kritične noći ponovo prošla svojim vozilom na isto mjestu i tu je bila prisutna njena drugarica J. D., ponovo su prisutni momci počeli da joj dobacuju i da je vrijedjaju, napravila je par krugova kolima oko tog diskonta K. i obavijestila je o tome interventni vod, ostavila je svoju drugaricu i pošla da pozove svog oca i izvjestila ga o svemu onome što se desilo. Kada je došla ispred diskonta K.sa svojim ocem i ponovo su nastavili da je vrijedjaju, pa je njen otac krenuo prema jednom od prisutnim čije ime je P. i obratio mu se u smislu zašto je diraju, da bi se N. P.obratio njenom ocu dosta drsko i uvredljivim riječima i njen otac je pitao N. zašto vrijedjaju njegovu ćerku. Nakon čega je prišao S. M. i takodje uvrijedio njenog oca i onda je prišao jedan visočiji momak i tu je nastala prepirka, te je nakon toga jedan od prisutnih momaka prišao njenom ocu sa ledja i obuhvatio ga sa obije ruke i tada je okrivljeni krenuo prema njenom ocu i pesnicama pokazivao prema njenom ocu kao da će da ga udari. Prišla je zbog ovoga okrivljenom, unijela mu se u lice i obratila mu se riječima "gdje ćeš", a okrivljeni je odgurnuo i udarila je okrivljenog otvorenom šakom u predjelu lica i tada joj je nastupio prekid filma jer ne zna šta se dešavalo. Na glavnom pretresu je u bitnom ostala kao u svom iskazu kao u istražnom postupku s tim što je navela da se ne pridružuje krivičnom gonjenju protiv okrivljenog i ne postavlja imovinsko pravni zahtjev.

      Svjedok M. S.je naveo da je kritične večeri nakon 10 minuta prije ponoći pozvan od strane svoje ćerke M.S.da sa njom izadje napolje i da je znao da je grupa momaka provocirala njegovu ćerku već duže vrijeme, ušao je u vozilo svoje ćerke i sa njom napravio krug oko prodavnice K.i začuo teške uvrede od prisutnih momaka koji su bile upućene njegovoj ćerci. Izašao je iz vozila i obratio se ovim momcima a u tom trenutku je naišao interventni vod, jedan od prisutnih momaka N. je započeo prepirku sa njim i počeo da ga vrijedja, a misli da je policiju pozvala njegova ćerka prije nego što su došli na licu mjesta. Jedan od ovih momaka je prišao i uhvatio ga u dijelu ramena, a njegova ćerka je krenula i prišla im kako bi ga odbranila od ovog momka. Njegova ćerka je bila na udaljenosti od oko 5 metara kada joj je prišao okrivljeni O. D. i nakon što mu je njegova ćerka nešto rekla koje riječi nije čuo okrivljeni O. D. je rukom udario u predjelu glave, od kog udarca je S.pala i bila krvava. Prebacio je svoju ćerku do bolnice. Nije vidio da je njegova ćerka S. udarila okrivljenog te noći, a policijama mu je iste noći u zgradi policije predala telefon koji je bio slomljen, tom dogadjauju prisustvovala su dva policajca.

      Iz iskaza svjedoka B. D. datom u istražnom postupku proizilazi da je bila prisutna sa svojim društvom ispred prodavnice K. u Baru kada je došlo do incidenta izmedju M. S.i S. N. i kada je M. S.pokušala da udari svojim vozilom N., iz razloga jer joj je neko od tog društva dobacivao. Kritične večeri sa svojim društvom je bila prisutna na isto mjesto, a M. S. je prolazila više puta pored njih sa vozilom i nakon toga je došla policija i rekal da moraju da nadju neko drugo mjesto gdje će se okupljati, a zatim su svi krenuli prema svojim vozilima, sjeli u vozila i u jednom trenutku S. M.je parkirala vozilo iza jednog od njihovih vozila marke Škoda. Iz vozila kojim je upravljala M. S. izašla je ona i njen otac, i počela da im se obraća raznim uvredljivim riječima a zatim se i otac oštećene M. S. obratio N. P. tražeći odgovor na pitanje zašto se prave problemi njegovoj ćerci. Sjeli su u vozila ali je M.S. prišla vozilu Škoda, otvorila vrata od vozila i obratila se prisutnima u vozilu prijeteći im da će ih ubiti, a njen otac M. S. pozivao je N. P. na fizički obračun. Nakon toga M.S. je prišla O.D., a O. D.je pitao iz kojeg razloga se njen otac svadja sa njima u prisustvu policije, a M. S. je O. u više navrata pozivala da je udari, za to vrijeme O. D.je stojao mirno što je nju vjerovatno isprovociralo i onda ga je udarila lijevom rukom u desnu slepoočnicu ali je u ruci držala neki predmet, nakon čega je O.D. M. S. desnom rukom i to otvorenom šakom udario u predjelu lijevog obraza, od kojeg udarca je M. S. posrnula a zatim pala na asvalr i počela da histeriše, pozivajući svog oca, u tom trenutku je M. S.rekao "dajte mi pištolj da ga ubijem" i krenuo prema svom vozilu. Za svo ovo vrijeme ovom dogadjaju su prisustvovala dva policajca. Na glavnom pretresu je ostala pri svom iskazu iz ranijeg postupka s tim što je dodala da je okrivljeni kritične prilike oštećenu udario otvorenim dlanom šake tkz. šamarom, koji je uslijedio nakon svega što je prethodno opisala.

      Iz iskaza svjedoka N. P.datog u istražnom postupku proizilazi da je M. S. prije kritičnog dogadjaja pokušala da udari kolima njegovog druga N.S. a ovo je uradila jer joj je navodno neko dobacivao iz njihovog društva. Kritične večeri oko 23,30 časova bio je sa svojim društvom ispred prodavnice K., M. S. je kružila oko prodavnice K. sa svojim vozilom i u jednom momentu su došli pripadnici interventnog voda i jedan od policajaca mu je rekao da ode sa ovog mjesta. Ušao je sa svojim društvom u kola i u jednom trenutku pored vozila u koje je ušao parkirala se M. S. svojim vozilom Audi, a na zadnjem sjedištu je bio njen otac M.S. koji je izašao iz vozila i obratio im se pitajući ih zašto prave probleme i počeo da prijeti. Krenuli su vozilom, a vidio je da je iz drugog vozila izašao O.D.. M.S. je prišla O. D. koji je rekao S. i pitao je zašto njen otac se zalijeće na njegovog druga i prijeti mu pištoljem kada njegovo društvo ne pravi probleme, na što je M. S. prišla D. unijela mu se u lice i govorila adje udari me, ponavljajući ove riječi više puta. O. D. nije reagovao i nije udario S. i stajao je mirno a onda je ona udarila O.D. lijevom rukom u predjelu desne lijepoočnice, a u ruci je imala neki predmet, O. D. je reflaksno udario M. S. u predjelu  lijevog obraza, tada je M. S.reagovala na način što je počela da vršiti a poklekla je i pala, a njen otac je krenuo prema svom vozilu da uzme pištolj prijeteći da će ubiti O. D. i njega. Tada su prišli policajci i priveli ih. Na glavnom pretresu je ostao pri svom iskazu ih prethodnog postupka s tim što je samo objasnio da je okrivljeni kritične prilike nakon svega što se dešavalo udario oštećenu otvorenim dlanom tkz. šamarom.

      Iz iskaza svjedoka M.S. iz istražnog postupka proizilazi da je kritične prilike bio ispred prodavnice K. sa svojim društvom ispred prodavnice K. i vidio da je M. S. par puta prolazila svojim vozilom pored prodavnice. Krenuli su da idu, a u medjuvremenu je došla policija kako bi ih upozorila da idu sa lica mjesta da ne bi došlo do problema. Nakon toga su došli M.S. i S.a tu su bili prisutni i policajci i izašli su iz vozila i počeli da se raspravljaju sa N. P., a M. S.je dobacivala njegovim drugovima koji se se nalazili u vozilu Škoda. M. S. je prišla vozilu Škoda i korz otvorena vrata uputila prijetnje prisutnima u vozilu odnosno njegovim drugovima. Nakon toga je prišla O. D., a D. joj je nešto rekao koje riječi nije čuo, a nakon toga je vidio da je M. S.udarila O. D. rukom u predjelu lica, a vidio je da je u ruci držala telefon i telefonom ga je udarila u predjelu lica. Nakon toga je okrivljeni refleksno reagovao i udario M. S. u predjelu glave i to otvorenom šakom od kojeg udarca je pala na asvalt, dok je na glavnom pretresu samo pojasnio da je taj udarac bio otvorenim dlanom ruke -šamarom.

      Iz iskaza svjedoka B.N. u istražnom postupku i na glavnom pretresu proizilazi da je kritične noći oštećena M. S. prolazila pored prodavnice K. kada je došlo do konflikta sa N.P., o čemu je oštećena obavijestila policiju. Nakon ovoga kritične noći je bio sa svojim društvom ispred diskonta Kaća i iz jednog vozila je izašao otac oštećene M. S. i obratio im se riječima zašto prave probleme, a u tom trenutku su već bili krenuli prema Topolici, tako da nije prisustvovao onome što se kasnije dešavalo i nije bio prisutan kada je okrivljeni udario M. S.

      Iz iskaza svjedoka S. N. iz istražnog postupka proizilazi da je pet večeri prije kritičnog dogadjaja sa oštećenom M. S. imao nesporazum. Dana 13.05.2010.godine, njegovo društvo je sjedjelo ispred prodavnice Kaća i primijetili su kako oštećena prolazi više puta sa svojim vozilom pored njih, da su krenuli da idu sa lica mjesta sa svoja dva vozila, medjutim, u jednom trenutku je naišao M.S. otac oštećene i počeo da im prijeti i tu je došlo do prepirke, a nakon toga se oštećena uputila prema O. D. i došlo je do kratke prepirke izmedju njih i oštećena je O. D. udarila lijevom rukom u predjelu desne sljepoočnice sa nakim predmetnom u ruci i okrivljeni je refleksno reagovao i to desnom šakom je udario u predjelu lica, a ona je od tog udarca posrnula, kleknula na asvalt, zatim pala i počela da viče. Cijelom ovom dogadjaju prisustvovala su dva policajca. Na glavnom pretresu je ostao pri svom iskazu i iz istražnog postupka, s tim što je dodao da nakon što je oštećena udarila okrivljenog, okrivljeni je istu udario otvorenim dlanom ruke, tkz. šamarom od kojeg udarca je pala na asvalt.

      Iz iskaza svjedoka P. D.iz istražnog postupka proizilazi da je kritične noći bio sa svojim društvom ispred diskonta K. da je trebalo da idu kod Sportskog centra, da su krenuli u svoja vozila, da se odjednom pojavila oštećena sa svojim vozilom iz kojeg je izašao njegov otac M. S., a iza njih je odmah došao interventni vod i tada je počela svadja izmedju N. P. i M. S., i vidio je kako je M. S. udarila O. D. i udarila ga lijevom rukom u predjelu iznad slijepoočnice. U tom momentu ispao joj je telefon iz ruke, a okrivljeni joj je uzvratio udarac, tako što je otvorenom šakom udario u predjelu lica, a oštećena je od ovog udarca poklekla, pala na asvalt i počela da viče. Na glavnom pretresu je samo dodao da je okrivljeni udario oštećenu šamarom otvorene ruke.

      Svjedok Dj. A. je naveo da je kritične noći bio kao ovlašćeno službeno lice interventnog voda UP PJ Bar, da je od strane M. S. prijavljen slučaj da ima problema sa izvjesnim momcima ispred K.. Kada su došli na lice mjesta bila je prepirka izmedju M. S. i N.P., gdje je bila prisutna i M. S. i grupa momaka, da je okrivljeni udario M. S. otvorenom šakom desne ruke u predjelu glave, od kojeg udarca je pala na asvalt i udarila glavom o asvalt, dok nije vidio da li je oštećena prethodno udarila okrivljenog. Na glavnom pretresu je dodao da je udarac okrivljenog bio šamarom otvorene ruke.

      Svjedok J. R. je naveo da je bio kritične noći zajedno sa svojim kolegom Dj. A. kao ovlašćeni policijski službenik ispred diskonta K. u Baru, da su izašli na lice mjesta i da su zatekli veću grupu momaka gdje je bio prisutan M. S. i oštećena, i gdje je trajala prepirka izmedju M. S. i ovih momaka, da bi nakon toga M. S. počela da se raspravlja sa okrivljenim, i okrivljeni je udario oštećenu M.S. otvorenom šakom u predjelu lica. Oštećena je imala vidne povrede i kao službenik policije je prišao i podigao oštećenu sa pločnika i njen otac je odveo istu u Hitnu pomoć. Na glavnom pretresu je dodao da je okrivljeni udario oštećenu otvorenim dlanom ruke tkz. šamarom.

      Iz nalaza i mišljenja dr K.M. od 07.07.2010.godine proizilazi da je ovaj vještak izvršio uvid u medicinsku dokumentaciju na ime M. S. koja se sastoji od izvještaja ljekara specijaliste br... od 13.05.2010.godine Urgentnog Centra bolnice Bar prijemne ambulante i izvještaja ljekara Doma zdravlja Bar HMP br.3...od 13.05.2010.godine, te na osnovu uvida u medicinsku dokumentaciju naveo da je kod oštećene konstatovana ogrebotina u predjelu desne strane tjemena, a ljekar navodi dijagnozu nagnječenje glave, ali osim navedene oguljotine i krvnog podliva veličine 5 cm, drugih promjena na glavi nema, pa se ne može govoriti o nagnječenju glave, jer bi značilo da bi čitava glava bila nagnječena. Ljekari navode u dijagnozi potres mozga ali istu ne opravdavaju. Od povreda po nalazu i mišljenju ovog vještaka oštećena je kritične prilike zadobila krvni podliv sa oguljotinom sa desne strane tjemena. Navedena povreda nastala je jednokratnim dejstvom zamahtute tupo tvrde sile na taj dio tijela, a radi se o lakoj tjelesnoj povredi. Elementi za ovakvu kvalifikaciju su oguljotina i krvni podliv veličine oko 5 cm, u predjelu desne strane tjemena glave. Povreda je mogla biti nanešena udarom šake na koju je morao biti neki mali predmet zbog oguljotine na mjestu udara, ali i udar nekim drugim tupo tvrdim predmetom. Vještak je takodje izvršio uvid u medicinsku dokumentaciju koja glasi na ime O. D.i to u izvještaj HMP Dom zdravlja br... od 14.05.2010.godine i dao svoj nalaz i mišljenje da je u konkretnom slučaju O. D. imao neku tačkastu promjenu veličine 3 x 4 cm na licu i da je nanešena udarom šake, ali i bilo kojim drugim tupo tvrdim predmetnom i da se radi o lakoj tjelesnoj povredi.

       Iz dopunskog nalaza i mišljenja dr K.M. od 05.10.2011.godine, proizilazi da vještak  nije dozvolio mogućnost da je povreda mogla nastati udarom otvorene ruke - kao šamar na dio glave, ali je dozvolio mogućnost da je povreda mogla nastati udarom šake na kome je bio neki mali predmet, a ovo iz razloga jer se u medicinskoj dokumentaciji navodi oguljotina i podliv u desnoj strani tjemena, a nije isključio ni nastanak povrede nekim drugim tupim predmetom koje povrede su konstatovane kod oštećene. Uzimajući u vidu i izjave svjedoka pored medicinske dokumentacije vještak je u konačnom naveo da se ne može isključiti mogućnost da je povreda u vidu krvnog podliva sa oguljotinom u predjelu tjemena glave nastala pri padu i udaru tim dijelom glave o tvrdu podlogu ako je osoba bila odgurnuta ili udarena od strane druge osobe.

      Iz izvoda iz KE na ime okrivljenog O. D., ispostava Cetinje br.02-245-1653 od 27.05.2010.godine proizilazi da isti nije osudjivan.

      Cijeneći naprijed provedene dokaze ovaj sud je našao da nije bilo dokaza da je okrivljeni izvršio krivično djelo laka tjelesna povreda iz čl.152 st.2 u vezi st.1 Krivičnog zakonika.

      Ovo iz razloga jer je ovaj sud iz saglasnih iskaza svjedoka i to svjedoka oštećene, zatim svjedoka B. D., N. P., M. S., S. N. ,P.D . i svjedoka ovlašćenih policijskih službenika Dj. A. i J. R.utvrdio da je okrivljeni kritične prilike dana 13.05.2010.godine u Makedonskom naselju u Baru, u blizini dikonta K. oko 23,30 časova otvorenim dlanom ruke - šake tkz. šamarom u predjelu glave - lica udario oštećenu M.S. od kojeg udarca je ista pala na pod odnosno na asvaltnu podlogu. Svi naprijed navedeni svjedoci u ovom navedenom dijelu da je okrivljeni ošamario oštećenu i da je od od tog udarca pala na asvalt su na saglasan način prenijeli tu činjenicu ovom sudu tako da je sud u cijelosti prihvatio njihove iskaze kao vjerodostojne i istinite u tom dijelu. Sud je prihvatio i odbranu okrivljenog u dijelu da je kritične prilike oštećenu ošamario i da je ista od tog udarca pala na asvaltnu podlogu.

      Iz nalaza i mišljenja vještaka M. K., proizilazi da je oštećena kritične prilike zadobila laku tjelesnu povredu oguljotinu sa krvnim podlivom veličine oko 5 cm, u predjelu desne strane tjemena glave. Iz dopusnkog nalaza i mišljenja proizilazi da vještak nije dozvolio mogućnost da je povreda kog oštećene mogla nastati udarom ruke - šamarom na taj dio glave i nije isključio mogućnost da je povreda u vidu krvnog podliva sa oguljotinom tjemena glave nastala pri padu i udarom tim dijelom glave u tupo tvrdu podlogu ako je osoba bila odgurnuta ili udarene od strane druge osobe. Dovodeći u vezu ovakav nalaz i mišljenje vještaka i njegovo navedeno dopunsko izjašnjenje u navedenom dijelu sa iskazima svjedoka B. D., N. P., M. S., S.N., P.D. i svjedoka ovlašćenih policijskih službenika Dj. A. i J.R., koji su prenijeli ovom sudu da je okrivljeni kritične prilike ošamario oštećenu, od kojeg šamara je oštećena pala na asvalt onda proizilazi jasan zaključak ovog suda da je okrivljena kritične prilike zadobila povrede udarom glave o tupo tvrdu podlogu - asvalt.

      Sud je cijenio i dio nalaza i mišljenja vještaka M. K. u dijelu gdje je naveo da je laka tjelesna povreda u vidu krvnog podliva veličine oko 5 cm sa oguljotinom u predjelu desne strane tjemena glave kod oštećene mogla nastati udarom šake na kojoj je morao biti neki mali predmet, ali je našao da na ovaj način nije mogla nastati navedena povreda obzirom da su u konkretnom slučaju svi naprijed navedeni svjedoci potvrdili da je okrivljeni ošamario oštećenu i da je od tog udara pala na pod, a i sam okrivljeni je rekao da na ruci nije imao nikakav predmet.

      Članom 152 st.1 Krivičnog zakonika je navedeno da ko drugoga lako tjelesno povrijedi ili mu zdravlje teško naruši kazniće se novčanom kaznom ili zatvorom do jedne godine, dok je u stavu 2. navedeno da ako je takva povreda nanesena oružjem, opasnim orudjem, ili drugim sredstvom podobnim da tijelo teško povrijedi ili zdravlje teško naruši, učinilac će se kazniti zatvorom do tri godine.

      Imajući u vidu da je okrivljeni kritične prilike ošamario oštećenu a da su povrede koje je zadobila oštećena nastale padom i udarom o asvalt ovaj sud nalazi da nije bilo dokaza da je povreda nanesena sredstvom podobnim da tijelo teško povrijedi ili zdravlje teško naruši jer je okrivljeni kritične prilike samo ošamario oštećenu.

      Sud je takodje imao u vidu što je oštećena od takvog udarca pala i glavom udarila o asvlat i zadobila laku tjelesnu povredu ne može se prihvatiti stav tužilaštva da je u konkretnom slučaju asvalt bio podobno sredstvo da tijelo teško povrijedi i zdravlje teško naruši.

      Sud je imao u vidu i činjenicu da se oštećena nije pridružila krivičnom gonjenju, što je navela na glavnom pretresu, te da se gonjenje za krivično djelo iz čl.152 st.1 Krivičnog zakonika preduzima po privatnoj tužbi.

      Sud je takodje imao u vidu da su svjedoci koji su bili očevidci ovog dogadjaja prenijeli ovom sudu da je prije nego što je okrivljeni ošamario oštećenu, ista udarila okrivljenog rukom u kojoj je bio mobilni telefon, a u osnovnom nalazu i mišljenju vještaka M. K. se takodje navodi da je kritične prilike okrivljeni imao neku tačkastu promjenu 3 x 4 cm na licu, i da je ona mogla biti nanešena udarom šakom ili bilo kojim drugim tupo tvrdim predmetom i da se radilo o lakoj tjelesnoj povredi, ali kod činjenice da je predmet optužbe bilo nanošenje lakih tjelesnih povreda sredstvo podobno da teško tijelo povrijedi ili zdravlje teško naruši od strane okrivljenog i obzirom da je sud našao da nije bilo dokaza da je učinio predmetno krivično djelo zbog čega ga je i oslobodio od optužbe, sud nije ulazio u pitanje da li je okrivljeni bio kritične prilike napadnut i da li se branio od napada oštećene.

      Sud je cijenio i ostale provedene dokaze, ali je našao da su bez uticaja za drugačije presudjenje.

      Troškovi postupka padaju na teret budžetskih sredstava suda na osnovu čl.230 st.1 ZKP-a.

Na osnovu izloženog, odlučeno je kao u izreci presude.  
OSNOVNI SUD U BARU
Dana 07.11.2011.godine 
ZAPISNIČAR,                                                               S
U D I J A, 
Zorica Ivanović
Strugar Nikola 
PRAVNA POUKA : Protiv ove presude može se izjaviti žalba u roku od 8
dana od dana prijema pismenog otpravka Višem sudu u Podgorici, a preko ovog
suda.  
D.n.a.
- ODT iz Bara,
- okrivljenim,
- braniocu,
- u spise.  