K.br. 434/10           
U IME CRNE GORE 
OSNOVNI SUD U BARU, po sudiji Nikoli Strugaru, sa zapisničarom Zoricom
Ivanović, u krivičnom predmetu protiv okrivljenih P.V i A.D., zbog krivičnog
djela pervara iz čl.244 st.1 Krivičnog zakonika, po optužnom predlogu Osnovnog
državnog tužioca u Baru Kt.br.226/10 od 28.09.2010.godine, nakon glavnog i
javnog pretresa održanog dana 24 i 28.11.2011.godine u prisustvu zastupnika
optužbe Azre Cama, saradnika kod ODT iz Bara, a u odsustvu okrivljenih, donio
je dana 28.11.2011.godine i istog dana javno objavio  
P R E S U D U 
           Okrivljeni, 
1. P. V. od oca S. i majke M. rodjene R., rodjen ....godine u Baru, sa
prebivalištem u B, ul. P L B, bez zaposlenja, oženjen, otac dvoje djece, lošeg
imovnog stanja, osudjen presudom Osnovnog suda u Baru K.br.246/05 od
25.06.2007.godine zbog krivičnog djela iz čl.348 st.3 KZ uslovnom osudom a
prethodno utvrdjena kazna zatvora u trajanju od 60 dana sa rokom provjere od
jedne godine, presudom Osnovnog suda u Baru K.br.194/10 od 20.10.2010.godine
zbog krivičnog djela iz čl.245 st.2 Krivičnog zakonika na kaznu zatvora u
trajanju od 30 dana, presudom Osnovnog suda u Kotoru K.br.426/10 od
02.12.2010.godine zbog krivičnog djela iz čl.244 st.1 Krivičnog zakonika kojom
mu je utvrdjena kazna zatvora u trajanju od dva mjeseca sa rokom provjere od
godinu dana i presudom Osnovnog suda u u Kotoru K.br.772/09/09 od
08.12.2010.godine zbog krivičnog djela iz čl.399 Krivičnog zakonika kaznom
zatovra u trajanju od dva mjeseca.  
      **2\. A. D.** od oca D., rodjen ...godine u P. nastanjen u B., B. 85/D, radnik, državljanin Crne Gore, bez zaposlenja, neosudjivan,

K r i v i     s u: 
      Zato što su:

      Dana 04.12.2009.godine, u namjeri da sebi pribave protivpravnu imovinsku korist, doveli u zabludu oštećenog Š. E., lažno mu prikazujući činjenicu da im je skela površine 300m/2 u vrijednosti od 2.900 eura, potrebna na korišćenje, za period od 20 (dvadeset) dana i tom prilikom mu dali avans u iznosu od 50 eura, s tim da će mu ostatak u iznosu od 100 do 200 eura donijeti sledećeg dana, što nijesu uradili, već predmetnu skelu tog dana 04.12.2009.godine uzeli i nakon par dana istu prodali Dj. V. za iznos od 1.300 eura i na taj način sebi pribavili protivpravnu imovinsku korist u navedenom iznosu,

      \- čime su kao saizvršioci izvršili krivično djelo prevara iz čl.244 st.1 u vezi člana 23 Krivičnog zakonika,

Pa sud primjenom čl. 4, 5, 15, 32, 36, 42 Krivičnog zakonika i čl. 226, 229 i
374 Zakonika o krivičnom postupku  
O S U Đ U J E 
      Okrivljenog P. V. na kaznu zatvora u trajanju od 1 (jedne) godine.

Okrivljenog A. D. na kaznu zatvora u trajanju od 3 (tri) mjeseca.  
Shodno čl. 239 st.2 ZKP-a oštećeni Š. E. se radi ostvarivanja imovinsko
pravnog zahtjeva upućuje na parnicu.  
Okrivljeni su dužni da plate ovom sudu troškove krivičnog postupka i to
okrivljeni P. V. iznos od 37,50 eura, a okrivljeni A. D. u iznosu od 112,50
eura, dok su solidarno dužni da plate ovom sudu iznos od 90,20 eura, a na ime
sudskog paušala iznos od po 20 eura, u roku od 15 dana po pravosnažnosti
presude, pod prijetnjom prinudnog izvršenja.  
O b r a z l o ž e n j e 
Optužnim predlogom Osnovnog državnog tužioca u Baru Kt.br.226/10 od
28.09.2010.godine, stavljeno je na teret okrivljenima P.V. i A.D. da su kao
saizvršioci izvršili krivično djelo prevara iz čl.244 st.1 u vezi člana 23
Krivičnog zakonika predlažući da sud okrivljene oglasi krivim i osudi po
zakonu.  
Glavni pretres je održan u odsustvu okrivljenih na osnovu čl.457 ZKP-a,
obzirom da okrivljeni A.D. bio uredno pozvan a da je za okrivljenim P. V.
poziv nije mogao uručiti zbog neprijavljivanja sudu promjene adrese i da je za
njim izdata naredba za prinudno dovodjenje po kojoj UP PJ Bar nije mogla
postupiti, a već su bili saslušani a njihovo prisustvo po nalaženju ovog suda
nije bilo nužno na glavnom pretresu.  
Okrivljeni P. V. je u svojoj odbrani u predkrivičnom postupku u bitnom naveo
da je dana 04.12.2009.godine na zahtjev svog poznanika i komšije A.D. zajedno
pošao do Š. E. da iznajme skelu, da je ista bila potrebna za izgradnju radova
za izradu neke fasade, u kojem slučaju je bio A. D. preduzimač. Znali su da se
Š. bavi iznajmljivanjem skele, bio je posrednik u slučaju izdavanja skele od
strane Š. na korišćenje A. D. Tada se Š. E. dogovorio sa njim i D. da skelu
može dati za period od 10-15 dana, znao je da A.D. nema registrovanu firmu za
sebe. Tada je Š. sačinio račun o izdatim djelovima skele i u istom je naveo
cijenu po dužnom metru, a radilo se o 300 metara skele po cijeni od 8 eura -
100 m/2. Nakon dogovora A. D. mu je dao 50 eura koje je predao ženi koja je
bila prisutna ispred kuće D. S.u Starom Baru. Prije svega ovoga kada su se
čuli sa Š. on ih je putem telefona uputio da odu do kuće D. S. jer se tamo
nalazi skela i oštećeni se pojavio nakon nekih 5 minuta i na licu mjesta bila
je prisutna supruga od D. S. Nakon preuzimanja skele istu su prebacili
kamionom koji je angažovao A. D. Prije 15 dana D. ga je pozvao telefonom i
rekao mu da ima za prodaju 200-300 metara skele, pa ga je pitao da li je to
ona skela koju je uzeo od Š., a D. mu je odgovorio da je to skela koja je
njegovo vlasništvo i da ima namjeru da je proda i da ona nema nikakve veze sa
prethodno unajmljenom skelom. Nakon toga je pozvao V. Dj. iz Sutomora,
gradjevinskog preduzimača, svog poznanika i rekao da mu drug A. D. ima na
prodaju skelu i pozvao ga da dodje da pogleda, on je tada došao u Bar, našao
se zajedno sa njim i D. kod D. kuće u Makedonskom naselju, gdje se nalazila
skela, pokazali su mu istu i nakon toga se A. D. dogvorio sa njim oko cijene i
V.Dj. je platio cijenu skele u gotovom na ruke A. D.. Nije imao nikakve veze
sa kupoprodajom i samo ih je povezao, a nije bio svjestan niti mu je D.rekao
da se radi o skeli vlasništvo Š.E.  
Okrivljeni A. D- je u svojoj odbrani naveo da je kritičnog dana
04.12.2009.godine bio sa P. V., kada se V. dogovorio oko iznajmljivanje skele
sa Š.E., da sa tim nema veze, da je samo bio prisutan tu. Zna da je P. V
trebao da radi na neku kuću i da mu je trebala skela a razgovor izmedju njih
je trajao nekih 5 minuta, a bio je ispred kuće Š. E. i nije davao nikakve
pare, i nikada više nije bio u društvu sa njima dvojicom. Dodao je i to da je
P.V. donio skelu blizu njegove kuće i bio je prisutan prilikom predaje te
skele, kada je P. V. prodao skelu Dj.V. i tom dogadjaju je prisustvovao. Ova
prodaja skele Dj. V. je bila nakon tri četri dana nakon što je P.V. preuzeo
skelu od Š. E. P.Vje iskoristio njegov pasoš i sa tim dokumentom je iznamio
skelu od Š. E.  
      U dokaznom postupku saslušani su svjedoci oštećeni Š.E, svjedoci D.S. i D. S. , Dj.V., pročitan je nalaz i mišljenje vještaka finansijske struke D.N. od 07.07.2010.godine, pročitani su izvod iz KE UP PJ Bar br.24-03/3-245/10-4653/2 od 25.06.2010.godine sa podacima iz kaznene evidencije za okrivljenog P. V., izvod iz KE UP PJ Bar br.11-245/10-17695/2/2559 sa podacima iz kaznene evidencij za okrivljenog A.D., sud je izvršio uvid u račun na ime A. D. od 04.12.2009.godine, uvid u račun od 18.09.2009.godine na ime Š. E. i saslušao vještaka finansijske struke D. N. na glavnom pretresu.

       Svjedok oštećeni Š.E. u isražnom postupku je naveo da pozanje P.V. i A. D. iz vidjenaja, da posjeduje skelu za fasadne radove koju iznajmljuje da se ista nalazila kod njegovog druga D.S. u Baru u naselju Čeluga, jer nema prostora u njegovoj kući, da je dana 04.12.2009.godine kod njega došao P. V.i A. D. sa zahtjevom da P. iznajmi skelu da bi mu A. D. izvodio radove. Pristao je da P. iznajmi skelu na 15 do 20 dana, i nakon njihovog dogovora sačinio račun po kome mu je iznajmio 75 komada ramova, 24 komada pantova, 90 komada kratkih šipki i 45 komada dugih šipki i ukupna površina skele iznosila je oko 300m/2. Što se tiče načina plaćanja dogovorili su se das mu da avans od 50 eura, a ostatak u iznosu od 100 do 200 eura donese sjutradan. P. je odmah platio 50 eura, a ovaj ostatak nikada nije platio. U medjuvremenu je saznao da je ova skela prodata preduzetniku Dj. V. iz Sutomora za iznos od 1300 eura, a njena starna vrijednost je 6.900 eura i istu je kupio u firmi B. s.  DOO Bar. Po ovom saznanju obratio se Dj. V. i istom dao 650 eura uz dogovor da mu vrati cijelu skelu, tako da mu je poslije toga Dj. V. vratio 200 m/2 i ostao mu je dužan 100 m/2, u spisima predmeta postoje račun, priznanica kao dokaz da je iznajmio skelu. Pridružio se krivičnom gonjenju i postavio imovinsko pravni zahtjev.

      Na glavnom pretresu je ostao pri svom iskazu koji je dao u istražnom postupku i  dodao da su dana 04.12.2009.godine došli okrivljeni P. V. i A. D., koji su mu bili poznati od prije i došli su u kući  njegovog druga D. S. gdje je držao skelu, koju je iznajmljivao. Obojica su u dvorištu kuće D. S. tog dana 04.12.2009.godine razgovarali oko iznajmljivanja predmetne skele i dogovoril se da daju avans od 50 eura, kojih 50 eura je P.V. nakon obavljenog razgovora predao ženi D. S. D.S. U tom razgovoru koji je obavljeno tog dana 04.12.2009.godine obojica su okrivljenih su došli sa zahtjevom tražeći skelu stim što je P. tražio da iznajmi skelu i rekao da mu je potrebna kako bi izvodio neke radove, a A. D. rekao da će P.V. da izvodi radove. A. D. mu je predao i pasoš na osnovu kojih podataka je sačinio račun o svemu što im je izdao, inače ovu skelu je iznajmljivao za od prilile 30 eura dnevno, u medjuvremenu je saznao da je skela prodata V. Dj.. Dana 18.09.2009.godine u firmi B. S. kupio je predmetnu skelu i tada je platio 6.900 eura. Ova skela je bila veoma malo korišćena čak nije bila ni ofarbana, a radi se o najnovijem modelu skele - aluminiska brzo montirajuća ramovska skela. U trenutku kada je kupio  bila je najviše stara dvije godine. Kao oštećeni pridružio se krivičnom gonjenju i potavio imovinsko pravni zahtjev u iznosu od 6.900 eura.

      Svjedok D. S. je navela da je skela bila u dvorištu njene kuće, a inače je skela bila vlasništvo Š. E.i obzirom da Š. E. nije imao mjesta držao je u njihovom dvorištu radi iznajmljivanja. Sjeća se da je jedan dan došao P. V. dao joj 50 eura za iznajmljenu skelu.

      Svjedok D. S. muž D. S. je naveo da je skela bila u njihovom dvorištu ovo zna jer mi je to prenijela supruga, a tada bio u Americi, a zna da je P. V.njegovoj supruzi predao 50 eura kao avans za iznajmljivanje predmetne skele. Ove činjenice je saznao od svoje supruge.

      Svjedok Dj.V. je u istražnom postupku izjavio da se bavi gradjevinskim radovima i da je od svog prijatelja S. V. saznao da izvjesna lica prodaju skelu kojima je S. dao njegov broj telefona i koji su ga kontaktirali i ponudili mu skelu na prodaju. Sa njima se dogovorio da dodje u Makedonsko naselje i tom prilikom mu pokazali izvjesnu kopiju računa kao dokaz da je skela njihova, aali je kasnije saznao da je to račun oštećenog Š. koji je služio kao evidencija što su sve uzeli u najam. Odlučio je da kupi skelu za 1.300 eura, dao im na ruke keš i odnio skelu. Tada je od strane policije dobio poziv gdje se u policiji sreo sa Š. koji je predložio da mu vrati skelu da da mu Š. za to isplati 650 eura.

      Na glavnom pretresu je naveo je dodao da se bavi izvođenjem građevinskih radova da ga je  jedan prijatelj  ponudio da kupi skelu i rekao i da ja dobio telefonski poziv od P. V. i saopštio mu da dodje u Makedonsko naselje, da je  sa svojm šoferom došao da vidi skelu a tu su bili i P. V. i A.D., i pokazali su mu neki račun i rekli da je to  račun od kupljene skele, i na licu mjesta je  P.V. i A. D. isplatio iznos od 1.300 eura i njegov šofer i oni su utovarili skelu na kamion. Kasnije je saznao da je to skela Š. E. sa kojim se  dogovorio o šteti koju su pretrpjeli pa sam je vratio skelu Š., a on njemu mu 650 eura.

      Uvidom u račun od 18.09.2009.godine na ime Š.E proizilazi da je na ime A. D. izdao 300m/2 skele koja se sastoji od kratke šipke 90 komada, ramova 75 komada, pontoa 24 komada i dugačke šipke 45 komada, po 8 eura za 100 m/2 - 24 eura, dok iz računa br.40/09 od 18.09.2009.godine proizilazi da je skela plaćena 6.900 eura.

Iz nalaza i mišljenja vještaka finansijske struke D. N. od 07.07.2010.godine,
proizilazi da je vještak utvrdio vrijednost 300m/2 skele koja se sastoji od
kratke šipke 90 komada, ramova 75 komada, pontova 24 komada i dugih šipki 45
komada, da je vrijednost skele prema cjenovniku iznosi 3.900 eura sa PDV-om,
te dao svoj nalaz i mišljenje da cijena nove skele je 3.900 eura za 300m/2, a
kako u spisima nema podataka koliko je skela bila stara to bi ista vrijedjela
starosti 2.340 eura.  
      Vještak finansijske struke D. N. je na glavnom pretresu naveo da  je opet obišao K. i proizvodjača U. iz Bosne i ostaje pri tome da nova metalna skela košta 3.900 eura i dodao da ako je bila stara dvije godine onda je njena cijena umanjena za amortizaciju, znači u vrijeme izvršenja krivičnog djela iznosila je 2.900 eura.

Iz izvoda iz KE UP PJ Bar br.24-03/3-245/10-4653/2 od 25.06.2010.godine sa
podacima iz kaznene evidencije za okrivljenog P.V., osudjen presudom Osnovnog
suda u Baru K.br.246/05 od 25.06.2007.godine zbog krivičnog djela iz čl.348
st.3 KZ uslovnom osudom a prethodno utvrdjena kazna zatvora u trajanju od 60
dana sa rokom provjere od jedne godine, presudom Osnovnog suda u Baru
K.br.194/10 od 20.10.2010.godine zbog krivičnog djela iz čl.245 st.2 Krivičnog
zakonika na kaznu zatvora u trajanju od 30 dana, presudom Osnovnog suda u
Kotoru K.br.426/10 od 02.12.2010.godine zbog krivičnog djela iz čl.244 st.1
Krivičnog zakonika kojom mu je utvrdjena kazna zatvora u trajanju od dva
mjeseca sa rokom provjere od godinu dana i presudom Osnovnog suda u u Kotoru
K.br.772/09-09 od 08.12.2010.godine zbog krivičnog djela iz čl.399 Krivičnog
zakonika kaznom zatovra u trajanju od dva mjeseca.  
Iz izvoda iz KE UP PJ Bar br.11-245/10-17695/2/2559 sa podacima iz kaznene
evidencij za okrivljenog A.D., proizilazi da isti nije osudjivan.  
      Ocjenom izvedenih dokaza utvrdjeno je da su okrivljeni kao saizvršioci izvršili krivično djelo prevara iz čl.244 st.1 u vezi člana 23  Krivičnog zakonika, u vrijeme, mjesto i na način kako je to precizirano u izreci presude.

      Dakle, okrivljeni su dana 04.12.2009.godine, u namjeri da sebi pribave protivpravnu imovinsku korist, doveli u zabludu oštećenog Š.E. lažno mu prikazujući činjenicu da im je skela površine 300m/2 u vrijednosti od 2.900 eura, potrebna na korišćenje, za period od 20 (dvadeset) dana i tom prilikom mu dali avans u iznosu od 50 eura, s tim da će mu ostatak u iznosu od 100 do 200 eura donijeti sledećeg dana, što nijesu uradili, već predmetnu skelu tog dana 04.12.2009.godine uzeli i nakon par dana istu prodali Dj. V.za iznos od 1.300 eura i na taj način sebi pribavili protivpravnu imovinsku korist u navedenom iznosu.

      Ovakvo utvrđeno činjenično stanje proizlilazi iz iskaza svjedoka oštećenog  Š. E. čiji iskaz je ovaj sud prihvatio kao istinit i uvjerljiv koji je naveo da poznaje okrivljene P. V. i A. D od ranije, da posjeduje skelu za fasadne radove koju iznajmljuje da se ista nalazila kod njegovog druga D. S. u Baru u naselju Čeluga, jer nema prostora u njegovoj kući, da su dana 04.12.2009.godine ispred kuće D. S. došli okrivljeni P. V. i A.D.sa zahtjevom da okrivljeni P. iznajmi skelu da bi mu okrivljeni A.D. izvodio radove, da su obojica učestvola u tom razgovora tražeći skelu, a da je okrivljeni A. D. predao i pasoš na osnovu kojih podataka je i sačinio račun o iznajmljivanju skele. Pristao je da okrivljenom P. iznajmi skelu na 15 do 20 dana, i nakon njihovog dogovora sačinio račun po kome mu je iznajmio 75 komada ramova, 24 komada pantova, 90 komada kratkih šipki i 45 komada dugih šipki i ukupna površina skele iznosila je oko 300m/2. Što se tiče načina plaćanja dogovorili su se da mu da avans od 50 eura, a ostatak u iznosu od 100 do 200 eura donese sjutradan. Okrivljeni P. je odmah platio 50 eura, koje je predao D.S. u njenom dvorištu gdje je bila skela a ovaj ostatak nikada nije platio. U medjuvremenu je saznao da je ova skela prodata preduzetniku Dj. V.iz Sutomora za iznos od 1300 eura, a njena starna vrijednost je 6.900 eura i istu je kupio u firmi B. s. DOO Bar. Kasnije se dogovirio sa Đ.V. da nekako podijele štetu koja im je nannesena pa je Đ.V.predao iznos od 650 eura, a Đ.V.njemu vratio skelu.

      Ovakav iskaz svjedoka oštećenog u dijelu da se predmetna skela vlasništvo oštećenog nalazila u dvorištu kuće D. S. i njegove supruge S. i da je okrivljeni P. V. platio 50 eura i prdao ih D. S. kao avan za iznajmljenu skelu potvrdila je svjedok D. S. čiji iskaz je ovaj sud prihvatio kao uvjerljiv i ničim osporen.

      Nadalje iz iskaza svjedoka Đ. V. čiji iskaz je sud takođe prihvati proizilazi da se bavi izvođenjem građevinskih radova da ga je jedan prijatelj ponudio da kupi skelu i rekao i da ja dobio telefonski poziv od P. V. i saopštio mu da dodje u Makedonsko naselje, da je sa svojm šoferom došao da vidi skelu a tu su bili i okrivljeni P.V.i A.D. i pokazali su mu neki račun i rekli da je to  račun od kupljene skele, i na licu mjesta je okrivljenima P. V. i A.D. isplatio iznos od 1.300 eura i njegov šofer i oni su utovarili skelu na kamion. Kasnije je saznao da je to skela Š. E. sa kojim se dogovorio o šteti koju su pretrpjeli pa je vratio skelu Š. E.a on njemu 650 eura.

Iz nalaza i mišljenja vještaka finansijske struke D. N. od 07.07.2010.godine,
proizilazi da je vještak utvrdio vrijednost 300m/2 skele koja se sastoji od
kratke šipke 90 komada, ramova 75 komada, pontoa 24 komada i dugačke šipke 45
komada, da je vrijednost skele prema cjenovniku iznosi 3.900 eura sa PDV-om,
te da cijena nove skele je 3.900 eura za 300m/2, a u riječi na glavnom
pretresu ostao pri tome  da nova metalna skela košta 3.900 eura i dodao da ako
je bila stara dvije godine onda je njena cijena umanjena za amortizaciju,
znači u vrijeme izvršenja krivičnog djela iznosila je 2.900 eura. Sud je
prihvatio nalaz i mišljenje ovog vještaka kao stručan i bazirano na pravilima
nauke i struke. Činjenicu da je skela bila stara dvije godine potvrdio je
svjedok oštećeni.  
Sud je cijenio i odbranu okrivljenih i to odbranu okrivljenog P. V. koji se
branio time da je dana 04.12.2009.godine na zahtjev svog poznanika i komšije
A.D. zajedno pošao do Š.E. da iznajme skelu, koja se nalazila u dvorištu D.S.
u Starom Baru, da je samo bio posrednik u iznamljivanju ove skele, a da je
skela bila potrebna A. D., da je tog dana zajedno sa A.D. preuzeli skelu i
prebacili je kamionom koji je angažovao A.D. do ispred kuće A.D u Makedonskom
naselju, da ga je nakon par dana pozvao A. D i saopštio mu da ima skelu na
prodaju i A. D. mu saopštio da to nije ista skela koja je iznajmljena od Š. E.
pa je pozvao V.Dj. iz Sutomora koji je došao u Makedonsko naselje i kupio
skelu od A. D., kao i odbranu okrivljenog A.D. koji se branio time da je dana
04.12.2009.godine bio sa P.V., kada se V. dogovorio oko iznajmljivanje skele
sa Š.E., da sa tim nema veze, da je samo bio prisutan tu, da je P. V. donio
skelu blizu njegove kuće i bio je prisutan prilikom predaje te skele, kada je
P.V. prodao skelu Dj. V. i da je P. V.iskoristio njegov pasoš i sa tim
dokumentom je iznamio skelu od Š. E.  
Cijeneći ovakve odbrane okrivljenih ovaj sud je našao da su iste  nelogične i
neprihvatljive i opovrgnute prije svega iskazom svjedoka oštećenog iz čijeg
iskaza je sud utvrdio da su okrivljeni dana 04.12.2009.godine došli zajedno
ispred kuće D.S. gdje se nalazila skela oštećenog, da su oboje učestvovali u
tom razgovoru s tim što je okrivljeni P tražio za njegove potrebe iznajmi
skelu, a A. D. da će da izvodi radove za okrivljenog P. sa tom skelom, a
okrivljeni A. D. predao i pasoš na osnovu kojeg je sačinjen račun o
iznajmljenoj skeli površine 300 m/2, da je okrivljeni P. predo D. S. 50 eura
za iznajmljenu skelu a da je dogovor sa oštećenim bio da predaju od 100 do 200
eura sledećeg dana koji iznos oštećenom nikada nijesu predali i da su ovu
skelu na taj način tog dana 04.12.2009.godine uzeli, dok iz iskaza svjedoka
Dj.V.sud je utvrdio da su skelu oštećenog Š. E.okrivljeni nakon par dana
prodali za isnos od 1.300 eura.  
Dakle, ovakvim utvrdjenim činjeničnim stanjem u potpunosti je opovrgnuta
odbrana okrivljenog P.V. da je samo bio posrednik dana 04.12.2009.godine u
iznajmljivanju skele od oštećenog koju je iznajmio A. D., a takodje i
nelogična u dijelu da nije znao da se radi o skeli Š.E.koja je nakon par dana
prodata Dj.V., obzirom da je kako je i sam rekao u svojoj odbrani zajedno sa
A. D. dana 04.12.2009.godine kamionom koji je iznajmio A. prebacili skelu u
Makedonsko naselje ispred kuće A. D. i na koje mjesto je skela prodata Dj. V.
pa je za ovaj sud neprihvatljivo da nije znao da se radi o istoj skeli. Što se
tiče odbrane A.D.ista je takodje neprihvatljiva za ovaj sud jer je oštećeni
jasno naveo koje je sve radnje preduzimao okrivljeni A. D. a uz to predao je i
pasoš oštećenog radi uzimanja podataka za iznajmljenu skelu, učestovao u tom
razgovoru oko iznajmljivanja skele, zatim nakon par dana zajedno sa P. prodao
skelu Dj. V. što je potvrdio svjedok Dj. V. navodeći da su obojica prodali tu
skelu govoreći da je skela njihova, iz čega proizilazi jasan zaključak ovog
suda da je odbrana sračunata na izbjegavanje krivično pravne odgovornosti.  
Cijeneći sve naprijed navedeno te imajući u vidu da su dana 04.12.2009.godine
okrivljeni zajedno došli ispred kuće D. S. gdje se nalazila skela oštećenog
površine 300 m/2, da su u razgovoru tom prilikom sa oštećenim oboje
učestvovali u razgovoru tražeći skelu, da je okrivljeni P. imao zahtjev da
iznajmi skelu kako bi mu navodno okrivljeni A.D. izvodio radove, da je
okrivljeni A.D. predao pasoš na osnovu kojih podataka je oštećeni iznajmio
skelu, da je okrivljeni P. V. predao 50 eura kao avans, a da su se obavezali
da će mu idućeg dana predati ostatak od dogovorenih 100-200 eura, te da su
skelu odnijeli u Makedonsko naselje ispred kuće i da su nakon par dana skelu
prodali Dj.V., shodno tome proizilazi zaključak ovog suda da su na taj način
prikazivanjem lažnih činjenica da im je skela od 300M/2 potrebna na korišćenje
doveli u zabludu oštećenog Š. E, u namjeri da sebi pribave protivpravnu
imovinsku korist i tu skelu nakon par dana prodali Dj. V. za iznos od 1.300
eura, te da su shodno tome izvršili kao saizvršioci krivično djelo prevara iz
čl.244 st.1 u vezi čl.23 Krivičnog zakonika. Shodno navedenom ovaj sud nalazi
da su učestvovali u radnji izvršenja sa umišljajem i zajednički izvršili
krivično djelo, te shodno tome proizilazi da su kao saizvršioci izvršili
krivično djelo iz čl.244 st.1 u vezi čl.23 Krivičnog zakonika.  
Cijeneći psihički odnos okrivljenih prema izvršenom krivičnom djelu, sud
nalazi da je isti postupali sa direktnim umišljajem, odnosno bili  svjestani
svog djela i htjeli je njegovo izvršenje.  
      Sud je prilikom odlučivanja o vrsti i visini krivične sankcije, imao u vidu sve okolnosti na strani okrivljenog koje su značajne za njen izbor i visinu, u smislu člana 42 Krivičnog zakonika, pa je od olakšavajućih okolnosti, na strani okrivljenih našao da je su isti mlađa lica, dok je na strani okrivljenog P.V. cijenio olakšavajuće okolnosti i to što je oženjen i otac dvoje djece, na strani okrivljenog A. D. da je neosuđivan, dok je od otežavajućih okolnosti na strani okrivljenog P. V. našao da je isti osuđen i to presudom Osnovnog suda u Baru K.br.246/05 od 25.06.2007.godine zbog krivičnog djela iz čl.348 st.3 KZ uslovnom osudom a prethodno utvrdjena kazna zatvora u trajanju od 60 dana sa rokom provjere od jedne godine, presudom Osnovnog suda u Baru K.br.194/10 od 20.10.2010.godine zbog krivičnog djela iz čl.245 st.2 Krivičnog zakonika na kaznu zatvora u trajanju od 30 dana, presudom Osnovnog suda u Kotoru K.br.426/10 od 02.12.2010.godine zbog krivičnog djela iz čl.244 st.1 Krivičnog zakonika kojom mu je utvrdjena kazna zatvora u trajanju od dva mjeseca sa rokom provjere od godinu dana i presudom Osnovnog suda u u Kotoru K.br.772/09/09 od 08.12.2010.godine zbog krivičnog djela iz čl.399 Krivičnog zakonika kaznom zatovra u trajanju od dva mjeseca,  dok otežavajućih okolnosti na strani okrivljenog A.D nije bilio. Imajući u vidu kvalitet olakšavajućih okolnosti, te navedenu otežavajuću okolnost na stranu okrivljenog P.V., a u nedostatku otežavajućih okolnosti na strani okrivljenog A.D., sud je okrivljenom P. V. izrekao kaznu zatvora u trajanju od 1 (jedne) godine, a okrivljenom A. D. kaznu zatvora u trajanju od  3 (tri) mjeseca nalazeći da će se u konkretnom slučaju ostvariti svrha kažnjavanja iz člana 32 Krivičnog zakonika u okviru opšte svrhe izricanja krivičnih sankcija iz čl.4 st.2 KZ.

      Sud je neznatno izmijenio shodno utvrdjenom činjeničnom stanju izmijenio dispozitiv optužnog predloga na koji način nije povrijedio identitet optužbe i presude.

      Sud je cijenio i ostale provedene dokaze ali je našao da su bez uticaja za drugačije presudjenje.

Shodno čl. 239 st.2 ZKP-a oštećeni Š.E. se radi ostvarivanja imovinsko pravnog
zahtjeva upućuje na parnicu, jer je oštećeni postavio imovinsko pravni zahtjev
na iznos od 6.900 eura, a i iz iskaza oštećenog i svjedoka Dj. V. proizilazi
da su na neki način htjeli da nadoknade jedan drugom štetu koja im je nastala,
a koju su im nanijeli okrivljeni, na način što je oštećni Š.E. dao Dj. V. 650
eura, a ovaj njemu skelu, koji podaci po nalaženju ovog suda nijesu bili
dovoljni za odlučivanje o imovinsko pravnom zahtjevu, zbog čega je sud odlučio
da oštećenog uputi da svoj imovinsko pravni zahtjev ostvari u parnici.  
      Odluka o troškovima zasniva se na odredbi čl.226 i 229 ZKP-a, po kojim odredbama je okrivljeni P. V. dužan da plati ovom sudu iznos od 37,50 eura na ime branioca po službenoj dužnosti u predkritičnom postupku, a okrivljeni A. D. na ime odbrane po službenoj dužnosti u predkrivičnom postupku u iznosu od 112,50 eura, dok su solidrano na ime vještačenja dužni da plate ovom sudu iznos od 90,20 eura, i na ime sudskog paušala iznos od po 20 eura, koji je odmjeren shodno složenosti i trajanju krivičnog postupka uz ocjenu imovinskih prilika okrivljenih, koje troškovi su okrivljeni dužni da plati ovom sudu u roku od 15 dana po pravosnažnosti presude, pod prijetnjom prinudnog izvršenja.

Na osnovu izloženog, odlučeno je kao u izreci.  
OSNOVNI SUD U BARU
Dana 28.11.2011.godine 
ZAPISNIČAR,
S U D I J A, Zorica Ivanović
Nikola Strugar  
PRAVNA POUKA: Protiv ove presude može se izjaviti žalba Višem sudu u
Podgorici u roku od 8 dana od dana prijema pismenog otpravka. Žalba se predaje
ovom sudu u dva primjerka.  
D.n.a.
- ODT iz Bara,
- okrivljenima,
- u spise.  
-oštećenima nakon pravosnažnosti.  