K. br. 176/12 
U IME CRNE GORE 
OSNOVNI SUD U BARU, sudija Strugar Nikola, kao sudija pojedinac, sa
zapisničarom Zoricom Ivanović, u krivičnom predmetu okrivljenog S.M., zbog
krivičnog djela krađa u produženom trajanju iz čl.239 st.1 u vezi čl.49
Krivičnog zakonika, u sticaju sa produženim krivičnim djelom falsifikovanje
znakova za obilježavanje robe iz čl.286 st.1 Krivičnog zakonika, u vezi čl.49
Krivičnog zakonika, po optužnom predlogu Osnovnog državnog tužilaštva u Baru
Kt.br.349/11 od 28.03.2012.godine, nakon glavnog i javnog pretresa održanog
dana 21.09.2012.godine u prisustvu zastupnika optužbe saradnika kod ODT-a iz
Bara Vujović Sanje i okrivljenog, dana 24.09.2012.godine je donio i javno
objavio,  
P   R E S U D U 
Okrivljeni, 
S. M. od oca V. i majke H., rođene T., rođen ....godine u B. nastanjen u
B., ul. J.. državljanin C., ugostitelj, oženjen, otac troje djece, završio
srednju školu, srednjeg imovnog stanja, osuđen presudom Osnovnog suda u Baru
K.br.201/95 od 06.11.1995.godine zbog krivičnog djela iz čl.172 st.1 KZ RCG
kojom mu je izrečena novčana kazna u iznosu od 1.500,00 dinara,  
                                                 K r i v   j e  
Zato što je,  
1. Dana 16.02.2010.godine, u poslovnom objektu, u naselju Topolica, ul. Obala
13 jula br.1 u Baru, oduzeo tuđu pokretnu stvar - električnu energiju
vlasništvo oštećene E. .Nikšić – E. u B.i upotrijebio kao prave lažne žigove,
svjestan svojih djela i htio njihovo izvršenje, na način što je sa električnog
brojila marke "Landis&Gyr", fabrički br..., skinuo državne olovne žigove, i
mehanički djelovao na mjerni sistem brojila, tako da se električna energija
nije mogla registrovati preko L3 faze, a zatim na brojilu postavio lažne
žigove, i na taj način neovlašćeno preuzimao neregistrovanu električnu
energiju, u namjeri da njenim prisvajanjem sebi pribavi protivpravnu imovinsku
korist u iznosu preko 150,00 €,  
2. Dana 16.02.2010.godine u svom ugostiteljskom objektu "H." u naselju Obala,
u Baru, oduzeo tuđu pokretnu stvar - električnu energiju vlasništvo oštećene
E. .Nikšić E.u B., i upotrijebio kao prave lažne žigove svjestan svojih djela
i htio njihovo izvršenje, na način što je sa električnog brojila marke
"Landis&Gyr", fabrički broj ..., skinuo državne žigove i mehanički djelovao na
mjerni sistem brojila, tako da se električna energija nije mogla registrovati
preko L2 faze, a zatim na brojilu postavio lažne žigove i na taj način
neovlašćeno preuzimao neregistrovanu električnu energiju, u namjeri da njenim
prisvajanjem i trošenjem pribavi sebi protivpravnu imovinsku korist u iznosu
preko 150,00 €,  
- čime je izvršio krivično djelo - krađa u produženom trajanju iz čl.239 st.1
u vezi čl.49 Krivičnog zakonika, u sticaju sa krivičnim djelom -
falsifikovanje znakova za obilježavanje robe u produženom trajanju iz čl.286
st.1 Krivičnog zakonika, u vezi čl.49 Krivičnog zakonika,  
Pa mu sud primjenom citiranih zakonskih propisa, te čl.4, 5, 15, 36, 42, 48,
52, 53 i 54 Krivičnog zakonika i čl.226, 229 i 374 Zakonika o krivičnom
postupku, predhodno utvrđuje,  
- Za krivično djelo krađa u produženom trajanju iz čl.239 st.1 u vezi čl.49
Krivičnog zakonika kaznu zatvora u trajanju od 5 (pet) mjeseci,  
- Za krivično djelo falsifikovanje znakova za obilježavanje robe u produženom
trajanju iz čl.286 st.1 u vezi čl.49 Krivičnog zakonika kaznu zatvora u
trajanju od 3 (tri) mjeseca,  
Pa mu primjenom citiranih zakonskih propisa  i z r i č e  
USLOVNU OSUDU 
Kojom mu utvrđuje jedinstvenu kaznu zatvora u trajanju od 6 (šest) mjeseci i
istovremeno određuje da se kazna neće izvršiti ukoliko okrivljeni u roku od 2
(dvije) godine po pravosnažnosti presude ne izvrši novo krivično djelo.  
Na osnovu čl.239 st.2 ZKP-a oštećena E. .N. - E. u B., se radi ostvarivanja
imovinsko pravnog zahtjeva upućuje na parnicu.  
 Okrivljeni je dužnan da plati ovom sudu troškove krivičnog postupka u iznosu od 137,50 € i na ime sudskog paušala iznos od 30 €, u roku od 15 dana po pravosnažnosti presude, pod prijetnjom prinudnog izvršenja.

O b r a z l o ž e n j e 
Optužnim predlogom Osnovnog državnog tužilaštva u Baru Kt.br.349/11 od
28.03.2012.godine, stavljeno je na teret okrivljenom S. M. izvršenje krivičnog
djela - krađa u produženom trajanju iz čl.239 st.1 u vezi čl.49 Krivičnog
zakonika, u sticaju sa produženim krivičnim djelom falsifikovanje znakova za
obilježavanje robe iz čl.286 st.1 Krivičnog zakonika, u vezi čl.49 Krivičnog
zakonika, koji optužni predlog je zastupnik optužbe u završnoj riječi
precizirao tako što je izmijenio dispozitiv predloga na način kako je to
navedeno u izreci ove presude, i ostao pri pravnoj kvalifikaciji tako da pod
tačkom 1. treba da stoji da je okrivljeni izvršio krivično djelo krađa u
produženom trajanju iz čl.239 st.1 u vezi čl.49 Krivičnog zakonika, a pod
tačkom 2. treba da stoji da je okrivljeni izvršio krivično djelo -
falsifikovanje znakova za obilježavanje robe u produženom trajanju iz čl.286
st.1 u vezi čl.49 Krivičnog zakonika, i predložio da sud okrivljenog oglasi
krivim i osudi ga po zakonu.  
Okrivljeni je u svojoj odbrani u istražnom objetku naveo u bitnom da je
vlasnik ugostiteljskog objekta H. u Baru, da se pored tog objekta nalazi još
jedan objekat koji koristi kao ostavu, a koji objekat su njegovi roditelji
kupili od B. A., te se brojilo i dalje u tom drugom objektu vodi na njeno ime.
Dodao je da nije tačno da je mijenjao plombe ni na jednom od ova dva brojila,
niti je isključivao naponske moste. Radnici E. u Baru su redovno dolazili i
očitavali stanje na predmetnim brojilima, a prije toga nijesu ništa
primijetili. Potpisao je zapisnike kada su radnici E. u februaru mjesecu
2010.godine vršili kontrolu mjernog mjesta, i istog dana izvršili su zamjenu
oba brojila.  
U svojoj odbrani datoj na glavnom pretresu od 21.09.2012.godine okrivljeni je
u cjelosti priznao izvršenje krivičnih djela koja su mu optužnim predlogom
stavljena na teret i naveo da je dana 16.02.2010.godine, u poslovnom objektu,
u naselju Topolica, ul. Obala 13 jula br.1 u Baru, oduzeo tuđu pokretnu stvar
- električnu energiju vlasništvo oštećene E. . .AD N. - E.u Baru i upotrijebio
kao prave lažne žigove, na način što je sa električnog brojila marke
"Landis&Gyr", fabrički br...., skinuo državne olovne žigove, i mehanički
djelovao na mjerni sistem brojila, tako da se električna energija nije mogla
registrovati preko L3 faze, a zatim na brojilu postavio lažne žigove, i na taj
način neovlašćeno preuzimao neregistrovanu električnu energiju, u namjeri da
njenim prisvajanjem sebi pribavi protivpravnu imovinsku korist u iznosu preko
150,00 €, kao i da je dana 16.02.2010.godine u svom ugostiteljskom objektu
"H." u naselju Obala, u Baru, oduzeo tuđu pokretnu stvar - električnu energiju
vlasništvo oštećene E. . Nikšić E.u Baru, i upotrijebio kao prave lažne
žigove, na način što je sa električnog brojila marke "Landis&Gyr", fabrički
broj..., skinuo državne žigove i mehanički djelovao na mjerni sistem brojila,
tako da se električna energija nije mogla registrovati preko L2 faze, a zatim
na brojilu postavio lažne žigove i na taj način neovlašćeno preuzimao
neregistrovanu električnu energiju, u namjeri da njenim prisvajanjem i
trošenjem pribavi sebi protivpravnu imovinsku korist u iznosu preko 150,00 €.
Na pitanje suda za razlike u kazivanju u odnosu na istražni postupak,
okrivljeni je pojasnio time da je u istrazi htio da izbjegne svoju krivično
pravnu odgovornost, te da je tačno ono što je rekao na glavnom pretresu kada
je do detalja priznao izvršenje krivičnih djela koje mu se optužnim predlogom
stavljaju na teret.  
U dokaznom postupku sud je proveo sledeće dokaze: na saglasan predlog stranaka
pročitao iskaz predstavnika oštećene E. u Baru D. P. od 21.10.2011.godine, na
saglasan predlog stranaka pročitao iskaz svjedoka P. I. sa zapisnika od
28.10.2011.godine, izvještaj Zavoda za metorologiju o ispitivanju orginalnosti
žigova i ispravnosti rada brojila električne energije br... od
27.08.2010.godine za brojilo sa brojem ..., izvještaj Zavoda za metorologiju o
ispitivanju orginalnosti žigova i ispravnosti rada brojila električne energije
br.... od 27.08.2010.godine za brojilo sa brojem ... pročitao dva zapisnika o
kontroli mjernog mjesta E. Nikšić – E. u Baru o kontroli mjernog mjesta br....
od 16.02.2010.godine, zapisnik E.- E. u Baru o zamjeni brojila šifra ... od
16.02.2010.godine, potvrdu o demontiranim mjernim uređajima br.11 od
12.09.2007.godine, zapisnik o zamjeni brojila br.71777 od 16.02.2010.godine,
potvrdu E. br.10 o demontiranju mjernog uredjaja od 12.09.2007.godine, nalaz i
mišljenje sudskog vještaka elektro energetske struke L. R.Ki.br. 128/11 od
15.11.2011. godine i izvještaj UP PJ Bar sa podacima iz KE za okrivljeog od
18.11.2011.godine.  
Iz iskaza predstavnika oštećene E. u Baru D. P. sa zapisnika od
21.10.2011.godine proizilazi da su dana 16.02.2010.godine obaviješteni od
strane ovlašćenih radnika ED Bar R. G.i P. I. koji su vršili kontrolu kod
potrošača S. M., da je neovlašćeno trošio električnu energiju na način što je
na brojilu br. ... skinuo III naponski most kao i državne olovne žigove i
postavio falsifikovane, a na električnom brojilu br. ...marke "Landis & Gyr"
isključio naponski most, skinuo državne olovne žigove i na njihovo mjesto
postavio falsifikovane, što znači da stvarno utrošena električna energija nije
mogla biti mjerena na mjernim mjestima koja se nalaze na poslovnom objektu
„H.“ i poslovnom objektu vlasnika B. A., da je nakon toga izvršena zamjena
brojila i ista su poslata na ekspertizu u Zavodu za metrologiju, a dana
05.04.2011.godine su dobili izvještaj od Zavoda u kojem je navedeno da su
navedena brojila neispravna jer ista ne registruju utrošenu energiju, i to
jedno brojilo na III fazi a drugo brojilo na II fazi, kao i da su na njima
postavljeni falsifikovani državni žigovi. Takođe je navela da je prije
kontrole od 16.02.2010.godine vršena kontrola dana 12.09.2007.godine za oba
brojila. Kao ovlašćeni predstavnik oštećene ED Bar pridružila se krivičnom
gonjenju protiv okrivljenog i postavila imovinsko pravni zahtjev u iznosu od
11.895,56 €.  
Iz iskaza svjedoka P.I. sa zapisnika od 28.10.2011. godine proizilazi da je
dana 16.02.2010.godine sa kolegom R. G. vršio kontrolu mjernog mjesta kod
potrošača S. M. odnosno u njegovom ugostiteljskom objektu – Poslastičarnici
„H.“ i tada su konstatovali da na brojilu nema indikacije faze L2, a da su na
brojilu prisutne sve tri faze, što ukazuje da se radi o neispravnom brojilu i
zatečeno stanje su konstatovali na zapisniku o kontroli. Kod istog potrošača
se u sklopu pomenutog objekta nalazi još jedan pomoćni objekat sa zasebnim
brojilom koje se vodi na ime B.A., i na tom brojilu su takođe vidjeli da
nedostaje indikacija faze L3, pa su i to brojilo skinuli i oba brojila su
poslata u Zavod za metrologiju.  
Iz izvještaja Metrološkog zavoda o ispitivanju orginalnosti žigova i
ispravnosti rada brojila električne energije br.... od 27.08.2010.godine za
brojilo sa brojem ... proizilazi da je ispitivanjem utvrđeno da brojilo ne
ispunjava propisane metrološke zahtjeve jer su na njemu postavljeni
falsifikovani žigovi, a brojilo ne registruje utrošenu energiju na drugoj (S)
fazi.  
Iz izvještaja Metrološkog zavoda o ispitivanju orginalnosti žigova i
ispravnosti rada brojila električne energije br.... od 27.08.2010.godine za
brojilo sa brojem.. . proizilazi da je ispitivanjem utvrđeno da brojilo ne
ispunjava propisane metrološke zahtjeve jer su na njemu postavljeni
falsifikovani žigovi, a brojilo ne registruje utrošenu energiju na trećoj (T)
fazi.  
Iz dva zapisnika E..Nikšić – E.u Baru o kontroli mjernog mjesta br....od
16.02.2010.godine proizilazi da su ovlašćeni radnici ED prilikom kontrole
mjernog mjesta u objektu B.A. u kojem je ugrađeno brojilo „LG“ br. ... zatekli
da na brojilu nema faze L3 i da su na dovod i odvod brojila prisutne sve tri
faze i zapisnik je potpisan od strane predstavnika potrošača S.M., a takođe su
istog dana prilikom kontrole mjernog mjesta u poslastičarnici „H.“ u kojoj je
ugrađeno brojilo „LG“ b..r. . zatekli da na brojilu nema oznake L3 i da su na
dovod i odvod brojila prisutne sve tri faze, koji zapisnik je potpisan od
strane predstavnika potrošača S. M..  
Iz zapisnika E. - E. u Baru o zamjeni brojila ši..fra . od 16.02.2010.godine
proizilazi da su ovalšćeni radnici ED Bar kod potrošača S.M. u poslovnom
prostoru poslastičarnica „H.“ izvršili demontažu brojila marke „LG“ br.... i
montirali novo brojilo marke „LG“ broj ... T.R. 127-C-11, dok iz zapisnika br.
...proizilazi da su službenici E. izvršli zamjenu brojila u objektu
okrivljenog i to brojila br....i postavili novo brojilo …  
Iz potvrde o demontiranim mjernim uređajima br.11 od 12.09.2007.godine
proizilazi da ovlašćeni radnici ED Bar istom potvrđuju da su kod potrošača S.
M. u objektu – Poslastičarnica „H.“ demontirali i preuzeli mjerni uređaj
„Iskra“ br.7...tip T27CDV i ugradili brojilo "Landis & Gyr" br. ..ip
.ZDM120AR44.  
Iz potvrde o demontiranim mjernim uredjajima br.10 od 12.09.2007.godine
proizilazi da je postavljeno brojilo u objektu koje se vodilo na ime B.
A.izvršena zamjena brojila i postavljeno brojilo br.... i to dana
12.09.2007.godine.  
Iz nalaza i mišljenja sudskog vještaka elektro energetske struke L.
R.Ki.br.128/11 od 15.11.2011.godine proizilazi da je u poslovnom prostoru S.M.
koji je vlasništvo B. A. i Slastičarnici „H.“ koji se nalaze u naselju
Topolica neovlašćeno preuzimana neregistrovana električna energija preko
brojila električne energije marke „Landis & Gyr“ na sledeći način: nakon
raskidanja državnih plombi na brojilu broj …. koje se nalazi u poslovnom
prostoru i skidanja poklopca brojila je mehanički djelovano na mjerni sistem
brojila tako da se električna energija preuzeta preko faze L3 više nije
registrovala; nakon raskidanja državnih plombi na brojilu broj ... koje se
nalazi u Slastičarnici „H.“ i skidanja poklopca brojila je mehanički djelovano
na mjerni sistem brojila tako da se električna energija preuzeta preko faze L2
više nije registrovala; nakon raskidanja državnih plombi i skidanja poklopaca
brojila moglo se uticati i na mjerne sisteme ostalih faza na brojilima, a
poklopci brojila su vraćeni na brojila i umjesto originalnih državnih plombi
postavljene su falsifikovane. Vrijednost neovlašćene potrošnje, odnosno
neovlašćeno preuzete električne energije preko brojila broj …. za period od
tri mjeseca iznosi 1.293,97 €, dok vrijednost neovlašćeno preuzete električne
energije preko brojila broj 88842900 za period od tri mjeseca iznosi 437,39 €,
odnosno ukupna vrijednost neovlašćene potrošnje preko oba brojila iznosi
1.731,36 €. Ovakav obračun neovlašćeno preuzete električne energije napravljen
je za potrošnju za sve tri faze, a ne samo po jednoj fazi kao što je
konstatovano u zapisnicima o kontroli mjernih mjesta gdje je navedeno da
brojilo ne registruje potrošnju po jednoj fazi, a ovo sa razloga što se nakon
raskidanja državnih plombi moglo djelovati na mjerne sisteme sve tri faze i
što više ne postoji garancija tačnosti mjernog uređaja.  
Iz izvještaja UP PJ Bar sa podacima iz KE od 18.11.2011.godine proizilazi da
je S. M. osuđen presudom Osnovnog suda u Baru K.br. 201/95 od 06.11.1995.
godine zbog krivičnog djela iz čl.172 st.1 KZ RCG kojom mu je izrečena novčana
kazna u iznosu od 1.500,00 dinara.  
Cijeneći provedene dokaze na glavnom pretresu ovaj sud je našao da je
okrivljeni S. M.izvršio krivično djelo - krađa u produženom trajanju iz čl.239
st.1 u vezi čl.49 Krivičnog zakonika, u sticaju sa produženim krivičnim djelom
- falsifikovanje znakova za obilježavanje robe iz čl.286 st.1 Krivičnog
zakonika, u vezi čl.49 Krivičnog zakonika, u vrijeme, mjesto i na način bliže
opisan u izreci ove presude.  
Ovako utvrđeno činjenično stanje proizilazi prije svega iz iskaza okrivljenog
datog na glavnom pretresu u kojem je do detalja priznao izvršenje krivičnih
djela koja su mu stavljena na teret, navodeći da je dana 16.02.2010.godine, u
poslovnom objektu, u naselju Topolica, ul. Obala 13 jula br.1 u Baru, oduzeo
tuđu pokretnu stvar - električnu energiju vlasništvo oštećene E.AD Nikšić – E.
u Baru i upotrijebio kao prave lažne žigove, na način što je sa električnog
brojila marke "Landis&Gyr", fabrički br...., skinuo državne olovne žigove, i
mehanički djelovao na mjerni sistem brojila, tako da se električna energija
nije mogla registrovati preko L3 faze, a zatim na brojilu postavio lažne
žigove, i na taj način neovlašćeno preuzimao neregistrovanu električnu
energiju, u namjeri da njenim prisvajanjem sebi pribavi protivpravnu imovinsku
korist u iznosu preko 150,00 €, kao i da je dana 16.02.2010.godine u svom
ugostiteljskom objektu "H." u naselju Obala, u Baru, oduzeo tuđu pokretnu
stvar - električnu energiju vlasništvo oštećene E.AD Nikšić E. u Baru, i
upotrijebio kao prave lažne žigove, na način što je sa električnog brojila
marke "Landis&Gyr", fabrički broj ..., skinuo državne žigove i mehanički
djelovao na mjerni sistem brojila, tako da se električna energija nije mogla
registrovati preko L2 faze, a zatim na brojilu postavio lažne žigove i na taj
način neovlašćeno preuzimao neregistrovanu električnu energiju, u namjeri da
njenim prisvajanjem i trošenjem pribavi sebi protivpravnu imovinsku korist u
iznosu preko 150,00 €.  
Ovakvo priznanje okrivljenog u potpunosti je saglasno sa zapisnicima E.
.Nikšić E.u Baru o kontroli mjernog mjesta iz kojih je utvrdjeno da su
ovlašćeni službenici bili u jednom objektu okrivljenog - poslastičarnici H. u
kojem je konstatovano da je električno brojilo br....nema oznake L-2 i da su
na dovod i odvod brojila prisutne sve tri faze, a takodje isto stanje zatečeno
i u objektu pored poslastičarnice H., . okrivljeni rekao da je njegov, a
shodno zapisniku navedeno da je električno brojilo u to.m objektu br.... nema
faze L3, a da su na dovod i odvod brojila prisutne sve tri faze, koje
zapisnike je okrivljeni potpisao. U prilog navedenog govori iskaz svjedoka
Perutović Igora, čiji iskaz je ovaj sud u cjelosti prihvatio, iz kojeg iskaza
je utvrdjeno da je sa svojim kolegama vršio kontrolu u objektu okrivljenog -
poslastičarnici H., i tada konstatovao da na brojilu nema indikacije faze L2,
a takodje i u objektu pored poslastičarnice H.konastatovali da na tom brojilu
koje je bilo u tom objektu nedostaje indikacije faze L3 što su sve zapisnički
konstatovali na dva zapisnika od 16.02.2010.godine.  
Priznanje okrivljenog saglasno je sa izvještajima Metrološkog zavoda, iz kojih
je ovaj sud utvrdio da je na električnom brojilu br....i na brojilu .
..tvrdjeno da brojilo ne ispunjava propisane Metrološke zahtjeva i da su na
njima postavljeni falsifikovani žigovi i dodali da brojilo br.... ne
registruje utrošenu energiju na drugoj fazi, a brojilo br.... ne registruje
utrošenu energiju na trećoj fazi. U prilog navedenog stoje i dva zapisnika o
zamjeni električnog brojila od 16.02.2010.godine iz kojih proizilazi da su
ovlašćeni službenici tog dana skinuli električno brojilo iz objekta H.br. ...
i u objektu pored poslastičarnice H.br. električnog brojila ... postavili
druga brojila sa drugom oznakom, a ova skinuta brojila poslali Metrološkom
zavodu na ispitivanje. Takodje iz potvrda E. u Baru od 12.09.2007.godine
proizilazi da je u objektu okrivljenog tog dana 12.09.2007.godine ovlašćeni
službenici u objeku koji se nalazi pored poslastičarnice H.postavili
električno brojilo ... a u objektu gdje se nalazi poslastičarnica H. postavili
električno brojilo br.... koja brojila su bila predmet kontrole od strane
ovlašćenih službenika dana 16.02.2012.godine.  
Sud je nadalje prihvatio i dio nalaza vještaka R.L. iz kojeg je utvrdio da se
u objektu okrivljenog u kojem se nalazi poslastičarnica H. neovlašćeno
preuzima neregisrovana električna energija preko brojila br.... na način što
su raskinute državne plombe i skinut poklopac brojila i mehanički djelovano na
mjeri sistem brojila, tako da se električna energija preko faze L 2 ne
registruje, dok je na električnom brojilu... koji se nalazi u objektu pored
poslastičarnice H., nakon što su raskinute državne plombe i mehanički
djelovano na mjerni sistem brojila tako da se električna energija nije
preuzimala preko faze L 3. Sud je cijenio i ostali dio nalaza i mišljenja
vještaka R.L. u kome je obračuna novlašćenu električnu energiju unazad od
16.02.2010.godine, medjutim, taj dio nalaza ovaj sud nije prihvatio, a ovo iz
razloga jer je okrivljenom stavljeno na teret da je neovlašćeno preuzeo
električnu energiju i to samo na dan kada je otkriven 16.02.2010.godine.  
Imajući u vidu da je okrivljeni dana 16.02.2010.godine u svom poslovnom
objektu koji se nalazi u naselju Topolica preko električnog brojila …. i u
objektu pored tog preko električnog brojila …. neovlašćeno preuzimao
električnu energiju, kako je to navedeno u izreci ove presude, ovaj sud nalazi
da je okrivljeni imao namjeru da u dužem vrememu neovlašćeno preuzima
električnu energiju i da njenim prisvajanjem i trošenjem sebi pribavi
protivpravnu imovinsku korist preko 150 eura, a što je okrivljeni na glavnom
pretresu i prizano.  
Sud je cijenio i iskaz okrivljenog u istražnom postupka kada je negirao
izvršenje krivičnog djela, ali kod činjenice da je do detalja priznao
izvršenje krivičnog djela koja su mu stavljena na teret, a razlike u iskazu u
odnosu na iskaz dat u istražnom postupku pojasnio time da je u istražnom
postupku htio da izbjegne svoju krivično pravnu odgovornost, ovaj sud je našao
da je njegova odbrana data pred istražnim sudijom bez uticaja na drugačije
presude obzirom kod potpunog priznanja krivičnih djela koja su mu stavljena na
teret na glavnom pretresu, a koje priznanje je bilo u potpunosti saglasno sa
provedenim dokazima na glavnom pretresu.  
Cijeneći psihički odnos okrivljenog prema izvršenim krivičnom djelima, ovaj
sud nalazi da je okrivljeni krivična djela, kako je to navedeno u izreci
presude izvršio sa direktnim umišljajem, jer je bio svjestan svojih djela i
htio njihovo izvršenje.  
Odlučujući o krivičnoj sankciji prema okrivljenom, sud je cijenio sve
olakšavajuće i otežavajuće okolnosti iz čl.42 Krivičnog zakonika. Od
olakšavajućih okolnosti sud je cijenio porodične prilike jer je okrivljeni
oženjen i otac troje djece, a takođe je cijenio i to da je u cjelosti priznao
izvršenje krivičnih djela koja su mu stavljena na teret na glavnom pretresu,
dok otežavajućih okolnosti na strani okrivljenog nije bilo. Sud je cijenio da
je osuđen presudom Osnovnog suda u Baru K.br.201/95 od 06.11.1995. godine zbog
krivičnog djela iz čl.172 st.1 KZ RCG kojom mu je izrečena novčana kazna u
iznosu od 1.500,00 dinara, ali da je od ove osude prošlo više od 15 godina, pa
okrivljenom ovu činjenicu nije uzao kao otežavajuću okolnost. Cijeneći
naprijed navedene olakšavajuće, a u nedostastku otežavajućih okolnosti, sud je
okrivljenom shodno čl.48 Krivičnog zakonika prethodno utvrdio za krivično
djelo kradja u produženom trajanju iz čl.239 st.1 u vezi čl.49 Krivičnog
zakonika kaznu zatvora u trajanju od pet mjeseci, a za krivično djelo
falsifikovanje znakova za obilježavanja robe iz čl.286 st.1 u vezi čl.49
Krivičnog zakonika kaznu zatvora u trajanju od tri mjeseca, i izrekao
okrivljenom uslovnu osudu kojom mu je utvrdio jedinstvenu kaznu zatvora u
trajanju od šest mjeseci i istovremeno odredio da se kazna neće izvršiti
ukoliko okrivljeni u roku od dvije godine po pravosnažnosti ove presude ne
izvrši novo krivično djelo, nalazeći da će upozorenje uz prijetnju kazne u
smislu čl. 52 st.2 Krivičnog zakonika u okviru opšte svrhe izricanja krivičnih
sankcija iz čl.4 st.2 Krivičnog zakonika u dovoljnoj mjeri uticati na
okrivljenog da ubuduće ne vrši krivična djela.  
Sud je prilikom odlučivanja imao u vidu i ostale dokaze provedene na glavnom
pretresu ali je našao da isti nisu od značaja za drugačije presuđenje u ovoj
krivično pravnoj stvari.  
Shodno čl. 239 st. 2 ZKP-a sud je oštećenu E. Nikšić – E.Bar radi ostvarivanja
imovinsko pravnog zahtjeva uputio na redovnu građansko pravnu parnicu, obzirom
da podaci prikupljeni u toku krivičnog postupka ne pružaju pouzdan osnov ni za
djelimično ni za potpuno presuđenje.  
Odluka o troškovima postupka zasniva se na odredbi čl. 226 i čl.229 ZKP-a po
kojim odredbama je okrivljeni dužan da plati ovom sudu troškove krivičnog
postupka u iznosu od 137,00 € i na ime sudskog paušala iznos od  30,00 €, sve
u roku od 15 dana od dana pravosnažnosti presude pod prijetnjom prinudnog
izvršenja.  
Na osnovu izloženog odlučeno je kao u izreci presude  
OSNOVNI SUD U BARU
Dana 24.09.2012.godine 
ZAPISNI ČAR
S U D I J A,
Zorica Ivanovi ć
Nikola Strugar
 
PRAVNA POUKA: Protiv ove presude može se izajviti žalba Višem sudu u
Podgorici u roku od 8 dana od dana prijema pismenog otpavka. Žalba se predaje
ovom sudu u dva primjerka.  
D.n.a.  
- ODT iz Bara,
- okrivljenom
- u spise.  
Nakon pravosnažnost
- oštećenoj.  