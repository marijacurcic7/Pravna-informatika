                           **K.br.129/12           **







                                         **U IME CRNE GORE**

OSNOVNI SUD U BARU, sudija Nikola Strugar, kao sudija pojedinac, uz učešće
zapisničarke Zorice Ivanović, u krivičnom predmetu protiv okrivljenog S.M.,
zbog krivičnog djela nasilje u porodici ili u porodičnoj zajednici iz čl.220
st.1 Krivičnog zakonika, po optužnom predlogu Osnovnog državnog tužioca u Baru
Kt.br.449/11-2 od 13.02.2010.godine, nakon glavnog i javnog pretresa održanog
dana 20.06.2012.godine u prisustvu zastupnika optužbe saradnika kod ODT iz
Bara Predraga Đikanovića, okrivljenog i njegovog branioca D.D. advokata iz
Bara, donio je dana 22.06.2012.godine i istog dana javno objavio  
P R E S U D U 
           Okrivljeni, 
           S. M. od oca B. i majke Lj. rodjene V., rodjen ...godine u P.,
sa prebivalištem u B. naselje D. ... državljanin S., radnik, razveden, otac
dvoje djece, pismen, sa završenom srednjom školom, lošeg imovnog stanja,
neosudjivan,  
                                            **       K r i v   j e**

      Zato što je,

      Dana 28.septembra 2011.godine, oko 18,00 časova, ispred porodične kuće, u naselju D. br. ... u B., primjenom grubog nasilja narušio tjelesni integritet člana svoje porodice - supruge oštećene S. V.iz Bara, na način što je istu fizički napao zadajući joj snažan udarac jakog inteziteta otvorenom šakom desne ruke -šamarom u predjelu njenog lijevog obraza, kojom prilikom je od tog šamara oštećena zadobila laku tjelesnu povredu u vidu : crvenila kože sa otokom u predjelu lijevog obraza,


čime je izvršio krivično djelo- nasilje u porodici ili u porodičnoj zajednici  iz čl. 220 st.1 Krivičnog zakonika   Pa mu sud primjenom čl. 4, 5, 15, 36, 42, 52, 53 i 54 Krivičnog zakonika i čl. 226, 229 i 374 Zakonika o krivičnom postupku  i z r i č e



USLOVNU OSUDU 
      Kojom mu utvrđuje kaznu zatvora u trajanju od 4 (četri) mjeseca  i istovremeno određuje da se kazna neće izvršiti ukoliko okrivljeni u roku od 1 (jedne) godine i 6 (šest) mjeseci po pravosnažnosti presude ne izvrši novo krivično djelo.

      Na osnovu čl. 239 st.2 ZKP-a oštećena S. V.se radi ostvarivanja imovinsko-pravnog zahtjeva upućuje na gradjansku parnicu.

      Okrivljeni je dužan da plati ovom sudu troškove krivičnog postupka u iznosu od 231 eura, a na ime sudskog paušala  iznos od 30 eura, u roku od 15 dana po pravosnažnosti presude, pod prijetnjom prinudnog izvršenja.

O b r a z l o ž e n j e 
      Optužnim predlogom Osnovnog državnog tužioca u Baru Kt.br.449/11-2 od 13.02.2010.godine, stavljeno je na teret okrivljenom izvršenje krivičnog djela nasilje u porodici ili porodičnoj zajednici iz čl.220 st.1 Krivičnog zakonika. Zastupnik optužbe je u završnoj riječi precizirao dispozitiv optužnog predloga na način kao u izreci ove presude predlažući da sud okrivljenog oglasi krivim i osudi po zakonu.

      Okrivljeni je u svojoj odbrani u istrazi naveo da u braku  sa S. V.živi već 20 godina, da imaju dvoje djece, da

često ima problema sa svojom suprugom V., da je dana 08.03.2011.godine podnio
tužbu za razvod braka i dobio presudu Osnovnog suda u Baru, kojom je njihov
brak razveden. Dana 28.09.2011.godine, njegova supruga V. se oko 17,00 casova
vratila kući sa nekog rođendana neke rumunke u komšiluku, gdje je konzumirala
alkohol. Kad je došla kući pokušao je sa njom da razgovara u vezi njihovog
sina Nj., odnosono oko sredjivanja dokumenata i upisa u srednju školu. Kako je
V.nije završila preuzete obaveze bio je izrevoltiran takvim njenim ponašenjem
jer smatra da je veliki gubitak za Nj.da gubi školsku godinu zbog njene
neodgovornosti. Njihov razgovor se odbijao ispred kapije porodične kuce u
naselju D. br. ..., kada je u jednom momentu V. uzela kamen i sa istim ga
gadjala u predjelu glave, a nakon toga ga noktom ogrebla u predjelu nosa.
Obzirom da je ista tog dana popila odredjenu količinu alkohola nije želio da
se sa njom dalje raspravlja, vec je rukama odgurnuo i to ne jako. Nakon toga
se okrenuo i pošao u komšiluk kod nekih prijatelja. Nakon pola sata se vratio
kući i vidio da se u dvoristu nalazi neko vozilo, te da su se ispred kuće
nalazila njemu nepoznata lica za koje je kasnije saznao da se radi o Rusima,
koji su V. unijeli u vozilo i poveli je na ukazivanje ljekarske pomoći. Negdje
oko 19,00 časova, tog dana policija je došla u kod njih  kući i povela ga  u
stanicu policije.  
      Okrivljeni na glavnom pretresu je ostao kao u svojoj odbrani iz istražnog postupka i dodao da je kritičnog dana 28.09.2011.godine njegova  bivša supruga se vratila oko 17,00 časova a tokom cijelog dana je bila kod svoje prijateljice i konzumirala alkohol. U dvorišu porodične kuće pokušao je da razgovara sa njom vezano za školovanje njihovog djeteta, medjutim obzirom da je ista bila u pijanom stanju razgovor sa njom nije bio moguć. Tada je oštećena u jednom trenutku uzela kamen i sa tim kamenom u držreći isi u ruci ga udarila dva puta u predjelu glave i ogrebla ga noktom po nosu, zbog čega je malo  odgurno braneći se od tog napada, okrenuo i produžio dalje, tek kasnije je saznao nekon nekih 20 minuta da su je komšije poveli u Hitnu. Na pitanje suda, za razlike u kazivanju okrivljeni je naveo da je omaškom u zapisniku u istrazi konstatovano da ga je gadjala kamenom jer je i tada pred tužiocem rekao da je oštećena uzela kamen i ispred kapije i sa tim kamenom ga udarila dva puta kamenom po glavi i izgrebla noktima po nosu.  Na pitanje suda, okrviljeni je naveo da  nije išao ni tražio medicinsku pomoć od strane nadležnih medicinskih službi jer svakodnevno ima problema sa svojom bivšom suprugom jer ista neće da napusti kući, a tog dana je bio u UP PJ Bar kod inspektorke B. M.i  pokazao povrede na nosu koje su nastale od grebanja noktom oštećene, a takodje joj pokazao povrede po glavi koje su nastale od kamena, a inspektorka B. je vidjela njegovu povredu na nosu i rekla mu da ode do Hitne pomoći da se povrede konstatuje, ali  to nije uradio jer nije smatrao da će doći do krivičnog postupka niti je htio da pokreće postupak protiv svoje supruge. Dodao je da kada se vratio nakon nekih 20 minuta primijetio je neke Ruse u dvorište, a vidio je na terasi kako leži njegova supruga i istoj prišao i polio je vodom po licu, i ista  nije bila u nesvjesnom stanju. Dodao je i da je nakon što je zdobio udarce kamenom u predjelu glave od strane V. i nakon što ga je noktom ogrebla po nosu, odgurnuo V. u predjelu grudi od sebe i okrenuo se odmah tako da  nije vidio da li je ona pala na pod ili se zadržala na nogama, a bio je izrevoltiran njenim ponašanjem.

U dokaznom postupku sud je saslušao svjedoka oštećenu S. V., svjedoka S. Nj. i M.  B. izvršio uvid u medicinsku dokumentaciju - Izvještaj ljekara specijaliste broj protokola ...od 28.09.2011.godine JZU Opšta Bolnica Bar na ime oštećene, pročitao nalaz i mišljenje vještaka medicinske struke dr. K. N. od 07.11.2012.godine, dopunski nalaz i mišljenje od 09.02.2012.godine i saslušao vještaka medicinske struke dr K. N. na glavnom pretresu, izvršio uvid u zapisnik Uprave policije PJ Bar od 28.09.2011.godine o isitivanju alkohola u organizmu alkotestom – dregerom na ime oštećene, izvršio uvid u zapisnik Uprave policije PJ Bar od 28.09.2011.godine o isitivanju alkohola u organizmu alkotestom – dregerom na ime okrivljenog i izvršio uvid u pravosnažnu Presudu Osnovnog suda u Baru P.br.245/11 od 19.10.2011.godine

Sud je donio rješenje da se neće provoditi dokaz pribavljenjem izvoda iz KE za
okrivljenog jer je isti rodjen na K., pa bi pribavljanje ovog dokaza vodilo
znatnom odugovlačenju krivičnog postupka.  
Svjedok oštećena S.V.je u istražnom postupku navela da je dana
28.09.2011.godine, negdje oko 18,00 casova, došla  kući sa namjerom da uzme
broj telefona čovjeka sa kojim je trebala da kontaktira u vezi dokumenata za
svog sina Nj. U trenutku kada je izlazila iz kuće ispred iste vidjela je svog
supruga S. M. koji joj se obratio riječirna "Đe ćeš kurvo" da mu je odgovorila
da ne može tako sa njom da razgovara, te nakon toga okrivljeni joj je prišao
zadao joj dva udarca otvorenom sakom - šamarom u predjelu glave - lica, a
potom u predjelu leda, od kojih udaraca je pala  na trotoaru ispred kuce.
Izgubila je svijest i sledeće čega se sjeća je da  bila u Opštoj bolnici u
Baru. Nakon što se osvijestila, njen sin Nj. joj je saopštio da je sa nekim
Rusima doveo do bolnice jer je bila u besvjesnom stanju. Njihov maloljetni sin
Nj. nije prisustvovao samnom dogadjaju, već je nakon sto je začuo vrisku
izašao iz kuće. Pridružila se krivičnom gonjenju protiv okrivljenog i
postavila  imovinsko - pravni zahtjev.  
Na glavnom pretresu svjedok oštećena S. V. je navela da ostaje pri svojoj
izjavi koju je dala pred ODT iz Bara i dodala  da je tog kritičnog dana
konzumirala alkohol jer je prethodno tražila da pozajmi novac kako bi mogla da
izvadi dokumenta za upis svog sina u srednju školu. Kada je dana
28.09.2011.godine oko 18,00 časova došla kući u dvorišu je bio okrivljeni, a
njihov sin Nj. je bio u svojoj sobi tako da nije mogao vidjeti šta se dešavalo
izmedju njih. Kritične prilike se okrivljenom  obratila malo pivšenim tonom
vezano za upis njihovog sina u srednju školu i na šta je on uvrijedio i nazvao
je kurvom, i prišao joj stao ispred nje i udario je u predjelu lica sa dva
snažna i veoma jaka šamara i kada se malo okrenula zdobila je i jedan udarac u
predjelu ledja a koji udarac u predjelu leđa ne zna čime  je zadobila, i pala
na pod i izgubila svijest. Od tih udaraca pala je na beton ispred kuće, a
sledeće čega se sjeća bilo je da se probudila u bolnicu. Ova dva šamara je
dobila u lijevi obraz otvorenom šakom tj. šamarom desne ruke okrivljenog.
Pored ova dva udarca otvorenim dlanom u predjelu lijevog obraza dobila je i
udarac u donji dio ledja u predjelu kičmenog stuba od strane okrivljenog koji
je bio jakog inteziteta, i koji je bio jako bolan. Svjedok oštećena je navela
da se samo predhodno obratila okrivljenom na način što ga je pitala malo
povišenim tonom " Šta ti radiš, šta ti misliš, što ti nijesi uzeo dokumenta sa
Cetinja". Tog dana je imala samo u ruci mobilni telefon i nije udarila niti
nasrćala fizički na okrivljenog, i dodala da je dvorište betonirano a u
cijelom dvorištu nema kamena. Kao oštećena pridružila se  krivičnom gonjenju
protiv okrivljenog i postavila imovinsko pravni zahtjev.  
Svjedok S. Nj. je istrazi naveo da se dana 28.09.2011.godine, negdje izmedu
18,00 i 18,30 casova  nalazio u kući u naselju D.br. ... u B. tačnije na
terasi gornjeg sprata kuće kada je čuo da njegova majka V. razgovara sa
njegovim ocem M. i tom prilikom mu je rekla : "Zasto ne podjes na Cetinje, da
sredis dokumenta za Nj.”. Kada je izašao ispred kuće vidio je svoju majku
V.kako leži na podu, dok je njegov otac u tom momentu izlazio iz dvorista.
Neposredno nakon toga došla je i njegova drugarica E. M., koja živi u
komšiluku i pomogla njegovoj majci. Ubrzo nakon toga ulicom je naišlo neko
nepoznato vozilo i iz istog su izasla dva njemu nepoznata lica, za koja je
kasnije saznao da su Rusi i pomogli su da odvezu njegovu majku u bolnicu. Nije
vidio da je njegov otac M. udarao njegovu majku V., nego je jedino , kako je
već naveo, vidio svoju majku kako leži na podu u dvoriste kuće i svog oca koji
napusta dvoriste i koji je u tom trenutku bio na udaljenosti od njegove majke
nekih najvise dva metra.  
Svjedok S. Nj. je na glavnom pretresu do detalja ostao pri svom iskazu datom u
istrazi.  
Svjedok M. B.je izjavila da je kao službeno lice UP PJ Bar dana
28.09.2011.godine odmah nakon kritičnog dogadjaja uzimala izjavu od
okrivljenog u svojstvu prikupljanja obavještenja od gradjana da nije postojala
nikakva medicinska dokumentaciju vezano za povrede okrivljenog, a zasigurno bi
obavijestila Hitnu pomoć da je neko povrijedjen, pa zaisigurno da je
okrivljeni bio povrijedjen  bi kao službenik policije pozvala Hitnu pomoć.  
Iz nalaza i mišljenja vještaka Dr K. N. od 07.11.2011.godine proizilazi da je
vještak izvršio uvid u medicinsku dokumentaciju - Izvještaj ljekara
specijaliste broj protokola ... od 28.09.2011.godine JZU Opšta Bolnica Bar na
ime oštećene S. V. koja je pregledana 28.09.2011.godine u 20.19 časova i naveo
da je S. V. dana 28.09.2011.godine oko 18.00 časova zadobila crvenilo kože sa
otokom u predjelu lijevog obraza, koja povreda u vrijeme nanošenja predstavlja
laku tjelesnu povredu i nanesena je dejstvom tupine aktivno zamahnutog
mehaničkog oruđa odnosno nanešena je udarcem otvorenom šakom – šamarom.  
Iz dopunskog nalaza i mišljenja vještaka medicinske struke dr. K. N.proizilazi
da je vještak izvršio uvid u medicinsku dokumentaciju - Izvještaj ljekara
specijaliste broj protokola ... od 28.09.2011.godine JZU Opšta Bolnica Bar na
ime oštećene S. V. koja je pregledana 28.09.2011.godine u 20.19 časova i naveo
da je S.V. dana 28.09.2011.godine oko 18.00 časova zadobila crvenilo kože sa
otokom u predjelu lijevog obraza, koja povreda u vrijeme nanošenja predstavlja
laku tjelesnu povredu i nanesena je dejstvom tupine aktivno zamahnutog
mehaničkog oruđa odnosno nanesena je udarcem otvorenom šakom – šamarom, ali je
mogla nastati i uslede pada S.V. put naprijed- licem prema podlozi i kontakta
njenim lijevim obrazom sa podlogom.  
Vještak medicinske struke dr. K. N. je u riječi na glavnom pretresu naveo da
ostaje pri svom nalazu i mišljenju od 07.11.2011.godine u kojem je naveo da je
S. V.dana 28.09.2011.godine oko 18.00 časova zadobila crvenilo kože sa otokom
u predjelu lijevog obraza, koja povreda u vrijeme nanošenja predstavlja laku
tjelesnu povredu i nanesena je dejstvom tupine aktivno zamahnutog mehaničkog
oruđa u što bi spadalo   udarac otvorenom šakom – šamarom i dodao da je
crvenilo kože sa otokom u predjelu lijevog obraza koje je kritičnom prilikom
zadobila S. V. nanešeno u situaciji kad su se S. V. i napadač nalazili u
uspravnim položajima tijelima okrenuti licem u lice jedno prema drugom.
Navedena povreda nastala je samo jednim šamarom koji je bio snažan i jakog
inteziteta zbog povrede koja je nastala tim šamarom. Ista nije moga nastati
usled pada i kontakta obrazom o podlogu, a s obzirom na činjenicu kako je to
na glavnom pretresu opisao i pokazao optuženi da je oštećenu gurnuo u predjelu
grudi, a na koji način bi ista pala na ledja te nikako ne bi mogla zadobiti
povredu u predjelu prednje strane glave odnosno obraza na taj način. U
raspoloživoj medicinskoj dokumentaciji nije notirana nikakva povreda u
predjelu ledja S. V.. Udarac silom jakog inteziteta kao što to predstavlja
oštećena morao bi da ostavi neku povredu u predjelu ledja. Obzirom da je
oštećena pokazala na glavnom pretresu da je zadobila udarac u središnjem
dijelu ledja tačnije u kičmu, na lokalziaciji gdje koža prekriva tvrdu podlogu
(kosti kičmenog stuba) te bi udarac jakog inteziteta s obzirom na tu okolnost
morao proizvesti povredu. Ljekar je u prijemnoj ambulanti dana
28.09.2011.godine u 20,19 časova kod S.V.konstatovao da se imenovana žali na
bolnost u ledjima, a koja konstatacija nije potvrdjena kliničkim nalazom.
Kritičnom prilikom S. V. nije zadobila potres mozga, a evenutalni poremećaj
svijesti nema nikakve uzročno posledične veze sa zadobijenom povredom u
predjelu lijevog obraza. Notirano je da je S.V.bila na prijemu svjesna,
komunikativna, orijentisana u vremenu i prostoru, da dogadjaj opisuje i da ga
se sjeća. Dakle, nije bila u gubitku svijesti. Na pitanje branioca
okrivljenog, vještak navodi da laka tjelesna povreda u vidu crvenila sa otokom
nije mogla nastati od pada, već samo dejstvom šamara. Vještak je nadalje naveo
da usled pada na tvrdu podlogu ne moraju nastati nikakve povrede.  Vještak je
nadalje naveo da odustaje od svog  dopunskog nalaza i mišljenja u kojem je
naveo da je navedena povreda - crvenilo kože sa otokom u predjelu lijevog
obraza, koja povreda u vrijeme nanošenja predstavlja laku tjelesnu povredu
mogla nastati i uslede pada S.V. put naprijed- licem prema podlozi i kontakta
njenim lijevim obrazom sa podlogom.  
Iz zapisnika Uprave policije PJ Bar od 28.09.2011.godine o isitivanju alkohola
u organizmu alkotestom – dregerom na ime oštećene koje ispitivanje je izvršeno
nakon kritičnog događaja proizilazi da nakon ispitivanja kod oštećene S. V. je
konstatovano na dregeru 0,78 % alkohola a uvidom u zapisnik Uprave policije PJ
Bar od 28.09.2011.godine, o isitivanju alkohola u organizmu alkotestom –
dregerom na ime okrivljenog proizilazi da je okrivljeni imao 0,00 % alkohola u
organizmu.  
Iz pravosnažne Presude Osnovnog suda u Baru P.br.245/11 od 19.10.2011.godine
prizilazi da je brak između okrivljenog S.M. i oštećene S. V. razveden, i da
je presuda postala pravosnažna dana 11.11.2011.godine.  
Cijeneći sve naprijed provedene dokaze ovaj sud je utvrdio da je okrivljeni
izvršio krivično djelo nasilje u porodici ili u porodičnoj zajednici iz člana
220 stav 1 Krivičnog zakonika u vrijeme, mjesto i na način kako je to bliže
navedeno u izreci ove presude.  
Dakle, okrivljeni je dana 28.septembra 2011.godine, oko 18,00 časova, ispred
porodične kuće, u naselju D.b...r.  u B. primjenom grubog nasilja narušio
tjelesni integritet člana svoje porodice - supruge oštećene S. V. iz B., na
način što je istu fizički napao zadajući joj snažan udarac jakog inteziteta
otvorenom šakom desne ruke -šamarom u predjelu njenog lijevog obraza, kojom
prilikom je od tog šamara oštećena zadobila laku tjelesnu povredu u vidu:
crvenila kože sa otokom u predjelu lijevog obraza.  
Ovakvo utvrđeno činjenično stanje proizilazi iz dijela iskaza svjedoka
oštećene S. V. iz kojeg je utvrđeno da je dana 28.09.2011.godine, negdje oko
18,00 casova, dosla kući da se obratila svom suprugu okrivljenom S. M. vezano
za upis njihovog sina u srednju školu i dokumenta koja su za njegov upis
trebala da se pribave , da je zatim okrivljeni prišao, stao ispred nje i veoma
jako i snažno zadao joj udarac otvorenom šakom desne ruke - šamarom u predjelu
lijevog obraza.  
Ovakav dio iskaza svjedoka oštećene S. V. koji je ovaj sud prihvatio kao
uvjerljiv i istinit saglasan je medicinskom dokumentacijom i nalazom i
mišljenjem vještaka medicinske struke K. N. od 07.11.2011.godine i riječi ovog
vještaka na glavnom pretresu.  
Iz nalaza i mišljenja vještaka Dr K.N. od 07.11.2011.godine i riječi ovog
vještaka na glavnom pretresu čiji nalaz i mišljenje je ovaj sud u cjelosti
prihvatio kao stručan jasan i baziran na pravilima nauke i struke  utvrđeno je
da oštećena S. V. dana 28.09.2011.godine oko 18.00 časova zadobila crvenilo
kože sa otokom u predjelu lijevog obraza, koja povreda u vrijeme nanošenja
predstavlja laku tjelesnu povredu i nanesena je dejstvom tupine aktivno
zamahnutog mehaničkog oruđa u što bi spadao i snažan udarac jakog inteziteta
otvorenom šakom – šamarom desne ruke u lijevi obraz oštećene.  
Sud je imao u vidu da je oštećena navela da joj je okrivljeni kritične prilike
prišao stao ispred nje i zadao joj dva  snažna i jaka udarca otvorene šake
desne ruke – šamara u predjelu lijevog obraza a zatim kada se malo okrenula
zadobila i udarac u predjelu leđa jakog inteziteta za koji nije znala da kaže
sa čime joj je od strane okrivljenog naneseni i da je zatim pala i izgubila
svijest. Ovakav dio iskaza da je kritične prilike zadobila dva  udarca
otvorene šake desne ruke – šamara u predjelu lijevog obraza a zatim kada se
malo okrenula zadobila i udarac u predjelu leđa jakog inteziteta za koji nije
znala da kaže sa čime joj je od strane okrivljenog nanesen sud nije prihvatio
jer je po nalaženju ovog suda očito htjela da okrivljenog stavi u što teži
krivično pravni polažaj a uz ovo sud je imao u vidu i navode vještaka
medicinske struke K. N. na glavnom pretresu koji je naveo da  je navedena
povreda nastala je samo jednim šamarom koji je bio snažan i jakog inteziteta,
da u raspoloživoj medicinskoj dokumentaciji nije notirana nikakva povreda u
predjelu ledja S.V., da bi udarac silom jakog inteziteta kao što to
predstavlja oštećena morao da ostavi neku povredu u predjelu ledja, obzirom da
je oštećena pokazala na glavnom pretresu da je zadobila udarac u središnjem
dijelu ledja tačnije u kičmu, na lokalziaciji gdje koža prekriva tvrdu podlogu
(kosti kičmenog stuba) te bi udarac jakog inteziteta s obzirom na tu okolnost
morao proizvesti povredu, da je ljekar  u prijemnoj ambulanti dana
28.09.2011.godine u 20,19 časova kod S.V. konstatovao da se imenovana žali na
bolnost u ledjima, a koja konstatacija nije potvrdjena kliničkim nalazom.  
Imajući u vidu da se oštećena samo obratila okrivljenom povodom sređivanja
dokumenata vezano za upis njihovog djeteta u srednju školu, nakon čega
okrivljeni kritične prilike prilazi oštećenoj zadaje joj udarac otverenom
šakom desne ruke –šamar u predjelu lijevog obraza, koji je bio vema snažana i
jak kako je to navela oštećena  a što je potvrdio i vještak medicinske struke
koji je objasnio da je ovaj udarac bio snažan jakog inteziteta obzirom na
posledice tog udarca, od kojeg šamara je oštećena zadobila laku tjelesnu
povredu u vidu : crvenila kože sa otokom u predjelu lijevog obraza, ovaj sud
nalazi da je okrivljeni kritične prilike prema oštećenoj primjenio grubo
nasilje i narušio tjelesni integritet člana svoje porodice - supruge oštećene
S. V. na način kako je to bliže navedeno u izreci ove presude.  
Sud je cijenio i odbranu okrivljenog koji se u istrazi branio time da je
oštećena kritične prilike konzumirala alkohol pa je sa njom počeo u dvorištu
kuće razgovor i bio izrevoltiran time što oštećena nije pribavila dokumenta za
upis njihovog sina u školu da  bi oštećena u jednom momentu uzela kamen i sa
istim ga gadjala u predjelu glave, a nakon toga ga noktom ogrebla u predjelu
nosa, zbog čega je rukama odgurnuo i to ne jako,  okrenuo se i pošao u
komšiluk kod nekih prijatelja, da bi na glavnom pretresu ostao pri svojoj
odbrani stim što je izmijenio odbranu u dijelu da je oštećena kritične prilike
tokom njihovog razgovora ispred kuće u jednom trenutku uzela kamen i sa tim
kamenom držeći ga u  ruci udarila ga dva puta u predjelu glave i ogrebla ga
noktom po nosu, zbog čega je malo  odgurno braneći se od tog napada, okrenuo i
produžio dalje, a razlike u kazivanju okrivljeni je naveo da je omaškom u
zapisniku u istrazi konstatovano da ga je gadjala kamenom jer je i tada pred
tužiocem rekao da je oštećena uzela kamen i sa tim kamenom ga udarila dva puta
kamenom po glavi i izgrebla noktima po nosu. U svojoj odbrani je naveo i da
nije išao ni tražio medicinsku pomoć od strane nadležnih medicinskih službi a
tog dana je bio u UP PJ Bar kod inspektorke B.M. i  pokazao povrede na nosu
koje su nastale od grebanja noktom oštećene, a takodje joj pokazao povrede po
glavi koje su nastale od kamena, a inspektorka M. B. je vidjela njegovu
povredu na nosu i rekla mu da ode do Hitne pomoći da se povrede konstatuje,
ali to nije uradio jer nije smatrao da će doći do krivičnog postupka niti je
htio da pokreće postupak protiv svoje tadašnje supruge.  
      Ovakava odbrana okrivljenog je po nalaženju ovog suda neosnovana i usmjerena na izbjegavanje krivično pravne odgovornosti jer je prije svega opovrgnuta dijelom iskaza oštećene S.Ve. iz kojeg je sud utvrdio da je dana 28.09.2011.godine, negdje oko 18,00 časova, došla  ispreds kuće da se obratila svom suprugu okrivljenom S. M. vezano za upis njihovog sina u srednju školu i dokumenta koja su za njegov upis trebala da se pribave, da je zatim okrivljeni prišao, stao ispred nje i veoma jako i snažno zadao joj udarac otvorenom šakom desne ruke - šamarom u predjelu njenog lijevog obraza, koji dio iskaza je saglasan sa medicinskom dokumentacijom i nalazom i mišljenjem vještaka medicinske struke K. N. od 07.11.2011.godine i riječi ovog vještaka na glavnom pretresu, iz čega je utvrđeno da je oštećena kritične prilike zadobilda laku tjelusnu povredu u vidu crvenila kože sa otokom u predjelu lijevog obraza, koja je kako je vještak pojasnio mogla nastati šamarom i koji je u tom slučaju marao biti jakog inteziteta. Nadalje odbrana okrivljenog da ga je kako je to okrivljeni rekao  istrazi gađala predhodno kamenom i ogrebla po nosu i da je zbog toga samo odgurnuo kada je bio ispred nje i okrenuo se, da bi naglavneom pretresu naveo dag a je oštećena predhodno udarila kamenom po glavi više puta koji kamen je držala u ruci zatim ga ogrebla po nosu zbog čega je gurnuuo okrenuo se je neosnovana ne samo iz razloga što je okrivljeni u dijelu odbrane na glavnom pretresu i u istrazi različito opisao načina na koji ga je kako je tvrdi okrivljena povrijedila kamenom za koje razlike u kazivanju nije imao uvjerljive razloge obzirom da je rekao da u zapisniku u istrazi nijesu pravilno interpretirane njegove riječi što je za ovaj sud neprihvatljivo, već i zbog toga što njegovi navodi nijesu potvrđeni nijednim materijalnim dokazom – medicinskom dokumentacijom, a uz to svejdok ovlašćeni policijski službenik  M. B. je opovrgla navode okrivljenog da je prilikom razgovora sa njom nakon kritičnog događaja pokazao povrede jer  je svjedok M.B.  u svom iskazu na glavnom pretresu  izjavila da je kao službeno lice UP PJ Bar dana 28.09.2011.godine odmah nakon kritičnog dogadjaja bila zadužena sa tim slučajem i da je uzimala izjavu od okrivljenog te da nije postojala nikakva medicinska dokumentaciju vezano za povrede okrivljenog, a zasigurno bi obavijestila Hitnu pomoć da je neko povrijedjen, pa zaisigurno da je okrivljeni bio povrijedjen  bi kao službenik policije pozvala Hitnu pomoć, čiji iskaz ovog svjedoka je sud prihvatio kao uvjerljiv i istinit. Takođe vještak medicinske struke K. N. je u riječi na glavnom pretresu naveo da povreda koju je oštećena zadobila kritične prilike nije moga nastati usled pada i kontakta obrazom o podlogu, a s obzirom na činjenicu kako je to na glavnom pretresu opisao i pokazao optuženi da je oštećenu gurnuo u predjelu grudi, a na koji način bi ista pala na ledja te nikako ne bi mogla zadobiti povredu u predjelu prednje strane glave odnosno obraza na taj način, i odustao od svog dopunskog nalaza i mišljenja od 09.02.2012.godine što je ovaj sud prihvatio.

Sud je imao u vidu da je oštećena prije kritičnog događaja konzumirala alkohol
što ni sama nije sporila a što proizilazi i iz zapisnika Uprave policije PJ
Bar od 28.09.2011.godine o isitivanju alkohola u organizmu alkotestom –
dregerom na ime oštećene, i takođe imao u vidu da se kako je i sama navela na
glavnom pretresu da se  obratila okrivljenom prije nego što je isti fizički
nasrnuo na nju povišenim tonom vezano za upis njihovog djeteta  u školu, koje
činjenice po nalaženju ovog suda nijesu bile od uticaja na drugačije presuenje
jer prije svega oštećena se sjećala do detalja kritičnog događaja i načina na
koji je okrivljeni ispoljio grubo nasilje i narušio njen tjelesni integriter,
bez obzira što je sud prihvatio samo dio njenog iskaza koji je bio u
saglasnosti sa medicinskom dokumentacijom i nalazom i mišljenjem vještaka
medicinske struke K.N. od 07.11.2011.godine i riječi ovog vještaka na glavnom
pretresu, i našao da to što je oštećena konzumirala alcohol i što se
okrivljenom samo obratila povišenim tonom ne mogu dati okrivljenom pravo da se
na takav način kako je navedeno u izreci ove presude obračuna sa oštećenom.  
Sud je iz pravosnažne presude Osnovnog suda u Baru P.br.245/11 od
19.10.2011.godine utvrdio da je brak između okrivljenog S. M. i oštećene S. V.
razveden dana dana 11.11.2011.godine, kada je presuda o razvodu braka postala
pravosnažna, tako da su okrivljeni i oštećena u vrijeme dešavanja predmetnog
događaja koji se desio 28.septembra oko 18.00 časova u bili u braku i živjeli
u kući u naselju D.br ...u B..  
Cijeneći psihički odnos okrivljenog prema izvršenom krivičnom djelu sud je
našao da je okrivljeni postupao sa direktnim umišljajem, odnosno da je bio
svjestan svog djela i htio njegovo izvršenje.  
Prilikom odlučivanja o vrsti i visini krivične sankcije sud je imao u vidu sve
okolnosti na strani okrivljenog, koje su značajne za njen izbor i visinu u
smislu čl.42 KZ, pa je od olakšavajućih okolnosti na strani okrivljenog
cijenio da je otac dvoje djece, da je ranije neosuđivan, dok otežavajućih
okolnosti na strani okrivljenog nije bilo, pa je sud okrivljenom utvrdio kaznu
zatvora u trajanju od četri mjeseca i istovremeno odredio da se ista neće
izvršiti ukoliko okrivljeni u roku od jedne godine i šest mjeseci po
pravosnažnosti presude ne učini novo krivično djelo. Sud je našao da su u
konkretnom slučaju, a imajući u vidu naprijed navedene olakšavajuće okolnosti,
može očekivati da će se upozorenjem, uz prijetnju kaznom, uticati na
okrivljenog da ubuduće ne vrši krivična djela, te da nije nužno da se kazna
primijeni radi krivično-pravne zaštite. Sud nalazi da će se u konkretnom
slučaju uslovnom osudom kao u izreci ove presude u potpunosti ostvariti svrha
izricanja ove krivične sankcije iz čl.52 KZ u okviru opšte svrhe izricanja
krivičnih sankcija iz čl.4 st.2 KZ.  
Sud je cijenio i iskaz S. Nj. koji nije bio očevidac samog predmetnog događaja
kao i  ostale provedene dokaze, ali je našao da su bez uticaja na drugačije
presudjenje.  
Na osnovu članu 239 stav 2 ZKP-a sud je radi ostvarivanja imovinsko pravnog
zahtjeva oštećenu uputio na građansko pravnu parnicu, obzirom da podaci
pribavljeni tokom postupka ne pružaju osnov ni za potpuno, ni za djelimično
presuđenje, a njihovo pribavljanje bi vodilo znatnom odugovlačenju postupka.  
Shodno članu 226 i 229 ZKP-a sud je obavezao okrivljenog na plaćanje
troškova krivičnog postupka u iznosu od 231 eura, koji se odnose na troškove
vještačenja putem vještaka medicinske struke K. N. kao i  troškove koji se
odnose na ime u iznosu od  30,00 eura, koji su odmjereni shodno trajanju,
složenosti postupka i imovinskim prilikama okrivljenog, koje je okrivljeni
dužana da uplati ovom sudu roku od 15 dana po pravosnažnosti presude pod
prijetnjom prinudnog izvršenja  
Na osnovu izloženog odlučeno je kao u izreci presude.  
OSNOVNI SUD U BARU
Dana 22.06.2012.godine 
ZAPISNIČAR
S U D I J A, 
Zorica Ivanović
Nikola Strugar  
PRAVNA POUKA: Protiv ove presude može se izjaviti žalba Višem sudu u
Podgorici u roku od 8 dana od dana prijema pismenog otpravka. Žalba se predaje
ovom sudu u dva primjerka.  
D.n.a.
- ODT iz Bara,
- okrivljenom,
- braniocu okrivljenog,
-  oštećenoj nakon pravosnažnosti,
- u spise.  