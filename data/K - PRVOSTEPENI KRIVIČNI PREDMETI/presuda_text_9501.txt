                                   **K.br.147/12            **

U IME CRNE GORE 
OSNOVNI SUD U BARU, po sudiji Nikoli Strugaru, kao sudiji pojedincu, uz
učešće zapisničarke Zorice Ivanović, u krivičnom predmetu okrivljenog   T.S.,
zbog krivičnog djela samovlašće iz čl.384 st. 2 u vezi st.1 Krivičnog
zakonika, po optužnom predlogu Osnovnog državnog tužioca u Baru Kt.br.49/10 od
20.02.2010.godine, nakon glavnog i javnog pretresa održanog dana
31.05.2012.godine u prisustvu zastupnika optužbe saradnika kod ODT iz Bara
Azre Cama, okrivljenog, branioca okrivljenog D. H., advokata iz Bara i
punomoćnika oštećene V. B., donio je dana 04.06.2012.godine i istog dana javno
objavio  
P R E S U D U 
Okrivljeni, 
           T. S. od oca S.i majke H. rodjene V., rodjen ...godine u B.- Č.
nastanjen u B. B. J. br. .., sa privremenim boravkom u S. ul. Nj. br. ...,
nezaposlen, razveden, otac jednog djeteta, lošeg imovnog stanja, bio u
pritvoru po rješenju Osnovnog suda u Baru Kri.br.88/10 od 19.02.2010.godine u
periodu od 18.02.2010.godine do 22.02.2010.godine, neosuđivan,
K r i v     j e 
      Zato što je,

      U periodu od 24.12.2009.godine do 19.02.2010. godine u B. samovlasno pribavljao pravo korišćenja jedne idealne polovine kuće u ul. Nj.br. ...u S., upisane u Listu nepokrenosti ...Uprave  za nekretnine Područne jedinice Bar, koje pravo pripada oštećenoj M.A. i, za koje pravo smatra da mu pripada, na način što oštećenoj M.A. nije dozvolio da koristi jednu idealnu polovinu porodične kuće u ul.Nj. br. ...u S., koja joj je dodijeljena u susvojinu od jedne idealne polovine presudom Osnovnog suda u Baru P.br.767/07 od 04.07.2008.godine koja je pravosnažna u dijelu pod stavom I izreke te presude,

      \- čime je izvršio krivično djelo samovlašće iz čl.384 st.1 Krivičnog zakonika.


       Pa mu sud primjenom čl. 4, 5, 15, 36, 42, 52, 53 i 54 Krivičnog zakonika i čl. 226, 229 i 374 Zakonika o krivičnom postupku  i z r i č e

USLOVNU OSUDU 
      Kojom mu utvrđuje kaznu zatvora u trajanju od 3 (tri) mjeseca  i istovremeno određuje da se kazna neće izvršiti ukoliko okrivljeni u roku od 1 (jedne) godine i 6 ( šest) mjeseci po pravosnažnosti presude ne izvrši novo krivično djelo.

      Na osnovu čl. 239 st.2 ZKP-a oštećena se radi ostvarivanja imovinsko pravnog zahtjeva upućuju na gradjansku parnicu.

      Okrivljeni je dužan da plati ovom sudu troškove krivičnog postupka koji se sastoje od  sudskog paušala u iznosu od 30 eura, u roku od 15 dana po pravosnažnosti presude, pod prijetnjom prinudnog izvršenja.

O b r a z l o ž e n j e 
      Optužnim predlogom Osnovnog državnog tužioca u Baru Kt.br.49/10 od 20.02.2010.godine, stavljeno je na teret okrivljenom izvršenje krivičnog samovlašće iz čl.384 st.2 u vezi st.1 Krivičnog zakonika. Zastupnik optužbe je u završnoj riječi precizirao dispozitiv optužnog predloga na način kao u izreci ove presude  predlažući da sud okrivljenog oglasi krivim i osudi po zakonu.


      Okrivljeni je u svojoj odbrani pred UP PJ Bar  naveo da je bio u braku sa oštećenom i nakon razvoda braka vodili su više parnica pred Osnovnim sudom u Baru radi podjele imovine, i nakon više godina vodjenja tih parnica oštećena je na nezakonit način i uz razne malverzacije dobila pravosnažno sudsko rješenje, a nakon toga se na osnovu istog rješenja kod Uprave za katastar u Baru uknjižila na 1/2 njegove kuće protiv zakonskih osnova obzirom da je prizemni dio kuće koja se nalazi u S. u ul. Nj. br. ... posjedovao i prije braka koju je dobio od svoje porodice kao nasledstvo. Sve do decembra 2009.godine njegova bivša supruga je boravila u predmetnoj kući i tražio je od iste da napusti kuću tj. da ne dolazi u istu i da tu više ne može stanovati i da se iseli iz prizemnog dijela kuće, i nije koristio nikakve prijetnje niti je na to fizički primoravao i nakon toga je izašla iz kuće i više u istoj nije stanovala. Medjutim, nakon nekoliko dana njegova bivša supruga - oštećena je izvadila posjedovni list gdje je dio kuće uknjižen na njeno ime, na što nema pravo, i dodao da neće dozvoliti svojoj bivšoj supruzi ulazak u kući jer smatra da ona na to nema pravo.

      Okrivljeni je u odbrani pred istražnim sudijom u bitnom naveo da je samo zaključao izlazna vrata od kuće koda je njegova bivša supruga M.A. izašla iz kuće, a nije prema njoj upućivao nikakve riječi prijetnje. Sa svojom bivšom suprugom vodi imovinski spor i po presudi njoj pripada 1/2 objekta, ta presuda nije oslikavala pravo činjenično stanje zbog toga što je u katastru uknjižena imovina koju je dobio na poklon. Podnio je reviziju i prije nego što je revizija odbijena obavijestio je svoju bivšu suprugu pismenim putem da mu vrati stvari i da odnese stvari koje su njeno vlasništvo. Upravo je njegova bivša supruga ta koja mu priijeti i godinama ga malteretira i više od 10 godina uzurpira njegovu imovinu. Zbog konfiguracije objekta nespoivo je da budu zajedno u tom objeku, jer je oštećena sklona nasilju i incidentima.

      Na glavnom pretresu je ostao pri svojoj odbrani kao u predhodnom i predkrivičnom postupku s tim što je dodao da je brak između njega i oštećene prestao 1999 godine. Takođe je dodao da je  rješenje Uprave za nekretnine PJ Bar br. ... od 24.09.2009.godine dobio dana 30.12.2009.godine koje je rješenje podigao u samom katastru na koje nije izjavio žalbu.

      U dokaznom postupku sud je saslušao svjedoka oštećenu M. A., na saglasan predlog stranaka pročitani su iskazi svjedoka M. V. sa zapisnika o glavnom pretresu od 16.05.2011.godine, na saglasan predlog stranaka pročita  iskaz svjedoka K.G. sa zapisnika o glavnom pretresu od 01.04.2011.godine, na saglasan predlog stranaka pročitao iskaz svjedoka V. S. sa zapisnika o glavnom pretresu od 01.04.2011.godine, izvršio je uvid u spise predmeta P.br.767/07 i presudu Osnovnog suda u Baru od 04.07.2008.godine i Višeg suda u Podgorici Gž.br.2562/08 od 26.05.2009.godine, izvršio uvid u rješenje Uprave za nekretnine PJ Bar br... od 24.09.2009.godine,  uvid u list nepokretnosti br.. Uprave za nekretnine PJ Bar od 02.03.2011.godine, kao i izvršio uvid u pravosnažnu presudu ovog suda P.br. 9/98 od 28.05.1999.godine.

      Sud je donio rješenje da se neće pribavljati  izvod iz KE za okrivljenog jer je isti rodjen u Č., pa bi pribavljanje ovog dokaza vodilo znatnom odugovlačenju krivičnog postupka.

      Svjedok oštećena M. A. je navela da je bila u braku sa okrivljenim od 1985.godine do 2000 kada je brak razveden pravosnažnom presudom Osnovnog suda u Baru. Kada su sklopili brak okrivljeni je imao prizemnu kuću u kojoj se nije moglo živjeti već je svojim sredstvima adaptirala prizemni dio kuće, a sprat kuće je uradjeno gotovo takodje njenim sredstvima. Sa okrivljenim S. T. je nakon razvod braka  vodila parnične postupke pred ovim sudom koji su rezultirali u jednom dijelu  uspijehom u sporu tako da je predmetna kuća koja se nalazi u S., ul. Nj.br.., presudom Osnovnog suda u Baru podijeljena na 1/2 suvlasničkih idealnih dijelova. Dana 24.12.2009.godine okrivljeni S. T. je izbacio iz ove kuće, u kojoj je živjela. Inače okrivljeni je živio u B.a samo povremeno dolazio u ovu kuću u B.. U ovo vrijeme kada se desio predmetni dogadjaj okrivljeni je bio u njihovoj zajedničkoj kući. Pet-šeset dana prije 24.12.2009.godine  dobila je pismo od okrivljenog S. T. u kojem je navedeno da u roku od 5 dana izadje iz njegove kuće, a u ovom pismu nije bilo nikakve prijeteće sadržine već samo konstatacija i zahtjev da izadje iz kuće. Sa ovim pismom otišla je u policiju i obavijestila svog punomoćnika. Pojasnila je da je u tom pismnu decidno pisalo i doslovice  "za pet dana moraš da napustiš moju kuću". Dana 24.12.2009.godine u jutarnjim časovima izašla je iz kuće, otišla u grad da nešto kupi jer je bio Badnji dan  i kada se vratila više nije mogla da udje u kuću jer su vrata bila zaključana i brava promijenjena, koju nije mogla da otključa svojim ključem. Na ova je vrata zvonila više puta i okrivljeni  se iz kuće oglasio kroz zavorena vrata "Samo ćeš preko mene mrtvog ući u kuću". Ovaj slučaj je  prijavila policiji i te noći 24.12.2009.godine ostala da stoji ispred ulaznih vrata i kada je svanulo  otišla u susjedstvu kod jedne njene komšinice gdje je  bila naredni period, a bila je i kod svojih roditelja i  do danas još uvijek nije ušla u svoju kuću na kojoj imam pravo susvojine u idealnom dijelu 1/2 zajedno sa okrivljenim S. T. Više puta je od dana 24.12.2009.godine, kada je iz nje istjerena, u narednih mjesec dana pokušavala da razgovara sa okrivljenim T. S. na način što je dolazila do ispred njihove zajedničke kuće i sa  ulice sa njim razgovarala, a okrivljeni govori da  će moći ući u kući samo preko njega mrtvog. Takodje jednom  u januar mjesec 2010 godine otišla kod okrivljenog zajedno sa svojom poznanicom V. S. da razgovara sa njim kako bih se vratila u svoju kuću, a u toj kući je bila  ćerka koja je ujedno i ćerka okrivljenog, i tom prilikom su ušle u dvorištu kuće kada su je okrivljeni i njena ćerka izvrijedjali. Okrivljeni joj je tom prilikom rekao da je hoštapler, da je lopov, da je to sve njegovo, a te riječi je ponavljala i njena  ćerka, i okrivljeni joj je ponovio da se više nikada tu neće vratiti. Ovo je bio zadnji put kada je pokušala da se vrati u kuću u kojoj nije uspijela da udje ni do dana 23.02.2011.godine ( kada je održan glavni pretres). Za period od kada je izacio iz kuće 24.12.2009.godine pa u narednih dana stanovala je u istoj ulici kod jedne komšinice i uvijek kada bi prolazila tom ulicom govorio joj je "Ustaška kurvo" i svaki put joj je rekao da preko njega živog neće ulaziti u tu kuću. Nakon što je zadnji put pokušala da uđe u kuću sretala se sa okrivljenim u prolazu kroz Sutomore i uvijek joj je dobacivao iste riječi i kroz zube govorio da nikada neću ući u kući . Na pitanje suda svjedok oštećena je navela da dana 24.12.2009.godine okrivljeni joj nije rekao da ako udje u kuću biće mrtva, već joj  je rekao da preko njega živog neće ući u kuću. Kao oštećena pridružila se krivičnom gonjenju protiv okrivljenog i postavila imovinsko prani zahtjev.

       Svjedok M.V. je naveo da je prije 10 godina  upoznao M. A.i bio angažovan od strane Helsinškog komiteta i predstavnika ovog komiteta S. F., obzirom da je M. A. imala probleme pred sudom i  tražila pomoć. Prisustvovao je većem broju suđenja koje je M. A. vodila protiv svog supruga, više puta joj izašao u susret  na način što joj je dodao hranu u njenoj kući. Dodao je da nikada nije prisustvovao i bio očevidac da je okrivljeni udario, uvrijedio ili na bilo koji način ugrozio ošećenu M. A. Njemu se M. A. samo žalila da ima problem sa okrivljenim, ali  nije bio očevidac tih problema. Probeleme koje mi je iznosila M.A. su bili problemi za zajedničko dijete koje je M. A.imala sa svojim suprugom-okrivljenim, odvodjenjem tog djeteta u Beograd a kasnije i problemi koji je M. A. imala sa okrivljenim.

       Svjedok K.G. je navela da je komšinica i prijateljica oštećene M. A. i da je upoznata sa predmetnim dogadjajem jer je čujala razne priče i ponekad bila prisutna svadjama. Dana  24 decembra 2009.godine  nije bila očevidac kada je okrivljeni izbacio svoju suprugu iz kuće već je za ovo saznala nakon što je M. A.došla u njenu kuću 24. decembra u popodnevnim časovima. Nakon toga nije bila očevidac nijednog dogadjaja kada je oštećene M.A. pokušala da se vrati u kuću gdje je živjela sa okrivljenim. U periodu od decembra mjeseca 2009.godine do 19.02.2010.godine nije prisustvovala ni jednom dogadjaju koji se dešavao između okrivljenog i oštećene.

      Svjedok V. S. je navela da je  komšinica S. T. i M. A.i zna da je negdje u decembru mjesecu 2009.godine S.T. istjerao bivšu suprugu iz kuće, ovom činu nije prisustvovala već je sve saznala od A. M.. Oštećena A. M. je bila nakon toga smještena u kuću jedne komšinice nedaleko od njene kuće, i tamo joj je donijela najosnovnije stvari za upotrebu. Negdje u januaru mjesecu 2010.godine nakon što je bila izbačena iz kuće  zajedno sa M. A. otišla je u dvorište kuće oštećene kako bi oštećena razgovarala da se vrati u njenu kuću. Kada su  došle u dvorište pokucale su na vrata, u kući je bila njena kćerka koja nije htjela da otvori vrata i tada su krenuli da se vrate i dok su još bili u dvorištu kuće pojavio se okrivljeni S. T. i u njenom prisustvu prisustvu rekao M.A.“u kući ćeš ući samo preko mene mrtvoga” i onda se pojavila kćerka koja je počela da vrijedja A.M., a i okrivljeni joj je rekao uvredljive riječi da je prevarant i da je prevarila sve sudove.

      Uvidom u spise predmeta P.br.767/07 i presudu Osnovnog suda u Baru od 04.07.2008.godine proizilazi da je presuda pravosnažna 26.maja 2009.godine u dijelu u kojem je  usvojen tužbeni zahtjev tužilje M. A. u odnosu na tuženog T. S. i utvrdjeno da su tužilja i tuženi radom u toku braka stekli u susvojinu porodičnu kuću u S.ul. Nj. br... .i da doprinos tužilje da se ove nepokretnosti steknu je 1/2 , što je tuženi dužan priznati i trpjeti upis promjene prava vlasništva u jednim knjigama u korist tužene za dio od ½.

       Uvidom u rješenje Uprave za nekretnine PJ Bar br. ... od 24.09.2009.godine, proizilazi da se dozvoljava promjena upisa u listu nepokretnosti br. ... KO Sutomore na nepokretnosti označenoj kao stambena zgrada površine 125 m/2 na kat parceli ... koja je upisana na ime T. S. kao svojina 1/1 i da se promjena vrši na osnovu presude Osnovnog suda u Baru P.br.767/07 od 04.07.2008.godine, te da novo stanje glasi da je stambena zgrada površine 125 m/2 na kat parceli br. ... iz lista nepokretnosti … KO Sutomore upisana u listu na ime M.T.A kao susvojina u dijelu 1/2 i na ime dosadašnjeg vlasnika okrivljenog kao susvojina u dijelu od  1/2.

       Uvidom u list nepokretnosti br. ...Uprave za nekretnine PJ Bar od 02.03.2011.godine, proizilazi da su okrivljeni i oštećena upisani kao suvlasnici 1/2 idealnog dijela predmetne nepokretnosti označene kao stambena zgrada površine 125 m/2 na kat parceli 528.

      Sud je izvršio uvid u pravosnažnu presudu ovog suda P.br. 9/98 od 28.05.1999.godine  koja je pravosnažna dana 30. juna 2000.godine iz koje proizilazi da je danom pravosnažnosti ove presude razveden brak T. S. i M. A., koji je bio zaključen dana 09.02.1985.godine.

Sud je donio rješenje da se neće izvoditi dokaz saslušanjem svjedoka P.Lj. iz
razloga što je zastpnik optužbe odustao od izvođenja ovog dokaza.  
      Ovaj sud je iz dokaza provedenih na glavnom pretresu utvrdio da je okrivljeni izvršio krivično djelo samovlašće iz čl.384 st.1 Krivičnog zakonika kako je to navedeno u  izreke ove presude.

Dakle, okrivljeni je u periodu od 24.12.2009.godine do 19.02.2010. godine u
Baru samovlasno pribavljao pravo korišćenja jedne idealne polovine kuće u ul.
Nj. br. ...u S., upisane u Listu nepokrenosti … Uprave za nekretnine Područne
jedinice Bar, koje pravo pripada oštećenoj M. A., za koje pravo smatra da mu
pripada, na način što oštećenoj M.A. nije dozvolio da koristi jednu idealnu
polovinu porodične kuće u ul.Nj.br... u S., koja joj je dodijeljena u
susvojinu od jedne idealne polovine presudom Osnovnog suda u Baru P.br.767/07
od 04.07.2008.godine koja je pravosnažna u dijelu pod stavom I izreke te
presude.  
Ovakvo utvrdjeno činjenično stanje proizilazi iz pravosnažne presude Osnovnog
suda u Baru P.br.9/98 od 25.05.2008.godine zatim iz pravosnažne presude
Osnovnog suda u Baru P.br.767/07 od 04.07.2008.godine ( u dijelu pod stavom I
izreke presude) i rješenja Uprave za nekretnine PJ Bar br.... od
24.09.2009.godine i Lista nepokretnosti ... Uprave za nekretnine PJ Bar iz
kojih dokaza nesumnjivo proizilazi da su okrivljeni i oštećena bili u braku od
09.02.1985.godine, da je dana 30. juna 2000.godine razveden njihov brak, da su
vodili parnični postupak pred Osnovnim sudom u Baru radi podjele bračne
tekovine i da je pravosnažnom presudom Osnovnog suda u Baru P.br.767/07 od
04.07.2008.godine u dijelu pod stavom I te presude donijeta pravosnažna odluka
da je porodična kuća u S. u ul. Nj. br. .. bračna tekovina okrivljenog T. S. i
oštećene M. A., sa 1/2 njihovog idealnog  udijela, te se na osnovu ove presude
kod Uprave za nekretnine u listu nepokretnosti … Uprave za nekretnine PJ Bar
upisano da je porodična kuća u ul. Nj.br. ..površine 125 m/2, susvojina
okrivljenog i oštećene sa 1/2 idealnog dijela, kako okrivljenog tako i
oštećene, shodno rješenju Uprave za nekretnine PJ Bar br. ... od
24.09.2009.godine.  
Sud je cijenio  iskaz svjedoka oštećene koja je prenijela ovom sudu i opisala
kako joj  je dana 24.12.2009.godine upravo iz kuće na kojoj ima 1/2 idelanog
dijela zajedno sa okrivljenim, onemogućeno da se vrati u tu kuću u kojoj je
stanovala na način što joj okivljeni nije dozvolio da udje u nju, opisujući
kako je dana 24.12.2009.godine u jutarnjim časovima izašla iz te kuće otišla u
grad da kupi nešto jer je bio Badni dan i kako kada se vratila nije mogla više
ući u kuću jer je okrivljeni promijenio bravu na kući , tako da svojim ključem
nije mogla otklučati i kako je čula okrivljenog kako joj iz kuće govori"Samo
ćeš preko mene mrtvog ući u kuću" i kako je u narednom periodu  viša puta
pokušavala da se vrati u tu kuću, pa nije uspijela ni do dana
23.02.2011.godine, čiji iskaz je sud u cjelosti prihvatio kao istinit i
uvjerljiv i ničim osporen. Dakle iz iskaza oštećene proizilazi da joj
okrivljeni nije dozvolio da u periodu od 24.12.2009.godine do
19.02.2010.godine koristi jednu idealnu polovinu kuću u S. u ul. Nj. br. ...
za koju je imala pravosnažnu odluku ovog suda. Sud je takođe prihvatio i izkaz
svjedoka V. S. u  kojem je navela da je jedne prilike u toku januara mjeseca
2010.godine bila zajedno sa oštećenom kada je oštećena pokušala da se vrati u
kući u S. u Nj. ulici i kako je okrivljeni izvrijeđao i ne dozvoljavajući da
se vrati kući i rekao joj " U kuću ćeš ući samo preko mene mrtvoga" koji
događaj je saglasno kao i ovaj svjedok prenijela ovom sudu i svjedok oštećena.  
Shodno naprijed navedenom ovaj sud je našao da je okrivljeni u navedenom
periodu za sebe pribavljao samovlasno pravo za koje smatra da mu pripada, a to
pravo je pravo korišćenja jedne idealne polovine  kuće u S. u ul. Nj.br. ...na
kojoj je oštećena imala pravo svojine 1/2 idealnog djela kuće, i na taj način
joj onemogućio da u navedenom periodu koristi jednu idaelanu polovinu
predmetne kuću koja joj je dodijeljena pravosnažnom odlukom ovog suda.  
Optužnim predlogom stavljeno da je okrivljeni izvršio krivično djelo iz čl.384
st.2 u vezi st.1 Krivičnog zakonika, ali obzirom da nije vezan za pravnu
kvalifiakciju krivičnog djela koje je okrivljenom stavljeno na teret, sud je
našao da se u konkretnom slučaju ne radi se o krivičnom djelu samovlašće iz
čl.384 st.2 u vezi st.1 već se po nalaženju ovog suda radi o krivičnom djelu
iz čl.384 st.1 Krivičnog zakonika.  
Prilikom donošenja odluke sud je cijenio da je odrebom člana 384 stav 5
Krivičnog zakonika propisano da ako je  djelo iz stava 1 istog člana učinjeno
na štetu građana, gonjenje se preduzima po privatnoj tužbi, međutim kod
činjenice da se oštećena pridružila krivičnom gonjenju sud je našao da je na
taj način preuzela gonjenje i okrivljenog oglasio krivim za krivično djelo
samovlašće iz čl.384 st.1 Krivičnog zakonika, na način kao u izreci ove
presude.  
Sud je cijenio i odbranu okrivljenog koji se tokom postupka branio  time, da
je bio u braku sa oštećenom, da je njihov brak razveden i da je nakon razvoda
braka vodjena parnica pred sudom u Baru, da predmetna kuća predstavlja njegovo
porodično nasledstvo a ne njihovu bračnu tekovinu, da je njegova bivša supruga
sve do decembra 2009.godine boravila u predmetnoj kući i da se ista iselila iz
predmetne kuće a da je on to prethodno od nje tražio, da joj nije upućivao
nikakve riječi prijetnje niti je fizički primoravao na to, da je podnio
reviziju protiv presude Osnovnog suda u Baru kojom je predmetna kuća postala
susvojina njega i njegove bivše supruge. Cijeneći ovakvu odbranu okrivljenog
ovaj sud je našao da je ista prije svega neosnovana i neistinita u dijelu da
je samo rekao oštećenoj da napusti kuću i da je ona to uradila jer je ovakav
iskaz okrivljenog u cjelosti opovrgnut iskazom svjedoka oštećene koja je na
detaljan način prenijela ovom sudu, kako je i na koji način onemogućena dana
24.09.2009.godine da udje u kuću i kako joj je okrivljeni promijenio bravu i
onemogućavao joj da se u daljem periodu vrati u kuću u kojoj još uvijek nije
uspijela da udje. Iz same odbrane okrivljenog proizilazi da isti ne prihvata
pravosnažnu odluku kojom je predmetna kuća dodijeljena u susvojinu, već i
dalje tvrdi da je to njegova porodična kuća, pa dovodeći u vezu ovakve njegove
navode sa iskazom sjedoka oštećene to nesumnjivo proizilazi da je pravo za
koje smatra da mu pripada i to u konkretnom slučaju pravo korišćenja jedne
idealne polovine kuće koje pripada oštećenoj samovlasno pribavio.  
Cijeneći psihički odnos prema izvršenom krivičnom djelu našao da je okrivljeni
postupao sa direktnim umišljajem odnosno da je bio svjestan svog djela i htio
njegovo izvršenje.  
Prilikom odlučivanja o vrsti i visini krivične sankcije sud je imao u vidu sve
okolnosti na strani okrivljenog, koje su značajne za njen izbor i visinu u
smislu čl.42 KZ, pa je od olakšavajućih okolnosti na strani okrivljenog
cijenio da je otac jednog djeteta, da je neosuđivan, dok otežavajućih
okolnosti na strani okrivljenog nije bilo, pa je sud okrivljenom utvrdio kaznu
zatvora u trajanju od tri mjeseca i istovremeno odredio da se ista neće
izvršiti ukoliko okrivljeni u roku od 1 (jedne) godine i 6 (šest) mjeseci po
pravosnažnosti presude ne učini novo krivično djelo. Sud je našao da su u
konkretnom slučaju, a imajući u vidu naprijed navedene olakšavajuće okolnosti,
može očekivati da će se upozorenjem, uz prijetnju kaznom, uticati na
okrivljenog da ubuduće ne vrši krivična djela. Sud nalazi da će se u
konkretnom slučaju uslovnom osudom kao u izreci ove presude u potpunosti
ostvariti svrha izricanja ove krivične sankcije iz čl.52 Krivičnog zakonika u
okviru opšte svrhe izricanja krivičnih sankcija iz čl.4 st.2 Krivičnog
zakonika.  
Sud je cijenio i ostale provedene dokaze, ali je našao da su bez uticaja na
drugačije presudjenje.  
Sud je na osnovu čl.239 st.2 ZKP-a uputio oštećenu da ostvaruje svoj imovinsko
pravni zahtev u redovnoj gradjanskoj parnici, jer podaci pribavljeni u toku
ovog postupka ne pružaju osnov ni za djelimično ni za potpuno presuđenje.  
Shodno čl.226 stav 3 i člana 229 Krivičnog zakonika obavezao okrivljenog da
nadoknadi troškove krivičnog postupka i to troškove sudskog paušla u iznosu od
30 eura koji su odmjereni shodno složenosti i trajanju postupka uz ocjenu
imovinskih prilika okrivljenog.  
Na osnovu izloženog odlučeno je kao u izreci presude.  
OSNOVNI SUD U BARU
Dana 04.06.2012.godine 
ZAPISNIČAR
S U D I J A, 
Zorica Ivanović
Nikola Strugar  
PRAVNA POUKA: Protiv ove presude može se izjaviti žalba Višem sudu u
Podgorici u roku od 8 dana od dana prijema pismenog otpravka. Žalba se predaje
ovom sudu u dva primjerka.  
D.n.a.
- ODT iz Bara,
- okrivljenom,
- braniocu okrivljenog,
- u spise.  
Nakon pravosnažnosti
- oštećenoj.  