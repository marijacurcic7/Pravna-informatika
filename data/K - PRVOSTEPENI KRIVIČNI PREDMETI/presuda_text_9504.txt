
K.br.396/11  
                                            **U IME CRNE GORE**

OSNOVNI SUD U BARU , sudija Nikola Strugar, kao sudija pojedinac, sa
zapisničarom Zoricom Ivanović, u krivičnom predmetu okrivljene Ž. V., zbog
krivičnog djela samovlašće iz čl. 384 st.1 Krivičnog zakonika, po optužnom
predlogu Osnovnog državnog tužioca Kt.br.125/11 od 12.12.2011.godine, nakon
glavnog i javnog pretresa održanog dana 05.04.2012.godine u prisustvu
zastupnika saradnika kod ODT iz Bara Sanje Vujović, a u odsustvu okrivljene,
dana 05.04.2012.godine donio je i javno objavio  
P   R E S U D U 
      **Okrivljena,**

           Ž. V.od oca M. i majke D. rodjene G., rodjena ...godine u B.
nastanjena u S. naselje B. iznad stovarišta R., neudata, majka dvoje djece,
pismena, završila višu finansijsku školu, lošeg imovnog stanja, neosudjivana,  
                                            **  K r i v   a    j e**

      Zato što je,

      Dana 02.11.2010.godine, u naselju Bjelila u Sutomoru, Opština Bar, protivno odredbi čl.141 st.1 Zakona o energetici (Službeni list CG 28/10), samovlasno pribavila pravo korišćenja električne energije za koju smatra da joj pripada, na način što je svoj stambeni objekat samovlasno preko brojila marke "Iskra" br....., priključila na elektromrežu, iako prethodno nije pribavila saglasnost E. C.G.AD Nikšić – E. u B.,

      -čime je izvršila krivično djelo - samovlašće iz čl.384 st.1 Krivičnog zakonika.

Pa joj sud primjenom čl. 4, 5, 15, 36, 42, 52, 53 i 54 Krivičnog zakonika i
čl. 226, 229 i 374  Zakonika o krivičnom postupku,  i z r i č e  
USLOVNU OSUDU 
Kojom joj utvrđuje kaznu zatvora u trajanju od 3 (tri) mjeseca i istovremeno
određuje da se kazna neće izvršiti ukoliko okrivljena u roku od 1 (jedne)
godine po pravosnažnosti presude ne izvrši novo krivično djelo.  
Na osnovu čl.239 st.2 ZKP-a sud je oštećenu E.B. se radi ostvarivanja
imovinsko pravnog zahtjeva upućuje na parnicu.  
 Okrivljena je dužna da plati ovom sudu troškove krivičnog postupka - sudskog paušala u iznosu od 20 eura, u roku od 15 dana po pravosnažnosti presude, pod prijetnjom prinudnog izvršenja.

O b r a z l o ž e n j e 
      Optužnim predlogom Osnovnog državnog tužioca u Baru Kt.br.125/11 od 12.12.2011.godine, stavljeno je na teret okrivljenoj izvršenje krivičnog djela samovlašće iz čl.384 st.1 Krivičnog zakonika. Zastupnik optužbe je u završnoj riječi predložio da sud okrivljenu oglasi krivim i osudi po zakonu.

      Sud je shodno čl.357 ZKP-a glavni pretres održao u odsustvu okrivljene obzirom da je ista bila nedostupna državnim organima, da je bila izdata naredba za prinudno dovodjenje, da je već saslušana a njeno prisustvo nije bilo nužno.

Okrivljena je u svojoj odbrani u istražnom postupku u bitnom navela da je
vlasništva montažnog objekta koji se nalazi u Sutomoru, da je u avgustu
mjesecu 2009.godine izgradila objekat, da joj je jedno lice bez ikakve nagrade
uradilo kompletnu instalaciju, pribavilo strujomjer i priključio struju na tep
ormar na banderu. Da su dana 02.11.2010.godine u kontroli su došli radnici E.
i od tog dana nema struju. Da je išla u E.kako bi legalizovala priključak i
dobila saglasnost za priključenje na elektro mrežu.  
      U dokaznom postupku je saslušan predstavnik E. u Baru D. P., pročitan je zapisnik E.u Baru br....o kontroli mjernog mjesta od 02.11.2010.godine, kao i izvod iz KE za okrivljenu izdat od Sup-a Beograd od 23.01.2012.godine.

      Sud je donio rješenje da se u dokaznom postupku neće provoditi dokaz čitanjem iskaza svjedoka B. N. i J. D. obzirom da je činjenično stanje u dovoljnoj mjeri utvrdjeno.

       Iz iskaza predstavnika E. u B. D. P., proizilazi da Ž. V. nije evidentirana u E. i nema saglasnost za priključenju svog objekta na elektro mrežu. Ovlašćeni služenici E. su dana 02.11.2010.godine izašli na lice mjesta i sačinjeni zapisnik o kontroli mjernog mjesta i konstatovali da se potrošač ne nalazi u evidenciji E.Bar, i obzirom da je bio priključen na elektro mrežu objekat okrivljene isključili sa elektro mreže. Kao predstavnik oštećenih se pridružuje krivičnom gonjenju i postavlja imovinsko pravni zahtjev.

      Iz zapisnika E. u Baru br....o kontroli mjernog mjesta od 02.11.2010.godine, proizilazi da je okrivljena bila priključena na elektro mrežu i da se nije bila evidentirana u E. Bar i da je tog dana 02.11.2010.godine od strane službenika  E.  .B. N. i J. D.isključena sa elektro mreže.

      IZ izvoda iz KE za okrivljenu izdat od Sup-a Beograd od 23.01.2012.godine, proizilazi da ista nije osudjivana.

        Ocjenom izvedenih dokaza utvrđeno je da je okrivljena izvršila krivično djelo sasmovlašće iz čl.384 st.1 Krivičnog zakonika, koje joj je stavljeno na teret, u vrijeme, na način i mjesto kako je to predstavljeno u izreci ove presude.

      Dakle, okrivljena je dana 02.11.2010.godine, u naselju Bjelila u Sutomoru, Opština Bar, protivno odredbi čl.141 st.1 Zakona o energetici (Službeni list CG 28/10), samovlasno pribavila pravo korišćenja električne energije za koju smatra da joj pripada, na način što je svoj stambeni objekat samovlasno preko brojila marke "Iskra" br...., priključila na elektromrežu, iako prethodno nije pribavila saglasnost E.C.G. AD N. - E. u B..

      Ovakvo utvrdjeno činjenično stanje proizilazi prije svega iz zapisnika o kontroli mjernog mjesta od 02.11.2010.godine iz kojeg nesumnjivo proizilazi da okrivljena svoj objekat u Sutomoru, naselje Bjelila, priključila na elektro mrežu i to preko brojila iskra broj ..., a da prethodno nije pribavila elektro energetsku saglasnost i da je tog dana 02.11.2010.godine isključena sa elektro mreže. Naprijed navedeno proizilazi i iz iskaza predstavnika E., koja je potvrdila i prenijela ovom sudu da okrivljena nije pribavila elektroenergetsku saglasnost za priključenje svog objekta na elektro mrežu i da je dana 02.11.2010.godine kontrolom ovlašćenih službenika elektrodistribucije isključena sa elektro mreže.

      Sud je neznato izmijenio dispozitiv optužnog predloga na način kao u izreci presude imajući u vidu da je vrijeme izvršenja krivičnog djela dana 02.11.2010.godine kada je i bila kontrola ovlašćenih službenika E. i kada je objekat okrivljene isključen sa elektro mreže.  
      Članom 141 st.1 Zakona o energetici Sl list br.28/10 propisao je da se priključenje objekta na prenosni ili distributivni sistem električne energije ili gasa vrši na osnovu saglasnosti za priključenje koju izdaje operator prenosnog ili distributivnog sistema, kojeg propisa se okrivljena nije pridržavala.  
      Sud je cijenio i odbranu okrivljene, koja je u svojoj odbrani tvrdila da je nakon što se priključila na elektro mrežu bila u E. u Baru i dobila saglasnost za priključenje svog objekta na elektro mrežu. Cijeneći ovakvu odbranu okrivljene sud je našao da je ista neosnovana i opovrgnuta prije svega zapisnikom o kontroli mjernog mjesta od 02.11.2010.godine i iskazom predstavnika oštećene iz kojih proizilazi da okrivljena nije imala i dobila elektro energetsku saglasnost za priključenje na elektro mrežu , a da je objekat okrvljene bio priključen na elektro mrežu i da su radnici E.dana 02.11.2010.godine objekat okrivljene isključili sa elektro mreže.

Cijeneći psihički odnos okrivljene prema krivičnom djelu ovaj sud nalazi da je
okrivljena postupala sa direktnim umišljajem odnosno da je bila svestna svog
djela i htjela njegovo izvršenje.  
Odlučujući se za krivičnu sankciju prema okrivljenoj sud je cijenio sve
olakšavajuće i otežavajuće okolnosti iz čl.42 Krivičnog zakonika, pa je od
olakšavajućih okolnosti cijenjeno da je okrivljena majka dvoje djece i da je
neosudjivana, dok otežavajućih okolnosti na strani okrivljene nije bilo, pa je
sud okrivljenoj izrekao uslovnu osudu kojom joj je utvrdio kaznu zatvora u
trajanju od tri mjeseca i istovremeno određjeno da se kazna neće izvršiti
ukoliko okrivljena u roku od jedne godine po pravosnažnosti ne izvrši novo
krivično djelo. Ocijenjeno je da će se izricanjem uslovne osude prema
okrivljenoj u potpunosti postići svrha izricanja uslovne osude i na taj način
uticati na okrivljenu da ubuduće ne vrši krivična djela. Sud nalazi da će se u
konkretnom slučaju uslovnom osudom kao u izreci ove presude u potpunosti
ostvariti svrha izricanja ove krivične sankcije iz čl.52 KZ u okviru opšte
svrhe izricanja krivičnih sankcija iz čl.4 st.2 KZ.  
Na osnovu čl.239 st.2 ZKP-a sud je oštećenu E. B. uputio da svoj imovinsko
pravni zahtjev ostvari u parnici, obzirom da podaci pribavljeni u toku
postupka ne pružaju dovoljan osnov za ni za potpuno ni za djelimično
presudjenje, a njihovo pribavljanje bi vodilo odugovlačenju krivičnog
postupka.  
Odluka o troškovima zasniva se na odredbi čl.226 i 229 ZKP-a u iznosu od 20,00
eura, a isti se odnose na paušal, koji je određen prema trajanju, složenosti
krivičnog postupka i imovinskim prilikama okrivljene.  
Sa izloženog odlučeno je kao u izreci presude.  
  OSNOVNI SUD U BARU
  Dana 05.04.2012.godine 
  ZAPISNIČAR
S U D I J A, 
    Zorica Ivanović
Nikola Strugar   
PRAVNA POUKA: Protiv ove presude može se izajviti žalba Višem sudu u
Podgorici u roku od 8 dana od dana prijema pismenog otpavka. Žalba se predaje
ovom sudu u dva primjerka.  
D.n.a.
- ODT iz Bara,
- okrivljenoj,
- u spise.  
Nakon pravosnažnosti
-oštećenoj.  