                                                                                                        **K.br. 231/12**

U IME CRNE GORE 
           OSNOVNI SUD U BARU, sudija Strugar Nikola, kao sudija
pojedinac, sa zapisničarom Zoricom Ivanović, u krivičnom predmetu okrivljene
N.M. iz B., zbog krivičnog djela neovlašćeno organizovanje igara na sreću iz
čl.407 st.1 Krivičnog zakonika, po optužnom predlogu Osnovnog državnog tužioca
Kt.br.105/13 od 14.05.2012.godine, nakon glavnog i javnog pretresa održanog
dana 05.09.2012.godine u prisustvu zastupnika optužbe saradnika kod ODT-a iz
Bara Predraga Djuričkovića, okrivljene i branioca okrivljene I.F., advokata iz
B., dana 05.09.2012.godine donio je i javno objavio  
                                            **P R E S U D U**

           Okrivljena, 
           N. M., od oca P.P. i majke M., rodjene P., rodjena ... godine u
B., nastanjena u B., udata, majka troje djece, privatnik, vlasnik kafane,
lošeg imovnog stanja, neosudjivana.  
K r i v a    j e 
      Zato što je,

      Dana 23.02.2012.godine, u poslovnom objektu "K.", koji se nalazi na zelenoj pijaci u Baru, suprotno odredbama čl.12 st.1 i st.2 Zakona o igrama na sreću (Sl.list RCG br.52/04) bez odobrenja - ugovora o koncesiji nadležnog organa - Uprave za igre na sreću, priredila igre na sreću, na način što je u prednje navedenom poslovnom objektu stavila na raspolaganje sredstva za igru - tri automata i to: automat marke "Shark" u kojem se nalazio novac u iznosu od 111,00 eura u apoenina od 0,50 eura x 222, automat marke "Miami" u kojem se nalazio novac u iznosu od 252,00 eura u apoenima od 0,50 eura x 504 i atomat marke "Shark multi game",

      \- čime je izvršila krivično djelo - neovlašćeno organizovanje igara na sreću iz čl.407 st.1 Krivičnog zakonika.

      Pa joj sud primjenom čl. 4, 5, 15, 36, 42, 52, 53 i 54 Krivičnog zakonika i čl. 226, 229 i 374  Zakonika o krivičnom postupku,  i z r i č e

USLOVNU OSUDU 
Kojom joj utvrđuje kaznu zatvora u trajanju od 3 (tri) mjeseca i istovremeno
određuje da se kazna neće izvršiti ukoliko okrivljena u roku od 1 (jedne)
godine i 6 (šest) mjeseci po pravosnažnosti presude ne izvrši novo krivično
djelo.  
      Na osnovu čl.407st.4 Krivičnog zakonika od okrivljene se oduzimaju tri automata marke "Šarp", Miami" i "Shark multi game", kao i novac u iznosu od 363,00 eura koji se nalazio u ovim aparatima, kao sredstava koji su služili za igru na sreću.

Optužena je dužna da plati troškove krivičnog postupka na ime sudskog paušala
u iznosu od 20,00 eura, u roku od 15 dana po pravosnažnosti presude, pod
prijetnjom prinudnog izvršenja.  
O b r a z l o ž e n j e 
      Optužnim predlogom Osnovnog državnog tužioca u Baru Kt.br.105/13 od 14.05.2012.godine, stavljeno je na teret okrivljenoj izvršenje krivičnog djela neovlašćeno organizovanje igara na sreću iz čl.407 st.1 Krivičnog zakonika. Zastupnik optužbe je u završnoj riječi ostao pri podnijetom optužnom predlogu na način kao u izreci ove presude i predložem da sud okrivljenu oglasi krivom i osudi na kaznu po zakonu.

      Okrivljena je na glavnom pretresu navela da vlasnik kafane "K." na zelenoj pijaci u Baru i priznala da je dana 23.02.2012.godine, u poslovnom objektu "K.", koji se nalazi na zelenoj pijaci u Baru, bez odobrenja - ugovora o koncesiji nadležnog organa - Uprave za igre na sreću priredjivala igre na sreću na način što je u prednje navedenom poslovnom objektu stavila na raspolaganje sredstva za igru - tri automata i to : automat marke "Shark" u kojem se nalazio novac u iznosu od 111,00 eura u apoenina od 0,50 eura x 222, automat marke "Miami" u kojem se nalazio novac u iznosu od 252,00 eura u apoenima od 0,50 eura x 504 i atomat marke "Shark multi game".

      U dokaznom postupku pročitani su zapisnik o pretresanju stana i drugih prostorija UP PJ Bar Pu.br.97/12 od 23.02.2012.godine, potvrda o privremeno oduzetim predmetima UP PJ Bar Pu.br.97/12 od 23.02.2012.godine i izvod iz KE za okrivljenog izdat od UP PJ Bar od 04.07.2012.godine. Sud je donio rješenje da se u dokaznom postupku neće  saslušavati svjedok M.G., jer je činjenično stanje u dovoljnoj mjeri rasvijetljeno,a njegovo saslušanje bi vodilo znatnom odugovlačenju krivičnog postupka.

       Iz zapisnika o pretresanju stana i drugih prostorija UP PJ Bar Pu.br.97/12 od 23.02.2012.godine, proizilazi da je dana 23.02.2012.godine u prisustvu dva svjedoka izvršen pretres kafane "K." po naredbi Osnovnog suda u Baru i da su pronadjeni tri automata i to : automat marke "Shark" u kojem se nalazio novac u iznosu od 111,00 eura u apoenina od 0,50 eura x 222, automat marke "Miami" u kojem se nalazio novac u iznosu od 252,00 eura u apoenima od 0,50 eura x 504 i atomat marke "Shark multi game".

      Iz potvrde o privremeno oduzetim predmetima  UP PJ Bar Pu.br.97/12 od 23.02.2012.godine proizilazi da je od okrivljene dana 23.02.2012.godine oko 11,00 časova oduzeto tri automata i to : automat marke "Shark" u kojem se nalazio novac u iznosu od 111,00 eura u apoenina od 0,50 eura x 222, automat marke "Miami" u kojem se nalazio novac u iznosu od 252,00 eura u apoenima od 0,50 eura x 504 i atomat marke "Shark multi game".

      Iz izvoda iz KE za okrivljenog izdat od UP PJ Bar od 04.07.2012.godine, proizilazi da ista nije osudjivana.

Cijeneći provedene dokaze na glavnom pretresu ovaj sud je na nesumnjiv način
zaključio da je okrivljena izvršila krivično djelo neovlašćeno organizovanje
igara na sreću iz čl.407 st.1 Krivičnog zakonika, u vrijeme, mjesto i na način
kako je to bliže opisano u izreci presude.  
      Dakle okrivljena je dana 23.02.2012.godine, u poslovnom objektu "K.", koji se nalazi na zelenoj pijaci u Baru, suprotno odredbama čl.12 st.1 i st.2 Zakona o igrama na sreću (Sl.list RCG br.52/04) bez odobrenja - ugovora o koncesiji nadležnog organa - Uprave za igre na sreću, priredila igre na sreću, na način što je u prednje navedenom poslovnom objektu stavila na raspolaganje sredstva za igru - tri automata i to: automat marke "Shark" u kojem se nalazio novac u iznosu od 111,00 eura u apoenina od 0,50 eura x 222, automat marke "Miami" u kojem se nalazio novac u iznosu od 252,00 eura u apoenima od 0,50 eura x 504 i atomat marke "Shark multi game".

Ovakvo utvrdjeno činjenično stanje proizilazi prije svega iz priznanja
okrivljene datog na glavnom pretresu, koja je do detalja priznala kako je kada
i na koji način bez odobrenja Uprave za igre na sreću, priredjivala igre na
sreću.  
      Ovakvo priznanje okrivljene saglasno je sa dokazima provedenim na glavnom pretresu i to sa zapisnikom o pretresanju stana i drugih prostorija i potvrdom o privremeno oduzetim predmetima UP PJ Bar, iz kojih dokaza proizilazi da su ovlašćeni službenici dna 23.02.2012.godine u objektu - kafani "K." vlasništvo okrivljene koja je uredno potpisala kako zapisnik o pretresanju stana i drugih prostorija tako i potvrdu o privremeno oduzetim predmetima, a iz kojih je utvrdjeno da je kod okrivljene u njenoj kafani "K." dana 23.02.2012.godine pronadjeno i oduzeto tri automata i to : automat marke "Shark" u kojem se nalazio novac u iznosu od 111,00 eura u apoenina od 0,50 eura x 222, automat marke "Miami" u kojem se nalazio novac u iznosu od 252,00 eura u apoenima od 0,50 eura x 504 i atomat marke "Shark multi game".

Okrivljena je postupala suprotno čl.12 st.1 i 2 Zakona o igrama na sreću,
kojim je propisano da koncesiju za privredjivanja igara na sreću u automat
klubovima za privredjivanje kladioničkih igara i tombole zatvorenog tipa
dodjeljuje nadležni organ da se koncesija dodijeljuje ugovorom o koncesiji na
osnovu zahtjeva koji se podnosi nadležnom organu.  
      Cijeneći psihički odnos okrivljene prema izvršenom krivičnom djelu, ovaj sud nalazi da je okrivljena krivično djelo izvršila sa direktnim umišljajem, jer je bila svjesna svog djela i htjela njegovo izvršenje.

      Odlučujući o krivičnoj sankciji prema okrivljenoj, sud je cijenio sve olakšavajuće i otežavajuće okolnosti iz čl.42 Krivičnog zakonika, pa je od olakšavajućih okolnosti cijenio da je okrivljena mlađe lice, da je udata, majke troje djece, da je na glavnom pretresu priznala izvršenje krivičnog djela, da nije osuđivana, dok otežavajućih okolnosti na strani okrivljene nije bilo, pa je cijeneći sve naprijed navedene olakšavajuće okolnosti i navedenu otežavajuću okolnost okrivljenoj izrekao uslovnu osudu kojom joj je utvrdio kaznu zatvora u trajanju od tri mjeseca i istovremeno odredio da se kazna neće izvršiti ukoliko okrivljena u roku od jedne godine i šest mjeseci po pravosnažnosti presude ne izvrši novo krivično djelo, nalazeći da će se u konkretnom slučaju može očekivati da će se upozorenjem uz prijetnju kaznom uticati na okrivljenu da ubuduće ne vrši krivična djela, pa sud nalazi da će se u konkretnom slučaju uslovnom osudom iz izreke ove presude u potpunosti ostvariti svrha izricanja ove krivične sankcije iz čl.52 Krivičnog zakonika u okviru opšte svrhe izricanja krivičnih sankcija iz čl.4 st.2 Krivičnog zakonika.

      Na osnovu čl.407 st.4 Krivičnog zakonika od okrivljene se oduzimaju automati marke "Šarp", Miami" i "Shark multi game", kao i novac u iznosu od 363,00 eura koji se nalazio u ovim aparatima, kao sredstava koji su služili za igru na sreću.

Odluka o troškovima krivičnog postupka zasniva se na odredbi čl.226 stav 2
tačka 8 i čl.229 st.1 ZKP-a, a koji se odnose na ime sudskog paušala u iznosu
od 20 eura, a koji su odmjereni shodno složenosti i trajanju krivičnog
postupka, uz ocjenu imovinskih prilika okrivljene, a koje je dužan okrivljeni
da plati u roku od 15 dana po pravosnažnosti presude pod prijetnjom prinudnog
izvršenja.  
      Sa svega izloženog odlučeno je kao u izreci presude.

OSNOVNI SUD U BARU
Dana 05.09.2012. godine 
ZAPISNI ČAR
S U D I J A,
Zorica Ivanovi ć
Nikola Strugar
 
PRAVNA POUKA: Protiv ove presude može se izajviti žalba Višem sudu u
Podgorici u roku od 8 dana od dana prijema pismenog otpavka. Žalba se predaje
ovom sudu u dva primjerka.  
D.n.a.  
-  ODT iz Bara,
-  okrivljenoj
 - braniocu,
-  u spise.  