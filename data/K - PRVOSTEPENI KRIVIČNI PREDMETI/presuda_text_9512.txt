K.br.376/11 
U IME CRNE GORE 
OSNOVNI SUD U BARU, sudija Strugar Nikola, kao sudija pojedinac, sa
zapisničarom Zoricom Ivanović, u krivičnom predmetu okrivljenog V.S. iz N.,
zbog krivičnog djela - krađa iz čl.239 st.1 Krivičnog zakonika, po optužnom
predlogu Osnovnog državnog tužioca Kt.br.539/11-2 od 06.12.2011.godine, nakon
glavnog i javnog pretresa održanog dana 24.04.2012. godine u prisustvu
zastupnika optužbe saradnika kod ODT-a iz Bara Vujović Sanje i predstavnika
oštećenog M. CG Đ.S., a u odsustvu okrivljenog , dana 24.04.2012.godine
donio je i istog dana javno objavio  
P   R E S U D U 
           Okrivljeni, 
           V. S. od oca M. i majke K., rođene Ć., rođen ... godine u N.,
sa prebivalištem u N., državljanin CG, radnik, oženjen, otac troje djece,
završio srednju školu, lošeg imovnog stanja, osuđen presudom Opštinskog suda u
Nikšiću K.br.207/82 od 04.04.1985.godine zbog krivičnog djela iz čl.165 st.4
KZ CG kojom mu je izrečena novčana kazna od 5.000,00 dinara, presudom
Opštinskog suda u Nikšiću K.br.144/88 od 15.10.1988.godine zbog krivičnog
djela iz čl.185 st. 3 u vezi st. 1 KZ CG kojom mu je izrečena novčana kazna od
80.000,00 dinara, presudom Okružnog suda Titograd K.br. 38/89 od 30.01.1990.
godine zbog krivičnog djela iz čl.158/1 u vezi čl.153/1 tač.1 KZ SRCG na kaznu
zatvora u trajanju od 2 godine i 6 mjeseci koju kaznu je izdržao od
07.03.1990. do 20.05.1991.godine uz uslovni otpust i presudom Osnovnog suda u
Nikšiću K.br.585/10 od 22.12.2010.godine zbog krivičnog djela iz čl.407 st.1
KZ CG na kaznu zatvora od 90 dana uslovno za 1 godinu,  
K r i v   j e 
Zato što je,  
Dana 17.11.2011. godine oko 09,00 časova iz Supermarketa „M.“ CG koji se
nalazi u ul. V.R. br. .. u Baru, oduzeo razna alkoholna pića, vlasništvo
oštećenog „Merkator CG“ DOO Podgorica i to: rakiju „Viljamovku od 0,7 l
vrijednosti 15,12 eura, rakiju „Viljamovku od 0,7 l vrijednosti 15,12 eura,
viski „Scoth Johnnie Walker Blue Label“ 0,7 l vrijednosti 191,41 eura i liker
„Gorki list“ 11 vrijednosti 12,32 eura, u ukupnoj vrijednosti od 233,97 €, na
način što je iste uzeo sa police i sakrio u torbu i izašao iz supermarketa, u
namjeri da njihovim prisvajenjem sebi pribavi protivpravnu imovinsku korist u
naprijed navedenom iznosu,  
- čime je izvršio krivično djelo krađa iz čl.239 st.1 Krivičnog zakonika.  
Pa ga sud primjenom čl. 4, 5, 15, 32, 36 i 42 Krivičnog zakonika i čl.226, 229
i 374 Zakonika o krivičnom postupku  
O S U Đ U J E 
Na kaznu zatvora u trajanju od 3 (tri) mjeseca.  
Shodno čl.239 st.2 Zakonika o krivičnom postupku okrivljeni se obavezuje da
oštećenom „M. CG“ DOO P. , isplati iznos od 233,97 € na ime imovinsko pravnog
zahtjeva, u roku od 15 dana po pravosnažnosti presude pod prijetnjom prinudnog
izvršenja.  
Obavezuje se optuženi da plati troškove postupka u iznosu od 160,50 eura i na
ime sudskog paušala iznos od 30,00 € u roku od 15 dana od pravosnažnosti
presude pod prijetnjom izvršenja.  
O b r a z l o ž e n j e 
Optužnim predlogom Osnovnog državnog tužioca u Baru Kt.br.539/11-2 od
06.12.2011.godine, koju je zastupnik optužbe precizirao u završnoj riječi, na
način kao u izreci ove presude stavljeno je na teret okrivljenom izvršenje
krivičnog djela krađa iz čl.239 st.1 Krivičnog zakonika bliže opisanog u
izreci presude, predlažući da sud okrivljenog oglasi krivim i osudi po zakonu.  
Sud je shodno članu 457 Zakonika o krivičnom postupku glavni pretres održao u
odsustvu okrivljenog obzirom da okrivljeni nije pristupio na glavnom pretresu,
a da se poziv ovog suda nije mogao uručiti okrivljenom na adresi koja postoji
u spisima predmeta, a sud je izdao više naredbi za prinudno dovođenje
okrivljenog po kojim naredbama je UP PJ Nikšić  postupajući obavijestila sud
da nisu pronašli okrivljenog, a uz to ovaj sud je našao da njegovo prisustvo
nije nužno jer je isti prethodno saslušan.  
Okrivljeni je u svom iskazu datom u istrazi dana 22.11.2011.godine naveo da je
dana 17.11.2011.godine u jutarnjim časovima bio sa svojim prijateljima i
sjedio na terasi kuće u Baru jednog od njih, da je pio Gorki list i kada je
popio sve tog istog dana 17.11.2011.godine oko 09,00 časova otišao u ul. V.R.
br. ... u Baru i ušao u „M. CG“ i oduzeo jednu flašu viskija, dvije flaše
rakije viljamovke i jednu flašu likera Gorki list koje piće je sakrio u torbu
koju je nosio sa sobom i isto ponio kod prijatelja gdje su nastavili da piju.
Dalje je naveo da je istog dana otišao u Nikšiću a dana 22.11.2011.godine opet
je došao u Bar s namjerom da vidi kako može da otputuje do Italije, da su ga u
gradu srela dva lica koja su mu se predstavili kao obezbijeđenje „M.“ i
tražili od njega da im da novac na ime oduzetog pića a pošto on nije imao taj
novac oni su pozvali policiju.  
U dokaznom postupku sud je izveo sledeće dokaze: saslušao predstavnika
oštećenog Đ.S. i svjedoke V.M. i R.M., pročitao nalaz i mišljenje vještaka
finansijske struke N.D. od 30.11.2011.godine proveo vještačenje po vještaku
neuropsihijatru G.Ž. i pročitao izvod iz KE za okrivljenog izdat od UP PJ
Nikšić od 07.02.2012.godine.  
Iz iskaza predstavnika oštećenog Đ.S. datog u istrazi i na glavnom pretresu
proizilazi da je zaposlen u upravi „M. CG“ u službi pravnih poslova u P. na
radnom mjestu šefa službe pravnih poslova, da su ga radnici „M. CG“ u Baru
koji se nalazi u ul. V.R. br. ... i to V.M. i R.M. obavijestili da je u tom
supermarketu dana 17.11.2011.godine oduzeta izvjesna količina pića i to: jedan
„viski“, dvije flaše rakije „Viljamovke“ i jednu flašu likera „Gorki list“ i
da vrijednost oduzetog pića iznosi 233,97 €. Kao pravni zastupnik oštećene
pridružio se krivičnom gonjenju i postavio imovinsko pravni zahtjev.  
Iz iskaza svjedoka V.M. datog u istrazi i na glavnom pretresu proizilazi da je
zaposlen u supermarketu „M. CG“ koji se nalazi u ul. V.R. u Baru br. ... kao
radnik na prijemu robe, da je dana 17.11.2011.godine oko 09,00 časova u
marketu došlo njemu nepoznato lice čiji je lik zapamtio, da ga je kolega R.M.
koji je došao na poslu oko 14,00 časova obavijestio da u supermarketu na
polici nema sledećeg pića: jedne flaše „viskija“ vrijednosti 191,40 €, dvije
flaše rakije „Viljamovke“ vrijednosti po flaši 15,12 € i jedne flaše likera
„Gorki list“ vrijednosti oko 12,32 €, koje cijene su bile istaknute na ovim
pićima. Dana 22.10.2011.godine to isto lice je došlo oko 11,00 časova u
supermarket a na glavi imao crvenu kapu i bio obučen u istu garderobu kao i
dana 17.11.2011.godine. To lice je primjetilo da ga prate i izašao iz marketa,
zatim obavijestio svog kolegu R.M. koji je bio kući i koji je odmah došao pa
su zajedno krenuli da prate okrivljenog koji je ušao u marketu „R.“ a oni su
ga sačekali ispred ulaza i kada je izašao predstavili mu se i uhvatili ga za
ruke ali se on otimao i počeo da bježi a oni su trčali za njim i sustigli ga u
neposrednoj blizini slastičare „H.“, uhvatili ga za ruke, stavili u njegovo
vozilo i poveli ga u market „M. CG“ i pozvali policiju koja ga je privela.  
Iz iskaza svjedoka R.M. u istrazi i na glavnom pretresu proizilazi da je
zaposlen u supermarketu „M. CG“ koji se nalazi u ul. V.R. br. ... u svojstvu,
da je dana 17.11.2011.godine oko 14,00 časova došao u marketu i primjetio da
na polici nedostaje izvjesno piće i to: jedna flaša „viskija“ vrijednosti
191,40 €, dvije flaše rakije „Viljamovke“ vrijednosti po flaši 15,12 € i jedne
flaše likera „Gorki list“ vrijednosti oko 12,32 €, koje cijene su bile
istaknute na ovim pićima, da su svi radnici marketa bili upoznati sa nastalom
situacijom i svi su upozoreni da prate da to lice ponovo ne dođe u market.
Dana  dana 22.11.2011.godine oko 11,00 časova kolega V.M. ga je pozvao
telefonom i rekao mu da se to lice nalazi u prodavnici „M. CG“ i da odmah dođe
što je i učinio ali je to lice već bio napustio „M. CG“ i tada su njih dvoje
počeli da ga prate,  pa je isti ušao u market „R.“ a oni su ga sačekali ispred
ulaza i kada je izašao predstavili su mu se i uhvatili ga za ruke ali se on
otimao i počeo da bježi a oni su trčali za njim i sustigli ga u neposrednoj
blizini slastičare „H.“, uhvatili ga za ruke, stavili ga u V.M. vozilo i
poveli ga u market „M. CG“ gdje su mu su pozvali policiju koja ga je privela.  
Iz nalaza i mišljenje vještaka finansijske struke N.D. od 30.11.2011.godine
proizilazi da ukupna vrijednost oduzetih stvari od strane okrivljenog na dan
17.11.2011.godine iznosi 233,97 €, odnosno da rakija viljamovka 2 komada 0,7 l
proizvođač Takovo 2 x 15,12 € iznosi 30,24 €,  viski scotsh johnie walker blue
label 0,7 l jedna boca – specijalno pakovan iznosi 191,41 € i liker gorki list
jedna boca 1 litar iznosi 12,32 €.  
Iz nalaza i mišljenja vještaka neuropsihijatra G.Ž. proizilazi da
analizirajući izjavu okrivljenog može reći da isti do detalja opisuje
okolnosti krivičnog djela za koje se tereti koja činjenica govori da nema
poremećaja pamćenja za okolnosti kritičnog događaja, odnosno da nije bilo
poremećaja u kvantitativnom i kvalitativnom smislu riječi. Okrivljeni je u
svom iskazu tvrdio da je bio u stanju toksikacije alkoholom, pa ako sud
prihvati navode okrivljenog da je bio u stanju toksikacije alkoholom, onda je
i u takvom stanju okrivljeni a obzirom na to da u momentu izvršenja krivičnog
djela nije imao poremećaj svijesti i pamćenja isti mogao da shvati značaj
svoga djela i da upravlja svojim postupcima, odnosno u momentu izvršenja
krivičnog djela okrivljeni je bio uračunjiv.  
Iz izvoda iz KE za okrivljenog izdatog od UP PJ Nikšić od 07.02.2012.godine
proizilazi da je okrivljeni V.S. osuđen presudom Opštinskog suda u Nikšiću
K.br.207/82 od 04.04.1985.godine zbog krivičnog djela iz čl.165 st.4 KZ CG
kojom mu je izrečena novčana kazna od 5.000,00 dinara, presudom Opštinskog
suda u Nikšiću K.br.144/88 od 15.10.1988.godine zbog krivičnog djela iz čl.185
st. 3 u vezi st. 1 KZ CG kojom mu je izrečena novčana kazna od 80.000,00
dinara, presudom Okružnog suda Titograd K.br.38/89 od 30.01.1990.godine zbog
krivičnog djela iz čl.158/1 u vezi čl. 153/1 tač.1 KZ SRCG na kaznu zatvora u
trajanju od 2 godine i 6 mjeseci koju kaznu je izdržao od 07.03.1990. do
20.05.1991.godine uz uslovni otpust i presudom Osnovnog suda u Nikšiću
K.br.585/10 od 22.12.2010.godine zbog krivičnog djela iz čl.407 st.1 KZ CG na
kaznu zatvora od 90 dana uslovno za 1 godinu.  
Cijeneći provedene dokaze na glavnom pretresu ovaj sud je na utvrdio  da je
okrivljeni Vujović Slobodan izvršio krivično djelo krađa iz čl.239 st.1
Krivičnog zakonika u vrijeme, mjesto i način kako je to bliže navedeno u
izreci ove presude.  
Dakle, okrivljeni je dana 17.11.2011.godine oko 09,00 časova iz Supermarketa
„M.“ CG koji se nalazi u ul. V.R. br. ... u Baru, oduzeo razna alkoholna pića,
vlasništvo oštećenog „M. CG“ DOO P. i to: rakiju „Viljamovku od 0,7 l
vrijednosti 15,12 eura, rakiju „Viljamovku od 0,7 l vrijednosti 15,12 eura,
viski „Scoth Johnnie Walker Blue Label“ 0,7 l vrijednosti 191,41 eura i liker
„Gorki list“ 11 vrijednosti 12,32 eura, u ukupnoj vrijednosti od 233,97 €, na
način što je iste uzeo sa police i sakrio u torbu i izašao iz supermarketa, u
namjeri da njihovim prisvajenjem sebi pribavi protivpravnu imovinsku korist u
naprijed navedenom iznosu.  
Ovakvo utvrdjeno činjenično stanje proizilazi iz iskaza predstavnika oštećenog
Đ.S., čiji iskaz je ovaj sud prihvatio kao uvjerljiv i istinit iz kojeg
proizilazi da je zaposlen u upravi „M. CG“ u službi pravnih poslova u P. na
radnom mjestu šefa službe pravnih poslova, da su ga radnici „M. CG“ u Baru
koji se nalazi u ul. V.R. br. ... i to V.M. i R.M. obavijestili da je u tom
supermarketu dana 17.11.2011.godine oduzeta izvjesna količina pića i to: jedan
„viski“, dvije flaše rakije „Viljamovke“ i jednu flašu likera „Gorki list“.  
Nadalje iz iskaza svjedoka V.M., kojeg je ovaj sud takođe prihvatio kao
uvjerljiv i ničim osporen utvrđeno je da bio zaposlen u supermarketu „M. CG“
koji se nalazi u ul. V.R. u Baru br. ... kao radnik na prijemu robe, da je
dana 17.11.2011.godine oko 09,00 časova u marketu došao okrivljeni čiji je lik
zapamtio, da ga je kolega R.M. koji je došao na poslu oko 14,00 časova
obavijestio  da u supermarketu na polici nema sledećeg pića: jedne flaše
„viskija“ vrijednosti 191,40 €, dvije flaše rakije „Viljamovke“ vrijednosti po
flaši  15,12 € i jedne flaše likera „Gorki list“ vrijednosti oko 12,32 €, koje
cijene su bile istaknute na ovim pićima, da je dana 22.10.2011.godine,
okrivljeni došao ponovo oko 11,00 časova u supermarket, a na glavi imao crvenu
kapu i bio obučen u istu garderobu kao i dana 17.11.2011.godine i da su
okrivljenog uhvatili i prijavili policiji.  
Iz saglasnog isklaza svjedoka R.M. čiji iskaz je ovaj sud takođe prihvatio
utvrđeno je da je zaposlen u supermarketu „M. CG“ koji se nalazi u ul. V.R.
br. ... u svojstvu, da je dana 17.11.2011.godine oko 14,00 časova došao u
marketu i primjetio da na polici nedostaje izvjesno piće i to: jedna flaša
„viskija“ vrijednosti 191,40 €, dvije flaše rakije „Viljamovke“ vrijednosti po
flaši  15,12 € i jedne flaše likera „Gorki list“ vrijednosti oko 12,32 €, koje
cijene su bile istaknute na ovim pićima, da je dana 22.11.2011.godine oko
11,00 časova kolega M.V. pozvao telefonom i rekao mu da se to lice koje je
bilo u supermaretu dana 17.11. 2011.godine nalazi u prodavnici „M. CG“ i da
odmah dođe što je i učinio ali je to lice već bio napustio „M. CG“ i tada su
njih dvoje počeli da ga prate, uhvatili ga za ruke, pozvali policiju koja ga
je privela.  
Sud je iz nalaza i mišljena vještaka finansijske struke N.D. od
30.11.2011.godine koji nalaz i mišljenje je prihvatio kao stručan jasan i
baziran na pravilima nauke i struke utvrdio da ukupna vrijednost oduzetih
stvari od strane okrivljenog na dan 17.11.2011.godine iznosi 233,97 €, odnosno
da rakija viljamovka 2 komada 0,7 l proizvođač Takovo 2 x 15,12 € iznosi 30,24
€, viski scotsh johnie walker blue label 0,7 l jedna boca – specijalno pakovan
iznosi 191,41 € i liker gorki list jedna boca 1 litar iznosi 12,32 €.  
Okrivljeni u svojoj odbrani nije sporio da je dana 17.11.2011.godine oko 09,00
časova u ul. V.R. br. ... u Baru došao u „M. CG“, i oduzeo jednu flašu
viskija, dvije flaše rakije viljamovke i jednu flašu likera Gorki list, koje
piće je sakrio u torbu koju je nosio i isto ponio sa sobom, da je  istog dana
otišao u Nikšiću a da je dana 22.11.2011.godine opet došao u Bari gdje su ga
sreli radnici „M.“ i pozvali policiju.  
Medjutim, okrivljeni se branio time da je prije nego što je ušao u prodavnicu
M. popio izvjesnu količinu alkoholnog pića - Gorki list, da je sjedio sa
svojim prijateljima, a nakon što je popio sav alkohol otišao u supermarket i
iz njega oduzeo jednu flašu viskija, dvije flaše rakije viljamovke i jednu
flašu likera Gorki list, i ovo piće ponio kod svojih prijatelja kako bi sa
istima nastavio da pije.  
Ovakva odbrana okrivljenog po nalaženju ovog suda je neosnovana i usmjerena na
izbjegavanje krivično pravne odgovornosti, jer prije svega nije bilo ni jednog
materijalnog dokaza a ni sjedoka koji bi potvrdio činjenicu da je okrivljeni
prije nego što je kritičnog dana 17.11.2011.godine oduzeo predmetna alkoholna
pića konzumirao alkohol.  
Navodi okrivljenog da je predmetni alkohol kritičnog dana oduzeo iz
suprermarketa kako bi nastavio da pije sa svojim prijateljima je po navodima
ovog suda neprihvatljiv i nelogičan, jer okrivljeni nije predložio ovom sudu
ni jednog svjedoka koji bi potvrdio ovu činjenicu. Pored toga ovaj sud je imao
u vidu da se radilo se o većoj količini raznih alkoholnih pića, da je na
svakoj flaši oduzetog alkoholnog pića postojala cijena, a uz to na jednoj od
tih flaša je bila istaknuta cijena 191,41 euro, te cijeneći pri tom da je
okrivljeni u svojoj odbrani naveo da je tog istog dana otišao u Nikšić, onda
po nalaženju ovog suda jasno proizilazi zaključak da je namjera okrivljenog
bila da oduzimanjem navedenih stvari kako je to bliže navedeno u izreci ove
presude i njihovim prisvajanjem sebi pribavio protivpravnu imovinsku korist u
iznosu od 233,97 eura, kolika je bila ukupna vrijednost oduzetog pića koju je
okrivljeni kritičnom prilikom oduzeo.  
Sud je pored navedenog proveo vještačenje putem vještaka neuropsihijatra Ž.G.,
čiji nalaz i mišljenje je ovaj sud prihvatio kao stručan i baziran na
pravilima nauke i struke, koji je u svom nalazu i mišljenju naveo da
okrivljeni do detalja opisuje okolnosti krivičnog djela za koje se tereti i da
ta činjenica govori da kod okrivljenog nije bilo poremećaja pamćenja u vrijeme
kritičnog dogadjaja i da nije bilo poremećaja svijesti u kvantitativnom i
kvalitativnom smislu, te da je okrivljeni u momentu izvršenja krivičnog djela,
a obzirom da nije imao poremećaje svijesti i pamćenja mogao da shvati značaj
svog djela i da upravlja svojim postupcima odnosno u momentu izvršenja
krivčnog djela okrivljeni je bio uračunjiv.  
Cijeneći psihički odnos okrivljenog prema izvršenom krivičnom djelu, ovaj sud
nalazi da je okrivljeni krivično djelo izvršio sa direktnim umišljajem, jer je
bio svjestan svog djela i htio njegovo izvršenje.  
Odlučujući o krivičnoj sankciji prema okrivljenom, sud je cijenio sve
olakšavajuće i otežavajuće okolnosti iz čl.42 Krivičnog zakonika, pa je od
olakšavajućih okolnosti cijenio da je oženjen i otac troje djece, dok je od
otežavajućih okolnosti našao da je isti osudjen: presudom Opštinskog suda u
Nikšiću K.br.207/82 od 04.04.1985.godine zbog krivičnog djela iz čl.165 st.4
KZ CG kojom mu je izrečena novčana kazna od 5.000,00 dinara, presudom
Opštinskog suda u Nikšiću K.br.144/88 od 15.10.1988.godine zbog krivičnog
djela iz čl.185 st.3 u vezi st.1 KZ CG kojom mu je izrečena novčana kazna od
80.000,00 dinara, presudom Okružnog suda Titograd K.br.38/89 od
30.01.1990.godine zbog krivičnog djela iz čl.158/1 u vezi čl. 153/1 tač.1 KZ
SCG na kaznu zatvora u trajanju od 2 godine i 6 mjeseci koju kaznu je izdržao
od 07.03.1990. do 20.05.1991.godine uz uslovni otpust i presudom Osnovnog suda
u Nikšiću K.br.585/10 od 22.12.2010.godine zbog krivičnog djela iz čl.407 st.1
KZ CG na kaznu zatvora od 90 dana uslovno za 1 godinu, pa je cijeneći naprijed
navedene olakšavajuće i otežavajuće okolnosti okrivljenom izrekao kaznu
zatvora u trajanju od 3 (tri) mjeseca nalazeći da ista odgovara težini
izvršenog krivičnog djela i predstavljaja mjeru koja je neophodna da bi se
postigla svrha kažnjavanja iz čl.32 Krivičnog zakonika, u okviru opšte svrhe
propisivanja krivičnih sanckija iz čl.4 st.2 Krivičnog zakonika.  
Sud je shodno čl.239 st.2 Zakonika o krivičnom postupku okrivljenog  obavezao
da oštećenom „M. CG“ DOO P., isplati iznos od 233,97 € na ime imovinsko
pravnog zahtjeva, obzirom da sud utvrdio da je okrivljeni oduzeo razna
alkoholna i to: rakiju „Viljamovku od 0,7 l vrijednosti 15,12 eura, rakiju
„Viljamovku od 0,7 l vrijednosti 15,12 eura, viski „Scoth Johnnie Walker Blue
Label“ 0,7 l vrijednosti 191,41 eura i liker „Gorki list“ 11 vrijednosti 12,32
eura, u ukupnoj vrijednosti od 233,97 €, kao je to bliže navedeno u izreci ove
presude, a koja vrijednost oduzetih stvari proizilazi iz nalaza i mišljenja
vještaka finansijeske struke kojeg je ovaj sud prihvatio. Okrivljeni je iznos
od 233,97 eura dužan da nadoknadi oštećenom u roku od 15 dana po
pravosnažnosti presude pod prijetnjom prinudnog izvršenja.  
Odluka o troškovima krivičnog postupka zasniva se na odredbi čl. 226 i čl. 229
ZKP-a, a koji se troškovi odnose na ime vještačenja po vještaku finanske
struke u iznosu od 60,50 eura, a na ime vještačenja po vještaku
neuropsihijatru iznos od 100 eura, što ukupno iznosi 160,50 eura, kao i na ime
sudskog paušala u iznosu od 30,00 € koji je odmjeren shodno složenosti i
trajanju krivičnog postupka, uz ocjenu imovinskih prilika okrivljenog, a koje
je dužan okrivljeni da plati u roku od 15 dana po pravosnažnosti presude pod
prijetnjom prinudnog izvršenja.  
      Sa svega izloženog odlučeno je kao u izreci presude.

OSNOVNI SUD U BARU
Dana   24.04.2012.godine 
ZAPISNI ČAR
S U D I J A,
Zorica Ivanovi ć
Nikola Strugar
 
PRAVNA POUKA: Protiv ove presude može se izajviti žalba Višem sudu u
Podgorici u roku od 8 dana od dana prijema pismenog otpavka. Žalba se predaje
ovom sudu u dva primjerka.  
D.n.a.
- ODT iz Bara
- okrivljenom,
- u spise.  
Nakon pravosnažnosti
- oštećenom.  