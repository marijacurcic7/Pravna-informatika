                                                                                  **K.br. 373/11**

U IME CRNE GORE 
OSNOVNI SUD U BARU kao prvostepeni krivični, po sudiji Strugar Nikoli, sa
zapisničarem Ivanović Zoricom, u krivičnom predmetu protiv okrivljenog V.S. iz
B., zbog krivičnog djela ugržavanje sigurnosti iz člana 168 stav 1 Krivičnog
zakonika, postupajući po optužnom predlogu ODT-a u Baru KT br. 235/11 od
21.11.2011.godine, nakon glavnog i javnog pretresa održanog dana
03.04.2012.godine u prisustvu okrivljenog i njegovog branioca B.R., advokata
iz B., dana 04.04.2012.godine donio je i javno objavio  
                                        **P R E S U D U**

           Okrivljeni, 
           V. S. od oca Đ. i majke Lj., rođene J., rođen ... godine u B.,
nastanjen u B., naselje Ž., penzioner, oženjen,otac dvoje djece, pismen,
srednjeg imovnog stanja, osuđen presudom Osnovnog suda u Baru K.br.373/10 od
14.02.2011.godine zbog krivičnog djela nasilje u porodici ili porodičnoj
zajednici iz čl.220 st.1 Krivičnog zakonika kojom mu je izrečena uslovna osuda
i utvrdjena mu kazna zatvora u trajanju od tri mjeseca sa rokom provjere od
jedne godine,  
                                  **           K r i v  je **

      Zato što je,

      Dana 29 maja 2011.godine, oko 15,00 časova, ispred porodične kuće u naselju Š. u Baru, prijetnjom da će napasti na život i tijelo oštećene P.V. iz Bara, ugrozio sigurnost iste, na način što je oštećenoj uputio prijetnje sadržine: „Vrijeme ti je za pištolj, ubiću te„


čime je izvršio krivično djelo- ugrožavanje sigurnosti iz čl. 168 st.1 Krivičnog zakonika  Pa sud okrivljenom primjenom citiranog zakonskog propisa, te primjenom čl. 4, 5, 15, 36, 42, 52, 53 i 54 Krivičnog zakonika i čl. 226, 229 i 374 ZKP-a, i z r i č e



USLOVNU OSUDU 
      Kojom mu utvrđuje kaznu zatvora u trajanju od 4 (četiri) mjeseca i istovremeno određuje da se ista neće izvršiti, ako okrivljeni za vrijeme od 1 (jedne) godine i 6 (šest) mjeseci, po pravosnažnosti presude ne izvrši novo krivično djelo.

      Na osnovu čl.239 st.2 ZKP-a oštećena P.V. se radi ostvarivanja imovinsko pravnog zahtjeva upućuje na parnicu.

      Okrivljeni je dužan da plati ovom sudu troškove krivičnog postupka- na ime sudskog paušala u iznosu od 30 eura, u roku od 15 dana po pravosnažnosti presude pod prijetnjom prinudnog izvršenja.


                                     **O b r a z l o ž e n j e**

      Okrivljenom V.S., optužnim predlogom ODT-a u Baru od 21.11.2011.godine stavljeno je na teret izvršenje krivičnog djela ugrožavanje sigurnosti iz čl.168 st.1 Krivičnog zakonika. Zastupnik optužbe je u završnoj riječi na glavnom pretresu je ostao pri tako podignutom optužnom predlogu predlažući da sud okrivljenog oglasi krivim i osudi po zakonu.

      Okrivljeni je u svojoj odbrani tokom postupka istakao da je dana 29.05.2011.godine oko 15,00 časova postavljao ogradu na svom dijelu terase, koja se nalazi u porodičnoj kući, na dijelu koji razdvaja njegov i sestrin dio kuće, odnosno dio kuće P.V., da je u toku rada na toj ogradi došla P.V. i vidjevši ogradu počela da viče i saopštila mu da ogradu mora skinuti, i tom prilikom mu rekla da će ga poslati u zatvor, te da tom prilikom se nije obazirao na njene provokacije već je mirno stojao na svom dijelu kuće i opšte nije reagovao i da je tog dana u vrijeme kada je gradio ogradu vidio P.G. u dijelu kuće P.V. koji dio ista iznajmljuje podstanarima.

      Sud je u dokaznom postupku izveo sledeće dokaze: salušao svjedoka oštećenu P.V., na saglasan predlog stranaka pročitao iskaz svjedoka P.G. iz istražnog postupka i pročitao izvod iz KE za okrivljenog V.S.

      Svjedok-oštećena P.V. je u svom iskazu u istražnom postupku navela da je dana 29.05.2011,godine, oko 15,00 časova, došla kući, koja se nalazi u naselju Š. u Baru, a koju dijeli sa svojim bratom okrivljenim V.S., da se radi o kući sa prizemljem i tri sprata, u kojoj je V.S. vlasnik suterena i dva sprata, a njeno vlasništvo je visoko prizemlje. Vidjevši da je njen brat postavio ogradu duž njene terase, u dužini od 4,5 metara, rekla mu je da istu ukloni, na šta joj je on odgovorio „bježi odavde“ i odgurnuo je rukama, usljed čega je ona pala i nakon što se pridigla, u strahu da će je ponovo napasti, krenula je prema vratima podstanara P.G. kako bi ušla kod njega u kuću, i pri ulasku u kuću podstnara tačnije ispred ulaznih vrata okrivljeni joj je rekao: „Vrijeme ti je za pištolj, ubiću te" , nakon čega je otrčao uz stepenice u svoj dio kuće, a ona ušla kod podstanara i pozvala policiju. Istakla je da kada joj je okrivljeni V.S. uputio prijetnje, osjetila se ugroženom i ujedno, uplašila za svoj život. Pridružila se krivičnom gonjenju i postavila imovinsko pravni zahtjev.

Na glavnom pretresu je svjedok –oštećena  do detalja ostala pri svom iskazu iz
istražnog postupka, s tim što je dodala da je prilikom guranja od strane
okrivljenog V.S. i pada na betonsku površinu, nije zadobila nikakve tjelesne
povrede, obzirom da se dočekala na koljena i na ruke, što je ublažilo pad i
dodala da okrivljeni ove riječi "Vrijeme ti je za pištolj, ubiću te" nije
glasno izgovorio, već normalnim tonom " i trenutku izgovaranja ovih riječi se
nalazio se nakih 4 - 5 metara od nje i to kada išla u pravcu svojih podstanara
i bila na domak ulaznih vrata podstanara kako bi se zaštitila od okrivljenog,
dodajući da je od ovih riječi koje joj je okrivljeni uputio osjetila
ugroženost za svoj život i tijelo. Nakon što joj je izgovorio ove riječi
okrivljeni je otrčao uz stepenice u svom dijelu kuće, a ona ušla kod
podstanara i vrata joj otvorio P.G. kojem je saopštila šta se desilo i pozvala
policiju. Dodala je i to da nije bilo očevidaca dogadjaja već da su bili sami
ona i okrivljeni u vrijeme kada je okrivljeni izgovorio naprijed navedene
riječi prijetnje i da joj okrivljeni stalno prijeti napada je i da uvjek
koristi priliku kada nema nikog u okruženju. Pridružila se krivičnom gonjenju
i postavila imovinsko pravni zahtjev.  
      Iz iskaza svjedoka P.G. proizilazi da je dana 29.05.2011.godine bio kod svoje vjerenice u naselju Ž. u Baru, koja živi kao podstanar u kući P.V., da je u jednom momentu začuo da neko izvodi neke radove na terasi kuće, nakon čega je podigavši roletnu da bi vidio ko izvodi radove, ugledao V.S., brata P.V., kako mu pokazuje srednji prst i hvata se za međunožje. Nakon što je ne obraćajući pažnju, spustio roletnu i nastavio da gleda televiziju, posle kraćeg vremenskog intervala začuo je P.V. kako dovikuje „G., G., upomoć“. Čuvši da neko lupa na ulazna vrata on je ustao, otvorio i ugledao P.V., koja je bila jako uplašena, nakon čega mu je ista rekla „Hoće da me ubije, zaključaj vrata“, što je on i učinio, a nakon određenog vremena na P.V. poziv je na lice mjesta došla policija. Dodao je da nije čuo obraćanje V.S., P.V., niti je čuo da okrivljeni bilo šta govori, a oštećenu je vidio kada je otvorio vrata.

      Iz izvoda iz KE na ime okrivljenog V.S. utvrđeno je da je isti evidentiran u kaznenoj evidenciji PJ Bar, odnosno osuđen presudom Osnovnog suda u Baru, K 373/10 od 11.02.2011.godine, zbog krivičnog djela iz člana 220 stav 1 krivičnog zakona, kojom mu je izrečena uslovna osuda i utvrdjena kazna zatvora u trajanju od tri mjeseca i istovremeno određeno da se kazna neće izvršiti, ukoliko okrivljeni za vrijeme provjeravanja,u roku od jedne godine po pravosnažnosti presude ne izvrši novo krivično djelo.

      Cijeneći izvedene dokaze na glavnom pretresu pojedinačno i dovodeći ih u međusobnu vezu, sud je našao da je okrivljeni V.S. izvršio krivično djelo ugrožavanje sigurnosti iz člana 168 stav 1 Krivičnog zakona, u vrijeme, mesto i na način bliže opisanim u izreci presude.

      Naime, okrivljeni je dana 29 maja 2011.godine, oko 15.00 časova, ispred porodične kuće u naselju Š. u Baru, prijetnjom da će napasti na život i tijelo oštećene P.V. iz B., ugrozio sigurnost iste, na način što je oštećenoj uputio prijetnje sadržine: „Vrijeme ti je za pištolj, ubiću te".

      Ovakvo utvrdjeno činjenično stanje proizilazi prije svega iz iskaza svjedoka oštećene P.V. čiji iskaz je ovaj sud prihvatio kao istinit i uvjerljiv i koja je kako u istražnom postupku tako i na glavnom pretresu ne mijenjajući svoj iskaz na isti način do detalja opisala da je dana 29.05.2011.godine oko 15,00 časova ispred porodične kuće u naselju Š., koju kuću dijeli sa okrivljenim vidjela da okrivljeni postavlja ogradu duž terase u prizemnom dijelu kuće, da mu je rekla da istu ukloni, te da je okrivljeni na njene riječi odgovorio: "Bježi odavde" i odgurno je rukama, nakon čega se podigla i u strahnu da će je ponovo napasti krenula prema vratima podstanara obzirom da u svom dijelu kuće postoji dio koji iznajmljuje, kako bi ušla kod njih u kuću, nakon čega je okrivljeni prije nego što je pokucala na vrata podstanara rekao sa udaljenosti od nekih 4 - 5 metara "Vrijeme ti je za pištolj, ubiću te" i nakon kojih riječi okrivljeni je trčećim korakom popeo se stepenicama u pravcu gornjeg sprata kuće, da je nakon ovih izgovorenih riječi pozvonila na vrata podstanara, da joj je otvorio vrata P.G. kojem je sopštila što se predhodno desilo i pozvala policiju, da je zbog ovih izgovorenih riječi "Vrijeme ti je za pištolj, ubiću te" koje joj je okrivljeni izgovorio osjetila ugroženost i strah za svoj život i tijelo.

      Nadalje, sud je prihvatio iskaz svjedoka P.G. kao istinit i saglasan sa dijelom iskazom svjedoka oštećene P.V., koji je naveo da je kritičnog dana 29.05.2011.godine oko 15,00 časova bio kod svoje vjerenice u naselju Ž., koja živi kao podstanar u kući P.V., da je u jednom momentu začuo da se izvode neki radovi na terasi kuće, da je u jednom momentu čuo oštećenu P.V. kako viče „Upomoć“, i čuo kako neko lupa na vratima, i otvorio vrata i ugledao oštećenu P.V. koja je bila jako uplašena i tom prilikom mu odmah saopštila "hoće da me ubije, zaključaj vrata".

      Dakle, svjedok P.G. je potvrdio da je tog kritičnog dana oštećena ispred njegovih vrata povikala "Upomoć" i navela da je oštećena rekla da okrivljeni hoće da je ubije i da zaključa vrata i da je bila jako uplašena, što je ujedno i oštećena navela u svom iskazu.

Ovaj sud je imao u vidu izjašnjenje ovog svjedoka P.G. da nije čuo da je
okrivljeni oštećenoj prijetio, a obzirom da je oštećena navela da joj je
okrivljeni  izgovorio riječi "Vrijeme ti je za pištolj, ubiću te" kada se
oštećena nalazila na domak vrata podstanara, i bio u trenutku izgovaranja ovih
riječi udaljen nekih 4 -5 metara i da je ove riječi nije glasno izgovorio već
normalnim tonom, te da je nakon toga glasno izviknula „Upomoć“ te da je
okrivljeni odmah nakon toga otrčao stepenicama, i shodno tome prihvatio iskaz
sjedoka P.G. u cjelosti kao istinit i uvjerljiv i našao da je ovaj svjedok do
detalja istinito prenio sve one činjenice koje je čuo i opazio tog dana i da
je dok nije otvorio vrata čuo samo uzvik „Upomoć“ od strane oštećene.  
      Okrivljeni u svojoj odbrani nije sporio da je dana 19.05.2011.godine oko 15,00 časova izvodio radove na postavljanje ograde na terasi koja se nalazi u porodičnoj kući koju dijeli sa svojom sestrom - oštećenom i da je došla oštećena upozoravajući ga da prestane sa radovima, te da je tog dana vidio u prizemnom dijelu kuće koji dio iznajmljuje oštećena, P.G., ali da oštećenoj kritične prilike nije uputio bilo kakve riječi niti se obazirao na njene provokacije, te da mu je ista kritične prilike rekla da će ga poslati u Spuž.

      Ovakva odbrana okrivljenog da oštećenoj kritične prilike nije uputio riječi prijetnje "Vrijeme ti je za pištolj, ubiću te" je po nalaženju ovog suda neosnovana i zasnovana na izbjgavanju krivično pravne odgovornosti i opovrgnuta iskazom svjedoka oštećene P.V. koja je na detaljan način kako u istrazi tako i na glavnom pretresu ne mijenjajući svoj iskazn opisala i prenijela ovom sudu, kako joj je kada i na koji način okrivljeni uputio navedene riječi prijetnje „Vrijeme ti je za pištolj, ubiću te"  i kako se zbog ovih riječi osjetila ugroženost za svoj život i tijelo, nakon čega je ušla kod svojih podstanara, te da joj je P.G. otvorio vrata i da je istom prenijela što joj je prethodno rekao okrivljeni, a što je u dijelu da je oštećena glasno tražila pomoć i nakon toga došla na vrata podstanara koja joj je otvorio P.G., i saopštila istom da  okrivljeni hoće da je ubije i da zaključa vrata, te da je bila vidno uplašena potvrdio je svjedok P.G. koji je bio u iznajmljenom stanu oštećene.

      Cijeneći psihički odnos okrivljenog prema krivičnom djelu, sud je utvrdio da je isti postupao sa direktnim umišljajem, jer je bio svjestan svog djela i hito njegovo izvršenje.

      Prilikom odlučivanja o krivičnoj sankciji sud je cijenio sve olakšavajuće i otežavajuće okolnosti u smislu čl.42 Krivičnog zakonika, pa je od olakšavajućih okolnosti našao da je otac dvoje djece, dok je od otežavajućih okolnosti našao da je osuđen presudom Osnovnog suda u Baru K. Br. 373/10 od 14.02.2011.godine zbog krivičnog djela nasilje u porodici ili porodičnoj zajednici iz čl.220 st.1 Krivičnog zakonika, kojom mu je izrečena uslovna osuda i utvrđena mu kazna zatvora od tri mjeseca sa rokom provjere od jedne godine. Cijeneći olakšavaju i pored postojanja otežavajuće okolnosti,  sud je stao na stanovištu da će se uslovnom osudom, kojom mu je utvrđena kazna zatvora u trajanju od četiri mjeseca i istovremeno određeno da se ista neće izvršiti, ako za vrijeme od jedne godine i šest mjeseci po pravosnažnosti presude ne učini novo krivično djelo, u potpunosti ostvariti svrha izricanja ove krivične sankcije iz čl.52 Krivičnog zakonika u okviru opšte svrhe izricanja krivičnih sankcija iz čl.4 st.2 Krivičnog zakonika.

      Sud je oštećenu P.V., shodno članu 239 stav 2 ZKP-a radi ostvarivanja imovinsko pravnog zahtjeva uputio na građansko pravnu parnicu, obzirom da podaci pribavljeni tokom postupka ne pružaju osnov ni za potpuno, ni za djelimično presuđenje, a njihovo pribavljanje bi vodilo znatnom odugovlačenju postupka.

      Sud je obavezao okrivljenog na plaćanje troškova krivičnog postupka u iznosu od 30,00 eura, koji se odnose na ime sudskog paušala, shodno trajanju, složenosti postupka i imovinskim prilikama okrivljenog, u roku od 15 dana od dana pravosnažnosti presude pod prijetnjom prinudnog izvršenja.

      Na osnovu izloženog, odlučeno je kao u izreci presude.

OSNOVNI SUD U BARU
Dana 04.04.2012.godine 
Zapisničar,
S U D I J A,
Zorica Ivanović
Nikola Strugar  
PRAVNA POUKA: Protiv ove presude može se izjaviti žalba Višem sudu u
Podgorici, putem ovog suda, u roku od 15 dana od dana prijema pismenog
otpravka iste.  
Dna.
-ODt iz Bara,
-okrivljenom,
- braniocu
- u spise.  
Nakon pravosnažnosti.
- oštećenoj.  