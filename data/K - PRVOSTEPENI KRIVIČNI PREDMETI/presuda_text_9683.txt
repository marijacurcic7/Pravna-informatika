K.br.51/08
U IME CRNE GORE

OSNOVNI SUD U DANILOVGRADU kao prvostepeni, krivični po sudiji Raičević
Željku, sa zapisničarem Aleksić Milevom, u krivičnom predmetu okrivljenog K.
V. iz M. - S.koga brani B. N.adv. iz P., zbog krivičnog djela teško djelo
protiv bezbjednosti javnog saobraćaja iz čl. 348 stav 3 u vezi člana 339 stav
3 u vezi stava 1 KZ, po optužnici O. d. t. iz P. Kt.br.396/08 od
11.2.2008.godine, koju je na glavnom pretresu zastupao zamjenik O.D.T-a iz P.
R. G., nakon održanog glavnog i javnog pretresa, dana 30.3.2012.godine u
prisustvu zastupnika optužbe, okrivljenog i branioca okrivljenog, donio je
dana 2.4.2012. godine, i istog dana javno objavio  
P R E S U D U

Okrivljeni K. V. od oca M. i majke V. rodjene K. rodjen .... godine u
mjestu S. G. o. N.,sa prebivalištem u M. - S., penzioner, državljanin C. G.,
oženjen, otac troje djece, srednjeg imovnog stanja neosudjivan,  
Kriv je

Što je:  
Dana 24. avgusta 2006. godine oko 0,8,00 časova u mjestu P. g. na lokalnom
putu D. - Ma. - S., ne pridržavajući se saobraćajnih propisa iz člana 24 stav
1 ZOBS-a na putevima, ugrozio saobraćaj i doveo u opasnost život i tijelo
ljudi usled čega je kod drugog nastupila teška tjelesna povreda, na način što
se upravljajući putničkim vozilom marke "Peugeot 309" reg.br.PG. 357-70
uključio u saobraćaj na put  sa površine na kojoj se ne vrši saobraćaj, a da
se prethodno nije uvjerio da time neće ometati ostale učesnike u saobraćaju i
zahvatio prostor desne strane kolovoza puta S. - D. kojim je upravljajući
putničkim vozilom marke "Jugo " reg. br. PG.675-07 iz pravca S. naišao
oštećeni K. D. koji je da bi izbjegao udar u vozilo marke "Peugeot"prešao na
lijevu stranu kolovoza u trenutku kada je iz pravca D. upravljajući vozilom
marke "Golf" reg. br. PG. 821-78 naišao oštećeni D. R., usljed čega je došlo
do sudara predmetnih vozila, kojom prilikom su vozač "Juga" oštećeni K. Dj. i
saputnik u vozilu "Golf" oštećeni D. M. zadobili teške tjelesne povrede i to
oštećeni K. D. u vidu nagnječina kože glave i grudnog koša, prelom rebara,
lijeve strane grudnog koša u  nizu od petog do devetog rebra, nagnječina
lijevog koljena, oguljotina kože lijeve noge u predjelu koljena i
nadkoljenice, a oštećeni D.M. u vidu rane posjekotine kože čeonog predjela
ličnog dijela glave, prelom čeone kosti u njenom desnom predjelu te dijelom i
lijevom dijelu čeone kosti sa utisnućem djelova slomljene kosti ka sinusu
čeone kosti, prelom sitaste kosti sa otvorenim sinusom ove kosti,  nagnječinu
tkiva mozga i prodora vazduha u lobanjsku jamu te dijelom u komorni sistem
velikog mozga, a dijelom i u samom moždanom tkivu i krvni podliv u lobanjskoj
jami, prelom jagodične i gornje vilične kosti, otok i krvni podliv kože kapaka
lijevog oka, dok su oštećeni D. Mi. i Dr. R. zadobili lake tjelesne povrede i
to oštećena D. M. u vidu nagnječina kože i mekog potkožnog tkiva grudnog koša,
a Dr. R. u vidu nagnječine kože i mekog potkožja tkiva grudnog koša i
oguljotine kože vrha nosa,  
- čime je počinio krivično djelo teško djelo protiv bezbjednosti javnog
saobraćaja iz člana 348 stav 3 u vezi člana 339 stav 3 u vezi stava 1 KZ  
pa sud okrivljenom primjenom citiranih zakonskih propisa te člana
4,5,13,16,36,42,52,53 i 54 KZ i člana 226, 229 i 374 ZKP-a izriče  
USLOVNU OSUDU

Kojom mu utvrdjuje kaznu zatvora u trajanju od 6 (šest) mjeseci i istovremeno
odredjuje da se ista neće izvršiti ukoliko okrivljeni u roku od 2 (dvije)
godine po pravosnažnosti presude ne učini novo krivično djelo.  
Dužan je okrivljeni na ime troškova krivičnog postupka uplatiti ovom sudu
iznos od 456,5 eura, kao i na ime sudskog paušala iznos od 30 eura, u roku od
15 dana po pravosnažnosti presude.  
O b r a z l o ž e nj e

Optužnicom O. d. t. iz P. Kt.br.396/08 od 11.2.2008. godine stavljeno je na
teret okrivljenom K. V. da je izvršio krivično djelo teško djelo protiv
bezbjednosti javnog saobraćaja iz člana 348 stav 3 u vezi člana 339. stav 3 u
vezi stava 1 KZ. Zastupnik optužbe je na glavnom pretresu precizirao
činjenični opis krivičnog djela iz optužnice i predložio  da sud okrivljenog
oglasi krivim i osudi po zakonu.  
Okrivljeni K. V. u svojoj odbrani navodi, da je kritičnog dana imao namjeru da
iz dvorišta svoje kuće izadje na put i uključi lijevo u pravcu P.. Prije nego
što je krenuo da izadje  vozilo  je zaustavio, pogledao je lijevo i desno, pa
je sa njegove lijeve strane ugledao vozilo marke J. koje se kretalo velikom
brzinom prema D., dok je sa desne strane  bilo vozilo golf koje se kretalo u
suprotnom smjeru, to jest prema  S.. Dok je čekao vidio je da vozač vozila
juga priča sa suvozačem i da vozi jednom rukom, a kada je vozilo jugo prošlo
pored njega skrenulo je ulijevo,  čuo je udar i vidio da su se medjusobno
sudarila vozila marke jugo i golf. Kako se sa svojim vozilom nije kretao,
cijeni da nije ni učestvovao u nezgodi, pa se iz tog razloga ne može ni
osjećati krivim za nastalu nezgodu navodeći u završnoj riječi da u cjelosti
prihvata završnu riječ branioca.  
Branilac okrivljenog adv. B. N. u završnoj riječi je naveo da njegov branjenik
nije ni učesnik nezgode, da sa svojim vozilom nije ostvario bilo kakav kontakt
sa druga dva vozila, koja su se medjusobno sudarila. Iz ovih razloga predložio
je da sud okrivljenog oslobodi optužbe.  
Sud je na glavnom pretresu u dokaznom postupku saslušao svjedoka-oštećenog K.
D., svjedoka-oštećenog D. R., svjedoka-oštećenog D. M., svjedoka-oštećenu D.
M., pročitao zapisinik o uvidjaju saobraćajne nezgode Kri.br. 104/06 od
24.8.2006. godine sa skicom lica mjesta i foto elaboratom nezgode, uvjerenja
JZU KC CG - Urgentni centar od 26.3.2007. godine koja glase na ime D. M.,
D.M., D. R. i K.D., pročitao nalaz i mišljenje vještaka medicinske struke dr.
B. B.Kri.br. 9/07 od 31.5.2007. godine, nalaz i mišljenje vještaka saobraćajne
struke ing. Š. M., Kri.br.9/07 od juna 2007 godine sa dopunama nalaza i
mišljenja od decembra 2007 godine, decembra 2010. godine, jula 2011. godine,
decembra 2011. godine, i neposredno ga saslušao na glavnom pretresu, pročitao
izvod iz kaznene evidencije U. p. P. j.  N.  broj 29 od 15.1.2010. godine,
obavio uvdjaj lica mjesta, pročitao izvještaj D. za s. o. i i. p. na području
opštine D. broj 303 od 3.10.2011. godine.  
Svjedok - oštećeni K. Dj. u svom iskazu datom u istražnom postupku i na
glavnom pretresu u bitnom je naveo da se kritičnog dana oko 8 časova izjutra
kretao putem koji vodi od S. preko M. za D. vozilom marke Jugo u kojem je osim
njega bio i komšija iz P.. Kretao se vozilom lagano brzinom od 40 do 50 km/h i
dolaskom u kritično mjesto, vidio je da mu vozilo koje mu dolazi iz suprotnog
pravca ablenduje, zbog čega je u tom trenutku pomislio da se u blizini nalazi
patrola policije. Neposredno zatim primjećuje vozilo okrivljenog koje mu
izlazi sa desne strane, refleksno skreće ulijevo da nebi udario u vozilo
okrivljenog koje zahvata dio kolovoza, a nakon toga prednjim lijevim dijelom
vozila udara u vozilo marke golf koje mu je došlo u susret. Istakao je da
vozilo nije mogao zaustaviti, jer zato nije bilo tehničkih uslova, obzirom da
je okrivljeni sa svojim vozilom iznenada izašao na kolovoz. Kasnije je shvatio
da mu je vozač golfa, ablendovao upozoravajući ga na nailazak vozila
okrivljenog kojeg on u tom trenutku nije mogao zapaziti zbog žive ograde. Nije
se pridružio krivičnom gonjenju i nije postavio imovinsko pravni zahtjev.  
Svjedok - oštećeni D. R. u svom iskazu datom u istražnom postupku i na glavnom
pretresu u bitnom je naveo, da se sa svojim vozilom marke golf kretao putem
Ma. - S. - P., da su sa njim u vozilu bili supruga i sin  te da je dolaskom u
kritično mjesto, zapazio da iz suprotnog pravca nailazi jedno vozilo koje se
kretalo dosta brzo, a onda zapaža da okrivljeni sa svojim vozilom izlazi iz
dvorišta na put. Amblenduje, kako bi okrivljenom poslao upozorenje da ne
izlazi na put, jer zbog velikog rastinja okrivljeni nije mogao primijetiti
vozilo marke Jugo koje mu dolazi sa lijeve strane iz pravca S., niti je iz
istog razloga vozač juga mogao njega primijetiti. U momentu ablendovanja
vozilo jugo je od njega bilo udaljeno za nekih 200 metara. Kako se vozilo jugo
kretalo velikom brzinom procijenio je, da će vozilo jugo udariti u vozilo
okrivljenog, od tog udara vratiti udariti u njegovo vozilo, jer je okrivljeni
već bio izašao na asfalt sa svojim vozilom i to najmanje od pola metra do
jednog metra. On usporava svoje vozilo, dijelom se nalazi van kolovoza, tako
da je možda u samom trenutku udara vozila jugo i bio zaustvljen sa svojim
vozilom. Kada su izašli iz vozila nakon udara vozilo okrivljenog je bilo
pomjereno unazad i to za jedan metar, a obzirom da poznaje okrivljenog sa
kojim je komšija, kada je izašao obratio mu se riječima "komšija što mi
napravi, ubi mi dijete" obzirom da mu je dijete bilo teže povrijedjeno.
Okrivljeni mu je rekao, da vidi dje su kola i da on nije kriv, pa mu je jasno
da je vozilo pomjereno unazad ka dvorištu, te mu uputio riječi, da zbog toga
treba da ga je sram. Izjavio je da se pridružuje krivičnom gonjenju, a naknadu
štete ostvario je u posebnom postupku.  
Svjedok - oštećena D. M. u svom iskazu navodi, da je sa svojim suprugom R.
bila u vozilu i sedjela na mjestu suvozača, dok je njihov sin M. bio na
zadnjem sjedištu iza vozača. Kretali su se kroz mjesto P. gl. i išli dionicom
koja je po pravcu, kada je uočila, da iz suprotnog pravca, nakon izlaska iz
krivine ide vozilo koje se kreće dosta velikom brzinom. Istovremeno vidi i
vozilo koje im sa lijeve strane izlazi na put, a to je bio komšija K. sa
svojim vozilom. Suprug amblenduje Kovačeviću da ne izlazi na put, ali on
prednjim dijelom izlazi na kolovoz, jer zbog gustog rastinja K. nije mogao
vidjeti vozilo koje ide od S., suprug zaustavlja vozilo krajnje desno, ali
ipak vozilo iz suprotnog smjera koje zaobilazi vozilo K. udara u njih i tom
prilikom njihvo sin je zadobio teške tjelesne povrede, a ona lakše. Kasnije
ovo rastinje koje je inače na parceli K. je uklonjeno. Nije se pridružila
krivičnom gonjenju niti istakla oštetni zahtjev.  
Svjedok - oštećeni D.M. u iskazu datom na glavnom pretresu u bitnom navodi, da
je kritičnom prilikom sjedio iza vozača - njegovog oca i pažnju obratio na
mobilni telefon, kada je njegov otac počeo da zaustavlja vozilo i vidio da iz
suprotnog smjera dolazi vozilo plave boje, a sa sporednog puta izlazi vozilo
crvene boje. Dalje se ne sjeća dogadjaja jer je bio teško povrijedjen, ne
pridružuje se krivičnom gonjenju niti ističe oštetni zahtjev.  
Iz zapisnika o uvidjaju saobraćajne nezgode sačinjenog od strane istražnog
sudije O. s. u D. Kri.br. 104/06 od 24.8.2006. godine i tom prilikom sačinjene
skice lica mjesta od strane krim.tehničara O.B D., utvrdjuje se da se dana
24.8.2006. godine oko 8 časova u mjestu P. G. na putu D. - M. - S., dogodila
saobraćajna nezgoda u kojoj su učestvovali D. R. koji je upravljao putničkim
vozilom marke Golf II reg. oznake PG. 821-78, K. D. koji je upravljao vozilom
marke Jugo reg. oznake PG. 675-07. Zapisnikom o uvidjaju okrivljeni K. V. je
označen kao lice koje je upravljalo sa putničkim vozilom marke Peugeot reg.
oznake PG.357-70. Put je asflatnog zastora ravan i u zoni nezgode se prostire
po pravcu u oba smjera, širine asfaltnog zastora 4 metra, a uz asfaltni zastor
je šljunkoviti prostor širine od po 50 cm sa obje strane. Kolovoz je
namijenjen za saobraćaj u oba smjera i isti nije označen bijelom središnom
linijom. Sa obje strane nalaze se kanali - odvodi za vodu koji su zarasli u
travu i šipražje što onemogućava preglednost puta. U neposrednom lokalitetu
nezgode nalazi se prilaz za dvorište i kuću okrivljenog. U vrijeme nezgode
vrijeme je bilo sunačno i kolovoz suv. Kao stajna tačka uzet je asfaltni
početak sporednog puta, koji se nalazi po lijevoj strani gledano iz pravca D.
prema S., dok je kao orjentirni pravac uzeta lijeva ivica kolovoza gledajući u
istom pravcu. Putničko vozilo marke Jugo zatečeno je iskošeno, tako da je
prednji dio vozila na asfaltnom zastoru, a zadnji dio vozila u kanalu.
Rastojanje zadnjeg desnog točka ovog vozila je udaljeno od strajne tačke za
29,80 metara, dok je središni dio udaljen za 31 metar. Prednji lijevi točak
ovog vozila, udaljen je od ivice asfalta za 0,10 metara, dok je rastojanje
izmedju vozila Jugo i vozila marke Golf, koja vozila su jedno nasprem drugog
2,40 metara. Izmedju ovih vozila, na asfaltnom zastoru su vidljivi tragovi
polomljene plastike, laka i stakla od oba vozila. Vozilo marke Golf II
zatečeno je van asfaltnog zastora, sa desne strane,prednjim dijelom na
proširenju uz asfaltni zastor, tako da je prednji lijevi točak ovog vozila
udaljen od stajne tačke za 29,80 metara, a od ivice kolovoza za 0,60 metar, na
kojem rastojanju je i prednji desni točak. Vidljivi su i tragovi kočenja
desnih točkova ovog vozila, u dužini od 6,60 metara po proširenju, uz asfaltni
zastor koji počinju na udaljenosti od 23,30 metara od stajne tačke i
završavaju se na rastojanju od 29,80 metara od iste. U vozilu marke Golf II
kojim je upravljao D. R., saputnici su bili njegova supruga D. M.. i mldb. sin
D. M., dok je u vozilu marke Jugo sa vozačem K. D.saputnik bio R. Š.. Na
vozilu se konstatuju oštećenja, i to na vozilu marke Golf II prednji dio  sa
polomljenim vjetrobranskim staklom i havarisanim krovom, a na vozilu marke
Jugo, takodje je u potpunosti havarisan prednji dio vozila i lijeva strana.  
Iz foto elaborata saobraćajne nezgode sačinjenog od strane O. bezbjednosti D.
broj 18-04-240/06-141/2 od 24.8.2006. godine utvrdjuje se da je na
fotografijama konstatovan širi i bliži izgled lica mjesta, tragovi zatečeni
prilikom vršenja uvidjaja.Na fotografijama broj 1 vidi se širi izgled lica
mjesta gledano iz pravca Po. u pravcu D. gdje su na fotografiji vidljiva i
vozilo okrivljenog i vozila oštećenih nakon kontakta, pa je tako vozilo
okrivljenog većim dijelom zaklonjeno odnosno konkretno ne vidi se prednje
vjetrobransko staklo i dio vozila koji zauzima vozač, što potvrdjuje i slika
bližeg izgleda lica mjesta gledno iz istog pravca.  
Iz nalaza i mišljenja vještaka sudske medicine dr.B. B. Kri.9/07 od 31.5.2007.
godine, kao i uvjerenja JZU KC CG Urgentni centar od 26.3.2007. godine koji
glase na ime Dr. Ma., D. M., D. R. i K. D.utvrdjuje se da su  D. M.  i K. D.
zadobili teške tjelesne povrede, D. M. i D. R. lake tjelesne povrede i to K.
D. nagnječinu kože glave i grudnog koša, prelom rebara lijeve strane grudnog
koša u nizu od petog do devetog rebra, nagnječinu lijevog koljena,, oguljotinu
kože lijeve noge u predjelu koljena i nadkoljenice što predstavlja tešku
tjelesnu povredu. D. M. je zadobio povrede u vidu rane posjekotine kože čeonog
predjela ličnog dijela glave, prelom čeone kosti u njenom desnom predjelu, te
dijelom i u lijevom dijelu čeone kosti sa utisnućem djelova slomljene kosti ka
sinusu čeone kosti, prelom sitaste kosti sa otvorenim sinusom ove kosti,
nagnječinu tkiva mozga i prodora vazduha u lobanjsku jamu te dijelom u komorni
sistem velikog mozga, a dijelom i u samom moždanom tkivu i krvni podlivi u
lobanjskoj jami, prelom jagodične i gornje vilične kosti, otok i krvni podliv
kože kapaka lijevog oka, što predstavlja tešku tjelesnu povredu. D. R. je
zadobio  povredu, u vidu nagnječine kože i mekog potkožja tkiva grudnog koša i
oguljotine kože vrha nosa, dok je D. M. zadobila povredu u vidu nagnječine
kože i mekog potkožnog tkiva grudnog koša, tako da povrede D. R. i D. M
predstavljaju laku tjelesnu povredu. Prednje činjenice vještak je utvrdio na
osnovu uvida u medicinsku dokumentaciju, koja se nalazi u spisima, pa nalaz
vještaka sud u cjelosti prihvata kao jasan i stručan, dat po pravilima struke
i nauke.  
Iz izvoda iz kaznene evidencije Uprave policije područne jedinice Nikšić broj
29 od 15.1.2010. godine utvrdjuje se da okrivljeni K. V nije osudjivan.  
Iz izvještaja D. za s. o. i i. p. na p. o. D. broj 303 od 3.10.2011. godine
utvrdjuje se da saobraćajnica - put S. - M. D. na kojoj se dogodila predmetna
saobraćajna nezgoda ima kategoriju lokalnog puta, te da se ograničenje brzine
na ovom putnom pravcu vrši saobraćajnom signalizacijom - znacima ograničenja
brzine kretanja motornih vozila.  
Iz nalaza i mišljenja vještaka saobraćajne struke Š. M. Kri.br.9/07 od juna
2007. godine, sa dopunama i kazivanjima na glavnim pretresima, te neposrednim
opažajem lica mjesta nezgode, utvrdjuje se da se nezgoda dogodila 24.8.2006.
godine oko 8 časova na dionici putnog pravca D. - S. u mjestu P. g.. Kolovoz u
zoni nezgode je širine 4 metra sa obostranim bankinama širine 0,50 metara i
put se prostire u relativno pravoj liniji, a po desnoj strani kolovoza u zoni
mikro lokaliteta nezgode gledano od S. prema D., postoji pristupni put koji
vodi prema kući okrivljenog K. V.. Površina kolovoza u vrijeme nastanka
nezgode bila je suva, a vrijeme sunačno. Od pravca D.a prema S., vozilom marke
Golf II upravljao je D. R., a iz suprotnog smjera, to jest od S. prema D.,
vozilom marke Jugo upravljao je K. D.. U fazi mimoilaženja ova dva vozila, a
sa desne strane sa prisutpnog puta gledano u smjeru kretanja vozila marke Jugo
od S., vozač K. V. koji je upravljao putničkim vozilom marke Peugeot pokušao
se uključiti na kolovoz S. - D.. Nakon kontakta, vozila golf i jugo, vozilo
marke Golf nalazilo se van kolovoza, po desnoj strani puta smjera kretanja,
prednjim točkovima na zemljanoj bankini, a ovo vozilo ostavilo je trag silaska
desnih točkova u dužini od 6,60 metara,koji trag se svojom ukupnom dužinom
prostire duž zemljane bankine uz desnu ivicu kolovoza. Na prostoru ispred ovog
vozila na distanci od jedan metar, koncentrisani su materijalni tragovi
fizičkog kontakta vozila. Vozilo marke Jugo, nalazilo se u iskošenom položaju,
zadnjim točkovima van kolovoza po desnoj strani puta, u smjeru kretanja, a
prednjim točkovima na prostoru kolovoza, prednji desni točak na distanci od
1,45 metara od desne ivice kolovoza, a prednji lijevi točak 0,10 metara od ove
ivice, gledano u smjeru kretanja. Ovo vozilo nalazilo se na prostornoj
udaljenosti 29,8 metara od reperne tačke, kao i putničko vozilo marke Golf.
Putničko vozilo marke Peugeot nalazilo se na pristupnom putu po desnoj strani
kolovoza, smjera kretanja vozila marke Jugo, a prednjim krajem okrenuto prema
putu D. - S., udaljeno od desne ivice kolovoza za 1 metar. Ovo vozilo se
nalazilo na distanci od 36,5 metara od stajne tačke. Prostornu zonu nezgode,
pouzdano iniciraju zaustavna prostorna pozicija vozila marke Jugo i marke
Golf, kao i prostorna koncentracija materijalnih tragova u vidu fragmenata
otpalog stakla, dok lokalitet fizičkih oštećenja na vozilima definiše način
sudara ( gdje su na oba pomenuta vozila, nastala fizička oštećenja na
frontalnim lijevim regijama). Imajući u vidu zaustavne pozicije vozila, sa
mjerama, prikazane na skici lica mjesta, utvrdjuje se da je kontakt vozila
jugo i vozila golf, ostvaren na oko 5 metara od prostorne pozicije na kojoj se
nalazilo putničko vozilo marke Peugeot, u trenutku kada je vozilo marke Jugo
zaobilazilo ovo vozilo. Vozilo marke golf u trenutku reakcije vozača, voženo
je brzinom u rasponu 48 - 52 km/h, dok je vozilo marke jugo, neposredno u
trenutku stvorene incidentne situacije voženo brzinom u dijapazonu 60 - 66
km/h. Zaustavni put vozila marke jugo iznosio je 38 metara, a vozač sa vozilom
marke jugo nalazio se na prostornoj distanci od 20 metara od putničkog vozila
marke peugeot, kada je vozač ovog vozila sa vozilom kojim je upravljao izašao
na prostor desne strane kolovoza smjera kretanja vozila marke jugo. Ova
distanca omogućavala je vozaču vozila marke jugo da zaustavio vozilo, samo uz
uslov da se vozilom kretao brzinom do 40 km/h, jer bi zaustavni put vozila pri
ovoj brzini kretanja iznosio 20 metara. Izlaskom na operativni dio kolovoza do
jedan metar, a imajući u vidu širinu kolovoza 4 metra i gabaritnu širinu
vozila marke jugo koja iznosi 1,54 metra, vozač vozila marke jugo, s obzirom
na širinu kolovoza i održavanje pravilne putanje desnom stranom  kolovoza,
putem zaobilaženja vozila marke peugeot na 0,20 metara, nije mogao izbjeći
fizički kontakt sa putničkim vozilom marke golf, jer je njemu sa lijeve strane
u smjeru kretanja ostao svega slobodan prostor 1,26 metara, dok je gabaritna
širina vozila marke golf 1,66 metara.Vještak dalje navodi da se ne radi o putu
kroz naselje, nema postavljenog znaka ograničenja brzine kretanja, pa se u
konkretnom slučaju za ovaj putni pravac van zone naseljenog mjesta, uzima
opšte ograničenje brzine od 80 km/h.Medjutim postoje limitirajući uslovi
saobraćaja, koji onemogućavaju vozače da upravljaju maksmalno dozvoljenim
brzinama kretanja, već su dužni da istu prilagode datim uslovima :širini
kolovoza puta, dubini vidnog polja, podužnom i poprečnom profilu puta, i ta
bezbjedna brzina važi za konkretne uslove koje vozač može da vidi ili predvidi
i da može da blagovremeno zaustavi ili bezbjedno upravlja vozilom. Vještak
nakon neposrednog uvidjaja lica mjesta, nalazi da je u konkretnim uslovima
bezbjedna brzina bila 55 km/h, zapaža da je na skici lica mjesta konstatovano
da neposredno prije ulazne kapije dvorišta kuće odakle je izlazilo putničko
vozilo marke peugeot do zemljane bankine, rastinje do 0,50 metara, što je
prikazano za slici broj 8, dok je van ovog prostora, kao što se vidi na
fotografijama, rastinje preko 2 metra. Kako putni pojas čini i zemljište sa
obje strane puta u širini od 1 metra, računajući od linije koju čine krajne
tačke poprečnog profila puta, to je rastinje koje se nalazilo u ovom dijelu,
djelovalo kao faktor bočne smetnje koja je smanjivala dubinu vidnog polja u
poprečnom profilu, zbog čega vozač putničkog vozila marke peugeot i vozač
vozila marke juga nijesu blagovremeno reagovali, čime je i ovaj faktor u
uzročnoj vezi sa nastalom nezgodom.  
Na osnovu naprijed navedenih činjenica, koje proizilaze i utvrdjuju se iz
sadržine dokaza provedenih u postupku, nesumnjivo se zaključuje da su se u
radnjama okrivljenog K. V., stekla sva obilježja bića krivičnog djela, teško
djelo protiv bezbjednosti javnog saobraćaja iz člana 348 stav 3 KZ u vezi
člana 339 stav 3 u vezi stava 1 KZ. Naime okrivljeni je dana 24. avgusta 2006.
godine oko 08,00 časova u mjestu P. g. na lokalnom putu D. - M. - S., ne
pridržavajući se saobraćajnih propisa iz člana 24 stav 1 ZOBS-a na putevima,
ugrozio saobraćaj i doveo u opasnost život i tijelo ljudi usled čega je kod
drugog nastupila teška tjelesna povreda, na način što se upravljajući
putničkim vozilom marke "Peugeot 309" reg.br.PG. 357-70 uključio u saobraćaj
na put,  sa površine na kojoj se ne vrši saobraćaj, a da se prethodno nije
uvjerio da time neće ometati ostale učesnike u saobraćaju i zahvatio prostor
desne strane kolovoza puta S. - D., kojim je upravljajući putničkim vozilom
marke "Jugo " reg. br. PG.675-07 iz pravca S. naišao oštećeni K. D. koji je,
da bi izbjegao udar u vozilo marke "Peugeot"prešao na lijevu stranu kolovoza u
trenutku kada je iz pravca D. upravljajući vozilom marke "Golf" reg. br. PG.
821-78 naišao oštećeni D. R., usljed čega je došlo do sudara predmetnih
vozila, kojom prilikom su vozač "Juga" oštećeni K. D. i saputnik u vozilu
"Golf" oštećeni D M zadobili teške tjelesne povrede i to oštećeni K Dj.u vidu
nagnječina kože glave i grudnog koša, prelom rebara, lijeve strane grudnog
koša u  nizu od petog do devetog rebra, nagnječine lijevog koljena, oguljotinu
kože lijeve noge u predjelu koljena i nadkoljenice, a oštećeni D. M. u vidu
rane posjekotine kože čeonog predjela ličnog dijela glave, prelom čeone kosti
u njenom desnom predjelu te dijelom i lijevom dijelu čeone kosti, sa utisnućem
djelova slomljene kosti ka sinusu čeone kosti, prelom sitaste kosti sa
otvorenim sinusom ove kosti  nagnječinu tkiva mozga i prodora vazduha u
lobanjsku jamu te dijelom u komorni sistem velikog mozga, a dijelom i u samom
moždanom tkivu i krvni podliv u lobanjskoj jami, prelom jagodične i gornje
vilične kosti, otok i krvni podliv kože kapaka lijevog oka, dok su oštećeni D.
M. i D. R. zadobili lake tjelesne povrede i to oštećena D. M. u vidu
nagnječina kože i mekog potkožnog tkiva grudnog koša, a D. R. u vidu
nagnječine kože i mekog potkožja tkiva grudnog koša i oguljotine kože vrha
nosa.  
Zaključak suda o postojanju krivičnog djela i krivice okrivljenog K.V.
proističe iz nalaza i mišljenja vještaka saobraćajne struke Š. M. dopuna ovog
nalaza, neposrednog uvidjaja lica mjesta, zapisnika o uvidjaju istražnog
sudije Kri.br.104/06 od 24.8.2006. godine  sa skicom lica mjesta i foto
dokumentacijom Uprave policije sačinjene prilikom uvidjaja. Saobraćajna
nezgoda nastupila je kao posledica propusta, i nedovoljne pažnje od strane
okrivljenog,  koji se nesporno uključivao vozilom iz dvorišnog dijela svoje
kuće, na asfaltni put, sa namjerom daljeg kretanja prema P.. Okrivljeni navodi
da je prije stupanja na asfaltni zastor, pogledo lijevo i desno i sa lijeve
strane uočio vozilo marke Jugo, a sa desne strane vozilo golf, te naveo je da
je vozač vozila jugo pričao sa suvozačem, da je vozio jednom rukom, da je
vozilo jugo prošlo pored njegovog vozila,  skrenulo u svoju lijevu stranu  i
udarilo u vozilo golf.  
Medjutim ovakvo kazivanje okrivljenog i njegova odrana su u cjelosti
opovrgnuti provedenim dokazima, kazivanjem neposrednih učesnika nezgode,
svjedoka oštećenih K. Dj. i D. R., kao i materijalnim tragovima konstatovanih
na skici lica mjesta i foto elaboratu nezgode, na temelju čega je vještak
saobraćajne struke dao svoj zaključak o uzroku nezgode, koji sud u cjelosti
prihvata kao stručan i ubedljiv, logičan zasnovan pravilima struke i nauke i
potkrijepljen ostlim dokazima. Tako svjedoci - oštećeni K. Dj. i D. R.,
potpuno identično predstavljaju tok nezgode, opovrgavajući odbranu
okrivljenog, pa D. R. navodi da je, obzirom na činjenicu da je u lokalitetu
nezgode put po pravcu, vidio da vozilo jugo ide iz suprotnog smjera a da sa
njegove lijeve strane iz dvorišta sa svojim vozilom izlazi okrivljeni.
Ablendovanjem upozorava okrivljenog koji izlazi iz dvorišta, da ne izlazi na
put jer nailazi vozilo iz suprotnog smjera kojeg zbog rastinja ne može da vidi
medjutim okrivljeni sa vozilom izlazi na kolovoz i zahvata od pola metra do
jednog metra, a vozilo marke jugo iz suprotnog smjera zbog prepreke koje mu je
napravilo vozilo okrivljenog, skreće lijevo i udara u njegovo vozilo koje je
on već bio zaustavio iz prednjih razloga. Nakon udara okrivljeni pomjera svoje
vozilo unazad ka dvorištu, što kod svjedoka izaziva reakciju i govori
okrivljenom, da ga je zbog ovog postupka sram. U bitnom i svjedok-oštećeni K.
D. predstavlja tok nezgode, ističući da mu je okrivljeni kako on to navodi
izletio sa desne strane, a on refleksno reagovao upravljačem ulijevo i udario
u vozilo sa suprotne strane. Navodi da zbog rastinja nije mogao vidjeti
iznenadni nailazak vozila okrivljenog sa desne strane, iz kog razloga je i
ablendovanje vozila golf shvatio kao upozorenje da je tu možda policija, a ne
da se radi o kritičnoj situaciji u saobraćaju.Tvrdnje svjedoka - oštećenih
potvrdjuje i konstatovano stanje u foto elaboratu nezgode, gdje se na širem i
bližem izgledu lica mjesta prikazanom na fotografijama broj 1 i 2 može
zaključiti, da okrivljeni pod uslovom da vozilom nije zahvatio i dio kolovoza,
nije mogao zbog rastinja primijetiti vozilo marke jugo, a pogotovu ne zapaziti
detalj koji iznosi, da je vozač vozio jednom rukom i pričao sa suvozačem.
Ovakvim svojim ponašanjem okrivljeni je postupio suprotno odredbi člana 24
stav 1 ZOBS-a na putevima kojim je propisano da se vozač može uključiti
vozilom u  saobraćaj na putu sa površine na kojoj se ne vrši saobraćaj ili sa
mjesta na kome je vozilo bilo zaustavljeno i parkirano kao i isključiti se sa
vozilom iz saobraćaja, samo ako se prethodno uvjerio da time neće ometati
ostale učesnike u saobraćaju. Sud uzima u obzir i činjenicu postojanja
rastinja koje je okrivljenom prilikom izlaska iz dvorišta na kolovoz
predstavljalo faktor bočne smetnje koja je smanjivala dubinu vidnog polja u
poprečnom profilu, no ga prednje ne oslobadja obaveze da se na kolovoz uključi
vozilom samo ako se prethodno uvjeri da time neće ometati ostale učesnike u
saobraćaju pa je radi tog u konkretom slučaju mogao angažovati i neko lice uz
čiju pomoć bi se uključio vozilom na kolovoz a da ne ugrozi druge učesnike u
saobraćaju. Imajuči u vidu naprijed citiranu zakonsku odredbu te naprijed
izloženo činjenično stanje sud nalazi da je okrivljeni ne pridržavajući se
saobraćajnih propisa iz čl. 24. stav. 1 ZOBS-a na putevima ugrozio saobraćaj i
doveo u opasnost život i tijelo ljudi na način kako je to prethodno
objašnjeno.  
Cijeneći psihički odnos okrivljenog K. V. prema izvršenom krivičnom djelu, sud
nalazi da je okrivljeni, postupajući na naprijed opisani način bio svjestan da
svojom radnjom može učiniti krivično djelo, odnosno da može ugroziti saobraćaj
i dovesti u opasnost život i tijelo ljudi, usljed čega kod drugog može
nastupiti teška tjelesna povreda, ali je olako držao da do toga neće doći,
postupajući, dakle, sa svjesnim nehatom. U odnosu na utvrdjene tjelesne
povrede koje su zadobili oštećeni, okrivljeni je takodje postupao iz nehata.  
Zbog toga su se u radnjama okrivljenog stekla sva bitna obilježja bića
krivičnog djela teško djelo protiv bezbjednosti javnog saobraćaja iz čl. 348
stav 3 KZ u vezi čl. 339 stav 3 u vezi stava 1 KZ.  
Sud je djelimično precizirao činjenični opis krivičnog djela, na način
odredjen kao u izreci presude, obzirom da je takvo činjenično utvrdjenje
proizišlo iz provedenih dokaza nepovredjujući na taj način objektivni
identitet optužnog akta.  
Sud je cijenio i druge provedene dokaze, pa je našao da su bez uticaja na
drugačije presudjenje u ovoj krivičnoj stvari.  
Branilac okrivljenog i okrivljeni su tokom postupka i na glavnom pretresu dali
više prigovora koji su neosnovani. Neosnovan je prigovor, da okrivljeni nije
učesnik nezgode obzirom da nije u tom svojstvu ni označen u zapisniku o
uvidjaju, jer je tokom postupka, provedenim dokazima a i samim kazivanjem
okrivljenog utvrdjen njegov način ponašanja u saobraćaju te učešće u
incidentnoj situaciji. Neosnovan je prigovor na nalaz i mišljenje vještaka
saobraćajne struke u dijelu utvrdjivanja bezbjedne brzine kojom se konkretnom
prilikom trebalo kretati vozilom marke Jugo, ovo iz razloga što je vještak
nesumnjivo utvrdio da je vozilo marke Jugo jedino pri brzini od 40 km/h moglo
biti  zaustavljeno prije nailaska na iznenadnu prepreku - vozilo okrivljenog,
a prekoračenjem bezbjedne brzine, obzirom da se vozilo jugo kretalo u rasponu
od 60-66 km/h, vozač vozila jugo je samo doprinio povećanju nastalih posledica
u ovoj nezgodi u odnosu na posledice, koje bi nastale da je brzina kretanja
vozila bila u granicama bezbjedne od 55 km/h ili ispod te granice. Iz ovih
razloga odbijeni su i predlozi za saslušanje u svojstvu svjedoka istražnog
sudije koji je obavio uvidjaj lica mjesta, te ponovno vještačenje po vještaku
saobraćajne struke. Sud je odbio i predlog branioca okrivljenog da se pribavi
izvještaj od nadležnog organa vezano za saobraćajnu signalizaciju koja se
odnosi na ograničenje brzine a na dan dogadjaja obzirom da je činjenično
stanje u ovom predmetu u dovoljnoj mjeri utvrdjeno, a provodjenju ovog dokaza
vodilo bi i nepotrebnom odugovlačenju postupka.  
Sud je prilikom odlučivanja o vrsti i visini krivične sankcije za okrivljenog
imao u vidu sve okolnosti na strani okrivljenog koje su od značaja za izbor i
visinu iste u smislu čl. 42 KZ, pa je od olakšavajućih okolnosti na strani
okrivljenog našao da isti nije osudjivan, što se utvrdjuje iz izvoda iz
kaznene evidencije,da se oštećeni D. M., D. M. i K. Dj nijesu pridružili
krivičnom gonjenju, dok otežavajućih okolnosti nije bilo  pa je sud
okrivljenom izrekao uslovnu osudu kojom mu je utvrdio kaznu zatvora u trajanju
od 6 (šest) mjeseci i istovremeno odredio rok provjeravanja u periodu od 2
(dvije) godine, odnosno da se utvrdjena kazna neće izvršiti ako okrivljeni za
vrijeme od dvije godine po pravosnažnosti presude ne učini novo krivično
djelo. Sud je našao da se u konkretnom slučaju, a imajući u vidu naprijed
navedene olakšavajuće okolnosti može očekivati, da će se upozorenjem, uz
prijetnju kaznom, uticati na okrivljenog da ubuduće ne vrši krivična djela, te
da nije nužno da se kazna primijeni radi krivično-pravne zaštite. Sud nalazi
da će se u konkretnom slučaju uslovnom osudom iz izreke ove presude, u
potpunosti ostvariti svrha izricanja ove krivične sankcije iz čl. 52 KZ, u
okviru opšte svrhe izricanja krivičnih sankcija iz čl. 4 stav 2 KZ.  
Na osnovu člana 226 i čl. 229 ZKP-a, okrivljeni je obavezan da na ime troškova
krivičnog postupka uplati iznos od 456,5 eura koji troškove se odnose na ime
nagrade za vještačenje vještaku Šljivančanin Milanu u iznosu od 357,50 eura,
vještaku medicinske struke dr. B, B. 99 eura, kao i da plati iznos od 30 eura
na ime sudskog paušala koji  je odredjen shodno složenosti i trajanju postupka
uz ocjenu imovinskih prilika okrivljenog.  
Na osnovu izloženog a primjenom člana 374 ZKP-a odlučeno je kao u izreci.  
S U D I J A
Raičević Željko

DN-a:
ODT Podgorica
Okrivljenom
Braniocu okrivljenog adv.Bulatović Nikoli
Oštećenim Drljević Rajku, Drljević Mili, Drljević Marku
i Kozica Djulu po pravosnažnosti presude.  
S U D I J A  