                                                                           K. 401/12/12                        
                                               U IME CRNE GORE

        OSNOVNI SUD U KOTORU, kao nadležni prvostepeni krivični sud, po sudiji Momirki Marović, uz učešče zapisničara Ane Marije Petković, u krivičnom predmetu protiv optužene T. B., zbog krivičnog djela izdavanja čeka i sredstava bezgotovinskog plaćanja bez pokrića iz čl. 263. st. 2. u vezi st. 1. Krivičnog zakonika, koji se vodi po optužnom predlogu ODT Kotor Kt. br. 149/12 od 08.10.2012. godine, nakon održanog glavnog i javnog pretresa dana 20.12.2012. godine u prisustvu zamjenika ODT Kotor Ljiljane Milić, okrivljene T. B. i njenog branioca adv. M. P., donio i javno objavio sledeću

                                                  P R E S U D U

        OPTUŽENA T. B., JMBG ...., od oca D. i majke S., rođene F., rođena  ....godine u C., stalno nastanjena u B., ..., državljanin Crne Gore, dipl. ekonomista,  neudata, bez djece, sa završenom VSS, srednjeg imovnog stanja, neosuđivana, protiv koje se ne vodi postupak za drugo krivično djelo,

                                                       KRIVA JE

        što je dana 15.06.2010. godine u Podgorici izdala mjenicu broj AA.... i mjenično ovlašćenje za realizaciju iste od 15.08.2010. godine na iznos od 767,41 eura sa datumom dospijeća 21.12.2010. godine, kao sredstvo plaćanja robe po Ugovoru o prodaji od 15.06.2010. godine, koji je direktor "P.T. C.- T." B. u svojstvu kupca zaključila sa oštećenim "L." D.O.O. P., od koga je preuzela robu u vrijednosti od 767, 41 eura, iako je znala da na računu "P.T. C. T." B.br. ... kod C. banke filijala B. nema sredstava za realizaciju iste, čime je sebi pribavila protivpravnu imovinsku korist u navedenom iznosu, pri čemu je bila uračunljiva i svjesna svoga djela i njegove zabranjenosti, a čije je izvšenje htjela.  
                    -čime je izvršila krivično djelo izdavanja čeka i sredstava bezgotovinskog plaćanja bez pokrića iz čl. 263. st. 2. u vezi st. 1. Krivičnog zakonika.

        Pa joj sud na osnovu naprijed navedene krivične odredbe te odredbi 3, 5, 8, 13, 15, 36, 42, 52, 53, i 54. KZ-a i čl. 368. i 374. ZKP-a izriče

                                              USLOVNU OSUDU

        Kojom utvrđuje kaznu zavora u trajanju od trideset / 30 / dana i istovremeno određuje da se kazna neće izvršiti ukoliko okrivljena za vrijeme od jedne godine od dana pravosnažnosti presude ne učini novo krivično djelo.

Okrivljena je dužna da na ime sudskog paušala uplati iznos od 30, 00 eura, na
žiro račun ovog suda broj 832-16-52 u roku od mjesec dana od dana
pravosnažnosti presude i da dokaz o uplati dostavi ovom sudu sa pozivom na
broj K. 401/12/12.
            Obavezuje se okrivljena da oštećenoj firmi DOO "L." P. isplati iznos novca od 767,41 eura u roku od 3 mjeseca od dana pravosnažnosti presude, pod prijetnjom prinudnog izvršenja.  
                                           O B R A Z L O Ž E NJ E

        ODT Kotor aktom Kt. br. 149/12 od 08.10.2012. godine optužilo je T. B. zbog izvršenja krivičnog djela izdavanje čeka i sredstava bezgotovinskog plaćanja bez pokrića iz člana 263. st. 1. u vezi st. 1. Krivičnog zakonika.  
        Sud je zakazao i održao glavni pretres dana 20.12.2012. godine u prisustvu zamjenika ODT Kotor Ljiljane Milić, okrivljene T. B. i njenog branioca adv. M. P. i nakon završenog glavnog pretresa izrekao okrivljenoj uslovnu osudu kojom utvrđuje kaznu zatvora od trideset dana, a koja se neće izvršiti ukoliko okrivljena za vrijeme od jedne godine od dana pravosnažnosti presude ne učini novo krivično djelo.  
        Sud je optuženu obavezao da plati sudski paušal shodno članu 226. ZKP-a.

Nakon objavljivanja presude zamjenik ODT-a Kotor Ljiljana Milić, optužena T.
B. i njen branilac advokat M. P. su saglasno izjavili da na presudu neće
ulagati žalbu, pa je rješeno kao u izreci shodno članu 383. ZKP-a, tako da
presuda ne sadrži obrazloženje.  
                                       OSNOVNI SUD U KOTORU  
                                         Dana 20.12.2012 godine

    Zapisničar                                                                      Sudija

Ana-Marija Petković
Momirka Marović  
        PRAVNA POUKA: Protiv ove presude nije dozvoljena žalba, jer su se stranke odrekle prava žalbe na istu.
