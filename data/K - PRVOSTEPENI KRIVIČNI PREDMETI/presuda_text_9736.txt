
U IME CRNE GORE
K. 332/12/12
             OSNOVNI SUD U KOTORU, kao nadležni prvostepeni krivični sud,
po sudiji Momirki Marović, uz učešće zapisničara Ane Marije Petković, u
krivičnom postupku protiv K. D. iz T., zbog krivičnog djela oduzimanje vozila
iz čl. 248.st.1. Krivičnog zakonika i krivičnog djela uništenje i oštećenje
tuđe stvari iz čl. 253.st.1. Krivičnog zakonika, kao i krivičnog djela sitne
krađe, utaje i prevare iz čl. 246. st. 1. Krivičnog zakonika, koji se vodi po
optužnom predlogu ODT-a Kotor Kt. broj 264/12 od 27.08.2012 godine, nakon
održanog usmenog, glavnog i javnog pretresa dana 03.10.2012 godine u prisustvu
zamjenika ODT Kotor ljiljane Milić, predstavnika oštećenog "M. T." J. P.,
svjedoka Ž. S. i S. N. i predstavnika oštećenog "Đ. T." J. V., a odsustvu
uredno pozvanog okrivljenog shodno članu 457. ZKP, istog dana je donio i javno
objavio sledeću
P R E S U D U 
             K. D. JMBG ... od oca D. i majke M., rođene M., rodjen ...
godine u K., stalno nastanjen u T., .., državljanin CG, konobar, oženjen, otac
dvoje maloljetne djece, sa završenom SSS, srednjeg imovnog stanja, ranije
osuđivan i to Presudom Osnovnog suda u Kotoru br. Kt. ... od 09.10.1998 godine
na kaznu zatvora u trajanju od 30 dana, uslovno na dvije godine, zbog
krivičnog djela nedozvoljena trgovina iz čl. 131. st. 3.  KZ RCG, Presudom
istog suda K ... od 20.04.2001. godine na kaznu zatvora u trajanju od četiri
mjeseca, zbog krivičnog djela teške krađe iz čl. 145. st. 1. tač. 1. KZ RCG,
Presudom Vojnog suda u Podgorici IK ... od 17.09.2002. godine zbog krivičnog
djela samovoljno udaljenje i bjekstvo iz VJ iz čl. 217 st. 3 KZ SRJ, na kaznu
zatvora u trajanju od osam mjeseci, uslovno na dvije godine, Presudom Osnovnog
suda u Kotoru K ... od 15.02.2002. godine zbog krivičnog djela napad na
službeno lice u vršenju poslova bezbjednosti iz čl. 190. st. 2. u vezi st. 1.
KZ RCG, osuđen na kaznu zatvora u trajanju od četiri mjeseca, Presudom istog
suda K ... od 10.04.2003. godine zbog krivičnog djela teška krađa u produženom
trajanju iz čl. 145. st. 1. tač. 1. i 3 KZ RCG na kaznu zatvora u trajanju od
devet mjeseci, Presudom istog suda K ... od 14.01.2002. godine zbog krivičnog
djela teško djelo protiv bezbjednosti javnog saobraćaja iz čl. 177. st. 1. u
vezi sa k.d. ugrožavanje javnog saobraćaja iz čl. 172. st. 1. KZ RCG na kaznu
zatvora u trajanju od četiri mjeseca, Presudom istog suda K ... od 06.02.2003.
godine zbog krivičnog djela laka tjelesna povreda iz čl. 37. st. 2. KZ RCG na
kaznu zatvora od tri mjeseca, uslovno na jednu godinu, Presudom istog suda K
... od 20.04.2010. godine zbog krivičnog djela nasilničko ponašanje iz čl. 399
KZ na kaznu zatvora u trajanju od tri mjeseca, Presudom istog suda K .... od
25.11.2010. godine zbog krivičnog djela laka tjelesna povreda iz čl. 153. st.
2. u vezi st. 1. KZ na kaznu zatvora u trajanju od 30 dana, protiv koga se ne
vodi krivični postupak za drugo krivično djelo,
KRIV JE
            Što je  
        1\. Dana 12.05.2012. godine u G. opština T., protivpravno oduzeo pmv marke "Seat Corodoba", reg. oznake KO ... vlasništvo oštećenog "Đ. T.i" iz T., u namjeri da ga upotrebi za vožnju, na način što je uzeo ključeve iz brave vozila i po izlasku taksi vozača J. G., isto stavio u pogon i uputio se u pravcu kafane "D." u T., gdje ga je parkirao, te u toku vožnje vozilo oštetio na način što je počupao instalaciju radio veze  sa kablom od primjenika i polomio taksimetar ugrađen na unutrašnjem dijelu retrovizora, čime je prouzrokovao štetu u visini od 168,00.- eura.

        \- čime je učinio krivično djelo oduzimanja vozila iz čl. 248. st. 1. Krivičnog zakonika i krivično djelo uništenja i oštećenja tuđe stvari iz čl. 253. st. 1. Krivičnog zakonika.

        2\. Dana 21.05.2012. godine u N., u namjeri da za sebe pribavi protivpravnu imovinsku korist, lažnim prikazivanjem činjenica S. N., vozaču oštećenog "M. T." iz N. da će po ldolasku u T.  prema taksimetru platiti cijenu usluge prevoza na relaciji N. – T., doveo u zabludu istog i naveo ga da mu na štetu imovine " M. T." izvrši uslugu prevoza taxi vozilom iz N. do naselja T. u T., gdje je okrivljeni iziišao iz vozila i rekao S. da ga sačeka kako bi uzeo novac iz kuće i platio uslugu u iznosu od 60.00.- Eura što nije učinio, čime je sebi pribavio imovinsku korist u navedenom iznosu.

        \- čime je izvršio krivično djelo sitne krađe, utaje i prevare iz čl. 246. st. 1. Krivičnog zakonika.

      Pa sud okrivljenom na osnovu naprijed navedene krivičnopravne odredbe i čl. 3, 5, 8, 13, 15, 32, 33, 36, 42 Krivičnog zakonika, prethodno

u t v r đ u j e  

Za krivično djelo  oduzimanja vozila iz čl.  248. st. 1. Krivičnog zakonika, pod tačkom 1. kaznu zatvora u trajanju od trideset dana;

2. Za krivično djelo uništenja i oštećenja tuđe stvari iz čl. 253. st. 1.
Krivičnog zakonika, pod tačkom 1., kaznu zatvora u trajanju od trideset dana,
3. Za krivično djelo sitne krađe, utaje i prevare iz čl. 246. st. 1.
Krivičnog            zakonika, pod tačkom 2. kaznu zatvora u trajanju od
trideset dana;  
  Pa ga sud primjenom člana 48. KZ i čl. 368. i 374. ZKP

O S U Đ U J E  
Na jedinstvenu kaznu zatvora u trajanju od sedamdeset ( 70 ) dana, koju će
izdržati nakon pravosnažnosti presude.  
Dužan je okrivljeni na ime troškova krivičnog postupka uplatiti iznos od
60,50 eura i na ime sudskog paušala iznos od 50,00 eura na žiro račun Osnovnog
suda Kotor br. 832-16-52 u roku od 15 dana od dana pravosnažnosti presude i
dokaz o uplati dostaviti ovom sudu s pozivom na br. K. 332/12/12.  
        Dužan je okrivljeni oštećenom pravnom licu DOO "M. T." iz N., na ime imovinsko pravnog zahtjeva uplatiti iznos od 60,00 eura, sve u roku od 30 dana od dana pravosnažnosti presude.

O b r a z l o ž e n j e 
        ODT Kotor aktom Kt. broj 264/12 od 27.08.2012. godine optužilo je K.D. zbog izvršenja krivičnih djela oduzimanje vozila iz čl. 248. st. 1. Krivičnog zakonika, te krivičnog djela uništenje i oštećenje tuđe stvari iz čl. 253. st. 1. KZ i krivičnog djela sitne krađe, utaje i prevare iz čl. 246. st. 1. Krivičnog zakonika.  
        U svojoj odbrani u odnosu na krivično djelo sitne krađe, utaje i prevare iz čl. 246. st. 1. Krivičnog zakonika, okrivljeni K. D. je izjavio da je dana 21.05.2012. godine oko 00:30 na taksi stajalištu iza suda primljen od strane taksi vozača kome se predstavio kao K. iz T., da je tražio prevoz do T. i da ga je vozač sa još jednim licem prevezao do T., da mu je rekao da je cijena usluge 60 eura, te da im je rekao da ga sačekaju da iz kuće uzme pare kako bi im platio, da je tada bio pod dejstvom alkohola i da se ne sjeća zašto im novac nije predao, ali da se sjeća da se posvađao sa ženom i da je vjerovatno nakon toga zaspao. Okrivljeni je dalje naveo da još uvijek nije platio za uslugu prevoza.  
        U odnosu na krivično djelo oduzimanja vozila iz čl. 248. st. 1. Krivičnog zakonika i krivično djelo uništenja i oštećenja tuđe stvari iz čl. 253. st. 1. Krivičnog zakonika u svojoj odbrani okrivljeni je izjavio da je kritičnog dana ispred kafane "L." u T. ušao u vozilo "Đ." taksija sa A. P., da je tražio da povede A. do L., a njega do G., što je taksista i uradio, da je nakon što su stigli u G. izašao iz vozila i ušao u kafanu, da je tražio od taksiste da ga sačeka da popije piće, što je on i učinio, da je nakon nekog vremena zvao taksistu da uđe u kafanu i popije piće. Okrivljeni je dalje izjavio da se ne sjeća da je uzeo ključeve iz brave i da je rekao taksisti da ga sačeka nakon čega se opet vratio u kafanu, ali da je moguće da je to uradio, da je, pošto je ponovo izašao iz kafane, sjeo u vozilo na mjesto vozača i rekao taksisti da ga sačeka jer ide do druge kafane, da je otišao do kafane "D." u Ž., i da je tamo, dok je bio u kafani, došla policija. Okrivljeni je dalje naveo da je moguće da je u toku vožnje oštetio radio vezu, iščupao kabel od prijemnika i polomio taksimetar koji se nalazi na retrovizoru, da nije platio uslugu prevoza niti nadoknadio štetu "Đ." taksiju.

        U dokaznom postupku radi utvrđivanja činjeničnog stanja i krivice okrivljenog sud je proveo sledeće dokaze i to: Saslušao je ovlašćenog predstavnika "M. T." P. J., te ovlašćenog predstavnika "Đ. T." J.V., i svjedoke S. N. i Ž. S., Izvršio je uvid u izvod iz kaznene evidencije za okrivljenog Uprave policije ispostave Kotor od 10.09.2012. godine, uvid u foto dokumentaciju Uprave policije ispostave Tivat od 05.2012. godine, i na saglasnost stranaka pročitao nalaz i mišljenje vještaka mašinske struke N. M. od 16.08.2012. godine.  
        Ovlašteni predstavnik oštećenog "M. T." iz N. P. J. je izjavio da ga je kritičnog dana vozač S. N. putem mobilnog telefona pozvao i rekao mu da ima poručenu vožnju od N. do T. i pitao ga za iznos i da li ima dozvolu da obavi tu vožnju taksijem, da mu je on rekao da vožnja košta 60.- eura i da ima njegovu dozovlu da istu obavi. Ovlašteni predstavnik oštećenog je dalje naveo da je ponovo nakon toga dobio poziv od S. N. koji ga je obavijestio da je izvršio vožnju ali da nije naplatio istu, te da do dana danas taj novac nije naplaćen pa se s tim u vezi pridružuje krivičnom gonjenju i postavlja imovinsko pravni zahtjev.  
        Ovlašćeni predstavnik oštećenog "Đ. T." J. V.je izjavio da je vlasnik i direktor "Đ. T.", da je kritične prilike od strane vozača taksija iz T. J. G. obaviješten o događaju, da mu je vozač ispričao sve što se desilo i obavjestio ga da je imao i štetu na vozilu, da je istom naložio da o tome obavjesti, odnosno podnese krivičnu prijavu Upravi policije ispostave Tivat, što je isti i uradio. Ovlašćeni predstavnik oštećenog je izjavio da se ne pridružuje krivičnom gonjenju protiv okrivljenog, jer je u saznanju da isti ima više krivičnih postupaka i da je više puta osuđivan, da ne postavlja imovinsko pravni zahtjev, jer misli da okrivljeni nema odakle platiti, kao i da vozač taksija J. G. više ne radi u njegovoj firmi i da misli da je otputovao za B..  
        Svjedok S. je izjavio da mu je kritične prilike, dok je na parkingu sa kolegom čekao da neko naruči vožnju taksijem u N., prišao okrivljeni, za kojeg je kasnije u toku vožnje saznao da se preziva K. jer je to sam rekao, i naručio vožnju do T., da je pozvao šefa i pitao ga koliko ta vožnja košta, da mu je nakon toga okrivljeni rekao da može da plati 60.- eura za tu vožnju i da se zakleo u djecu da će je i platiti. Svjedok je dalje izjavio da se, kada su došli da T., na traženje okrivljenog zaustavio ispred jedne zgrade i da je okrivljeni ušao u zgradu rekao mu da sačeka da će donijeti pare, medjutim, da se isti nije vraćao pola sata, te da je, kako je vidio da se okrivljeni ne vraća, krenuo nazad za N. i da ih je na izlasku iz T. zaustavila policja radi kontrole saobraćaja i da je tada policajcu ispričao što se desilo, pa su ga je isti uputio u Stanicu policije, gdje je kada mu je pokazana fotografija okrivljenog kojeg je prepoznao.  
        Svjedok Ž. S. je izjavio da je kritične prilike, kao vozač taksija "M.", čekajući da neko naruči vožnju, bio parkiran zajedno sa kolegom S. N. na jednom parkingu u N., da im je u jednom momentu prišao okrivljeni, koji im se kasnije u toku vožnje predstavio kao K. D., i kod kolege S. naručio vožnju do T., da je, obzirom da je S. mlad momak, i sam ušao u njegov taksi i da su zajedno pošli da odvezu okrivljenog do T.. Svjedok je dalje izjavio da im je okrivljeni govorio da ima para da plati vožnju i da je, kada su ga doveli do jedne zgrade u T., isti rekao da ga sačekaju da im donese novac, ali da su, s obzirom da se on nije vraćao, krenuli nazad i uz put naišli na saobraćajnu patrolu, da su se zaustavili i ispričali što im se desilo, da su ih oni uputili u Stanicu policije gdje su im pokazali fotografiju okrivljenog i kojeg smo prepoznali.  
        Uvidom u izvod iz KE za okrivljenog Uprave policije ispostave Kotor od 10.09.2012. godine sud je utvrdio da je okrivljeni K. D. ranije osuđivan i to Presudom Osnovnog suda u Kotoru br. Kt. .. od 09.10.1998. godine na kaznu zatvora u trajanju od 30 dana, uslovno na dvije godine, zbog krivičnog djela nedozvoljena trgovina iz čl. 131. st. 3.  KZ RCG, Presudom istog suda K ... od 20.04.2001. godine na kaznu zatvora u trajanju od četiri mjeseca, zbog krivičnog djela teške krađe iz čl. 145. st. 1. tač. 1. KZ RCG, Presudom Vojnog suda u Podgorici IK ... od 17.09.2002. godine zbog k.d. samovoljno udaljenje i bjekstvo iz VJ iz čl. 217 st. 3 KZ SRJ, na kaznu zatvora u trajanju od osam mjeseci, uslovno na dvije godine, Presudom Osnovnog suda u Kotoru K ... od 15.02.2002. godine zbog k.d. napad na službeno lice u vršenju poslova bezbjednosti iz čl. 190. st. 2. u vezi st. 1. KZ RCG, osuđen na kaznu zatvora u trajanju od četiri mjeseca, Presudom istog suda K ... od 10.04.2003. godine zbog k.d. teška krađa u produženom trajanju iz čl. 145. st. 1. tač. 1. i 3 KZ RCG na kaznu zatvora u trajanju od devet mjeseci, Presudom istog suda K ... od 14.01.2002. godine zbog krivičnog djela teško djelo protiv bezbjednosti javnog saobraćaja iz čl. 177. st. 1. u vezi sa k.d. ugrožavanje javnog saobraćaja iz čl. 172. st. 1. KZ RCG na kaznu zatvora u trajanju od četiri mjeseca, Presudom istog suda K ... od 06.02.2003. godine zbog k.d. laka tjelesna povreda iz čl. 37. st. 2. KZ RCG na kaznu zatvora od tri mjeseca, uslovno na jednu godinu, Presudom istog suda K ... od 20.04.2010. godine zbog k.d. nasilničko ponašanje iz čl. 399 KZ na kaznu zatvora u trajanju od tri mjeseca, Presudom istog suda K .... od 25.11.2010. godine zbog k.d. laka tjelesna povreda iz čl. 153. st. 2. u vezi st. 1. KZ na kaznu zatvora u trajanju od 30 dana.   
        Uvidom u foto - dokumentaciju Uprave policije ispostave Tivat od 05.2012. godine,  utvrđen je izgled i oštećenja na predmetnom vozilu reg. oznaka KO .....  
        Na osnovu nalaza i mišljenja vještaka mašinske struke N. M. od 16.08.2012. godine, utvrđeno je da je visina štete na predmetnom vozilu, u vremenu izvršenja djela, procijenjena u iznosu od 168,00 eura.

        Na osnovu svih izvedenih dokaza, cijeneći ih pojedinačno i u uzajamnoj povezanosti, kao i u odnosu na odbranu okrivljenog, shodno članu 370. stav 3. Zakonika o krivičnom postupku, sud je utvrdio činjenično stanje navedeno u izreci presude. Krivičnopravno ocjenjujući ovako utvrđeno činjenično stanje sud je našao da je okrivljeni K. D. izvršio krivična djela oduzimanje vozila iz čl. 248. st. 1. Krivičnog zakonika, krivično djelo uništenje i oštećenje tuđe stvari iz čl. 253. st. 1. Krivičnog zakonika i krivično djelo sitne krađe, utaje i prevare iz čl. 246. st. 1. sve iz Krivičnog zakonika.  
        Ovakvo činjenično stanje, u odnosu na krivična djela iz tačke jedan izreke presude, sud je utvrdio na osnovu svih provedenih dokaza, a prije svega na osnovu iskaza ovlašćenog predstavnika oštećenog "Đ. T." .J V., nalaza i mišljenja vještaka mašinske struke N. M., kao i izjave samog okrivljenog.  
        Naime, iz iskaza predstavnika oštećenog "Đ. T." J. V., koji je posredno od strane vozača taksija saznao za predmetni događaj, sud je utvrdio da je okrivljeni protivpravno oduzeo pmv marke "Seat Corodoba", reg. oznake KO ... vlasništvo oštećenog, da je u namjeri da ga upotrebi za vožnju, na način što je uzeo ključeve iz brave vozila i po izlasku taksi vozača Ja. G., isto stavio u pogon i uputio se u pravcu kafane "D." u T., gdje ga je parkirao, te u toku vožnje vozilo oštetio na način što je počupao instalaciju radio veze sa kablom od prijemnika i polomio taksimetar ugrađen na unutrašnjem dijelu retrovizora, čime je prouzrokovao štetu u visini od 168,00.- eura a što je utvrđeno nalazom vještaka mašinske struke, koji je sud prihvatio kao jasan, objektivan i urađen po pravilima struke. Sud je prihvatio iskaz predstavnika oštećenog jer je isti objektivan i saglasan sa nalazom vještaka, prije svega imajući u vidu da se isti nije pridružio krivičnom gonjenju niti je postavio imovinsko pravni zahtjev, te je očigledno da isti nije zainteresovan za postupak i da nema interesa da ne govori istinu, a tim prije što je isti saglasan i sa odbranom okrivljenog koji je naveo da je oduzeo predmetno vozilo i da je isto vozio, te da nije isključio mogućnost da je oštetio isto.  
        Za postojanje krivičnog djela oduzimanje vozila iz čl. 248. st. 1. Krivičnog zakonika potrebno da neko protivpravno oduzme tuđe motorno vozilo u namjeri da ga upotrijebi za vožnju, a za krivično djelo uništenje i oštećenje tuđe stvari iz čl. 253. st. 1. Krivičnog zakonika da neko uništi, ošteti ili učini neupotrebljivom tuđu stvar, pa kako je na osnovu provedenih dokaza nesporno utvrđeno da je okrivljeni protivpravno oduzeo vozilo vlasništvo oštećenog pravnog lica " Đ. T." iz T., i isto upotrijebio za vožnju od  G. do kafane " D. " na Ž.sve u T., te da je u toku vožnje vozilo oštetio na način što je počupao instalaciju radio veze sa kablom od prijemnika i polomio taksimetar ugrađen na unutrašnjem dijelu retrovizora, i tako prouzrokovao štetu u visini od 168,00 eura, to je sud našao da su se u radnjama okrivljenog ostvarili svi bitni elementi bića krivičnih djela stavljenih mu na teret pa ga je oglasio krivim za ista.  
        U odnosu na oblik vinosti sud je utvrdio da je okrivljeni ova krivična djela počinio sa umišljajem, jer je bio svjestan značaja svojih radnji, odnosno njegova svijest je obuhvatala zasnanje da oduzimanje vozila i uništenje i oštećenje tuđe stvari predstavlja krivično djelo, što je i želio, a čime su se u njegovim radnjama pored objektivnih stekli i svi subjektivni elementi bića krivičnih djela stavljenih mu na teret.

        Činjenično stanje pod tačkom 2. izreke, sud je utvrdio prvenstveno na osnovu iskaza svjedoka S. N.i Ž. S., kao i izjave samog okrivljenog.  
        Naime, iz iskaza svjedoka S. N., a isto je potvrdio i svjedok Ž. S., sud je nesporno utvrdio da je okrivljeni u namjeri da za sebe pribavi protivpravnu imovinsku korist, lažnim prikazivanjem činjenica S. N.i, vozaču oštećenog "M. T." iz Nikšića da će po dolasku u T. prema taksimetru platiti cijenu usluge prevoza na relaciji N. – T., doveo u zabludu istog i naveo ga da mu na štetu imovine "M. T." izvrši uslugu prevoza taxi vozilom iz N. do naselja T. u T., gdje je okrivljeni izašao iz vozila i rekao S.da ga sačeka kako bi uzeo novac iz kuće i platio uslugu u iznosu od 60.00.- Eura što nije učinio, čime je sebi pribavio imovinsku korist u navedenom iznosu. Iskaze svjedoka sud je prihvatio u potpunosti jer su isti međusobno saglasni, a saglasni su i sa iskazom okrivljenog koji je priznao izvršenje krivičnog djela.   
        Prilikom utvrđivanja ovakvog činjeničnog stanja sud je uzeo u obzir da je okrivljeni u svojoj odbrani izjavio da je kritčne prilike bio pod dejstvom alkohola i da se ne sjeća zašto im novac nije predao, ali da se sjeća da se posvađao sa ženom i da je vjerovatno nakon toga zaspao. Međutim, ovakve navode sud nije prihvatio. Naime, navodi okrivljenog da je bio u alkoholisanom stanju su po stanovištu suda bez uticaja na njegovu krivicu, jer sud smatra da je njegova svijest obuhvatala saznanje o mogućnosti da u takvom stanju može izvršiti krivično djelo. Dakle za sud je nesporno da je okrivljeni sebe voljno doveo u alkoholisano stanje, i isti je bio svjestan da u takvom stanju može učiniti kritivično djelo, pa samim tim što je prethodno sebe doveo u takvo stanje, a nakon toga učinio krivično djelo, ne može koristiti kao pravdanje svojih radnji. Imajući u vidu prednje, to sud smatra da je okrivljeni u vrijeme dovođenja sebe u alkoholisano stanje bio uračunljiv i njegova svijest je u to vrijeme obuhvatala saznanje o mogućnosti izvršenja krivičnog djela, dakle okrivljeni je postupao sa umišljajem obzirom da je bio svjestan da svojim radnjama čini krivično djelo sitne krađe, utaje i prevare, a čime su se u njegovim radnjama pored objektivnih stekli i svi subjektivni elementi bića krivičnog djela stavljenog mu na teret, tim prije što mu je namjera bila da pribavi protivpravnu imovinsku korist upravo u iznosu od tačno 60,00 eura, a pri činjenici da je unaprijed i znao koliko košta usluga vožnje taksijem na relaciji N.-T.. Da je namjera okrivljenog bila prevarna i usmjerena na pribavljanje protivpravnu imovinsku korist u iznosi od 60 eura, potkrepljuje i činjenica da okrivljeni u momentu kada je naručio predmetnu vožnju kod sebe nije imao taj iznos, već je uvjerio taksi vozača da će mu taj iznos predati kada dođu na odredište, pa kada ga je dovezao do Tivta isti je izašao iz vozila i naveo da će se vratiti sa novcem, što nije uradio, kao ni do okončanja glavnog pretresa.

Prilikom odluke o vrsti i visini krivične sankcije koju okrivljenom treba
izreći sud je pošao od toga da je za krivično djelo oduzimanje vozila iz čl.
248. st. 1. Krivičnog zakonika zakonom zaprijećeno novčanom kaznom ili kaznom
zatvora do dvije godine, za krivično djelo uništenje i oštećenje tuđe stvari
iz čl. 253. st. 1. Krivičnog zakonika zakonom zaprijećeno novčanom kaznom ili
kaznom zatvora do šest mjeseci, i za krivično djelo sitne krađe, utaje i
prevare iz čl. 246. st. 1. Krivičnog zakonika zakonom zaprijećeno novčanom
kaznom ili kaznom zatvora do šest mjeseci. Sud je okrivljenom K. prethodno
utvrdio za sva tri krivična djela kazne zatvora u trajanju od po 30 dana, a
potom mu je primjenom čl. 48. KZ izrekao jedinstvenu kaznu zatvora u trajanju
od 70 dana, smatrajući da će se ovom efektivnom kaznom zatvora ostvariti svrha
izricanja odnosno da će ona dovoljno uticati na okrivljenog da ubuduće ne vrši
ovakva ili slična krivična djela te i na buduće eventualne učinioce, čime će
se ostvariti ciljevi specijalne i generalne prevencije. U smislu čl. 42. KZ-a
kao olakšavajuću okolnost na strani okrivljenog K. sud je cijenio okolnost da
je priznao izvršenje krivičnih djela, dok je kao oteževajuću cijenio to što je
ranije osuđivan.
            Imajući u vidu naprijed navedeno a primjenom odredbi člana 3, 5, 8, 13, 15, 32, 33, 36, 42 i 48 KZ-a i čl. 368. i 374. ZKP-a riješeno je kao u izreci odluke.
            Sud je obavezao okrivljenog da oštećenom pravnom licu DOO " M. T." iz N., na ime imovinsko pravnog zahtjeva uplati iznos od 60,00 eura, sve u roku od 30 dana od dana pravosnažnosti presude.
Sud je obavezao okrivljenog da na ime sudskog paušala uplati iznos od 50,00
eura i na ime troškova krivičnog postupka iznos od 60,50 eura i to na ime
troškova za vještačenje po vještaku mašinske struke, na žiro račun ovog suda
broj 832-16-52 u roku od petnaest dana od dana pravosnažnosti presude i dokaz
o uplati dostaviti ovom sudu s pozivom na broj K. 332/12/12.  
OSNOVNI SUD U KOTORU
Dana, 3.10.2012. godine 
Zapisničar,
S U D I J A,
Ana-Marija Petković
Momirka Marović  
PRAVNA POUKA : Protiv ove presude ima se pravo žalbe u roku od osam dana
od dana prijema iste, Višem sudu u Podgorici, a preko ovog suda.  