                                                                                                                                   K.br.28/11

U IME NARODA 
         Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara, Djondović Milenke u krivičnom predmetu protiv okrivljene B. S. iz P. koju brani advokat M. J.iz istog mjesta, zbog krivičnog djela kradja iz čl. 239. st.1. KZ CG, po optužnom predlogu ODT Pljevlja Kt.br.396/10 od 01.02.2011. godine, nakon održanog glavnog i javnog pretresa u prisustvu zamjenika ODT Tomčić Milivoja, branioca okrivljene i zastupnika oštećene ED Pljevlja, a u odsutnosti uredno pozvane okrivljene dana 24.02.2011. godine, donio je i javno objavio

P R E S U D U 
         Okrivljena **B.** **S.** zv. Slava od oca V. i majke Dj., rodjena A., rodjena ...   u F.R.S. živi u P. državljanka CG, penzioner, udovica, majka dvoje djece, pismena završila višu medicinsku školu, srednjeg imovnog stanja, ranije ne osudjivana

K r i v a     j e 
        Što je:  
        u periodu od 23.08.2010. godine do 23.11.2010. godine u svom stambenom objektu u P.u namjeri da sebi pribavi protivpravnu imovinsku korist oduzimala električnu energiju na način što je sa desne strane brojila marke "Iskra" br. 430840 isto probušila i u visini diska uvukla iglu za pletenje sa kojom je zakočila disk brojila, pa brojilo nije registrovalo utrošak električne energije te je na taj način oštetila ED P.za iznos  939,67 eura,  
        čime je izvršila krivično djelo kradja iz čl. 239. st.1. KZ CG,  
        pa joj sud na osnovu već citiranog zakonskog propisa, a primjenom članova 4, 5, 13, 15, 32, 33, 36, 42, 53. i 54. KZ CG te članova 199. i 202. ZKP CG    i z r i č e

USLOVNU OSUDU 
         S tim da joj utvrdjuje kaznu zatvora u trajanju od dva mjeseca (2 mjeseca) i istovremeno odredjuje da se ista neće izvršiti ukoliko okrivljena u roku od godinu dana ne izvrši novo krivično djelo.  
        Okrivljena se obavezuje da na troškova vodjenja krivičnog postupka plati ovom sudu iznos od  82,50 eura, a na ime paušala iznos od 27,50 eura.  
        Troškove krivičnog postupka i paušal okrivljena će platiti ovom sudu u roku od 15 dana po pravnosnažnosti presude pod prijetnjom prinudnog izvršenja.

O b r a z l o ž e n j e 
        Osnovno državno tužilaštvo u P. optužnim predlogom Kt.br. 396/10 od 01.02.2011.godine optužilo je okrivljenu B. S. iz P. zbog krivičnog djela kradja iz čl. 239 st. 1 KZCG navodeći da je okrivljena krivično djelo izvršila na način, mjesto i vrijeme kako je to bliže opisano u izreci ove presude. U završnoj riječi zamjenik ODT je u cjelosti ostao u podignutom optužnom predlogu i predložio da sud okrivljenu oglasi krivom i osudi po zakonu.  
        Zastupnik oštećene ED P. je istakao da se pridružuje krivičnom gonjenju protiv okrivljene  i da ne ističe imovinsko pravni zahtjev pošto je oštećena ED P. u cjelosti obeštećena uplatom dugovanog iznosa.  
        Današnji glavni pretres je održan u odsutnosti uredno pozvane okrivljene.  
        Okrivljena B. S. u predmetu istražnih radnji je istakla da priznaje izvršenje krivičnog djela i svoju krivicu i da su svi navodi optužnog predloga tačni i ističe da je žena u godinama i da se kreće uz pomoć štapa, da to ona nije uradila ali ne želi da imenuje osobu koja je to uradila i obzirom da je to uradjeno na njenom brojilu ona u potpunosti prihvata krivicu na sebe. Ističe da joj je žao što se ovo desilo jer za svojih 77 godina nikada nije izvršila nijedno krivično djelo, ima unuke pa joj to veoma teško pada.  
        U dokaznom postupku sud je saslušao zastupnika oštećene ED P. i saslušao svjedoke Č. D. i B. H., pročitao stručni nalaz i mišljenje vještaka R. G., pročitao zapisnik o kontroli mjernog mjesta br. 0000137 od 23.11.2010.godine i pročitao izvještaj iz KE za okrivljenu izdat od strane Stanice javne bezbjednosti Foča od dana 15.02.2011.godine.  
        Nakon provedenog dokaznog postupka i nakon ocjene svih izvedenih dokaza a imajući u vidu i odbranu okrivljene sud je utvrdio da je okrivljena B. S. izvršila krivično djelo koje joj se optužnim predlogom ODT stavlja na teret na način mjesto i vrijeme kakao je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz dokaza izvedenih na glavnom pretresu kao i na potpunom priznanju odkrivljene.  
        Zastupnik oštećene J. V. je istakla da se pridružuje krivičnom gonjenju protiv okrivljene ali da ne ističe imovinsko pravni zahtjev pošto je okrivljena u cjelosti izmirila obavezu prema oštećenoj uplatom navedenog iznosa.  
        Svjedoci Č. D. i B. H. su jednoglasno istakli da su dana 23.11.2010.godine bili u kontroli kod okrivljene u  P. pa su tom prilikom utvrdili da je brojilo električne energije okrivljene probijeno sa desne strane u visini diska i pronašli su postavljenu iglu za pletenje kojom je brojilo bilo ukočena pa isto nije registrovalo potrošnju električne energije. Sačinili su zapisnik i okrivljena je isti potpisala bez primjedbi.  
        Sud je u cjelosti prihvatio iskaz ovih svjedoka smatrajući da su isti objektivno svjedočili.  
        Vještak elektro struke R. G. je u svom stručnom nalazu i mišljenju utvrdila da je okrivljena u spornom periodu ukupno mogla da potroši 939,67 eura, te da je ED P. oštećena za toliki iznos.  
        Sud je u cjelosti prihvatio stručno nalaz i mišljenje ovog vještaka smatrjaući da je vještak objektino is tručno vještačio u skladu sa strukom i naukom a inače radi se o stalnom sudskom vještaku. Iz zapisnika o kontroli mjernog mjesta je utvrdjeno da je isti potpisan od strane okrivljene te da su radnici ED P. našli da je brojilo okrivljene probijeno sa desne strane u koje je uvučena igla i na istom brojilu je ukočen disk pa se na taj način utrošak električne energije nije mogao registrovati.  
        Iz izvještaja iz KE za okrivljenu izdat od strane Stanice javne bjezbjednosti Foča br. 11-1-8/02-248-2-85/11 od 15.02.2011.godine se zaključuje da okrivljena ranije nije osudjivana.  
        Kod ovakvog činjeničnog stanja sud je pouzdano utvrdio da je okrivljena B. S. izvršila krivično djelo koje joj je optužnim predlogom ODT stavljeno na teret a na način, mjesto i

vrijeme kako je to bliže opisano u izreci ove presude. Na ovakav zaključak sud
je došao na osnovu svih izvedenih dokaza kao i na osnovu potpunog priznanja
okrivljene.
            Prilikom odredjivanja vrste kazne i prilikom odmjeravanja njene visine sud je u okrivu optše svrhe krivičnih sankcija cijenio i svrhu uslovne osude pa je mišljenja da nije neophodno radi krivino pravne zaštite protiv okrivljene izricati drugu vrstu krivične sankcije jer se opravdano može očekivati da će i sama uslovna osuda dovoljno uticati na okrivljenu da više ne vrši krivična djela. Sud je cijenio činjenicu da okirivljena ranije nije osudjivana te da je priznala izvršenje krivičnog djela, pa je sud mišljenja da je izrečena krivična sankcija prema okrivljenoj adekvatna i primjerena stepenu društvene opasnosti i težini krivičnog djela kao i nastalim posledicama pa je na kraju sud mišljenja da će se sa izrečenom krivičnom sankcijom prema okrivljenoj u cjelosti ostvariti svrha kažnjavanja predvidjena u čl. 32 KZCG.
            U smislu čl. 199 i 202 ZKP CG sud je obavezao okrivljenu da na ime troškova vodjenja krivičnog postupka plati ovom sudu iznos od 82,50 eura a isti iznos predstavlja naknadu i nagradu vještaka elektro struke za izvršeno vještačenje a iznos paušala od 27,50 eura sud je odredio imajući u vidu dužinu trajanja i složenost krivičnog postupka kao i imovno stanje okrivljene.
            Sa iznijetih razloga odlučeno je kao u izreci presude.  
OSNOVNI SUD U PLJEVLJIMA
Dana,24.02.2011.godine 
Zapisničar,
S u d i j a, 
Djondović Milenka
Pejović Branko  
PRAVNA PUKA : protiv ove presude dozvoljena je žalba u roku od 8 dana po
prijemu iste
                              Višem sudu u Bijelom Polju, a preko ovog suda.  
DOSTAVLJENO.
1x ODT Pljevlja
1x okrivljenoj
1x braniocu okrivljene
4x u prdmet  