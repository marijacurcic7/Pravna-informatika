                                                                                                                    K.br.108/11

U IME NARODA 
        Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog A. M.iz sela P. opština P. zbog krivičnog djela ugrožavanje sigurnosti iz čl. 168.- st.1. KZ CG po optužnom predlogu ODT Pljevlja Kt.br.27/11 od 13.04.2011. godine, nakon održanog glavnog pretresa u prisustvu zamjenika ODT-a Golubović Sanje, okrivljenog i oštećenog, dana 04.05.2011. godine, donio je i javno objavio

P R E S U D U 
        Okrivljeni **A.** ,  JMBG ,  od oca N. i majke P. rodjena Š., rodjen dana 28.05.1936. godine u selu P. opština P. gdje i živi, državljanin  CG, penzioner, oženjen, otac dvoje djece, pismen završio srednju školu, vojsku služio 1956/57. godine u Nišu ne vodi se u  VE, lošeg imovnog stanja, ranije osudjen presudom ovog suda K.br.34/04 od 13.04.2004. godine, zbog krivičnog djela iz čl. 136. st.1. KZ CG, izrečena mu uslovna osuda

K r i v     j e 
        Što je:  
        dana 27.12.2010. godine oko 16,00 časova u selu P. opština P., ugrozio sigurnost oštećenom A. M. prijetnjom da će napasti na život ili tijelo oštećenog, na način što je sjekirom zamahnuo prema oštećenom i uputio mu riječi prijetnje: "pridji ako smiješ da ti odsiječem glavu",  
        čime je izvršio krivično djelo ugrožavanje sigurnosti iz čl. 168. st.1. KZ CG,  
        pa ga sud na osnovu već citiranog zakonskog propisa, a primjenom članova 4, 5, 13, 15, 32, 33, 39, 42, 45. i 46. KZ CG te članova 199. i 202. ZKP CG

O S U D J U J E 
        Na novčanu kaznu u iznosu od 400,00  eura  (četiristotine eura) koju će okrivljeni platiti ovom sudu u roku od 8 mjeseci po pravnosnažnosti presude u osam jednakih mjesečnih rata.  
        Ako okrivljeni u odredjenom roku ne plati novčanu kaznu sud će istu zamijeniti kaznom zatvora tako što će se za svakih započetih 25,00 eura novčane kazne odrediti po jedan dan kazne zatvora.  
        Okrivljeni se obavezuje da na ime paušala plati ovom sudu iznos od 27,50 eura, a ovo u roku od 15 dana po pravnosnažnosti presude pod prijetnjom prinudnog izvršenja.

O b r a z l o ž e n j e 
        Osnovno državno tužilaštvo iz Pljevalja optužnim predlogom Kt.br.27/11 od 13.04.2011. godine optužilo je A. M. iz sela P. opština P. zbog krivičnog djela ugrožavanje sigurnosti iz čl. 168. st.1. KZ CG navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.

        U završnoj riječi zamjenik ODT-a je u cjelosti ostao pri podnesenom optužnom predlogu i predložio da sud okrivljenog oglasi krivim i osudi po zakonu.  
        Svjedok - oštećeni A. M. u završnoj riječi je istakao da se pridružuje krivičnom gonjenju protiv okrivljenog i nije istakao imovinsko pravni zahtjev.  
        Okrivljeni A. M. u svoju odbranu u predmetu istražnih radnji je istakao da prije tridesetak godina su on, njegov brat i jedan rodjak posjekli oko 3 kubika gradje i istu izrezali u daske i te daske je koristilo 6 kuća Andjelića za sofre. Te daske su bile složene pored njegove kuće, a iste je uzimao i oštećeni prilikom sahrane oca i majke kao i prilikom ispraćaja u vojsku njegovog sina kao i prilikom svadebe njegovog sina i iste vraćao ispred kuće okrivljenog. Dana 27.12.2010. godine negdje oko 11,00 časova nalazio se u svojoj porodičnoj kući kada mu je supruga rekla da je neko podijelio daske na djelove, pa je on izašao ispred kuće i primijetio da je daska podijelena na 6 djelova, pa je on daske nakon toga složio na jednu gomilu, a u ruci je imao i sjekiru kojom je sklanjao snijeg sa daski. Kada je složio daske na jednu gomilu došao je oštećeni sa suprugom Jelenom i sa sobom je vodio krave koje su vukle volujska kola. Kada je došao do daske oštećeni je počeo na kola da tovari daske i kada je uzeo jednu dasku okrivljeni je uhvatio za suprotni kraj daske i držao u drugoj ruci sjekiru. Oštećeni ga je daskom odgurnuo i udario u predjelu lijevog kuka. Kada je vidio da ga je udario spustio je dasku i prišao okrivljenom stiskajući zube, pripremajući pesnicu da ga udari. Dalje ističe da je on tada oštećenom rekao sledeće: "ako me još jednom udariš jebo sam ti majku". Kada je oštećeni spustio dasku pa je i on supustio istu u ruci mu je ostala mala sjekira sa kojom je tresao dasku od snijega. Tada mu je oštećeni govorio ajde udari me, a on mu je rekao "udari ti mene prvi ja tebe neću". U tom momentu je došao A. B. koji je stao izmedju njih i molio je oštećenog da se ne svadja sa njim. Dok se sve ovo dešavalo na licu mjesta je bila i supruga oštećenog J. Nakon toga oštećeni je otišao svojoj kući i nije utovario gradju. Dalje ističe da je narednog jutra došao oštećeni kao i A. M. i uzeli su svoj dio daske i otjerali kući. Posebno je istakao da odgovorno tvrdi da nije zamahivao sjekirom prema oštećenom već je istu držao u ruci i nije izgovarao nikakve riječi prijetnje. Takodje, ističe da je istoga dana pozvao policiju koja je došla na licu mjesta. Takodje, je istakao da dok se ovo dešaalo da je njegova supruga A. bila ispred njihove kuće i mogla je čuti šta se sve dešavalo i vidjeti šta se dešava.  
        U završnoj riječi je istakao da se ne osjeća krivim, da ne priznaje krivicu pa je na kraju svoju odgovornost ostavio sudu na slobodnu procjenu.  
        U dokaznom postupku sud je saslušao svjedoka - oštećenog A. M. kao i svjedoke A. B., A. A., A. J., A. M., pročitao iskaz svjedokinje A. D. i pročitao izvještaj iz kaznene evidencije za okrivljenog izdat od strane UP PJ Pljevlja br. 03-245/11-744/2 od 08.02.2011. godine.  
        Nakon provedenog dokaznog postupka i nakon ocjene svih izvedenih dokaza kako skupa tako i u medjusobnoj povezanosti sud je utvrdio da je okrivljeni A. M. iz sela P. opština P. a izvršio krivično djelo koje mu je optužnim predlogom stavljeno na teret, a na način mjesto i vrijeme kako je to bliže opisano u izreci ove presude. Ovakvu svoju odluku sud je zasnovao na činjenicama koje slijede iz svih izvedenih dokaza.  
        Naime, svjedok - oštećeni A. M. je u svom iskazu decidno istakao da je kritičnog dana 27.12.2010. godine bio u selu P. i došao u blizini kuće okrivljenog sa namjerom da uzme svoj dio daske koja je bila prethodnog dana podijeljena i tu je zatekao okrivljenog da slaže dasku

pa kada je pokušao da uzme jednu dasku okrivljeni mu se obratio riječima
"nećeš ovu dasku dok sam ja živ jebem ti majku" i uzeo u ruku sjekiru i sa
istom zamahnuo prema njemu, a oštećeni se izmakao pa je dasku stavio na kola.
Takodje, ističe da ga je okrivljeni više puta psovao kao i više puta mu
govorio riječi prijetnje "pridji ako smiješ, da ti odsiječem glavu" držeći
sjekiru podignutu u ruci i okrenutu u pravcu njega. Tu su na lice mjesta došli
i A. B. kao i A. M. pa su mu oba rekli da sotavi dasku i da se ne svadja sa
okrivljenim, pa je on sa kola skinuo tu dasku i vratio je nazad i otišao
svojoj kući.  
        U završnoj riječi je istakao da se pridružuje krivičnom gonjenju protiv okrivljenog i da ne ističe imovinsko-pravni zahtjev.

        Sud je u cjelosti prihvatio iskaz svjedoka - oštećenog smatrajući da je svjedok - oštećeni veoma objektivno svjedočio, a sam okrivljeni je u svojoj odbrani priznao da je oštećenom rekao sledeće riječi "ako me još jednom udariš, jebo sam ti majku" što znači da je došlo do svadje izmedju okrivljenog i oštećenog te da je okrivljeni izgovrao prijetnje oštećenom.

        Sud je odbacio odbranu okrivljenog pošto je ista po mišljenju suda data sračunato na izbjegavanje krivično-pravne odgovornosti.

        Svjedokinja A. J. je istakla da joj je oštećeni M. muž te da je kritičnog dana 27.12.2010. godine oko 16,00 časova sa oštećnim došla sa namjerom da uzmu svoj dio daske. Pored daske su zatekli okrivljenog koji je u ruci imao sjekiru, pa kada je oštećeni pokušao da uzme jednu dasku da je natovari okrivljeni mu je više puta rekao "jebem ti majku, ajde pridji da uzmeš osjećiću ti glavu" kao i sledeće "ja nedam ovo je moje". Dalje ističe da je okrivljeni u ruci držao sjekiru podignutu u visini ramena. Nakon toga je na lice mjesta došao A. B. koji je stao izmedju okrivljenog i oštećenog i govorio oštećenom da ne uzima daske, pa ga je oštećeni poslušao i otišli su svojoj kući.

        Svjedok A. M. je istakao da je kritičnog dana oko 16,00 časova se nalazio u štali i čuo je kada je oštećeni sa volujskim kolima se okretao ispred pa je on krenuo zajedno sa oštećenim i njegovom suprugom J. prema daskama koje su bile udaljene od njegove štale oko 30 m. Pored daski je stajao okrivljeni i kada je oštećeni prišao da uzme jednu dasku da stavi na kola okrivljeni je uzeo sjekiru i zamahnuo istom prema oštećenom, ali se oštećeni izmakao. Tu je okrivljeni govorio oštećenom "proliću ti krv, osjećiću ti glavu".Tada je na lice mjesta stigao i A.B. koji je stao izmedju okrivljenog i oštećenog, pa su on i Bogdan govorili oštećenom da više ne uzima daske nakon čega su se razišli i otišli kućama.

        Sud je u cjelosti prihvatio iskaze svjedoka A. J. i A. M. koji su decidno potvrdili da je okrivljeni uputio riječi prijetnje oštećenom govoreći mu "pridji ako smiješ, osjećiću ti glavu i proliću ti krv".

        Svjedok A. B. je u svom iskazu istakao da je kritičnog dana oko 16,00 časova bio ispred kuće pa je začuo galamu i svadju i vidio je oštećenog, okrivljenog, zatim suprugu oštećenog J. kao i svjedoka A. M. da su stajali, a okrivljeni i oštećeni su bili jedan uz drugog, dok su M. i J. bila malo udaljeni. Okrivljeni i oštećeni su jasno raspravljali oko podjele gradje. Okrivljeni je držao sjekiru u ruci, pa  pošto je on znao da su okrivljeni i oštećeni u zavadjenim odnosima odlučio je da ode i da stane izmedju njih dvojice da nebi došlo do fizičkog obračuna. Dok je stajao izmedju njih dvojice i dok su se oni raspravljali bio je ledjima okrenut prema okrivljenom i nije vidio da li je isti podizao sjekiru i da li je zamahivao istom, a licem je bio okrenut prema Miloju sprečavajući ih da

ne dodje do fizičkog obračuna. Istakao je da se ne sjeća šta je ko kome
izgovrao i da li je okrivljeni prijetio oštećenoj.
            Sud je samo djelimično prizhvatio iskaz ovog svjedoka koji je potvrdio činjenicu da se na licu mjesta bili pored okrivljenog i oštećenog još i svjedoci A. J. i A. M., ali je sud mišljenja da ovaj svjedok nije htio da se zamjeri ni okrivljenom ni oštećenom ističući da navodno nije čuo odnosno nije zapamtio šta je ko kome govorio tom prilikom.
            Svjedokinja A. A. je istakla da je supruga okrivljenog te da je kritičnog dana bila ispred kuće te da je vidjela i čula da su se u blizini složene daske posvadjali okrivljeni i
oštećeni te da je čula da je okrivljeni rekao oštećenom nećeš da tovariš dasku
do ujutru dok ne dodje policija, a takodje je čula da je okrivljeni rekao
oštećenom "ajde samo još jednom, jebo sam ti majku", a takodje je čula da
oštećeni govori okrivljenom "ajde udari me, udari me", a čula je da okrivljeni
govorio oštećenom "udari ti prvo mene". Takodje je čula da je došao B. te da
je ubjedjivao okrivljenog i oštećenog da s ene svadjaju, a čula je da je na
licu mjesta i svjedok A. M. i čula je da se smije.  
        Sud je iz iskaza ove svjedokinje zaključio da je došlo do svadje izmedju okrivljenog i oštećenog te da je okrivljeni uputio riječi prijetnje oštećenom govoreći mu "ajde samo još jednom jebo sam ti majku". Takodje je sud zaključio da su na licu mjesta bili supruga oštećenog A.J. kao i svjedoci A. B. i A.M. Sud je mišljenja da je ova svjedokinja prećutala činjenicu da je okrivljeni uputio riječi prijetnje oštećenom govoreći mu "pridji ako smiješ da ti odsiječem glavu", a ovo iz razloga što je bila pristrasna  pošto joj je okrivljeni suprug, pa je njen iskaz sud samo djelimično prihvatio.

        Svjedokinja A. D. u svom iskazu je istakla da kritične večerin išta nije čula niti vidjela šta se dešavala izmedju okrivljenog i oštećenog samo je čula da okrivljeni nije dozvolio oštećenom da uzme dasku sa lica mjesta pa je iskaz ove svjedokinje sud odbacio u cjelosti.  
        Iz izvještaja iz kaznene evidencije se zaključuje da je okrivljeni ranije osudjivan te da mu je izrečena uslovna osuda.

        Kod ovakvog činjeničnog stanja sud je na osnovu iskaza svjedoka - oštećenog A. M. kao i na osnovu iskaza svjedoak A. J. i A. M. koji su bili na licu mjesta zaključio da je okrivljeni ugrozio sigurnost oštećenom govreći mu "pridji ako smiješ, osjećiću ti glavu" kojom prilikom je u ruci držao sjekiru podignutu i okrenutu prema oštećenom. Sam okrivljeni kao i svjedokinja A. A. su istakli da je okrivljeni rekao oštećenom "ajde još jednom jebaću ti majku" što znači da je i tim riječima okrivljeni izvršio krivično djelo koje mu se stavlja na teret, a sud je ubijedjen da je okrivljeni pored tih riječi i izgovorio inkriminisane riječi "pridji ako smiješ, osjećiću ti glavu". Dakle, u radnjama okrivljenog stiču se svi bitni elementi bića krivičnog djela koje se okrivljenom stavlja na teret.

        Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu novčane kazne, pa je mišljenja da je radi krivično-pravne zaštite protiv okrivljenog u konkretnom slučaju dovoljno izreći novčanu kaznu, a takodje, da je imalo smisla istu i ublažiti, a ovo iz razloga što se radi o licima koji su u bliskim rodbinskim odnosima, pa je sud mišljenja da će novčana kazna u dovoljnoj mjeri uticati da okrivljeni više ne vrši krivična djela. Sud se odlučio da okrivljenom ublaži ovu kaznu jer na strani okrivljenog stoje olakšavajuće okolnosti, a to su da je okrivljeni prije 7 godina oglašen krivim i izrečena mu uslovna osuda, ali je u proteklom periodu svakako nastupila zakonska rehabilitacija okrivljenog. Takodje sud je imao u vidu činjenicu da je okrivljeni lošeg imovnog stanja pa bi svaka druga kazna prema njemu bila ne primjerena. Na kraju sud je mišljenja da upravo izrečena kazna prema okrivljenom

je ona mjera koja je potrebna da bi se prema okrivljenom postigla svhra
kažnjavanja predvidjena u članu 32. KZ CG.  
        U smislu člana 199. i 202. ZKP CG sud je obavezao okrivljenog da na ime paušala plati ovom sudu iznos od 27,50 eura, a isti iznos sud je odredio imajući u vidu dužinu trajanja i složenost krivičnog postupka kao i imovno stanje okrivljenog.

        Sa iznijetih razloga odlučeno je kao u izreci presude.

OSNOVNI SUD U PLJEVLJIMA
dana 04.05.2011. godine 
Zapisničar,
S u d i j a,
Djondović Milenka
Branko Pejović  
PRAVNA POUKA : protiv ove presude dozvoljena je žalba u roku od 8 dana po
prijemu iste
                                  Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
1x okrivljenom
4x u predmet  