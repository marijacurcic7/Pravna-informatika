                                                                                                        K.br.113/11

U IME NARODA 
        Osnovni sud u Pljevljima, kao prvostepeni krivični sud po sudiji Branku Pejoviću uz sudjelovanje zapisničara Djondović Milenke u krivičnom predmetu protiv okrivljenog Dž. M. iz Pljevalja, zbog krivičnog djela kradja iz čl. 239.st.1. KZ CG po optužnom predlogu ODT Pljevlja Kt.br.72/11 od 13.04.2011. godine, nakon održanog glavnog i javnog pretresa u prisustvu zamjenika ODT-a Sanje Golubović, okrivljenog i zastupnika oštećene ED Pljevlja, dana 04.05.2011. godine, donio je i javno objavio

P R E S U D U 
        Okrivljeni **Dž. M.** od oca P. i majke O. rodjena P., rodjen ... godine u selu Lj. opština P.,   gdje i živi, državljanin  CG, penzioner, oženjen otac dvoje djece, pismen završio višu geodetsku školu, vojsku služio 1960/62. godine u Baru ne vodi se u  VE, srednjeg izmovnog stanja, ranije ne osudjivan,

K r i v     j e 
        Što je:  
        u periodu od 16.11.2010. godine do 16.02.2011. godine u porodičnoj kući u selu Lj. opština P., u namjeri da sebi pribavi ptotiv pravnu imovinsku korist, oduzimao električnu energiju na način što je pomoćni objekat priključio direktno na NN distributivnu mrežu provodnikom presjeka 2x1,5 mm2, pa se utrošena električna energija nije registrovala u pomenutom objektu, te je na taj način oštetio ED P. za iznos 196,06 eura,  
        čime je izvršio krivično djelo kradja iz čl. 239. st.1. KZ CG,  
        pa mu sud na osnovu već citiranog zakonskog propisa, a primjenom članova 4, 5, 13, 15, 32, 33, 36, 42, 53. i 54. KZ CG te članova 199. i 202. ZKP CG  i z r i č e

USLOVNU OSUDU 
        S tim da mu utvrdjuje kaznu zatvora u trajanju od 2 mjeseca (dva mjeseca) i istovremeno odredjuje da se ista neće izvršiti ukoliko okrivljeni u roku od godinu dana neizvrši novo krivično djelo.

        Okrivljeni se obavezuje da na ime troškova vodjenja krivičnog postupka plati ovom sudu iznos od 70,50 eura, a na ime paušala iznos od 27,50 eura.  
        Troškove krivičnog postupka i paušal okrivljeni će platiti ovom sudu u roku od 15 dana po pravnosnažnosti presude pod prijetnjom prinudno izvršenja.

O b r a z l o ž e n j e 
        Osnovno državno tužilaštvo u Pljevljima optužnim predlogom Kt.br. 72/11 od 13.04.2011. godine optužilo je okrivljenog Dž. M. iz P. zbog krivičnog djela kradja iz čl. 239. st.1. KZ CG navodeći da je okrivljeni krivično djelo izvršio na način mjesto i vrijeme kako je to bliže opisano u izreci ove presude.  
        U završenoj riječi zamjenik ODT-a je u cjelosti ostao pri podnesenom optužnom predlogu i predložio da sud okrivljenog oglasi krivim i osudi po zakonu.  
        Zastupnik oštećene ED P. J. V. u završnoj riječi je istakla da se pridružuje krivičnom gonjenju protiv okrivljenog, a da ne ističe imovinsko-pravni zahtjev.  
        Okrivljeni Dž. M. u svoju odbranu u predmetu istražnih radnji kao i na glavnom pretresu je istakao da sa porodicom živi u selu Lj. opština P. te da je u decembru mjesecu 2010. godine pekao rakiju pa je na distrbutivnu mrežu zakačio kablo i isto sproveo u pomoćni objekat gdje je pekao rakiju. Na kablo je stavio jednu sijalicu koju je uključivao samo jednu veče kada je pekao rakiju. Ističe da je zaboravio da to kablo skine sa distributivne mreže i dana 16.02.2011. godine kada su došli električari zatekli su kablo prikačeno na distrbutivnu mrežu i struja odvedena u pomoćni objekat. Napomenuo je da se njegova porodična kuća nalazi dalje od pomoćnog objekta pa iz tog razloga nije iz kuće sproveo struju već je kablo zakačio na distrbutivnu mrežu. Objasnio je da je oštećenoj ED P. uplatio na ime štete novčani iznos od 209,03 eura i priložio je uplatnicu.  
        U završnoj riječi je istakao da se osjeća krivim, da priznaje krivicu, da se kaje što je ovo uradio pa je svoju odgovornost ostavio sudu na slobodnu procjenu.  
        U dokaznom postupku sud je saslušao zastupnika oštećene ED P. J. V. kao i svjedoke K. I. i B. H., pročitao stručni nalaz i mišljenje vještaka R. G. iz B. P., pročitao zapisnik ED P. o kontroli mjernog mjesta br. 01045 od 16.02.2011. godine, izvršio uvid u uplatnicu  CKB - Filijala P. od dana 24.02.2011. godine i pročitao izvještaj iz kaznene evidencije za okrivljenog izdat od strane UP PJ Pljevlja br. 03-245/11-2689/2 od 01.04.2011. godine.  
        Nakon provedenog dokaznog postupka i nakon ocjene svih izvedenih dokaza kako pojedinačno tako i u medjusobnoj povezanosti kao i na osnovu potpunog priznanja okrivljenog sud je utvrdio da je okrivljeni Dž. M. iz P. izvršio krivično djelo koje mu se optužnim predlogom ODT-a stavlja na teret, a na način mjesto i vrijeme kako je to bliže opisano u izreci ove presude.  
        Naime, svjedoci B. H. i K. I. su jednoglasno istakli da su dana 16.02.2011. godine bili u kontroli mjernog mjesta kod okrivljenog u selu Lj. te da su prilikom kontrole pronašli da je pomoćni objekat priključen direktno na distrbutivnu mrežu sa dvije žice presjeka od po 1,5 mm 2. Na žicama je bila priključena sijalica. Električna energija je oduzimata preko pomenutih žica i nije se registrovala na električnom borojilu. Kuća potrošača se nalazi udaljena od pomoćnog objekta 20-30 m. Okrivljeni je na licu mjesta rekao da je žice priključio kada je pekao rakiju i da je zaboravio iste da skine sa distributivne mreže.

        Sud je u cjelosti prihvatio iskaze oba svjedoka smatrajući da su svjedoci veoma objektivno svjedočili, a inače njihove navode je potvrdio i sam okrivljeni u svojoj odbrani.

        Zastupnik oštećene ED P. J. V. je istakla da je okrivljeni oduzimao električnu energiju te da je oštetio oštećenu ED P. po njihovom obračunu u iznosu od 209,03 eura ta da je okrivljeni u cjelosti izmirio svoj dug uplatom na žiro-račun oštećene ED.

        U završnoj riječi je istakla da se u ime oštećene ED P. pridružuje krivičnom gonjenju protiv okrivljenog, a  nije istakla imovinsko pravni zahtjev.

        Iz zapisnika o kontroli mjernog mjesta od dana 16.02.2011. godine se zaključuje da su radnici ED P. na licu mjesta pronašli da je okrivljeni direktno prespojio kablo na ED mrežu te da je mimo mjerenja odveo struju u pomoćni objekat, a na kablo prikačio jednu sijalicu.   
        Iz stručnog nalaza i mišljenja vještaka elektrostruke R. G. je utvrdjeno da je u preriodu od 16.11.2010. godine pa do 16.02.2011. godine okrivljeni na ovakav način mogao potrošiti iznos od 196,06 eura.  
        Sud je mišljenja da je vještak veoma objektivno i stručno vještačio pa je njegov nalaz sud u cjelosti prihvatio.  
        Iz uplatnice CKB - Filijala P. se zaključuje da je okrivljeni oštećenoj ED P. uplatio iznos od 209,03 eura koliko iznosi obračun ED P.  
        Iz izvještaja iz KE za okrivljenog br. 03-245/11-2689/2 od 01.04.2011. godine sud je utvrdio da okrivljeni ranije nije osudjivan.  
        Kod ovakvog činjeničnog stanja sud je na osnovu svih izvedenih dokaza utvrdio da je okrivljeni Dž. M. iz P. izvršio krivično djelo koje mu je optužnim predlogom ODT-a stavljeno na teret, a na način mjesto i vrijeme kako je to bliže opisano u izreci ove presude.  
        Prilikom odredjivanja vrste kazne i prilikom odmjeravanja njene visine sud je u okviru opšte svrhe krivičnih sankcija cijenio i svrhu uslovne osude, pa je sud mišljenja da radi krivično-pravne zaštite protiv okrivljenog nije bilo potrebe izricati drugu vrstu krivične sankcije osim uslovne osude, pa je sud mišljenja da će se sa uslovnom osudom prema okrivljenom u cjelosti ostvariti svrha kažnjavanja te da postoje svi opravdani uslovi za njeno izricanje. Pri tome je sud posebno imao u vidu činjenicu da je okrivljeni u cjelosti priznao izvršenje krivičnog djela, da je odmah obeštetio oštećenu ED P., da je izrazio kajanje te da ranije nije osudjivan, pa je sud mišljenja da izrečena krivična sankcija prema okrivljenom predstavlja onu mjeru koja je neophodna da bi se prema okrivljenom u cjelosti ostvarila svrha kažnjavanja predvidjena u članu 32. KZ CG.  
        U smislu člana 199. i 202. ZKP CG sud je obavezao okrivljenog da na ime vodjenja krivičnog postupka plati ovom sudu iznos od 70,50 eura, a isti iznos predstavlja naknadu i nagradu vještaku elektro struke za izvršeno vještačenje, a iznos paušala od 27,50 eura sud je odredio imajući u vidu dužinu trajanja i složenost krivičnog postupka kao i imovno stanje okrivljenog.  
        Sa svega izloženog odlučeno je kao u izreci presude.

OSNOVNI SUD U PLJEVLJIMA
dana 04.05.2011. godine 
Zapisničar,
S u d i j a,
Djondović Milenka
Branko Pejović  
PRAVNA POUKA : protiv ove presude dozvoljena je žalba u roku od 8 dana po
prijemu
                                 iste Višem sudu u Bijelom Polju, a preko ovog suda.  
DOSTAVLJENO:
1x ODT Pljevlja
1x okrivljenom
4x u predmet  