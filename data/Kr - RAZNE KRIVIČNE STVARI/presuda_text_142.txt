VRHOVNI SUD U PODGORICI
Kr.br.4/11  
Vrhovni sud Crne Gore, u vijeću sastavljenom od sudija Stojanović Petra, kao
predsjednika
vijeća, Stanković Ivice i Kojović Radula, kao članova vijeća, uz učešće
službenika suda Obradović
Slađane, kao zapisničara, u  krivičnom predmetu protiv okrivljenog G. M., zbog
krivičnih djela
zloupotreba položaja u privrednom poslovanju iz čl.272 st.3 u vezi st.2
Krivičnog zakonika i
produženog krivičnog djela zloupotreba položaja u privrednom poslovanju iz
čl.272 st.1 u vezi čl.49
Krivičnog zakonika, odlučujući o predlozima istražnog sudije Osnovnog suda u
Nikšiću Ki.br.126/10
od 17.01.2011.godine i Osnovnog državnog tužioca u Nikšiću Kt.br.790/10 od
15.01.2011.godine za
produženje pritvora protiv okrivljenog, u sjednici vijeća održanoj
18.01.2011.godine, donio je  
R J E Š E NJ E
Pritvor protiv okrivljenog G. M., odredjen rješenjem istražnog sudije Osnovnog
suda u
Nikšiću Ki.br.126/10 od 19.10.2010. godine, a produžavan rješenjima vijeća tog
suda Kv.br.380/10 od
18.11.2010.godine i Kv.br.448/10 od 16.12.2010.godine, produžava se za još
mjesec dana, tako da isti
po ovom rješenju može trajati do 19.02.2011.godine do 15, 00 časova.  
O b r a z l o ž e nj e
Protiv okrivljenog G. M. vodi se istraga kod Osnovnog suda u Nikšiću zbog
osnovane sumnje
da je izvršio krivično djelo zloupotreba položaja u privrednom poslovanju iz
čl.272 st.3 u vezi st.2
Krivičnog zakonika i produženog krivičnog djela zloupotreba službenog položaja
u privrednom
poslovanju iz čl.272 st.1 u vezi čl.49 Krivičnog zakonika.
Okrivljenom G. M. odredjen je pritvor rješenjem istražnog sudije Osnovnog suda
u Nikšiću
Ki.br.126/10 od 19.10.2010. godine a produžavan rješenjima vijeća tog suda
Kv.br.380/10 od
18.11.2010.godine i Kv.br.448/10 od 16.12.2010.godine, tako da isti po
posljednjem rješenju može
trajati do 19.01.2011.godine do 15 časova. Prije isteka pritvora istražni
sudija Osnovnog suda u
Nikšiću i Osnovni državni tužilac u Nikšiću stavili su predlog da se pritvor
protiv okrivljenog produži
po osnovu čl.148 st.1 tačka 2 i 4 ZKP.
Po razmatranju spisa predmeta i predloga istražnog sudije Osnovnog suda u
Nikšiću i
Osnovnog državnog tužioca u Nikšiću, Vrhovni sud je našao:
Predlog je osnovan.
Iz spisa predmeta se utvrdjuje da istraga u dosadašnjem toku trajanja pritvora
nije završena iz
objektivnih razloga. U daljem toku istrage potrebno je saslušati u svojstvu
svjedoka oštećenu Harović
Snežanu iz Nikšića i sprovesti finansijsko vještačenje.
Kako je u daljem toku istrage potrebno saslušati svjedoka H. S. iz Nikšića,
postoji bojazan da
bi okrivljeni puštanjem na slobodu ometao postupak uticajem na svjedoka, pa se
produženje pritvora
okrivljenom G. M. pokazuje opravdanim na osnovu čl.148 st.1 tač.2 ZKP, kao se
to osnovano navodi
stavljenim predlozima za produženje pritvora.
Imajući u vidu da je za krivično djelo zloupotreba položaja u privrednom
poslovanju
zaprijećena kazna zatvora od dvije do deset godina, način izvršenja krivičnog
djela i visinu pričinjene 2
štete, prema okrivljenom pritvor treba produžiti i po osnovu čl.148 st.1 tač.4
ZKP, kako su to
osnovano predložili istražni sudija i Osnovni državni tužilac u Nikšiću.
Sa iznijetih razloga, a na osnovu čl.150 st.3 ZKP, odlučeno je kao u izreci
ovog rješenja.  
VRHOVNI SUD CRNE GORE
Podgorica, 18.01.2011.godine  
Zapisničar,   Predsjednik vijeća,
Slađana Obradović, s.r.   Petar Stojanović, s.r.