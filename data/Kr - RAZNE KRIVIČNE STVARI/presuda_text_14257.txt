                                                                                                          P broj:  133/12-11

        Osnovni sud u Bijelom Polju, sudija Raja Joksimović, u pravnoj stvari tužioca F.V. iz Mojkovca, koga zastupa punomoćnik adv. O.P., a njega po zamjeničkom punomoćju advokatski pripravnik L.M., protiv tuženog N.b.o. CG iz Podgorice bul. ... , koga zastupa AOD Iustitia, a njega po zamjeničkom punomoćju advokatski pripravnik V. Djuričanin, radi naknade štete V.S 17.000 €, nakon održane usmene, glavne i javne rasprave zaključene dana  18.9.2012 godine u prisustvu punomoćnika stranaka, donio je dana  17.10.2012 godine  
                                                        P R E S U D U

         I. DJELIMIČNO SE usvaja tužbeni zahtjev tužioca , pa se obavezuje tuženi da tužiocu na ime naknade nematerijalne štete isplati ukupan iznos od 8.906,16 € i to ;  
          -na ime pretrpljenih duševnih bolova zbog umanjenja opšte životne aktivnosti novčani iznos od 4.550 €, i  
         -  na ime  pretrpljenih fizičkih bolova iznos od 2.227 €,  
         \- na ime pretrpljenog straha novčani iznos od 1.516,66 € ,  
         \- na ime pretrpljenih duševnih bolova zbog naruženosti iznos od  612,50 €, sa pripadajućom zakonskom kamatom počev od 17.10.2012 godine, kao dana presudjenja, pa do konačne isplate.  
         Obavezuje se tuženi da tužiocu na ime troškova postupka isplati iznos od 1.500,00 € a sve prednje u roku od 15 dana po pravosnažnosti presude pod prijetnjom prinudnog izvršenja.  
         II.Tužbeni zahtjev tužioca  u dijelu većem od dosudjenog, a koji se odnosi na ime naknade nematerijalne štete i to na ime pretrpljenih duševnih bolova zbog umanjenja opšte životne aktivnosti još iznos od 650€ ,za pretrpljene fizičke bolove  još iznos od 373€, za pretrpljeni strah još iznos od 238,34€, i na ime pretrpljenih duševnih bolova zbog naruženosti još iznos od 37,50 €, sa zakonskom kamatom počev od dana presudjenja, pa do konačne isplate , odbija se kao NEOSNOVAN.

                                                   O b r a z l o ž e nj e

        Tužilac je u tužbi i  tokom postupka preko punomoćnika u bitnom naveo, da se dana 17.10. 2009 godine na lokalnom putu Mojkovac-Tomaševo u zv. mjestu Obod, opština Mojkovac dogodila saobraćajna nezgoda u kojoj je učestvovao i tužilac, da je vozač teretnog motornog vozila "Gaz" 64 , reg. oznake PV ... bio u alkoholisanom stanju, a vozilo u momentu nezgode nije bilo osigurano i da je u toj nezgodi tužilac zadobio teške tjelesne povrede u vidu preloma kostiju i stopala lijeve noge. Petitumom tužbe tražio je da sud obaveže tuženog da mu po osnovu naknade štete iz auto odgovornosti isplati novčani iznos od 15.700 € i to na ime duševnih bolova zbog umanjenja opšte životne aktivnosti iznos od 8000 € , na ime pretrpljenih i budućih fizičkih bolova iznos od 4000 €, 2.700 € na ime pretrpljenog i budućeg straha i 1000 € na ime pretrpljenih i budućih bolova zbog naruženosti, sa zakonskom kamatom počev od dana presudjenja, pa do konačne isplate.Podneskom koji je dostavljen ovom sudu dana 18.9.2012 godine punomoćnik tužioca opredijelio je tužbeni zahtjev , tražeći da sud obaveže tuženog da tužiocu na ime naknade štete po osnovu osiguranja od auto odgovornosti isplati ukupan iznos od 10.205 € i to na ime duševnih bolova zbog umanjenja opšte životne aktivnosti iznos od 5.200 € , na ime pretrpljenih fizičkih bolova 2.600 €, na ime pretrpljenog i budućeg straha iznos od 1.755 € i na ime pretrpljenih duševnih bolova zbog naruženosti iznos od 650 €.U završnom izlaganju ostao je pri opredijeljenom tužbenom zahtjevu, tražeći troškove postupka opredijeljeno.  
        Tuženi je u odgovoru na tužbu , pisanim podnescima podnijetim tokom postupka, kao i preko punomoćnika u bitnom istakao-da nije pasivno legitimisan u ovoj pravnoj stvari, da uz tužbu nije dostavljen ni jedan dokaz, da li je vozilo osigurano od auto odgovornosti, jer je uvjerenje od nadležnog organa jedini prihvatljivi dokaz za pravilno utvrdjivanje pasivne strnaačke legitimacije. Čak i da je vozilo bilo neosigurano, tuženi nije obavezan da naknadi štetu sa razloga što se tužilac samovoljno popeo na lijevi blatobran vozila da bi pomogao vozaču da ga ukloni i da svaka povreda ne opravdava dosudjivanje nematerijalne štete, a posebno ne laka tjelesna povreda koja  ne dovodi do umanjenja opšte životne aktivnosti  i intenzivnih bolova i straha.  U završnom izlaganju predložio je  da sud odbije tužbeni zahtjev u cjelosti kao neosnovan, tražeći troškove postupka odredjeno.  
        Radi donošenja pravilne i zakonite odluke u ovoj pravnoj stvari, sud je proveo predložene dokaze i to: pročitao zapisnik o uvidjaju Kr br. 153/09 od 7.10.2009 godine, pročitao službenu zabilješku od 16.10.2009 godine broj 130/09-5507 koju prati skica lica mjesta, izvršio uvid u medicinsku dokumentaciju, otpusnu listu, izvještaj lekara specijaliste, kao i predlog za nabavku ortopedskog pomagala, izvršio uvid u spise predmeta P br. 239/10, pročitao pisani nalaz i mišljenje vještaka medicinske struke-ortopeda P. A. od 31.1. 2012 godine, dopunu od 9.7.2012 godine, saslušao istog vještaka radi pojašnjenja datog nalaza, pročitao nalaz i mišljenje vještaka medicinske struke-psihijatra dr K. G. od 8.2. 2012 godine,  pročitao rješenje od 26. 10. 2011 godine broj 02-1114 sačinjen od strane Opštine Bijelo Polje i Mojkovac, Služba Mojkovac, pročitao pisani nalaz i mišljenje vještaka saobraćajne struke S.H. od 21.6. 2012 godine i saslušao istog  vještaka, radi pojašnjenja datog nalaza.  
        Nakon provedenog dokaznog postupka i ocjene izvedenih dokaza, kako pojedinačno, tako i u njihovoj medjusobnoj povezanosti u skladu sa odredbama čl. 9 ZPP-a, sud je utvrdio da je tužbeni zahtjev tužioca djelimično osnovan, pa je odlučio kao u izreci presude iz sledećih razloga:  
        Nesporno je da je pravosnažnom presudom ovog suda K br. 239/10 od 18.6. 2011 godine B.Ž. iz Bijelog Polja oglašen krivim zbog krivičnog djela - teško djelo protiv opšte sigurnosti iz čl. 338 stav 1 u vezi čl. 327 stav 1 KZ-a CG i izrečena mu je kazna zatvora u trajanju od 6 mjeseci, s tim da se ista neće izvršiti ako u roku od 3 godine ne učini novo krivično djelo. Vozač je oglašen krivim što je dana 7.10.2009 godine oko 21 h u mjestu Obod, opština Mojkovac, opšte opasnom radnjom izazvao opasnost za život i tijelo oštećenog F.V., na način što u alkoholisanom stanju zaustavljeno teretno motorno vozilo "Gaz 64", reg, oznake BP ... sa proširenjem sa desne strane lokalnog puta pokrenuo naprijed  slobodno kretanje radi startovanja motora niz dvorišni zemljani prilaz u momentu dok se oštećeni, sada tužilac nalazio na prednjem lijevom blatobranu, radi asistiranja u  pokušaju startovanja motora, a zatim prednjom lijevom stranom vozila udario u zid kuće vlasništvo F.P. i tom prilikom vozilom pritisnuo desnu nogu oštećenog u zid , usled čega je tužilac zadobio teške tjelesne povrede u vidu oštećenja kože, potkože, koštanog tkiva i neurovaskularnih elemenata desnog stopala.  
       Kao sporno pojavljuje se da li postoji doprinos tužioca nastaloj nezgodi, da li postoji odgovornost tuženog za naknadu štete i da li je isti pasivno legitimisana u ovoj pravnoj stvari.  
        Iz zapisnika o uvidjaju sačinjen od strane ovog suda Kr br. 153/09 dana 7.9.2009 godine, proizilazi da je u ovoj nezgodi učestvovao kamion marke Gaz 64, registrovan na S. J., kojem je saobraćajna dozvola istekla dana 3.11. 2000 godine, a na mjestu vozača u kamionu u momentu nezgode nalazio se B. Ž. iz Ž., a na blatobranu od kamiona bilo je lice Fuštić Velizar koji je zadobio tjelesne povrede.  
        Iz službene zabilješke  Uprave policije PJ Bijelo Polje - Ispostava Mojkovac od 16.9.2009 godine, proizilazi da je  dana 7.10. 2009 godine  Ispostava Mojkovac obaviještena od strane dežurne službe da se dogodila saobraćajna nezgoda, da je učesnik nezgode F.V. zbog tjelesnih povreda upućen u bolnicu u B.Polju, a drugi učesnik da je napustio lice mjesta. Saobraćajna  nezgoda se dogodila dana  07.10.2009.godine.  Dakle, na dan saobraćajne nezgode vozilo nije bilo registrovano i nije bilo osigurano. U skladu sa odredbama čl. 42 Zakona o obaveznom osiguranju imovine i lica koji se primjenjivao u vrijeme nastanka saobraćajne nezgode, garantni fond se osniva radi ekonomske zaštite putnika u javnom saobraćaju i trećih oštećenih lica u slučajevima kada je šteta pričinjena upotrebom neosiguranog ili nepoznatog prevoznog sredstva kao i za štetu za čiju naknadu je obavezno društvo  za osiguranje koje je prestalo sa radom odnosno kojim je pokrenut postupak stečaja i likvidacije i šteta nastalih po osnovu zelene karte. Članom 44 navedenog zakona  sredstva garantnog fonda koriste se za naknadu štete prouzrokovane upotrebom motornog vozila, vazduhoplova ili drugog prevoznog sredstva za koji nije bio zaključen ugovor o obaveznom osiguranju u smislu ovog zakona. Sa druge strane u skladu sa odredbama čl. 15 ZPP osuđujuća krivična presuda predstavlja apsolutan dokaz o građansko pravnoj odgovornosti osuđenog lica kao i lica koje za učinioca odgovara po sistemu odgovornosti za drugoga.  
     Iz  rješenja,  JU Centra za socijalni rad Opštine Bijelo Polje i Mojkovac, Služba Mojkovac,od 26. 10. 2011 godine broj 02-1114  proizilazi da je tužilac oglašen nesposobnim za rad i privređivanje na određeno vrijeme u trajanju od jedne godine i to počev od 1.11.2011godine do 01.11.2012godine.  
        Iz pisanog nalaza i mišljenja vještaka saobraćajne struke  H. S. od 18.6. 2012 godine proizilazi-da je u saobraćajnoj nezgodi uečstvovalo teretno motorno vozilo marke "Gaz 64" reg. oznake BP ... kojim je upravljao B. Ž., a da se tužilac u ovoj pravnoj stvari nalazio na prednjem lijevom blatobranu Gaz-a, da se saobraćajna nezgoda desila na mjestu gdje je djelimično obrastao travom, u noćnim uslovima, pri čemu je bio osvijetljen svjetiljkom na zidu stambenog objekta. Mišljenje vještaka je, a na osnovu detaljne i uporedne analize tragova, kao i subjektivnih pokazatelja da je opisanom radnjom vozač teretnog vozila učinio propust koji je bio u direktnoj vezi sa nastupanjem ove nezgode, a koji se ogleda u tome što je vozač slobodnim kotrljanjem pokušao da startuje motor kamiona, pa pritiskom na pedalu kvačila oslobadjao je motor otpora transmisije, a puštanjem pedala kvačila obrtanje pogonskih točkova niz nagib prenošeno je na radilicu motora, kada to nije uspio angažovao je F. V. koji se popeo na prednji lijevi blatob ran kamiona na kojem se nalazio kanister sa naftom iz kojeg je motor snabdijeven gorivom, pri spuštanju teretnog vozila , i na taj način asistirao vozaču u startovanju motora pri izvodjenju opisane radnje, pa je prednjim dijelom kamion udario u zid porodične kuće F.V. pri čemu je došlo do povredjivanja V. koji se nalazio na prednjem lijevom blatobranu. Dovodeći sebe u rizičnu situaciju vještak je mišljenja da je tužilac doprinio nastanku ove nezgode u iznosu od 35 %.Kako je tužilac prigovorio nalazu i mišljenju vještaka sud je pozvao istog vještaka koji je ostao u svemu pri osnovnom nalazu, dodajući da ne postoji formula za izračunavanje doprinosa učesnika u saob. nezgode, već se na osnovu iskustva i elemenata konstatovanih tokom uvidjaja procjenjuje doprinos pojedinih učesnika u nastupanju nezgode. Mišljenja je da do nezgode ne bi ni došlo da nije došlo do promjene režima kretanja vozila eventualnim bržim usporavanjem ili startovanje vozila, pa sabirajući i analizirajući sve elemente smatra da je tužilac svojim svjesnim dovodjenjem sebe u opasnu situaciju u iznosu od 35 %.  
   Sud je u cjelosti prihvatio i nalaz i mišljenje vještaka saobraćajne struke,te pojašnjenje istog jer  je isti dat objektivno, u granicama struke na osnovu uvida u  dokumentaciji koja je priložena u spise predmeta.,utvrđujući na ovaj način da je doprinos  tužica 35% u nastanku predmetne  nezgode.  
    Iz pisanog nalaza  i mišljenja  vještaka medicinske struke  ortopeda dr P. A. od 31.1. 2012 godine, dopune od 9.7.2012 godine, te pojašnjenje istog proizilazi da je tužilac u nezgodi prilikom prelaska kamiona preko lijevog stopala zadobio povredu u vidu konkvacije lijevog stopala, a koja povreda je teška tjelesna povreda. Nakon povredjivanja tužilac je hospitalizovan u KC CG gdje mu je sjutradan uradjena hirurška intervencija od strane ortopeda, a zbog defekta kože na stopalu prebačen je na hiruršku kliniku radi zbrinjavanja defekta, a po saniranju defekta isti je otpušten na kućno liječenje, nakon čega je liječen ambulantno , 5 mjeseci nakon povrede upućen je na rehabilitaciju u Institut  dr S.M. u Igalu, a po otpusnu iz Igala nastavio fizikalnu terapiju ambulantno. Nakon završenog liječenja kod tužioca su nastupili ograničeni pokreti u lijevom skočnom  zglobu, deformitet palca lijevog stopala , defekt kože u dorsumu stopala, pa je kao posledica nastupilo umanjenje životne aktivnosti za 20 % trajno, koja se ogleda u šepajućem hodu, otežanom kretanju, otežanom dugom stajanju, kao i obavljanju svih fizičkih poslova. Za vrijeme liječenja trpio je fizičke bolove i to jakog inteziteta 48 sati nakon povredjivanja, fizičke bolove srednjeg inteziteta, 15 dana nakon povredjivanja i fizičke bolove slabog inteziteta u naredna tri mjeseca, s tim što će bolove srednjeg inteziteta trpjeti povremeno do kraja života. Iz dopune nalaza ovog vještaka proizilazi  i to da je umanjena pokretljvost skočnog zgloba upoređena sa zdravom nogom smanjena za 2/3 pokreta u zglobu a što je procenat od  15% a veliki ožiljci na peti ili tabanu poslije defekta mekih djelova 10%, zbirno iznosi 20%. Na raspravi održanoj dana  27.6. 2012 godine pojašnjavajući dati nalaz vještak je ostao u svemu pri osnovnom nalazu , dodajući da sve poslove redovne tužilac može obavljati, ali da mu je umanjena životna aktivnost 20 % trajno, te da će te aktivnosti obavljati pojačano. Što se tiče umanjenja procenta od 20 % došao je na osnovu pojedinačnih povreda i posledica koje su nastale nakon završenog liječenja zbirno, s tim što  u nalazu nije naveo tačke iz tablica o umanjenju procenta opšte životne aktivnosti. Prilikom dostavljanja nalaza vodio je računa da ako se radi o oštećenju na jednom istom organu , da nema prostog matematičkog sabiranja, nego da je koristio pravilo da se svaka naredna umanjuje za jednu polovinu i tako redom, zatim za 1/4, što se tiče liječenja kod tužioca isto je završeno i ne postoji mogućnost oporavka tužioca.  
        Iz pisanog nalaza i mišljenja vještaka medicinske struke dr K.G. od 8.2. 2012 godine proizilazi da je tužilac trpio  strah koji se doživljava u situacijama opasnim po život i zdravlje ljudi u trajanju od  5 minuta, a nakon ovog perioda strah jakog inteziteta za vrijeme transporta, prvih pregleda snimanja i imobilizacije, previjanja i transporta u Podgoricu, kao i prije i nakon operacije, a to je ukupno trajanje jakog straha 48 sati. Strah srednje jakog inteziteta  je trpio u narednih 7 mjeseci i pored redovnih kontrola, jer je imao svoj izvor zabrinutosti za ishod povredjivanja. Nakon ovog  perioda trpio je strah slabijeg inteziteta za vrijeme liječenja i potrebom za ponovljenim fizikalnim tretmanima u narednih 6 mjeseci. Tužilac je trpio i duševne bolove jakog inteziteta zbog vezanosti za postelju, otežanog održavanja higijene, prekida svakodnevnih radnih i socijalnih aktivnosti , odvojenost od porodice i sl., u periodu  koji je tužilac proveo u bolnicama, mjesec dana, a zatim u Igalu 3 nedjelje, a nakon ovog perioda duševne bolove srednjeg i jakog inteziteta, zbog veoma otežanog kretanja onesposobljensoti da radi i funkcioniše u svojoj sredini, a sve se ovo odnosi za period liječenja. Tužilac će morati da ulaže dodatne psihičke i fizičke napore pri obavljanju poslove koji zahtijevaju fizički rad, kao i pri svim poslovima koji zahtijevaju stajanje, te će trpjeti duševne bolove slabijeg, a povremeno i srednjeg i jakog inteziteta u zavisnosti od životnih i socijalnih prilika u kojima se nalazi.  Duševni bolovi se ogledaju u neraspoloženju, nervozi , slabljenju samopouzdanja, zabrinutosti za sopstvenu budućnost i budućnost porodice, a sa godinama se stanje može pogoršati. Kao posledica povredjivanja kod tužioca je došlo do šepajućeg hoda i deformiteta stopala koji se vidi u ljetnjim mjesecima, pri nošenju ljetnje obuće. Zbog toga će trpjeti duševne bolove pretežno srednje jakog inteziteta u prvih pola godine, a nadalje slabijeg stepena trajno, mada povremeno u pojedinim situacijama i srednje jakog stepena, a ovo umanjenje je zbog  nesposobnosti čovjeka da prihvati sopstvene nedostake. Duševni bolovi se ogledaju u nesigurnošću, smanjenim samopouzdanjem, emocijama tuge, smanjenim socijalnim aktivnostima.  
         Visinu nematerijalne štete sud je utvrdio iz nalaza i mišljenja vještaka medicinske struke.  
          Vještaka medicinske struke  ortoped dr P.A. u svom nalazu od 31.1. 2012 godine njegove dopune od 9.7.2012 godine, te pojašnjenje istog proizilazi da je tužilac u nezgodi prilikom prelaska kamiona preko lijevog stopala zadobio povredu u vidu konkvacije lijevog stopala, a koja povreda je teška tjelesna povreda. Nakon povredjivanja tužilac je hospitalizovan u KC CG gdje mu je sjutradan uradjena hirurška intervencija od strane ortopeda, a zbog defekta kože na stopalu prebačen je na hiruršku kliniku radi zbrinjavanja defekta, a po saniranju defekta isti je otpušten na kućno liječenje, nakon čega je liječen ambulantno , 5 mjeseci nakon povrede upućen je na rehabilitaciju u Institut  dr Simo Milošević u Igalu, a po otpusnu iz Igala nastavio fizikalnu terapiju ambulantno. Nakon završenog liječenja kod tužioca su nastupili ograničeni pokreti u lijevom skočnom  zglobu, deformitet palca lijevog stopala , defekt kože u dorsumu stopala, pa je kao posledica nastupilo umanjenje životne aktivnosti za 20 % trajno, koja se ogleda u šepajućem hodu, otežanom kretanju, otežanom dugom stajanju, kao i obavljanju svih fizičkih poslova. Za vrijeme liječenja trpio je fizičke bolove i to jakog inteziteta 48 sati nakon povredjivanja, fizičke bolove srednjeg inteziteta, 15 dana nakon povredjivanja i fizičke bolove slabog inteziteta u naredna tri mjeseca, s tim što će bolove srednjeg inteziteta trpjeti povremeno do kraja života.Na raspravi održanoj dana  27.6. 2012 godine pojašnjavajući dati nalaz vještak je ostao u svemu pri osnovnom nalazu , dodajući da sve poslove redovne tužilac može obavljati, ali da mu je umanjena životna aktivnost 20 % trajno, te da će te aktivnosti obavljati pojačano. što se tiče umanjenja procenta od 20 % došao je na osnovu pojedinačnih povreda i posledica koje su nastale nakon završenog liječenja zbirno, s tim što  u nalazu nije naveo tačke iz tablica o umanjenju procenta opšte životne aktivnosti. Prilikom dostavljanja nalaza vodio je računa da ako se radi o oštećenju na jednom istom organu , da nema prostog matematičkog sabiranja, nego da je koristio pravilo da se svaka naredna umanjuje za jednu polovinu i tako redom, zatim za 1/4, što se tiče liječenja kod tužioca isto je završeno i ne postoji mogućnost oporavka tužioca.

Vještak psihijatar dr. G.K. u svom nalazu je objasnio da obzirom da tužilac
ima smetnje pri hodu u vidu pojave bolova u nogama, posebno u povrijeđenoj
nozi kao i bolove kod dužeg stajanja to je izvjesno da će morati u životu da
ulaže pojačan napor da bi obavio ove radnje koje zahtijevaju teži fizički rad
ili brzo kretanje.  Starost i starenje mogu da pogoršaju sve funkcionalne
defekte, a posebno one koji su povezani sa hodanjem i oštećenjem zglobova, a
iz nalaza ortopeda je jasno da postoje ograničenja pokreta u koljenom i
skočnom zglobu povrijeđene noge. Pojačani napori koje će tužilac morati da
ulaže u obavljanju elementarne životne aktivnosti izazivaće kod njega
osjećanje nervoze, napetosti i neraspoloženja što čini suštinu duševnih
bolova zbog umanjenja opšte životne aktivnosti. Na ovaj način sud je utvrdio
da tužiocu pripada naknada za pretrpljene duševne bolove zbog umanjene životne
aktivnosti u skladu sa odredbama čl. 207  st. 1 ZOO pa je obavezao tuženog da
tužiocu po ovom osnovu isplati iznos od 4.550,00 €. Sud je utvrdio da tužiocu
po ovom osnovu pripada naknada u visini od 7.000,00 €, ali je ovaj iznos
umanjio za doprinos tužioca. Umanjenje životne aktivnosti kao poseban osnov za
naknadu štete zbog duševnih bolova obuhvata sva ograničenja u životnim
aktivnostima tužioca kao oštećenog koje je ostvarivao ili bi ih po redovnom
toku stvari u budućnosti izvjesno ostvarivao. Pod ograničenjem se
podrazumijeva i vršenje aktivnosti uz povećane napore ili pod posebnim
uslovima. Pojačani napori su izraženi u tegobama kojima je tužilac izložen u
životu i radu. Prilikom određivanja  naknade sud je cijenio procenat umanjenja
životne aktivnosti, jačinu i trajanje posledica usled povrede, starost
ošećenog-46.godina, činjenicu da je tužiocu usled povrede potrebno da ulaže
pojačane napore kako bi obavio elementarnu životnu,  aktivnost-hod koji je kod
tužioca šepajući, otežano je kretanje, kao i dugo stanje, a samim tim  i
obavljanju svih fizičkih poslova.  Višak tužbenog zahtjeva kojim je tužilac
tražio da se obaveže tuženi da mu za pretrpljene duševne bolove zbog umanjene
životne aktivnosti isplati još iznos od 650 € sud je odbio kao neosnovan jer
je previsoko postavljen.
             Usled povrede tužilac je trpio fizičke bolove i to jakog inteziteta 48 sati nakon povredjivanja, fizičke bolove srednjeg inteziteta, 15 dana nakon povredjivanja i fizičke bolove slabog inteziteta u naredna tri mjeseca, s tim što će bolove srednjeg inteziteta trpjeti povremeno do kraja života. Prema tome, tužilac je trpio fizičke bolove, a intezitet i dužina trajanja fizičkih bolova usled povreda koje je pretrpio tužilac opravdavaju dosuđivanje naknade nematerijalne štete za pretrpljene fizičke bolove, pa je sud obavezao tuženog da tužiocu za pretrpljene fizičke bolove isplati iznos od 2.227,00 €, u skladu sa odredbama čl. 207 ZOO. Sud je utvrdio da tužiocu po ovom osnovu pripada naknada u visini od 3.500,00 €, ali je istu umanjio za doprinos tužioca. Prilikom određivanja naknade sud je vodio računa o trajanju i intezitetu bola, karakteru povreda i starosnoj dobi tužioca kao oštećenog, pa je mišljenja da je dosuđeni iznos adekvatan. Višak tužbenog zahtjeva kojim je tužilac tražio da se obaveže tuženi da mu za pretrpljene fizičke bolove isplati još iznos od  373,€ sud je odbio kao neosnovan jer je previsoko postavljen.
            Iz nalaza vještaka psihijatra sud je utvrdio da je tužilac trpio  strah koji se doživljava u situacijama opasnim po život i zdravlje ljudi u trajanju od  5 minuta, a nakon ovog perioda strah jakog inteziteta za vrijeme transporta, prvih pregleda snimanja i imobilizacije, previjanja i transporta u Podgoricu, kao i prije i nakon operacije, a to je ukupno trajanje jakog straha 48 sati. Strah srednje jakog inteziteta  je trpio u narednih 7 mjeseci i pored redovnih kontrola, jer je imao svoj izvor zabrinutosti za ishod povredjivanja. Nakon ovog  perioda trpio je strah slabijeg inteziteta za vrijeme liječenja i potrebom za ponovljenim fizikalnim tretmanima u narednih 6 mjeseci. Na ovaj način sud je utvrdio da je tužilac pretrpio strah koji opravdava dosuđivanje novčane naknade iz čl. 207  ZOO pa je obavezao tuženog da tužiocu na ime naknade za pretrpljeni strah isplati iznos od 1.516,66 €. Sud je utvrdio da tužiocu po ovom osnovu pripada naknada u visini od 2.100,00 €, ali je istu umanjio za doprinos tužioca. Prilikom dosuđivanja naknade sud je cijenio vrstu, intezitet i dužinu trajanja straha, tako da je  dosuđeni iznos adekvatan pretrpljenom strahu. Višak tužbenog zahtjeva kojim je tužilac tražio da mu tuženi za pretrpljeni strah isplati još iznos od 238,34 € sud je odbio kao neosnovan jer je previsoko postavljen.
            Vještak ortoped je objasnio da su  kod tužioca usled povrede  a nakon završenog liječenja  nastupili ograničeni pokreti u lijevom skočnom  zglobu, deformitet palca lijevog stopala, defekt kože u dorsumu stopala, pa je kao posledica nastupilo umanjenje životne aktivnosti za 20 % trajno, koja se ogleda u šepajućem hodu, otežanom kretanju, otežanom dugom stajanju, kao i obavljanju svih fizičkih poslova. Vještak psihijatar je objasnio  kao posledica povredjivanja kod tužioca je došlo do šepajućeg hoda i deformiteta stopala koji se vidi u ljetnjim mjesecima, pri nošenju ljetnje obuće Na ovaj način sud je utvrdio da tužilac trpi duševne bolove zbog naruženosti zbog čega mu pripada novčana naknada u skladu sa odredbama čl. 207 . Sud je utvrdio da tužiocu po ovom osnovu pripada naknada u visini od  1750€, ali je sobzirom na doprinos tužioca 35% obavezao tuženog da tužiocu po ovom osnovu isplati iznos od 612,50 €. Prilikom dosuđivanja ove naknade sud je cijenio obim i vrstu promjena spoljašnjosti tužioca kao oštećenog, mjesto promjene i vidljivost, mogućnost pokrivanja ožiljaka, bol i starost tužioca pa je mišljenja da je dosuđeni iznos adekvatan nastaloj povredi. Višak tužbenog zahtjeva kojim je tužilac tražio da mu se po ovom osnovu isplati još iznos od 37,50 € sud je odbio kao neosnovan jer je previsoko postavljen.            
             Sud je u cjelosti prihvatio iskaze vještaka medicinske struke jer su isti dati objektivno, u granicama struke na osnovu povreda koje je tužilac pretrpio, a koje su konstatovane u medicinskoj dokumentaciji koja je priložena u spise predmeta.
             Prilikom dosuđivanja naknade nematerijalne štete po pojedinim vidovima sud je imao u vidu da naknada predstavlja  satisfakciju (moralno zadovoljenje) kojim će tužilac kao oštećeni pribaviti neko materijalno ili intelektualno dobro u cilju psihičkog smirenja i ublažavanja  bolova.. Naknada nije u funkciji ekvivalenta kao kod naturalne štete i nikada neće biti jednaka šteti naročito imajući u vidu subjektivnu procjenu oštećenog. Gornja granica u pogledu visine određena je elementima tj. okolnostima iz čl. 207 st. 2 ZOO.    Sud je cijenio prigovor tuženog da nije pasivno legitimisan u ovoj pravnoj stvari i da tužilac nije pružio dokaz da je u nezgodi učestvovalo neosigurano vozilo. Prigovor je neosnovan jer iz zapisnika o uviđaju istražnog sudije ovog suda  i  službene zabilješke  sačinjene od strane  Uprave policije-PJ. Bijelo Polje –ispostava Mojkovac  proizilazi  da je u ovoj nezgodi učestvovao kamion marke Gazz- reg.oznake BP -157-84 64, registrovan na ime S.J., kojem je saobraćajna dozvola istekla dana 3.11. 2000 godine,  tj. proizilazi da je u momentu nezgode bilo neregistrovano i neosigurano .Za štete od neosiguranog vozila odgovora tuženi, u skladu sa odredbama čl. 42 i 44 Zakona o obaveznom osiguranju u saobraćaju ("Sl RCG br. 46/07" od 31.7.2007 godine ).
    Na dosudjeni iznos na ime naknade nematerijalne štete sud je tužiocu dosudio i pripadajuću zakonsku kamatu počev od 17.10.2012. godine kao dana presudjenja, a ovo imajući u vidu odredbu čl. 193 ZOO da se obaveza naknade štete smatra dospjelom od trenutka nastanka štete, a kako se u odnosu na neimovinsku štetu visina utvrdjuje u momentu zaključenja glavne rasprave i donošenja presude, to je obaveza naknade štete dospjela od trenutka donošenja odluke pa od tada i teče zakonska kamata.
              Odluka suda o plaćanju troškova postupka donijeta je u skladu sa odredbama čl. 152 i 153 ZPP imajući u vidu uspjeh tužioca u sporu i vrijednost spora. Troškove čine sastav tužbe po advokatu iznosu od 125,00 €, zastupanje na pet održanih rasprava u iznosima od po 125,00 €, pristupa na dva odložena ročošta  u iznosima od po 62,50 €, na ime vještačenja iznos od 300€,  taksa na tužbu i odluku suda u iznosima od po 150,00 €, što čini ukupne troškove postupka u iznosu od 1.500,00 €, a sve obračunato po AT i i  Taksenoj tarifi koja se primjenjuje u Crnoj Gori.
                                    OSNOVNI SUD U BIJELOM POLJU
                                                Dana 17.10.2012 godine,
                                                                                                S U D I J A,
                                                                                            Raja Joksimović s.r
.  