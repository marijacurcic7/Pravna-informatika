VRHOVNI SUD CRNE GORE
Kr.br.38/13
Vrhovni sud Crne Gore, u vijeću sastavljenom od sudija Petra Stojanovića, kao
predsjednika vijeća, Stanke Vučinić i Radula Kojovića, kao članova vijeća, uz
učešće namještenika suda Indire Muratović kao zapisničara, u krivičnom
predmetu protiv okrivljenog D. D., zbog krivičnog djela neovlašćena
proizvodnja, držanje i stavljanje u promet opojnih droga iz čl.300 st.1
Krivičnog zakonika, odlučujući o predlogu Višeg državnog tužilaštva u
Podgorici Kti.br.13/13 od 13.06.2013.godine, za produženje pritvora protiv
okrivljenog, u sjednici vijeća održanoj dana 13.06.2013.godine, donio je
R J E Š E N J E
Pritvor protiv okrivljenog D. D., odredjen rješenjem sudije za istragu Višeg
suda u Podgorici Kri.br.33/13 od 16.02.2013.godine, a produžavan rješenjima
vijeća tog suda Kv.br.221/13 od 14.03.2013.godine i Kv.br.324/13 od
12.04.2013.godine, te rješenjem Vrhovnog suda Crne Gore Kr.br.27/13 od
14.05.2013.godine, produžava se za još mjesec dana, tako da isti po ovom
rješenju može trajati do 15.07.2013.godine do 11,45 časova.
O b r a z l o ž e n j e
Naredbom Višeg državnog tužilaštva u Podgorici Kti.br.13/13 od
18.2.2013.godine odredjeno je sprovodjenje istrage protiv okrivljenog D. D.,
zbog osnovane sumnje da je izvršio krivično djelo neovlašćena proizvodnja,
držanje i stavljanje u promet opojnih droga iz čl.300 st.1 Krivičnog zakonika.
Okrivljenom D. D., odredjen je pritvor rješenjem sudije za istragu Višeg suda
u Podgorici Kri.br.33/13 od 16.02.2013.godine, a produžavan rješenjima vijeća
tog suda Kv.br.221/13 od 14.3.2013.godine i Kv.br.324/13 od 12.4.2013.godine
te rješenjem Vrhovnog suda Crne Gore Kr.br.27/13 od 14.5.2013.godine, tako da
po ovom poslednjem rješenju pritvor okrivljenom može trajati do
15.06.2013.godine do 11,45 časova.
Prije isteka pritvora Više državno tužilaštvo u Podgorici stavilo je ovom sudu
predlog da se pritvor protiv okrivljenog D. D. produži za još mjesec dana po
osnovu čl.175 st.1 tač.1 i 2 ZKP.
Po razmatranju spisa predmeta i predloga Višeg državnog tužilaštva u
Podgorici, Vrhovni sud Crne Gore je našao da je predlog osnovan.
Iz spisa predmeta proizilazi osnovana sumnja da je okrivljeni izvršio krivično
djelo zbog kojeg je Više državno tužilaštvo u Podgorici donijelo naredbu o
sprovodjenju istrage, da istraga u dosadašnjem toku trajanja pritvora nije
završena iz objektivnih razloga i da je Više državno tužilaštvo u Podgorici
donijelo naredbu o proširenju istrage Kti.br.13/13 od 15.04.2013.godine na još
tri lica i to A. K. koji je u bjekstvu, H. M. i A. K. koji se nalaze u
pritvoru.
U daljem toku istrage potrebno je pribaviti dokaze prikupljene primjenom mjera
tajnog nadzora (transkripte sa DVD-om i dr.) od strane Odjeljenja za
suzbijanje organizovanog kriminala, korupcije, terorizma i ratnih zločina iz
Podgorice, a koje izmedju ostalog treba pribaviti i od strane Tužiteljstva
Bosne i Hercegovine, Odjela za organizovani kriminal, privredni kriminal i
korupciju, putem medjunarodno pravne pomoći, a koji postupak je u toku.
Kako istraga nije završena, a u daljem toku istrage je potrebno saslušati
okrivljenog A. K., ovaj sud nalazi, da postoji opravdana bojazan da bi
okrivljeni D. D.puštanjem na slobodu ometao postupak uticanjem na saučesnika
A. K., koji nije saslušan i nalazi se u bjekstvu, pa se produženje pritvora
okrivljenom pokazuje opravdanim po osnovu čl.175 st.1 tač.2 ZKP, kako se to i
osnovano predlaže u stavljenom predlogu.
Sa iznijetih razloga, a na osnovu čl.177 st.3 ZKP, odlučeno je kao u izreci
ovog rješenja.
VRHOVNI SUD CRNE GORE
Podgorica, 13.06.2013.godine
Zapisničar, Predsjednik vijeća,
Indira Muratović,s.r. Petar Stojanović,s.r.