VRHOVNI SUD CRNE GORE
                Kr.br.44/12  
     Vrhovni sud Crne Gore, u vijeću sastavljenom od predsjednika suda Medenica Vesne, kao predsjednika vijeća i sudija Vučinić Stanke i Kojović Radula, kao članova vijeća, uz učešće namještenika suda Obradović Slađane, kao zapisničara, u krivičnom predmetu protiv okrivljene Č.S., zbog krivičnog djela zloupotreba službenog položaja iz čl.416 st.1 Krivičnog zakonika, rješavajući o predlogu sudije pojedinca Osnovnog suda u Kotoru K.br.284/12/12 od 18.07.2012.godine, za prenošenje mjesne nadležnosti, u sjednici vijeća održanoj 07.09.2012.godine, donio je

R J E Š E NJ E  
     Za vodjenje postupka u krivičnom predmetu protiv okrivljene Č.S., zbog krivičnog djela zlouporeba službenog položaja iz čl.416 st.1 Krivičnog zakonika, odredjuje se Osnovni sud u Herceg Novom.

O b r a z l o ž e nj e  
     Sudija pojedinac Osnovnog suda u Kotoru, svojim predlogom K.br.284/12/12 od 18.07.2012.godine predložio je da Vrhovni sud Crne Gore za vodjenje krivičnog postupka protiv okrivljene Č.S., zbog krivičnog djela zloupotreba službenog položaja iz čl.416 st.1 Krivičnog zakonika, odredi neki drugi stvarno nadležan sud. Kao razloge navodi da je optužni predlog protiv okrivljene Č.S., koja je sudija tog suda, podnio oštećeni kao tužilac Đ.D., koja činjenica predstavlja važan razlog da se odredi drugi stvarno nadležan sud kako bi se otklonila svaka sumnja u nepristrasnost vodjenja postupka kod Osnovnog suda u Kotoru.  
     Po razmatranju predloga i predmetnih spisa, ovaj sud je našao, da je predlog osnovan.  
     Odredbom čl.34 st.1 ZKP, je propisano da Vrhovni sud može za vodjenje postupka odrediti drugi stvarno nadležan sud ako je očigledno da će se tako lakše sprovesti postupak ili ako postoje drugi važni razlozi.  
     Imajući u vidu da je okrivljena Č.S. sudija Osnovnog suda u Kotoru, a da bi se izbjegla svaka sumnja u eventualnu nepristrasnost vodjenja krivičnog postupka kod tog suda, opravdano je bilo odrediti drugi stvarno nadležan sud.  
     Sa iznijetih razloga, a na osnovu čl.34 st.1 ZKP, odlučeno kao u izreci ovog rješenja.

VRHOVNI SUD CRNE GORE
Podgorica, 07.09.2012.godine  
Zapisničar,
Predsjednik suda - vijeća,
Slađana Obradović s.r.                                              Vesna
Medenica s.r.