VRHOVNI SUD CRNE GORE
         Kr.br.39/12  
     Vrhovni sud Crne Gore, u vijeću sastavljenom od presjednika suda Medenica Vesne, kao predsjednika vijeća i sudija Vučinić Stanke i Kojović Radula, kao članova vijeća, uz učešće službenika suda Obradović Slađane, kao zapisničara, u krivičnom predmetu protiv okrivljene A.S., zbog krivičnih djela zloupotreba službenog položaja iz čl.416 Krivičnog zakonika, nesavjestan rad u službi iz čl.417 Krivičnog zakonika i falsifikovanje isprave iz čl.412 Krivičnog zakonika, rješavajući o predlogu sudije  pojedinca Osnovnog suda u Pljevljima K.br.99/12 od 10.07.2012.godine za prenošenje mjesne nadležnosti, u sjednici vijeća održanoj 07.09.2012.godine, donio je

R J E Š E NJ E
     Za vodjenje postupka u krivičnom predmetu protiv okrivljene A.S., zbog krivičnih djela zloupotreba službenog položaja iz čl.416 Krivičnog zakonika, nesavjestan rad u službi iz čl.417 Krivičnog zakonika i falsifikovanje isprave iz čl.412 Krivičnog zakonika, odredjuje se Osnovni sud u Žabljaku.

O b r a z l o ž e nj e
     Sudija pojedinac Osnovnog suda u Pljevljima, svojim predlogom K.br.99/12 od 10.07.2012.godine tražio je da Vrhovni sud Crne Gore za vodjenje krivičnog postupka protiv okrivljene A.S., zbog krivičnih djela zloupotreba službenog položaja iz čl.416 Krivičnog zakonika, nesavjestan rad u službi iz čl.417 Krivičnog zakonika i falsifikovanje isprave iz čl.412 Krivičnog zakonika,  odredi neki drugi stvarno nadležan sud. Kao razloge navodi da je optužni predlog protiv okrivljene A.S., koja je sudija tog suda podnio oštećeni kao tužilac Č.M.. Ova činjenica predstavlja važan razlog da se odredi drugi stvarno nadležan sud kako bi se otklonila svaka sumnja u nepristrasnost vodjenja postupka kod Osnovnog suda u Pljevljima.  
     Po razmatranju predloga, predmetnih spisa, ovaj sud je našao, da je predlog osnovan.  
     Odredbom čl.34 st.1 ZKP, je propisano da Vrhovni sud može za vodjenje postupka odrediti drugi stvarno nadležan sud ako je očigledno da će se tako lakše sprovesti postupak ili ako postoje drugi važni razlozi.  
     Imajući u vidu da je okrivljena A.S., sudija Osnovnog suda u Pljevljima, a da bi se izbjegla svaka sumnja u eventualnu nepristrasnost vodjenja krivičnog postupka kod tog suda, opravdano je bilo odrediti drugi stvarno nadležan sud.  
     Sa iznijetih razloga, a na osnovu čl.34 st.1 ZKP, odlučeno kao u izreci ovog rješenja.

VRHOVNI SUD CRNE GORE
Podgorica, 07.09.2012.godine  
Zapisničar,
Predsjednik suda - vijeća,
Slađana Obradović s.r.                                              Vesna
Medenica s.r.  