VRHOVNI SUD CRNE GORE
         Kr.br. 14/12  
     VRHOVNI SUD CRNE GORE, u vijeću sastavljenom od sudija Kojović Radula, kao predsjednika vijeća, Stojanović Petra i  Medenica Vesne, kao članova vijeća, uz učešće namještenika suda Jusić Mirjane, kao zapisničara, u krivičnom predmetu protiv okrivljenih G.D. iz H.N., G.M. iz N., zbog krivičnog djela prevara u pokušaju iz člana 244.st.4. u vezi st.1. u vezi sa čl. 20.st.1. Krivičnog zakonika i R. M. iz H.N., zbog krivičnog djela nesavjestan rad u službi iz člana 417.st.1. Krivičnog zakonika, rješavajući o predlogu sudije pojedinca Osnovnog suda u Herceg Novom K.br. 38/12 od 17.02.2012.godine za prenošenje mjesne nadležnosti, u sjednici vijeća održanoj dana 28.02.2012.godine, donio je

R J E Š E NJ E
     Za vodjenje postupka u krivičnom predmetu protiv okrivljenih G.D. i G. M., zbog krivičnog djela prevara u pokušaju iz čl. 244.st.4. u vezi st.1. u vezi sa čl. 20.st.1. Krivičnog zakonika i R.M., zbog krivičnog djela nesavjestan rad u službi iz člana 417.st.1. Krivičnog zakonika, odredjuje se Osnovni sud u Kotoru.

O b r a z l o ž e nj e
     Sudija pojedinac Osnovnog suda u Herceg Novom, svojim predlogom K.br. 38/12 od 17.02.2012.godine, predložio je da Vrhovni sud Crne Gore za vodjenje krivičnog postupka protiv okrivljenih G.D. iz H.N., G.M. iz N., zbog krivičnog djela prevara u pokušaju iz člana 244.st.4. u vezi st.1. u vezi sa čl. 20.st.1. Krivičnog zakonika i R.M. iz H.N., zbog krivičnog djela nesavjestan rad u službi iz člana 417.st.1. Krivičnog zakonika. Ovo sa razloga što je optuženi R.M. namještenik tog suda, zaposlen na radnom mjestu namještenika za ovjere, pa je očigledno da postoje važni razlozi da se odredi neki drugi stvarno nadležni sud za vodjenje ovog krivičnog postupka.  
     Vrhovni sud Crne Gore je razmatrao spise ovog predmeta i navode iz podnijetog predloga, pa je našao:  
     Predlog je osnovan.  
     Odredbom čl. 34.st.1. ZKP je, pored ostalog, predvidjeno da se za vodjenje krivičnog postupka može odrediti drugi stvarno nadležan sud, ako za to postoje drugi važni razlozi.  
     Imajući u vidu da je okrivljeni R.M. namještenik Osnovnog suda u H.N. to je, da bi se izbjegla sumnja u eventualnu nepristrasnost vodjenja krivičnog postupka kod tog suda, bilo opravdano odrediti da u ovom predmetu umjesto Osnovnog suda u Herceg Novom, postupa Osnovni sud u Kotoru.  
     Sa iznijetih razloga, a na osnovu čl. 34.st.1. ZKP, odlučeno je kao u izreci ovog rješenja.

VRHOVNI SUD CNRE GORE
Podgorica, 28.02.2012.godine  
Zapisničar,
PREDSJEDNIK VIJEĆA,
Mirjana Jusić, s.r.
Radule Kojović, s.r.  